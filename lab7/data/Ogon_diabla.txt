Janusz A. Zajdel
OGON DIABŁA 
(ze zbioru: "Ogon diabła") 
Czasy, w których żyjemy przytępiły naszą wrażliwość na 
zjawiska zaskakujące i niezwykłe. Realizacja każdej najbardziejzdawałoby się, wariackiej idei wydaje nam się raczej kwestią cza-
su niż możliwości technicznych. Może dlatego właśnie przechodzimynieraz obojętnie obok wydarzeń czy zjawisk, które ludziom minio-
nych epok dałyby wiele do myślenia. Nasi przodkowie, w mniejszymstopniu dotknięci iluzją wiary we wszechmoc i wszechwiedzę - któ-
rą skłonni jesteśmy dziś sobie przypisywać - widzieli wokół sie-
bie więcej tajemnic, choć niewątpliwie mniej spośród nich potra-
fili rozwikłać. 
Ot, choćby takie, dobrze nam znane zjawisko... Na pewnokażdemu zdarzyło się to niejednokrotnie; istnieje nawet,
odpowiednie na tę okoliczność, ludowe porzekadło: "Diabeł nakrył 
ogonem". Mówimy tak nieraz i my, gdy przedmiot, który dosłownie 
przez chwilą widzieliśmy, mieliśmy w dłoni -znika. Odłożonygdzieś na bok, przepada w czterech ścianach pokoju i choć 
jesteśmy przekonani, że musi być "gdzieś na wierzchu" -on 
skutecznie opiera się naszym nerwowym poszukiwaniom...
Fenomen ów przejawia się jeszcze jaskrawiej gdy zdarzy się 
nam upuścić jakiś drobiazg. Czyż nie przytrafiło się wam na 
przykład, naprawa czegoś pod maską samochodu stojącego na tra-
wiastym poboczu drogi? Albo majstrować przy rowerze na ścieżce 
wśród nieskoszonych łąk? Albo może - naprawiać zegarek w pokoju,
którego podłogę pokrywa puszysty dywan? Zawsze znajdzie się jakaś 
taka niewielka, ale diabelnie ważna śrubka czy nakrętka... 
Albo, czy nie wystrzeliła wam nigdy, w nieznanym kierunku,
ta cholerna sprężynka, która drzemie dostępnie we wnętrzu 
długopisu? Oraz ta, co lubi wyskakiwać z zapalniczki, w ślad za 
nowym kamieniem krzesiwowym, który właśnie próbujemy zain-
stalować? Przykłady można by mnożyć w nieskończoność. Ileż to 
razy, łażąc na czworakach po podłodze, przepatrujemy wszystkiezakamarki, tropiąc tę złośliwą nakrętkę czy sprężynkę, którejbrzęk słyszeliśmy dokładnie w chwili upadku... Klniemy przy tym iwyrzekamy na ewidentną złośliwość rzeczy martwych. A przecież,
stojąc na gruncie racjonalizmu, który nam, ludziom nowoczesnymprzystoi, musimy bez wahania przyznać, że bezduszny ów przedmiotnie ma prawa sam przez się przejawiać podłości, o jaką go poma-
wiamy.
Te przepadające drobiazgi odnajdują się zazwyczaj po pewnymczasie samorzutnie, i to w miejscach, gdzie najmniej byśmy się 
ich spodziewali.
Fakty, o których mowa, przyprawiają nas o krótkotrwałe 
zniecierpliwienie lecz szybko zapominamy o nich, jak o innych 

marginalnych, choć drażniących incydentach i epizodach ser-
wowanych obficie przez naszą życiową codzienność. 
A przecież -zastanowiwszy się głębiej nad ową rodziną 
zjawisk -jakże niezwykłe wnioski można z nich wysnuć! Nie 
pisałbym o tym tak obszernie, gdyby nie fakt, że oto dziś właśnie 
zakończyłem cykl systematycznych eksperymentów wieńczących mojedługotrwałe badania nad "efektem diabelskiego ogona" -bo tak 
pozwoliłem sobie nazwać ów fenomen, jeszcze nim poznałem 
prawdziwą jego naturę. 
W dalszym ciągu tej rozprawy zamierzam w skrócie, w formie 
lakonicznego doniesienia naukowego, podać najogólniejsze wnioskiwynikające z moich dociekań teoretycznych i z przeprowadzonychdoświadczeń. Dotychczas poczynione uwagi proszę zatem traktować 
jako wstępne postawienie problemu i wprowadzenie w meritum zagad-
nienia. 
Przyjmując za podstawowy aksjomat całkowitą i nieza-
przeczalną apsychiczność śrubek, sprężynek, kluczy do piwnicy,
karteluszek z numerem ważnego telefonu i wszelkich innych przed-
miotów, które "lubią" znikać, wykluczyłem na wstępie ich złośli-
wość i możliwości samoistnych migracji.
Założenie takie implikuje konieczność postulowania CzynnikaSprawczego, kierującego poczynaniami "złośliwych" rzekomo 
obiektów. 
Byt ów hipotetyczny w sposób oczywisty wymyka się bezli-
tosnemu cięciu ostrza brzytwy Ockhama: powołanie go do istnienia 
jest niezaprzeczalnie konieczne jeżeli w ogóle chcemy jakkolwiek"ugryźć" postawiony problem.
Pozostawiając chwilowo poza obszarem dociekań ów CzynnikSprawczy, o naturze którego nie poczyniłem a priori żadnychzałożeń, zająłem się na początek fenomenologicznym ujęciem mecha-
nizmu zjawiska. Posługując się uproszczonym modelem poglądowym,
można heurystycznie rzecz wyjaśnić w sposób następujący.
Postawmy się (a raczej: połóżmy) w sytuacji dwuwymiarowych,
płaskich istot, żyjących na płaszczyźnie gładkiego parkietunaszego pokoju. Figlarny nasz przedmiot niech będzie reprezen-
towany przez płaski krążek. 
W jaki sposób krążek ów może w jednej chwili zniknąć z polawidzenia mieszkańców podłogi? Odpowiedź nasuwa się sama. Nawet 
laik, nie mający pojęcia o geometrii P-wymiarowej, odpowie naty-
chmiast: krążek musi zostać przesunięty w kierunku prostopadłymdo podłogi uniesiony nieco ponad jej powierzchnię. Poprzez trzeci(w tym przypadku) wymiar, może zostać przemieszczony i ponownieopuszczony na podłogę - w innym miejscu. Każdy, kto przeczytał 
choćby kilka książek typu science-fiction, wie o tym doskonale. Azatem istota operująca w czterech wymiarach może wtargnąć jakimś 
narzędziem lub organem w nasz trójwymiarowy świat i porwać z 
niego trójwymiarowy przedmiot równie łatwo, jak my poślinionympalcem z podłogi uparty krążek papieru, który wypadł z biurowegodziurkacza. Można to zresztą uczynić także przy użyciu na 
przykład, jakiegoś "odkurzacza" z odpowiednią rurą ssącą... . 
Ta druga analogia okazuje się trafniejszą i płodniejszą w 

dalszych rozważaniach. Wyobraźmy sobie więc, jak wygląda końcówka 
rury odkurzacza, obejmująca krążek confetti leżący na podłodze: 
plaski mieszkaniec parkietu ujrzy tylko pierścień, okrągstanowiący przekrój poprzeczny rury. Będzie mógł obejść go ze 
wszystkich stron, lecz papierek zniknie za tą przegrodą. Analogi-
cznie, dla nas, trójwymiarowców, końcówka "rury ssącej" jawić 
się będzie przez moment w postaci powierzchni kulistej, za-
mykającej znikający przedmiot. Eksploatując dalej ten wielce 
adekwatny model poglądowy, musimy dojść do wniosku, że porwaniepapierka nie wymaga wcale zetknięcia końcówki rury z podłogą: 
wystarczy jej zbliżenie, by prąd powietrza pochwycił go i 
wessał. A zatem, nawet nie musimy zauważać obecności,
"końcówki ssącej" w naszej przestrzeni.
Model powyższy nie opisuje, rzecz jasna, wszystkich aspektówzjawiska. Wiemy jednakże - choćby z teorii jądra atomowego -że 
nawet jednostronne, uproszczone modele pozwalają nieraz na zbu-
dowanie zupełnie niezłej hipotezy, dobrze zdającej sprawę z 
faktów doświadczalnych. Uzbroiwszy się więc w elementarną,
fenomenologiczną teorię opisującą kinetykę badanego efektu, 
rozpocząłem prace eksperymentalne. By wyjaśnić zasadę doświad-
czenia, posłużę się inną analogią. 
Każdy wie, na czym polega połów ryb na wędkę. Podstawowymelementem najprostszej wędki jest odpowiednio cienka nylonowyżyłka. Na jej końcu umieszcza się przynętę z ukrytym w niejhaczykiem.
Oczywiście, złowienie ryby nie jest rzeczą łatwą. Przynęta 
musi być odpowiednia, żyłka mało widoczna, a przede wszystkim,
trzeba zarzucić wędkę we właściwe miejsce i... wykazać dużo cier-
pliwości. 
Postąpiłem podobnie. Na początek, jako przynęty użyłem 
maleńkiej śrubki z zegarka. Przywiązałem ją do końca nylonowejnitki wysuniętej ze starej pończochy. Drugi koniec nitki owinąłem 
wokół palca i udając, że naprawiam zegarek, niby to przypadkiem,
upuściłem śrubkę. Stuknęła o podłogę gdzieś między biurkiem a re-
gałem i oczywiście natychmiast zniknęła mi z oczu. Aby dopełnić 
wszystkich reguł gry, zamarkowałem bezskutecznie poszukiwania, z 
odpowiednią porcją okolicznościowych przekleństw. Potem zasiadłem 
w fotelu i chytrze przymknąwszy oczy, czekałem. 
Obudziłem się z drzemki z niejasnym poczuciem, że coś się 
zdarzyło. Nie mogłem sobie uprzytomnić, co to takiego mogło 
być... Po chwili dopiero zdałem sobie sprawę, że musiało to być 
lekkie szarpnięcie za palec, wokół którego owinąłem koniec nitki. 
Szybko ściągnąłem nitkę. Na jej drugim końcu nie było nici. 
A więc nie doceniłem siły "ryby", na którą się zasadziłem. Zachę-
cony tym połowicznym sukcesem, powtarzałem eksperyment wielokrot-
nie. Nie będę opisywał poszczególnych etapów tych żmudnych prób.
Dość, że wreszcie osiągnąłem mój cel. Nie udało mi się wprawdziespostrzec samego momentu znikania przynęty (którą była tym razemspora nakrętka uwiązana na żyłce wędkarskiej 0,20) lecz dokładnie 
widziałem napiętążyłkę, kończącą się w jakimś punkcieprzestrzeni, tuż nad podłogą. Drugiego końca nie było. To znaczy: 

był, ale nie w naszych trzech wymiarach.
Po chwili napięcie żyłki zelżało, jej drugi koniec wraz zprzynętą pojawił się na podłodze. Tym razem "ryba" wypluła 
przynętę, czując, że coś nie jest w porządku... Późniejszeeksperymenty pozwoliły mi ponad wszelką wątpliwość utwierdzić się 
w przekonaniu, że ginące drobiazgi są porywane, a następniezwracane do naszej przestrzeni... Kolejne pytania: "kto?" i "w 
jakim celu?" nasuwały się nieodparcie same. Cel potrafiłem sobie 
wyobrazić dość łatwo: ów "ktoś" pobiera po prostu próbki do ba-
dań, podobnie jak mikrobiolog, pobierający pipetą kropkę z 
hodowli bakterii w celu umieszczenia między szkiełkami na stoliku 
mikroskopu. Eksperymentatorzy działają z zasadą "minimalnegozakłócenia" - starając się nie wprowadzać istotnych zmian w 
badanym środowisku. Dlatego pobierają tylko przedmioty drobne,
których zniknięcie możemy sobie od biedy wyjaśnić okolicznościami 
z naszego świata; zniknięcie drobiazgu nie powoduje zazwyczajzbyt dużego zamieszania i poważnych skutków. Podobnie dyskretnienastępuje zwrot pobranej próbki...
Postanowiłem teraz wyjaśnić istotę hipotetycznego CzynnikaSprawczego, który jest odpowiedzialny za "efekt diabelskiego ogo-
na". Koncentrując się na drobnych przedmiotach - bo one giną naj-
częściej -nie zastanowiłem się nad górną granicą wymiarów tychznikających detali. W pewnej chwili zdałem sobie sprawę z tego,
że... czasem giną przecież całe statki z pasażerami, samoloty,
samochody... Czyżby sławetny "Trójkąt Bermudzki" i badane przezemnie zjawiska miały jakiś związek ze sobą? Rozpocząłem nowe 
doświadczenia i jestem właśnie w trakcie ustalania, mówiąc w up-
roszczeniu, "średnicy przekroju rury ssącej"... Zdaje się, że się 
nie omyliłem. Wszystko zależy od wymiarów użytej ssawki, jak wodkurzaczu... Moje dotychczasowe wyniki wskazują jednoznaczniekierunek, jak owa napięta żyłka urywająca się nagle w 
przestrzeni, w miejscu gdzie opuszcza nasz świat, będący pro-
jekcją jakiegoś wielowymiarowego tworu na trójwymiarową 
przestrzeń. 
.oOo. 
Ulepszyłem technikę eksperymentu. Używam teraz grubszegosznura i coraz większych przynęt. Dzięki specjalnej metodzie,
którą opisuję poniżej, udało mi się wreszcie stwierdzić, że:... 
co każdy we własnym zakresie może bez trudu sprawdzić w wyżejopisany sposób. Być może, przy odrobinie szczęścia, uda się 
niektórym eksperymentatorom to, co udało się mnie: zobaczyć Ich 
trójwymiarowe projekcje, powstające w przecięciu Ich postaci znaszą przestrzenią. 
Znając metody, jakimi operują, należy się spodziewać, że 
doświadczenia moje nie powinny pociągać za sobą specjalnego ryzy-

ka, jednakże środki ostrożności, o których wspomniałem, radzę 
bezwzględnie przedsięwziąć! 
.oOo. 
Nota redaktora: 
W maszynopisie nadesłanym przez Autora stwierdziłem brak prze-
dostatniej strony. Nie ma jej zarówno w oryginale, jak też w obu 
kopiach tekstu. Przed oddaniem książki do składania, mimo starań,
nie udało mi się porozumieć z Autorem. Z uwagi na naglące ter-
miny, odesłałem tekst do drukami licząc na to, że wcześniej czypóźniej Autor się ze mną skontaktuje i zdążymy brak uzupełnić w 
ramach korekty autorskiej. Jednakże Autor nie zgłosił się również 
na wezwanie dla przeprowadzenia korekty. Musiałem, zgodnie z 
umową wydawniczą, zlecić korektę innej osobie, obciążając koszta-
mi Autora. Niestety, brakującego fragmentu nie sposób odtworzyć, 
za co Czytelników serdecznie przepraszam. Na swoje usprawiedli-
wienie musze dodać, że (znając długość przeciętnego cyklu wydawa-
nia pozycji książkowej) mieliśmy nadzieję odszukać Autora w 
odpowiednim czasie. Obecnie, w chwili podpisywania pozycji do 
druku, trwają usilne poszukiwania Autora, który - jak się okazuje
-przepadł bez śladu. Dla uniknięcia dalszych kosztów i kar 
umownych, postanowiliśmy wydrukować tekst w takim stanie w jakimzostał dostarczony przez Autora. Jeśli zaś o niego chodzi, to 
nadal żywię uzasadniona nadzieję, że najprawdopodobniej zgłosi 
się w wydawnictwie nie później niż w miesiąc po przystąpieniu do 
rozpowszechniania niniejszej książki, to znaczy w umownym ter-
minie wypłaty reszty honorarium za nakład. 

