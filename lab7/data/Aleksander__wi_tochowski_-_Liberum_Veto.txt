





                                                             Aby rozpocząć lekturę,
                                                       kliknij na taki przycisk            ,
                                               który da ci pełny dostęp do spisu treści książki.
                                             Jeśli chcesz połączyć się z Portem Wydawniczym
                                                            LITERATURA.NET.PL
                                                           kliknij na logo poniżej.






                                      ALEKSANDER ŚWIĘTOCHOWSKI
                                     LIBERUM                                      VETO
                                            [WYBÓR FELIETONÓW]






                 Tower Press 2000
                 Copyright by Tower Press, Gdańsk 2000
                                                                                                                                2






                                                         PAMIĘTNIK
                                                           Nr 3, z 4 stycznia 1880
                      Chociażby nawet tytuł tej rubryki, która stale ma się pojawiać w Nowinach, nie zobo-
                 wiązywał autora do zarekomendowania się swym czytelnikom, to zmusiłby mnie do tego in-
                 ny. daleko ważniejszy powód. W chwili, kiedym zamierzał, bez podania nawet znaków
                 szczególnych mojego rysopisu, rozpocząć pamiętnik, przeczytałem w pewnym dobrze wy-
                 chowanym piśmie, że porządny organ przed wstąpieniem do domu swych czytelników winien
                 wytłumaczyć się, kto go rodzi i co go zdobi. I gdyby tę powinność trzeba było spełnić dla
                 kilku nie znających mnie abonentów, byłbym może ją pominął, ale gdy liczba ich (vid. wy-
                 dawcę) wzrosła o kilkuset nowych, spostrzegłem, że wobec tak poważnego towarzystwa za-
                 niedbywać się nie wypada.
                      I oto dlaczego, nie pytając, czyś, nieznajomy czytelniku, zajęty sprawozdaniem o grze p.
                 Modrzejewskiej, rekomenduję się:
                      O.Remus. W roku ubiegłym pisywałem do Nowin Listy z Paragwaju, ale ponieważ
                 kazano mi być, mianuję się do połowy - Chińczykiem. Na potwierdzenie tej drugiej części
                 mojego rodowodu przytoczyć mogę następujące przymioty, których wprawdzie nie posia-
                 dam, ale których nabycie jest największym moim pragnieniem. I tak, pominąwszy korzyści z
                 odgrodzenia się od cywilizowanego świata murem, o czym niedługo zapewne wątpić przesta-
                 nę, dziś już wierzę, że w oczach publicznego człowieka kłamstwo jest miodem. Wierzę rów-
                 nież, że gdy w czasie zaćmienia tłum krzykiem odgania psy, ażeby nie pożarły słońca, astro-
                 nomowie powinni także krzyczeć z tłumem. I to dalej staje się dla mnie coraz jaśniejsze, że
                 zegarka poty nie należy nakręcać lub naciągać, póki zupełnie nie stanie. Przed kilku laty
                 wszczął się w naszej prasie bliski temu dogmatowi spór: jedni dowodzili, że mechanizm spo-
                 łeczny trzeba trochę nakręcić, bo już mdleje, inni twierdzili, że powinniśmy czekać, dopóki
                 sam nie stanie. Ja podzielałem zdania pierwszych, dziś jednak przekonawszy się o swym błę-
                 dzie, nie tylko noszę dwa zegarki, ale także sprawię sobie dwie maszynki społeczne, ażebym
                 mógł mierzyć moje myśli i czyny jedną, gdy druga się zatrzyma. Tą właśnie drugą maszynką
                 są dla mnie Chiny. Zwrócę uwagę na jeden przykład. Oskarżano mnie, że niesprawiedliwie
                 wymierzam ciosy. Jest to nieprawda, gdyż zawsze w tego rodzaju wypadkach trzymałem się
                 przepisów Lu-Hsin-wu, który powiada: Nie wolno jest: l) bić grubym bambusem, 2) uderzać
                 za nisko i 3) używać do bicia przeciwnych prawu narzędzi. Niech zaświadczą wszyscy, któ-
                 rych kiedykolwiek dotknąłem, czy używałem zbyt grubych bambusów lub przeciwnych pra-
                 wu narzędzi, a przy tym czy uderzałem za nisko? Sądzę, że mnie o to nikt nie obwini, nawet
                 taki najserdeczniejszy przeciwnik, którego ilości par nóg oznaczyć nie umiem.
                      Dla prawdziwych Chińczyków nowy rok jest największym świętem. O tej porze bowiem
                 opiekuńczy duch każdej rodziny wyjeżdża do nieba i żeby tam nie wygadał się bezpotrzebnie,
                 odejmują mu możność robienia jakichkolwiek wyznań. W tym celu tak go opasają rozmaity-
                 mi przysmakami, aby najedzony nie mógł słowa przemówić. Jednocześnie puszczają masę
                 rakiet, gdyż te mają własność oczyszczania powietrza ze złych duchów. Ponieważ pragnę
                 przed tobą, nieznajomy czytelniku, złożyć najwymowniejsze dowody mojej chińskości, zatem
                 wspólnie z moimi tejże natury kolegami święcę dziś noworoczną porę w powyższy sposób.
                 Więc rozwieszam po wszystkich szpaltach Nowin papierowe latarnie, napycham ich ducha
                 opiekuńczego łakociami, puszczam rzęsiste fajerwerki, nie karzę nikogo i wołam skacząc i
                 machając warkoczem jak rodzimy Chińczyk: Nowy rok, nowy rok, będę bogaty!... No, do-
                                                                                                                                3






                 brze - powiesz czytelniku - słyszę, że to mówisz, ale nie widzę, żebyś robił; gdzie latarnie,
                 rakiety, a zwłaszcza najedzony duch opiekuńczy? Ot, widzisz, że ja dopiero pragnę być Chiń-
                 czykiem, ale jeszcze nim nie jestem. Moi koledzy urządzili fajerwerki i machają warkoczami,
                 a nade wszystko tak nakarmili grzecznościami opiekuńczego ducha naszej prasy, pobożny
                 Przegląd, że ten nawet w niebie na ich szkodę przemówić by nie zdołał. A ja? Cóż ja? Tym
                 tylko zasłonić się mogę, że dobra chęć jest matką dobrego czynu.
                      Och, nie uwierzycie, czytelnicy, ile dokładam usiłowań, ażeby się stać prawdziwym
                 Chińczykiem: nie zaprawiać ust goryczą prawdy, wznosić mur naokoło kraju, czcić przesąd z
                 tłumem, nie nakręcać zegarka, póki nie stanie, i karmić opiekuńcze duchy koło Nowego Ro-
                 ku. Ale stary, zły polski nałóg ciągle mi przeszkadza. Ciągle mnie kusi złota wolność i gdy
                 nawet wszyscy uradzą, żeby w imieniu dziennikarskiego narodu wręczyć komu bukiet lub
                 sprawić literatom w formie syndykatu nowe kagańce, ja czuję prawdę tego, co moi przodko-
                 wie na zgrozę Chińczyków mówili, że usta... No, ale moi jednobrzmiący w piórze koledzy
                 nie potrzebują się niczego obawiać. Morza wody, rozlewającej się po szpaltach wielu naszych
                 dzienników, nie zapalę, co najwyżej ona tylko zasyczy, gdy w nią głownię wrzucę.
                      Ale dziś - jak rzekłem - z powodu nowego roku nawet tak niewinnej zabawki z naszym
                 literackim morzem sobie nie pozwalam. Puszczam na nie pancernik Nowin spokojnie, bez
                 żadnych wrogich okrzyków, bez wojowniczej flagi, a jeżeli biję z mojego małego moździe-
                 rzyka, to tylko na salwę dla nowo narodzonego roku. Poza moim statkiem biegną gromady
                 żarłocznych rekinów i mieczników, uwijają się piły, kraczą nad głowami drapieżne ptaki, my
                 przecież wraz z całą załogą Nowin stoimy na pokładzie i przypatrujemy się poza nami cią-
                 gnącym chmurom, a przed nami świtającej jutrzence, wołając jedynie do przepływających
                 koło nas okrętów: Nowy rok, niech wam będzie dobry! Niech żyje Ateneum - Biblioteka
                 Warszawska - Wędro-wiec - Tygodnik Ilustrowany - Kłosy - 'Zdrowie - Przyroda i
                 Przemysł - Gazeta Lekarska - Polska - Handlowa - Sądowa - Warszawska -
                 Wiek - Kurier Codzienny - Świąteczny - Przegląd Techniczny - Inżynieria i Bu-
                 downictwo - 0grodnik Polski - Ekonomista (och, jak trudną jest miłość bliźniego!) -
                 niech żyją i inni, i inni, nie wyłączając nawet rekinów, które na nas w tej chwili czyhają, które
                 gdyby mogły, wyłupałyby nawet źrenice z naszych oczu!
                      No, sądzę, nieznajomy czytelniku, żem ci się dokładnie przedstawił i że mi ufać możesz.
                 Jeżeli zaś kiedykolwiek nie zdołam być dość Chińczykiem, przebacz mi przez wzgląd na to,
                 że ojciec mój był Polakiem i matka Polką, a od czasu, jak zacząłem myśleć o zagadnieniach
                 ogólnych, zawsze mi demon Mahometa szeptał do ucha: Podnieśmy oczy, bo inaczej inni
                 nam je otworzą.
                      A teraz przygotuj się, czytelniku, bo od dziś za tydzień zacznę z tobą zbierać niezapomi-
                 najki.
                                                              Nr 31, z l lutego 1880
                      Daj rączkę, piękna czytelniczko, zaprowadzę cię do p. Boguskiego i usprawiedliwię, żeś
                 nie była na jego prelekcji o przyrodnikach polskich. Wytłumaczyć się zaś trzeba nie dlatego,
                 żeby młody uczony miał się gniewać, ale dlatego że sposobności poznajomienia się z historią
                 polskiej wiedzy pomijać nie wypada. Odgaduję bardzo dobrze, moja czytelniczko, co masz na
                 uniewinnienie swojej niebytności. W sobotę wybierałaś się na bal, potrzeba więc było przy-
                 gotować w czwartek toaletę, a nade wszystko pomyśleć o prawdopodobieństwach zabawy. Z
                 kim pan Albin będzie pierwszego walca tańczył, kogo najczęściej wybierać będzie do mazura,
                 jak się wyda zielona suknia z różowym przybraniem, wszystko to nie jest rzeczą tak drobną,
                 ażeby już w czwartek nie należało pomyśleć o możliwych wypadkach soboty. A przy tym
                 trudno przecież po spacerze zaraz iść na odczyt, tym bardziej że zmęczenie fizyczne usposa-
                 bia do ziewania. Ziewać, chociażby na prelekcji - niepodobna. Gdyby przynajmniej usta
                                                                                                                                4






                 otwierały się wtedy, kiedy prelegent wodę popija, ale właśnie mogą się otworzyć wtedy, kie-
                 dy mówi o maszynie pneumatycznej. Uczęszczać na kazania naukowe nie jest obowiązkiem,
                 ale słuchając ich, nie okazywać znudzenia - przyzwoitością. Wreszcie jeżeli pan Albin na
                 odczyty nie chodzi, to doprawdy niewiele one mają interesu dla młodej panienki, dla której on
                 jest najdoskonalszym tworem natury.
                      Wszystko to pojmuję, piękna czytelniczko, ale nauka ma także swoje pretensje, które, o
                 ile wchodzą w skład obowiązków mody, na uwzględnienie zasługują. Od lat kilku stało się u
                 nas uciążliwym, ale ostatecznie dość powszechnym, zwyczajem uczęszczać na odczyty. Zwy-
                 czaj ten wywiera swój nacisk zwłaszcza wtedy, kiedy komuś przyjdzie ochota zaznajomić nas
                 z własnym dorobkiem umysłowym. Takie zadanie podjął p. Boguski. Postanowił on wykazać,
                 że mieliśmy w przeszłości bardzo znakomitych 'przyrodników i że dziś na tym niebie nauki
                 gwiazdki nasze przy blasku słońc zagranicznych bardzo skromnie pobłyskują. Jeżeli odsło-
                 nięcie tego faktu w odniesieniu do teraźniejszości nie jest rycerskim, to w odniesieniu do
                 przeszłości jest stanowczo chwalebnym. A ponieważ w owej przeszłości założyliśmy sobie
                 piwnicę, w której mają się znajdować im starsze, tym lepsze wina, nie odtrącajmy więc tej
                 butelki, którą sumienny badacz wynalazł i nas częstuje. Ot, dlaczego, łaskawa czytelniczko,
                 powinnaś usprawiedliwić swą niebytność przed p. Boguskim. Zapytasz mnie pewnie, czemu
                 specjalnie zwracam ,się do czytelniczek, nie zaś czytelników, którzy w salach prelekcyjnych
                 nie tworzą wielkiego tłoku. Powody bardzo proste: naprzód mężczyźni mają więcej sposob-
                 ności nauczyć się tego w szkołach, co słyszą na katedrach publicznych; po wtóre, mają mniej
                 czasu, gdyż siedzą przez sześć godzin w biurach, a przez drugie sześć w cukierniach; po trze-
                 cie, nie czują tyle, co kobiety, chęci kształcenia się.
                      No, a teraz, czytelniczko, przeproś p. J. Boguskiego. Wart on twoich kilku życzliwych
                 słówek, bo chociaż nie posiada ani kamienicy, ani renty, wysługuje się ciągle rozmaitym in-
                 stytucjom filantropijnym, począwszy od Muzeum Przemysłowego, a skończywszy na Towa-
                 rzystwie Dobroczynności.
                      Nikogo też lepszego nie mogę za przykład wskazać naszym tkaczom. Niech każdy bodaj
                 cząstkę ma tej, co on, dobrej woli, a niezawodnie będziemy oglądali w Muzeum bardzo pięk-
                 ną wystawę tkacką. Po co tu zresztą dobra wola - wystarczy odrobina własnego interesu.
                 Przypuszczam, że każdy fabrykant tkanin chciałby się popisać ze swymi wyrobami przed naj-
                 szerszą publicznością. Ponieważ cały kraj nie wyruszy na wędrówkę po Zgierzach, Łodziach,
                 Żyrardowach, więc niech reprezentanci tkackiego przemysłu zjadą się do Warszawy. Pomyśl-
                 ny udział na wystawie będzie daleko lepszą reklamą, niż nawet pomieszczone przez pachte-
                 rów, pachciarzów, ogłoszenia w pismach po cenach redakcyjnych. Niech cnota kryje się w
                 skromności, a fiołek w trawie, ale wyroby tkackie nie mają tego obowiązku. Muzeum zrobiło
                 przyszłym wystawcom możliwe dogodności, bo nawet zapewniło im bezpłatny przewóz po-
                 wrotny na kolejach nadesłanych przedmiotów. Niepodobna zaś wymagać, ażeby podłożyło
                 kółko pod każdego fabrykanta i przytoczyło go do Warszawy.
                      Wystaw w roku bieżącym będziemy mieli wielką obfitość. Długi ich szereg rozpoczęła
                 wystawa starożytnych obrazów w pałacu Bruhlowskim, urządzona staraniem p. Dobieckiego.
                 Inicjatorowi jej przyznać trzeba, że w wyzyskiwaniu miłosierdzia publicznego na cele dobro-
                 czynne posiada on wielką pomysłowość. Zdolność nie imponująca, ale zawsze zdolność.
                 Gdybyśmy policzyli wszystkie postacie, pod jakimi p. Dobiecki kwestował, zebrałaby się
                 spora wiązanka oryginalnych myśli. Kto się z takiego talentu śmieje, niech spróbuje raz
                 zgryźć dobroczynny orzech. Ile głów medytowało nad sposobem pomnożenia składki dla
                 Szlązaków i ostatecznie zdecydowano się na naśladownictwo, chociaż zaprzeczyć trudno, że
                 naśladownictwo to będzie ciekawe. Do skarbonki dla głodnych cała rzesza inteligentna rzuci
                 swoje datki; jaką one stworzą sumę, kto i ile złoży? Jak się przedstawią te ofiary umysłowe w
                 porównawczym zestawieniu? Jeśli, czytelnicy, zadajecie sobie te pytania, to niewątpliwie
                 ciekawi jesteście odpowiedzi.
                                                                                                                                5






                      Żałuję mocno, że wydawnictwo dla głodnych nie zaprosiło mnie do udziału w jego pra-
                 cach, bo przesłałbym mu następujący wypadek, zapamiętany z lat młodych, a przypominający
                 mi się często.
                      Do pewnego obywatela w Podlaskiem przyszedł wieczorem pachciarz używający bardzo
                 podejrzanej opinii. Gospodarz jadł kolację.
                      - Pan sam w domu?
                      - Sam.
                      - To ja panu coś pokażę.
                      To rzekłszy wydobył nóż i rzucił się na obywatela. Ten wszakże uniknął ciosu, powalił
                 napastnika i przywołał służbę.
                      Pachciarz zapytany przed sądem, dlaczego godził na życie swego pana, odpowiedział:
                      - Ja godził? On chciał mi gwałtem wsadzić w gębę kiełbasę, to musiałem się bronić.
                 Niech sam powie, czy nie jadł wtedy kiełbasy.
                      Jak to niewiele potrzeba na zmycie winy. Dość kawałek kiełbasy, Szkoda tylko, że spra-
                 wiedliwość kapryśna.
                                                              Nr 59, z 1 marca 1880
                      Pamięć zachowała mi z niedawnych wspomnień naszego literackiego życia następujący
                 wypadek, na którego uwiecznienie wszystkie muzy zbiegnąć się powinny. Pewnego dnia przy
                 stole świeżej, jeszcze nie polakierowanej redakcji zasiadło grono dziennikarzów najrozmait-
                 szego znaku, powołanych do zdecydowania manifestu, jaki w świat puścić miała nowo naro-
                 dzona gazeta. Ażeby rozprawom dać punkt oparcia, ktoś wypracował projekt odezwy, którą
                 miało odczytać i rozebrać. Zapanowała głęboka cisza. Nasilniejszy w deklamacji ujął papier i
                 zaczął odczytywać słowa prospektu. Mdłe i wodniste frazesy przelewały się przez uszy zgro-
                 madzenia, nie wywołując ani oklasku, ani protestu. Każdy widocznie był zadowolony... cyga-
                 rem i nie czuł, ażeby się pod jego oczami zmieniała postać świata. Nareszcie czytający, do-
                 biegłszy do kresu, wykrzyknął z uniesieniem ostatnie wyrazy prospektu:  Zaczynamy więc w
                 imię Boże!
                      Wyrazy te sprawiły lekki ruch w zgromadzeniu. Po chwili milczenia odezwał się głos
                 pierwszy:
                      - Byłbym za usunięciem tego zdania.
                      - Czemu? - zapytano z kilku stron.
                      - Zbyt zużyte.
                      - Niewłaściwe - dodał ktoś drugi.
                      - Nieefektowne - dorzucił trzeci.
                      Powstał gwar, bo lewicę zaatakowała broniąca owego wyrażenia prawica, w głębokim
                 przekonaniu, że prospekt był jedynym filarem, po którym się wspiera prześladowana dziś
                 religia. Długo już trwała wrzawa, nareszcie rozległ się głos redaktora:
                      - Panowie, uciszcie się! No, na chwilę uciszcie się. Panowie. Nie jestem przeciwnikiem
                 tego wyrażenia z zasady, ale mam pewne powody przypuszczać, że ono nie podobałoby się...
                 Żydom, na których przecież liczyć musimy. I dlatego wnoszę, żeby je usunąć.
                      W kilka dni wyszedł prospekt bez słów w imię Boże, a w rok niespełna ci sami, którzy
                 wygnali Boga z obawy przed Żydami, stali się surowymi stróżami... katolickiej religii.
                      Fakt ten, poczerpnięty z opowiadań mego znajomego, przytoczyłem dlatego jedynie, aże-
                 by nie zaginął, gdyż nie pozostaje on w żadnym związku z tym, co niżej dotknąć zamierzam.
                      Istnieje w Warszawie pewne pismo, którego puls jest wiernym odbiciem drgnień waty-
                 kańskiego serca.1 Pismo to nigdy nie napada, ale od czasu do czasu uczuwa konieczną po-
                 trzebę... porwania swojej pobożnej motyki na słońce, a w braku słońca na tak drobne świa-
                 tełko, jakim są Nowiny. Przed kilku właśnie dniami poczuło ono znowu konieczną potrze-
                                                                                                                                6






                 bę... zdmuchnięcia nas ze świata za to, żeśmy w artykule Wsteczne pobudki wskazali wi-
                 chrzycielstwo listów pasterskich i encyklik, siejących w łonie narodów niszczącą walkę.2
                 Pierwotnie sądziliśmy, że ów konik watykański pragnie zdobywać pozycje tylko na naszej
                 szachownicy, ale teraz przekonywamy się, że on ma pewne obowiązki straży i w innych kra-
                 jach. Bo skądże ta gwałtowna chęć wywołania kulturkampfu w Austrii i zabicia ustawy roz-
                 wodowej we Francji?3 Skąd ta obraza na uwagi nasze o wypadkach zagranicznych? Chyba
                 konik watykański chce skakać po całym świecie z jednaką gorliwością dla zamatowania cy-
                 wilizacji rzymską wieżą. Dobrze, nie mamy nic przeciwko takiej roli, chcielibyśmy tylko
                 zbadać przymioty szanownego apostoła. To jest radzi byśmy wiedzieć, czy zachowuje
                 wszystkie przykazania boże i kościelne, czy nie popełnia grzechów głównych i powszednich,
                 czy we wszystko wierzy, co kościół nakazuje, czy się modli i spowiada? Bo jużci przyznaj,
                 czytelniku: gdyby ci ów literat, który nie chciał rozpocząć pisma w imię Boże dla nienara-
                 żenia się Żydom, który po całych latach nie widuje ołtarza i konfesjonału, który wesoło opo-
                 wiada, jak św. Posydiusz4 przenosił głowę pod pachą, gdyby ci - mówię - taki katolik w pią-
                 tek przy kapłonie u Stępkowskiego radził pracować nad spełnieniem królestwa bożego, pew-
                 nie byś go nie wziął za Tertuliana lub Ireneusza5. Otóż i ja jestem niezmiernie ciekawy, czy
                 mam się ze czcią dotknąć kraju szaty owego świętobliwego konika, czy użyć przeciw niemu
                 owych pasków, którymi Chrystus pewnych krzykliwych jegomości ów z bóżnicy wystraszał.
                 Krzyk niczego nie dowodzi, chyba tego, że krzyczący czuje konieczną potrzebę. Dowodzi
                 przekonanie. Słyszałem o pewnym rzetelnym konserwatyście, który wyjeżdżając co rok za
                 granicę, zbaczał zawsze do Moguncji, ażeby pójść na plac przed pomnik Gutenberga i... język
                 mu pokazać. Taką nienawiść do postępu trzeba uszanować, bo ona płynie ze szczerego, głę-
                 bokiego przekonania. Ale co warta nienawiść z koniecznej potrzeby? Co wart konserwa-
                 tyzm za wiązkę prenumeratorów? Zanim zdecydowałem się, jak mam sądzić o naszej rocie
                 papieskich żuawów, chodziłem długo po wszystkich warszawskich kościołach i upatrywałem,
                 czy którego z nich nie znajdę. Pytałem dziadów, badałem starszych bractw i konfraterni lite-
                 rackiej:
                      - Nie znacie, moi kochani, tego pana, co to pisuje w... takie pobożne artykuły wstępne? A
                 może tego, co przepowiada w Warszawie Sodomę i Gomorę? A może tego, co wymyśla na
                 Nowiny?
                      Nie, żadnego nie znali. Co najwyżej, zbył mnie który z wiernych domysłem:
                      - Może ich pan znajdziesz w Eldorado6 albo na balu w Dolinie Szwajcarskiej.
                      Gdzież więc są, gdzie się modlą, surowe życie pędzą i religijne książki czytają ci święci
                 kaznodzieje dziennikarscy, którzy chcą szkoły oddać duchowieństwu, a małżeństw mu wy-
                 drzeć nie pozwalają, którzy nie napadając, czują jednakże konieczną potrzebę zapełnienia
                 szpalt swego dziennika wymysłami na Nowiny? Czyżby istotnie w Eldorado lub w Doli-
                 nie Szwajcarskiej?
                      Nie znajdując ich tam, gdzie być powinni, muszę im dać tu zamiast odpowiedzi małe
                 ostrzeżenie. Chrystus nawrócił świat do swych zasad nie dlatego, że je głosił, bo głosiło je
                 wielu przed nim, ale dlatego że je życiem swoim i śmiercią stwierdził. Od obowiązku śmierci
                 watykańskich koników uwalniam, ale od obowiązku zgody życia ze słowami - nie mogę. A
                 dopóki dowodu na to nie otrzymam, dopóty wszelkie rozdzierania szat proroków echowych
                 uważać będę jedynie za skutek koniecznej potrzeby, za sztukę zyskiwania gorących katoli-
                 ków, protestantów, Żydów, mahometan, skopców, wszystkich wreszcie, którzy chwaląc Bo-
                 ga, jednocześnie zdolni są spełniać warunki prenumeraty.
                      Teraz pozwól mi, czytelniku, chwilkę odpocząć, bo potrzebuję zebrać całe oburzenie i
                 wybuchnąć gwałtowną zemstą.
                      Niedawno przypadały imieniny jednej z naszych ulubionych artystek.7 Solenizantka
                 otrzymała liczne podarki i ogłoszone później publicznie wiersze. Otóż ta właśnie poezja unio-
                 sła mnie takim gniewem. Jak można było bowiem porównać naszą genialną artystkę tylko z
                                                                                                                                7






                 gwiazdami stałymi, które nigdy nie zachodzą i którymi kieruje się obłąkany wędrowiec?8
                 Rozumiem oszczędność wszędzie, ale nie w porównaniach, nie w uwielbieniach. Przecież
                 solenizantka świeci na niebie naszego teatru jedna, czyż więc nie można było nazwać ją przy-
                 najmniej słońcem? Zginęła dawna nasza galanteria. Ręczę, że gdyby zacny Wojciech Dem-
                 bołęcki9 pisał dziś wiersz na imieniny artystki i chciał właściwie wyrazić nasze dla niej uczu-
                 cia, powiedziałby niezawodnie jak przed laty dwustu pięćdziesięciu:
                               Przed blaskiem jej sławy
                          Padła na Śląsk, Czechy, okrutna mania,
                          Ale w większym strachu była Frankonia,
                          Nuż pot ogrójcowy puściła Hassya,
                          Padła jak w ogrójcu na znak Alzacja
                          I Biponcja 
                               Co większa, iż nagle konało Falsgrafstwo,
                          Więc i wpół omdlało wirtemberskie państwo,
                          Owej, owej!, śpiewa durlarskie pogaństwo,
                          Spir i Wormacja oddają poddaństwo itd.
                      Wiersze te byłyby nie tylko rzetelnym wyrazem wielkości geniuszu szanownej artystki,
                 ale nadto ukróciłyby dumę gwiazd niestałych, jej towarzyszek, szczycących się tryumfami
                 zagranicznymi, o co głównie chodzi.
                                                             Nr 86, z 29 marca 1880
                      Ponieważ dobrzy ludzie powierzyli mi drobną sumkę pieniędzy dla rozdania wsparć po-
                 między biedaków, więc opatrując ich jałmużną, zaczepiałem tego i owego kilkoma pytaniami
                 o szczegóły nędzy. Odpowiadano, mi rozmaicie.
                      - Ach, panie drogi - mówiła chora praczka z czterema zastrzałami w palcach - ile czło-
                 wiek biedy nie nadźwiga. Żeby przynajmniej mój był zdrów, ale to jak krowa, co ją na Saską
                 Kępę odprowadzał, żebro mu podważyła, tak ciągle się pokłada. Pół rubla zarobił, a teraz
                 niezdatny do pracy. Choć bok słabuje, gęba jeść chce. A czy jedna! Starszego syna astma du-
                 si, Karolka młodsza, byle co, zaraz słabość ją rzuca, mnie palce z mięsa obłażą...
                      Skarżyła się druga, której oczy już do ostatka wypłynęły:
                      - Dopóki widziałam, mogłam szyć i w nocy dosiedzieć. Teraz tylko na pamięć oczka w
                 pończosze się łapie. Pana dobrodzieja ledwo dojrzę, a co dopiero mówić o igle. I nie opłaci
                 się. Ach, te maszyny, te maszyny, wszystko rękom zabrały.
                      I tak dalej ciągnęły opowiadania o chorych dzieciach, o wilgotnych suterenach, o drożyź-
                 nie chleba. Nareszcie jednego dnia wszedł do mnie wynędzniały, biednie, ale czysto ubrany
                 mężczyzna, prowadząc za rękę dziesięcio- lub dwunastoletnią dziewczynkę. Z powierzchow-
                 ności jego znać było człowieka strąconego losem do sfery, do której nie nawykł.
                      - Przyszedłem prosić pana - rzekł z rezygnacją - o wsparcie dla tej malutkiej: kilka zło-
                 tych na bułeczki, na kawałek mięsa...
                      - My - odparłem - ledwie na chleb mamy, a zresztą pan...
                      - Niech pan nie wierzy - zawołał opanowany jakimś bolesnym uczuciem - mnie tylko
                 spotwarzyli, raz jeden się zdarzyło, a niegodziwi ludzie rozgłosili, żem pijak i na litość nie
                 zasługuję!
                      - Więc jakże to było? - spytałem zaciekawiony tym wybuchem.
                      - Akurat na Wielkanoc będzie trzy lata. Spadłszy z etatu w magistracie, nie mogłem nig-
                 dzie dostać posady. Zacząłem więc przepisywać wyroki, poczciwy p. K. dawał mi ich dużo,
                 więc zarabiałem na siebie i dziecko. Nareszcie jednego dnia budzę się - prawa ręka zdrętwia-
                 ła; próbuję ruszyć, podnoszę - martwa. Córkę oddałem do siostry, która wtedy jeszcze żyła, a
                                                                                                                                8






                 sam poszedłem do szpitala. Leżałem w bólach dwa miesiące, nic nie pomagało, ręka została
                 sparaliżowana. Wróciłem do domu - co robić? Pan K. przysyła wyroki, tknąć ich nie mam
                 siły. Dziecko płacze z głodu, ja rękę sobie z rozpaczy gryzę - daremnie,
                      Siostra nas poratowała, ale i ona wiele dać nie mogła, bo mąż zabraniał. Zacząłem więc
                 pięknie uczyć pisać Paulinkę. Myślałem sobie: jak się wykształci w kaligrafii, będzie przepi-
                 sywała wyroki i zastąpi moją prawą rękę. Jakoż po upływie kilku miesięcy Paulinka jednego
                 dnia tak pięknie i szybko napisała cały arkusz, że uścisnąwszy ją, pobiegłem do p. K., ażeby
                 mi znowu dał wyroki. Opowiedziałem mu wszystko. Wysłuchał mnie i odrzekł życzliwie:
                 Spóźniłeś się, panie Jakubie, bo... Pojmuje pan dobrodziej, jakie to dla mnie było strapienie.
                 Żyliśmy z tego tylko, co siostra ukradkiem przysłała. Nareszcie, biedaczka, zasłabła - posyłki
                 ustały. Odwiedzałem ją co dzień, ale szwagier strzegł, żebym się u niego wody nie napił.
                 Oboje z dzieckiem przez kilkanaście dni żywiliśmy się tylko gorzką herbatą, którą nam służą-
                 ca z drugiego piętra dawała. Właśnie dziś trzy lata, w Wielkim Tygodniu przychodzę do sio-
                 stry, umarła. Mąż jej, widząc mnie strapionego, ulitował się: Masz - rzekł - trochę wódki,
                 kawałek pieczeni i ciasta na święta. Przez dwa dni zajmowaliśmy się pogrzebem, o głodzie
                 więc zapomniałem. Tylko Paulince ukroiłem kilka kawałków bułki i herbaty. Wreszcie przy-
                 szła Wielka Niedziela. Przez czterdzieści lat tego dnia coś lepszego w usta się kładło, więc
                 chciałem zjeść bodaj odrobinę pieczeni, tym bardziej że od kilkunastu dni kiszki sobie wodą
                 płukałem. Najprzód ukroiłem sporą kromkę bułki i mięsa Paulince, połknęła i stojąc przy
                 mnie, patrzy, jak kawałek pieczeni do gęby niosę. Wzruszony odjąłem go od swoich i włoży-
                 łem w jej usta. Znowu połknęła, zanim zdołałem inny dla siebie ukroić. Powtarzało się to cią-
                 gle. Ile razy zdawało mi się, że już syta, i chciałem zjeść kawałek mięsa lub bułki, ona takim
                 smutnym i łakomym wzrokiem przeprowadzała moją rękę, że nie miałem śmiałości dotknąć
                 wargami ani jednej kruszyny. - Niegłodna już jesteś, Paulinko? - zapytałem wreszcie. Nie,
                 tatko - odpowiedziała wesoło. Ale gdy wziąłem ze stołu ostatek mięsa, taki na twarzy jej
                 rozlał się smutek, że odsuwając jedzenie, rzekłem: - Schowaj to sobie na później. A co tatko
                 będzie jadł? Spojrzałem po stole, nie było na nim nic prócz flaszeczki z wódką. - Ja się na-
                 piję wódki - mówiłem - to dla mnie, dla ciebie wuj dał bułkę i mięso. - Nie lubiłem nigdy
                 trunków, teraz jednak zgłodniały, zrozpaczony, gdy nic innego nie pozostało, schwyciłem
                 flaszeczkę i wysączyłem ją do dna. Głodnego wódka łatwo opanowała. Poczułem kręcenie w
                 głowie, a nie chcąc gorszyć dziecka, wyszedłem na podworze w przekonaniu, że mnie świeże
                 powietrze orzeźwi. Ale zaledwie stąpiłem na bruk, zatoczyłem się kilka razy i bezprzytomny
                 upadłem. Co się ze mną stało, nie pamiętam, wiem tyle tylko, że obudziłem się pod pompą,
                 zmoczony i obłocony. Na schodkach oficyny siedział stróż z żoną i dwiema kumoszkami.
                 Biednego udaje - mówił - a spija się jak nieboskie stworzenie. Toż i człowiek przecież kie-
                 liszkiem, nie pogardzi, ale bydlęciem nie jest. Wczoraj jego mała ledwie nie umarła z głodu,
                 aż dałem jej kilka kartofli. Ojciec za to hula. Zerwałem się i pobiegłem na facjatkę. Paulinka
                 siedziała przy stole z piórem w ręku. Czy tak się pisze, tatku?... - zapytała mnie wesoło. -
                 Tak - odpowiedziałem - wstydząc się oczu podnieść. Od tego czasu ściga mnie, panie dobry,
                 hańba pijaka. Ile razy przyjdę do rządcy domu, żeby mi dał świadectwo ubóstwa, zawsze
                 mówi: Pan jesteś nałogowy. A ja mam ten chyba tylko jeden nałóg, że to dziecko pragnął-
                 bym wyżywić. Przepisuje ona, ale już nie wyroki, ledwie czasem studenci dadzą parę groszy
                 zarobić.
                      Słowa te wymówił z rzewnym łkaniem. Wysłuchawszy go, powiedz, czytelniku, czybyś
                 temu panu dał na bułki i mięso dla Paulinki.
                                                           Nr 134, z 17 maja 1880
                      Sądzę, że po wystawie tkackiej nie będzie już nikogo, kto by wątpił o potrzebie nie tylko
                 napisania, ale nawet ponownego wydania broszury Żydzi, Niemcy i My. A toż tam wystawili
                                                                                                                                9






                 się tylko sami Niemcy i Żydzi, a My - ani śladu. Tak dłużej być nie może. Pozostają dwie
                 drogi: albo Żydom i Niemcom nadać indygenaty i przyzwoite do nazwisk końcówki, albo
                 wraz z p. Jeleńskim krzyknąć hinaus i weg! Pierwszy środek wymaga od nas zbyt wielkiej
                 ofiary i jakkolwiek niektórzy Żydzi poprzyczepiali już sobie ski, niepodobna nawet w tkac-
                 kim herbarzu dopuścić mieszaniny, z której na sądzie ostatecznym nie umielibyśmy się wy-
                 tłumaczyć. Pozostaje więc środek drugi: wygnać bergów i manów. Nikt nie zaprzeczy, że
                 takie rozwiązanie kwestii byłoby najpożądańszym i dla kraju najkorzystniejszym, trzeba
                 nam tylko zorientować się, co byśmy potem zrobili. Dziś, gdy chcemy okryć jakąkolwiek
                 część grzesznego ciała, idziemy do pierwszego lepszego sklepu i kupujemy sobie dobrego
                 perkalu po złotemu łokieć. Tymczasem gdy wypędzimy Żydów i Niemców i pozostaniemy
                 tylko my, trzeba będzie ów perkal sprowadzać z Wrocławia lub Tamowa i płacić po dwie
                 złotówki łokieć. Podobnie rzecz się ma z innymi towarami, które nie pozwalają rozwiązać
                 kwestii w duchu naszym, lecz niemieckim lub żydowskim. Albo więc Żydzi i Niemcy z
                 wyrobami tkackimi, albo m y bez wyrobów tkackich - co wolisz, czytelniku? Odgaduję, że
                 jako egoista, dbający tylko o własną korzyść, nie uwzględniający dobra kraju, wybierzesz
                 pierwsze i pozwolisz istnieć u nas bergom i manom, dzięki którym możesz się taniej odziać i
                 czasem obejrzeć wystawę tkacką. Co do mnie, jestem zupełnie innego zdania. Gdy widzę
                 tułających się po ulicach obdartych Żydów, którzy nie zdołali niczego opanować, myślę
                 sobie radośnie: Wstrętne to hultajstwo, ale niezbyt szkodliwe. Nic nie ma, niczego nam jesz-
                 cze nie wydarło, korzeni nie zapuściło, więc wyrzucić łatwo. Ale gdy przyszedłem na wy-
                 stawę tkacką, gdy rozejrzałem się po pysznych wyrobach i wizerunkach olbrzymich fabryk, z
                 których każda należy do jakiegoś berga lub mana, serce mi się ścisnęło. Ci bowiem rzeczy-
                 wiście zagarnęli i wydarli nam przemysł, wrośli w nasze życie, z którego ich żadna siła
                 nie wyrwie. Tak jest. Żyd lub Niemiec, pachciarz, kramarz, przekupień, faktor, każdy wresz-
                 cie gatunek, luźnie do kraju przyczepiony, to nasza pociecha lub co najmniej drobny kłopot,
                 ale Żyd lub Niemiec fabrykant, kupiec, który podnosi przemysł krajowy, który daje pracę
                 tysiącom rąk, a dobry towar ogółowi, to dopiero klęska, to szkodnik. Gdyby nie takie klęski i
                 nie tacy szkodnicy, panowałby u nas, zwłaszcza dla niższych warstw, najdoskonalszy raj: nie
                 mielibyśmy kortów, flaneli, perkalów, płócien, ubodzy i skromnie zasobni mieliby wszelką
                 sposobność przechadzać się jak pierwsi rodzice, a listków figowych dostarczałby im jakiś
                 arystokrata, który, wyrodziwszy się od długiego szeregu pokoleń zajętych sportem, baletem i
                 kartami albo sprzykrzywszy sobie inne rodzaje rozrywek, założyłby w swych dobrach fabry-
                 kę. Czy nie warto tęsknić do takiego stanu? Tęsknią też nasi publicyści, którzy, wystroiwszy
                 się w łódzkie korty, wzywają gromów nieba, które by Niemców i Żydów wytępiły. Jedyny
                 dysonans w tym zgodnym chórze skarg i potępień tworzymy m y, ale nie publicyści, tylko
                 robotnicy, którzy cynicznie powiadają: Niemiec z Żydem założyli fabryki i dali nam rzemio-
                 sło, chleb, dobrobyt, podczas kiedy nasi wywozili pieniądze za granicę i puszczali je na (kar-
                 ty, zakłady i hecarki. Zaręczam, że taki zepsuty robotnik, gdyby mógł interes swój rozszerzyć
                 do miary dobra ogólnego, niezawodnie rozumowałby tak: niech panowie z prasy, zamiast
                 wymyślać Niemcom i Żydom, zachęcają lepiej swoich do zakładania fabryk i sklepów, niech
                 przeciwko niemiecko-żydowskiemu przemysłowi postawią polski przemysł, nie zaś broszury,
                 chociażby w czterech wydaniach.
                      Wystawy są wszędzie pouczające, ale podobno najbardziej u nas. Gdybyśmy kiedykol-
                 wiek urządzili jedną ze wszystkich gałęzi pracy, przejrzelibyśmy się w niej jak w zwierciadle.
                 Zobaczylibyśmy wtedy naocznie nasze zdolności, upodobania, siły i dążenia, przekonaliby-
                 śmy się, co w naszym przekonaniu jest pracą szlachetną, a co upodlającą, do czego posiadamy
                 talent, a do czego nie posiadamy, ujrzelibyśmy np. jak teraz, że Żydzi i Niemcy to nie my,
                 gdy chodzi o przemysł i handel, że pozostajemy ciągle społeczeństwem zarystokratyzowa-
                 nym, że prawiąc za dużo o ideałach, za mało wiemy o realnych sposobach utrzymania i pod-
                 noszenia swego bytu. Sama wystawa tkacka składa wymowne świadectwo naszych zdolności
                                                                                                                              10






                 i dążeń: ani jednej poważnej firmy, którą byśmy jedynie i od początku m y reprezentowali.
                 Anglik lub Francuz powiedziałby, że taka wystawa jest stanowczą porażką żywiołu słowiań-
                 sko-polskiego, bo wykazuje zupełną jego nieudolność w przemyśle, ale my wytłumaczymy
                 sobie ten rezultat inaczej i zaszczytniej. My wyciągniemy z niego pociechę, żeśmy nie zma-
                 terializowani, że tradycja hańbiąca łokieć i miarkę żyje śród nas w pierwotnej czystości, że
                 ciężkie doświadczenia nie zdołały nas skierować ku niszczącym wszelką poezję wysokim
                 kominom, że pieścimy w duszy ,,lepsze i wyższe cele niż jakiś tam warsztat tkacki. Na do-
                 wód zaś, że gdybyśmy chcieli, moglibyśmy wyrabiać bardzo piękne rzeczy, kazaliśmy przy-
                 słać na wystawę tkaniny naszym... chłopom, jedynym reprezentantom swojskich sił przemy-
                 słowych. Zdaje mi się, że słyszę pana skiego, mówiącego dumnie do mana: Od tego mam
                 Wojtka, ażeby robił to, co acan. Tak niech będzie zawsze, bodajby jak najdłużej.
                      Dziwi mnie tylko bardzo, dlaczego pisma nieżydowskie i nieniemieckie obecną wy-
                 stawę tkacką w Warszawie nazywają naszą. Co tam jest naszego prócz kupki wyrobów
                 chłopskich? Czyżby Żydzi i Niemcy w artykułach i broszurach by U czymś obcym, a na wy-
                 stawach tym samym co my? Dlaczego różnica plemion tu nie sięga? Dlaczego te płótna, per-
                 kale, sukna, dywany, korty mają być nasze? Daremnie dotąd czekałem logicznej konsekwen-
                 cji poglądów naszej publicystyki, daremnie nadsłuchiwałem, czy skąd nie odezwie się głos:
                 Żydzi i Niemcy urządzili w naszym mieście wystawę tkacką, my w niej udziału nie przyjęli-
                 śmy, my...
                                                          Nr 217, z 8 sierpnia 1880
                      Niejeden zapewnię z czytelników zastanawiał się nad tym, dlaczego publiczność nasza,
                 która Gutenbergowi nie przebaczyła jeszcze winy i z wynalazku jego niezbyt pochopnie ko-
                 rzysta, tak obficie spożywa kalendarze? Otóż po długich badaniach, jak mi się zdaje, dosze-
                 dłem do rozwiązania tej interesującej zagadki. Mieszkając przez lat kilka za granicą, gdzie
                 konsumpcja kalendarzów jest stosunkowo daleko mniejszą, zauważyłem, że tego rodzaju pod-
                 ręcznik nie był mi nigdy potrzebny. Codziennie bowiem każda chwila przypominała ciągły
                 ruch czasu i uświadamiała jego postępy. Wszystko, od śpiewek ulicznych do książek nauko-
                 wych, uprzytomniało posuwanie się skazówki na zegarze świata i nie pozwalało wątpić, że
                 dziś nie jest wczoraj. Naturalnie, wracając do kraju, ani myślałem zaopatrzyć się nawet w
                 kieszonkowy kalendarzyk, tymczasem zaraz w wagonie zbudziło się we mnie silne podejrze-
                 nie co do dnia podróży. Jeden bowiem z moich towarzyszy, Izraelita, biorąc mnie widocznie
                 za swego współwyznawcę, zapytał:
                      - Czy pan nie z Piotrkowa?
                      -- Nie, ale znam to miasto.
                      - To może pan wie, gdzie mieszka ten Haskiel, co to noże czyści?
                      - Kto taki?
                      - No, ten Haskiel, co czyści noże od rżnięcia.
                      - Alboż to po to trzeba jechać aż do Piotrkowa?
                      - A gdzie bliżej ?
                      Spostrzegłszy moje zdumienie, siedzący z drugiej strony obywatel objaśnił:
                      - Żydzi mają osobne do rżnięcia bydła i drobiu noże, na których nie wolno dopuścić żad-
                 nej szczerby ani skazy; otóż on widocznie wiezie do specjalnego szlifierza takie, które mu
                 zardzewiały lub przytępiły się.
                      - To nie mnie - wtrącił Izraelita, ratując godność swojego krótkiego surduta - prosił mnie
                 nasz szajchet, aby mu to zrobić.
                      Czy podobna - pomyślałem sobie - aby dziś był 20 kwietnia 1876 roku?
                      Towarzysz katolik jak gdyby podsłuchał tę myśl, bo przyciszonym głosem rzekł:
                                                                                                                              11






                      - I z takim ciemnym bydłem każą nam się bratać! Żeby to ode mnie zależało, kazałbym to
                 bydło, w chałatach czy w surdutach, z pejsami czy bez pejsów, spędzić do obszernego stawu i
                 gwałtem polać wodą.
                      - Umyć - wtrąciłem naiwnie - a cóż by to pomogło?
                      - Ochrzcić - odparł obywatel - a to by pomogło.
                      - Jaka dziś data, proszę pana? - spytałem ciekawie.
                      - 20 kwietnia.
                      - A rok?
                      - Pan chyba żartuje, przecież 1876.
                      Od tego wypadku bardzo często zdarzało mi się zapominać daty, tak że razu jednego po
                 przeczytaniu pewnej głośnej książki, usiadłszy do napisania listu, zaznaczyłem u góry: War-
                 szawa, 16 września 1279. [...]
                                                         Nr 350, z 19 grudnia 1880
                      I to pachnie, i to nęci. Jaka szkoda, że Galicja nie potrzebuje dwu marszałków sejmo-
                 wych, boby sobie wybrała i hr. Jana Tarnowskiego, i ks. Eustachego Sanguszkę. Pierwszy -
                 jak powiada krakowski korespondent Echa - jest człowiekiem o imieniu tak pięknie
                 brzmiącym. Drugi, no, drugi także imieniem do tej godności zdaje się być wskazanym. A
                 co, czy to nie zasługi? Czegóż więcej potrzeba do marszałkostwa nad pięknie brzmiące
                 imię? To wystarczy za rozum, uczciwość, mądrość polityczną, za wszystko. Gambetta! Fuj!
                 Nie przeczymy, że marszałek izby francuskiej posiada wiedzę, zręczność, dowcip, wreszcie
                 talenty męża stanu, ale jakże brzmi jego imię! Czy podobna, ażeby porządnemu narodowi
                 przewodniczył na sejmach jakiś tam Gambetta! Pomyślmy tylko: Gam-bet-ta. Mimo woli usta
                 się wykrzywiają. Albo nawet Disraeli - Izraeli!. Co innego lord Beaconsfield. Słyszycie pań-
                 stwo: lord of, a do tego Beacons-field? W nazwisku słychać nieco i wielkiego filozofa, i
                 wielkiego muzyka. Wyrzućmy jedną literę, będzie Baco, odłammy ostatnią zgłoskę, będzie
                 Field. Chociaż to jeszcze nie hrabia Tarnowski lub książę San-gusz-ko! Zapobiegam złośli-
                 wemu pytaniu czytelnika, który mógłby mnie zagadnąć: dlaczego Tarnowski brzmi pięknie,
                 a np. Zieliński niepięknie? Przecież są Tarnowscy blacharze, krawcy, szewcy, a jednak ich
                 nazwiska nie brzmią pięknie i nikomu by na myśl nie przyszło zrobić ich marszałkami? Za-
                 pewnię, ale też co innego jest Tarnowski, a co innego hrabia Tarnowski. Chociaż zachwy-
                 camy się nazwiskiem, właściwie blask pada od tytułu. Wyobraź sobie, czytelniku, latarnię.
                 Dopóki nie zapalona, jest sobie prostym, żelaznym lub drewnianym słupkiem z oszkloną na
                 wierzchu kopułką, która nie daje światła nawet prostej łojówki. Dopiero gdy się w niej gaz
                 wieczorem palić zacznie, jest ona jaśniejsza niż wszystko, co ją otacza. Podobnie z nazwi-
                 skami. Tarnowski sam w sobie (zwłaszcza od czasu, jak tym nazwiskiem szewcy się przy-
                 ozdobili) nie czaruje żadnym szczególnym urokiem, ale hrabia Tarnowski - gazowa latarnia,
                 fiu, fiu! Ot, dlaczego hr. Jan Tarnowski lub ks. Eustachy Sanguszko tak brzmią pięknie dla
                 pewnych naszych współobywateli i kwalifikują się do laski marszałkowskiej. Zresztą gdybym
                 był     pewnym,        że     samo      brzmienie       coś     znaczy,      postarałbym       się     nazwać
                 Blagaserwilistapapuprtutufigajtys, a wtedy niezawodnie obrano by mnie co najmniej namiest-
                 nikiem Galicji. Wprawdzie chłop tak jak dziś cierpiałby nędzę, jezuita gospodarowałby bez
                 przeszkody, literatura płodziłaby strawę dla zakrystii, skarb państwa nie obawiałby się strace-
                 nia dochodu od dzienników, dobrobyt kraju i jego oświata spadłaby do najgłębszej niziny -
                 ale ja brzmiałbym pięknie.
                      Że warto jest pięknie brzmieć, przekonał nas Kajzer, ogier angielski, który w przejeździe
                 do stajni p. Grabowskiego, na prośby swych wielbicieli, raczył się zatrzymać w Warszawie.
                 Gdyby do nas przyjechał Darwin lub Helmholtz, z pewnością nie powitalibyśmy ich z takim
                 entuzjazmem. Folblut! A folblutów u nas tak mało, tak przerzedziły się ich szeregi, że aż
                                                                                                                              12






                 jedna z gazet radzi wcześnie ich wprzęgać. Toteż bardzo słusznie pisma, które nie zajmują
                 się wydaniem pośmiertnych dzieł Bartoszewicza lub historią filozofii Langego, uczciły ob-
                 szernym wspomnieniem angielskiego ogiera. Nie umiem wam, czytelnicy, wypowiedzieć, jak
                 się cieszę, że u nas nie wygasł jeszcze duch tradycji, duch czci dla arystokracji, zarówno lu-
                 dzi, jak zwierząt. Widocznie jeszcześmy nie zepsuci, nie zarażeni zgniłym demokratyzmem
                 Europy, pojmujemy moralną wartość krwi, nawet końskiej. Witam cię więc, szanowny Kajze-
                 rze, i żegnam; smutek mój ukoi po twoim odjeździe ta tylko pociecha, że czcigodną twoją
                 postać może odbiją i na wieki zachowają te pisma ilustrowane, które nie mają miejsca dla
                 zasłużonych ludzi. Helmholtz i Kajzer - czy można się wahać w wyborze i domyśle, które
                 oblicze ciekawiej pragniemy oglądać?
                      Co do mnie, najbardziej pragnąłbym przypatrzyć się zawstydzanym twarzom krytyków,
                 oceniających komedie, dramata lub odczyty swoich redaktorów i współpracowniczych kole-
                 gów. Ludzie ci, nie chcąc narazić się na zarzut stronności, opisują swych dobrodziejów i to-
                 warzyszów jak wężów. Wczorajsze przedstawienie - powiada jeden o sztuce własnego re-
                 daktora - było niejako zatwierdzeniem tego wyroku uznania [komisji konkursowej] w ostat-
                 niej instancji [!], bo przez publiczność najpierwszego z polskich teatrów. Licznie zgroma-
                 dzona publiczność była widocznie w tym ciepłym [sic], wesołym usposobieniu, w jakim
                 znajdują się np. zasiadający do stołu biesiadnicy w przekonaniu, że obiad będzie smaczny, bo
                 go dobry kucharz gotował. Zresztą większa część obecnych, a może wszyscy kosztowali już
                 gdzie indziej potraw, które im podać miano, ściągnęła ich jednak nadzieja, że będą je mieli
                 jeszcze lepiej, wytworniej tym razem podane. Słowa te zdradzają, prawda, usiłowania owi-
                 nięcia gorzkiej pigułki pewną przesadą, gdyż ja np., również słuchacz tej sztuki (dzięki ogól-
                 nej amnestii sprawozdawcy zaliczony do ,,publiczności wyborowej), wcale nie kosztowa-
                 łem gdzie indziej potraw tego dobrego kucharza; ale jakaż jednocześnie surowość! Co to
                 jest powiedzieć w oczy swojemu redaktorowi, że wczorajsze przedstawienie twojej sztuki
                 było zatwierdzeniem poprzedniego o niej wyroku w ostatniej instancji, tj. od której żaden
                 krytyk apelować nie może. Takiej niegrzeczności nie odważył się dotąd nikt napisać nawet
                 Molierowi i Fredrze.
                      Nie będę przytaczał innych niemiłosiernych sprawozdań, w których stosunki zmuszały
                 recenzentów do nadzwyczajnej surowości, bo nie chcę tym przedrukiem kompromitować sza-
                 nownych jej ofiar. Wolę tylko zawołać rozpaczliwie: litości, panowie krytycy, litości nad wa-
                 szymi redaktorami i kolegami. Patrzcie na prasę postępową, tam nie robią sobie ceremonii.
                 Gdy który z jej redaktorów napisze jakąś pracę lub wypowie odczyt, jego współpracownicy
                 ograniczają się wprawdzie na 'suchym, przedmiotowym streszczeniu, ale spoza tego stresz-
                 czenia wygląda reklama, którą starannie i uważnie wydobywają później nie reklamujące
                 swych ludzi gazety konserwatywne.
                      Wypadki. Kronikarz wiadomości bieżących w Nowinach pozwala sobie codziennie do-
                 nosić czytelnikom o przejechanych Józefach P., powieszonych Maciejach B. lub utopionych
                 Janach R., dlaczegóż bym i ja przy końcu tej kroniki nie miał sobie pozwolić jednego wy-
                 padku. W pewnej rodzinie kształcono dzieci bajką o dziadku, który przychodzi z dużą torbą i
                 zabiera w nią niegrzecznych urwisów. Ażeby naukę tę dopasować do zasad metody poglądo-
                 wej i unaocznić bohatera bajki, przebrano małą dziewczynkę w odpowiedni strój i kazano jej
                 wieczorem wpaść pomiędzy braci i siostry. Przedstawienie udało się wybornie, bo mały bra-
                 ciszek dostał ze strachu konwulsji, a siostrzyczki zapadły w gorączkę. Za pewność tego skut-
                 ku w każdej próbie reżyserowie komedii ręczą i przeze mnie składają serdeczne podziękowa-
                 nie metodzie poglądowej, którą tak właściwie pojęli i tak umiejętnie uscenizowali. Od siebie
                 dodam, że jeśli dzieci posiadają bardzo słabe nerwy, efekt może być jeszcze świetniejszy.
                 Trzeba tylko dopełnić, jak mnie objaśniono, jednego kardynalnego warunku. Mianowicie nie
                 należy rozbierać wobec malców owego mniemanego dziadka i przekonywać ich, że on jest
                 właściwie tylko przebraną siostrą lub bratem, lecz powinny one pozostać w przekonaniu, że
                                                                                                                              13






                 strach był prawdziwym. Ponieważ nadchodzi pora szopek, polecam więc rodzicom tę niewin-
                 ną zabawkę.
                                                     LIBERUM VETO
                   FELIETONY PODPISYWANE PSEUDONIMEM:
                                                     POSEŁ PRAWDY
                                                            Nr l z l stycznia 1881
                      Strachy niańki i nauczycielki. - Upiór z Upity. - Ślub dziecinny. - Drzewo wiadomo-
                 ści złego. - Kto może nie pozwalać. - Ludzkość idzie do liberum veto. - Katolicy pruscy,
                 rekrut i obywatel. - Stańczycy. - Walewski i Lisicki. - Ziarnko piasku i piramida. - 1:9
                 999 999. - Tysiącletnia bitwa. - Turniej Ormuzda z Arymanem. - Białe dają mat czar-
                 nym. - Prawo jest ziemią. - Nawet Morze Martwe posiada sól. - Chór i sola, harmonia i
                 kontrapunkt prasy. - Pokazywanie języka całemu światu. - Drabina do nieba. - U bram
                 Watykanu.
                      Niańka kazała mi się bać strachów, nauczycielka czytywała następnie rozmaite przeraża-
                 jące legendy - więc się bałem umarłych, duchów, nietoperzów, puszczów, wilkołaków, a mię-
                 dzy innymi także ,,upiora z Upity. Nauczycielka opowiadała, że to był człowiek okropny.
                 Zerwawszy sejm i dawszy przykład późniejszym tego rodzaju zbrodniom, uciekł z Warszawy
                 przed ogólną wzgardą, ale nie uciekł przed karą bożą. Wkrótce bowiem dom jego zapadł się
                 w ziemię, ojciec, matka i siostra zmarli ugodzeni piorunem, wreszcie on sam zginął od gro-
                 mu. Ciało jego siedem razy ziemia wyrzucała, a duch włóczy się dotąd po Polsce. Do dziś w
                 kościółku Upity stoi upiór nagi, żółty, z rękami na krzyż złożonymi, z pochyloną głową. Na-
                 turalnie po takiej lekcji, po której przez trzy noce oka zmrużyć nie mogłem, przysiągłem so-
                 bie raczej wszystko popełnić, niż zerwać jakikolwiek sejm, niż sprzeciwić się głosowi ogól-
                 nemu. Piękna rzecz zginąć od pioruna wraz z całą rodziną, być z ziemi siedem razy wyrzuco-
                 nym, straszyć ludzi i pokutować jako upiór w kościółku! Nigdy! Dziecięcy ten ślub wzmoc-
                 niły szkolne wykłady historii, z których dowiedziałem się, że naśladowcy posła upickiego
                 byli zawsze potępiani, a czasem zarąbywani, i że oni to właśnie zgubili Polskę. Ale czego
                 drapieżna myśl ludzka z serca nie wydrze!
                      Wydarła też i mnie pomału moją przysięgę. Poznawszy bliżej dzieje nasze, przekonałem
                 się ku wielkiemu mojemu zdumieniu, że Siciński, jego siostra, matka i ojciec skończyli żywot
                 bardzo spokojnie, że nie on pierwszy sejm zerwał i że wprawdzie rąbano później nie po-
                 zwalających, ale tylko takich, którzy nosili przy boku dla obrony jedną karabelę i nie mieli
                 za sobą ich setki. Kto bodaj raz ukąsił jabłko z drzewa wiadomości złego, ten pójdzie dalej
                 drogą pierworodnego grzechu i coraz inne zakazane owoce pożywać będzie. I ja więc, prze-
                 stąpiwszy przykazanie legendy co do posła z Upity, zacząłem pytać siebie: czemu piorun nie
                 zabił, a ziemia nie wyrzuciła owego magnata, który na trzydzieści lat przed Sicińskim sejm
                 zerwał? Czemu możnych słuchano pokornie, gdy krzyczeli: nie pozwalam, a chudym pa-
                 chołkom zatykano pięścią usta? Słowem, czemu - jak powiada Bobrzyński - urażony w swej
                 ambicji magnat lub nawet jawny swego kraju zdrajca, jeśli się umiał zręcznie płaszczem stró-
                 ża wolności osłonić, jeśli liczną miał klientelę, znajdował zawsze miałkie umysły, które za
                 nim stanęły i do zburzenia każdej lepszej myśli mu dopomagały3, a czemu szlachcic ze
                 zwykłej gliny musiał za toż .samo dźwigać brzemię hańby? Pytania te powiodły mnie do dwu,
                                                                                                                              14






                 wyznaję, zdrożnych wniosków: l) że poseł upióki nie był gorszym od innych, których upiory
                 w kościółkach nie pokutują i 2) że źrenica wolności nie była może tak ślepą, jak mniemają
                 niezliczeni operatorowie historyczni, którzy zdejmują z niej kataraktę. Bo zapomniawszy o
                 rozpasanych lub służalczych przedstawicielach tej złotej wolności, która - według słów
                 wspomnianego dziejopisa - nienawidziła każdego, kto czy charakterem swoim, czy rozu-
                 mem, czy nową myślą ponad tłumy wznieść się ośmielił i która przechodząc strychulcem
                 całe społeczeństwo, wyciskała na nim rozpaczliwe piętno duchowej równości, zapomniaw-
                 szy - mówię - o tych rycerzach dobrego stołu, rozważmy, o co szło w zasadzie? O to, ażeby
                 każdy obywatel kraju posiadał prawo nieuznawania woli większości lub nawet ogółu. Jeśli
                 tak, to dziwiąc się wraz z innymi naiwnemu parlamentaryzmowi naszych przodków, który
                 skrzywiwszy ową zasadę, pozwolił jednostce unieważniać wolę ogółu nie tylko dla niej sa-
                 mej, ale dla wszystkich, sądzę jednocześnie, że po najdłuższych walkach i podstępach, po-
                 zbywszy się ciemnoty, fanatyzmu, przedajności, samolubstwa jednostek, ludzkość dojdzie do
                 liberum veto. Gdyby Siciński nie był stargał obrad sejmowych, tylko się z nich wyłączył i
                 opatrzył je swoim protestem, byłby twórcą najwyższej społecznej zasady i najznakomitszym
                 obywatelem w Polsce, tak jak nim został w sto dwadzieścia lat później jego współziomek. Nic
                 lepszego, wyższego, słuszniej szego nad tę zasadę ród ludzki nie zdobędzie, a zdobywa ją
                 ciągle. Bo czymże są ostatnie mowy katolickich posłów w parlamencie niemieckim, którzy
                 otwarcie głoszą, że nie uznają tak zwanych a przeciw nim wymierzonych ustaw majowych6?
                 Wprawdzie oświadczenie ich nie zrywa sejmu i nie obowiązuje ogółu, ale czyż ono nie jest
                 wskrzeszonym, szlachetniejszym, bo nie wichrzącym liberum veto'! Niedawno w Toruniu na
                 placu, wśród musztrujących się rekrutów, zauważyłem młodego chłopca, którego feldfebel
                 kilkakrotnie szturgnął pod brodę kułakiem; chłopiec, widocznie wzburzony, uległ karności
                 wojskowej, ale twarz jego wyrażała energiczne liberum veto. Innego razu byłem świadkiem
                 oburzenia pewnego naczelnika, który poważnego obywatela za odmówienie mu w przejeździe
                 powozu nazwał bydlęciem. Obywatel zniósł cierpliwie tę naganę, ale zaiskrzono jego oczy
                 mówiły: liberum veto. Zresztą czy wśród nas samych nie odzywa się śmiało ten głos, ile razy
                 go, jak dawniej, osłania, no, nie szereg karabel, ale szereg lokajów? Stańczycy krzyczą ciągle
                 nie pozwalam, a hr. Lisicki śmielej niż wszyscy Sicińscy zerwał jednomyślną uchwałę na-
                 szej polityki, chociaż ani go piorun wraz z rodzicami i siostrą nie zabił, ani mu ziemia pałacu
                 nie pochłonęła, a jeśli kiedy stanie w kościółku krakowskim, to chyba po to, żeby ks. Golian
                 odprawiał nabożeństwo przed jego relikwiami. Za daleko niewinniejszy protest niedawno
                 jeszcze zwykłemu szlachcicowi, A. Walewskiemu, wybito w Krakowie szyby i zmuszono do
                 czuwania po nocach z nabitą dubeltówką, tymczasem hr. Lisicki zupełnie bezpiecznie robi
                 coraz nowe wydania swej trzeźwej pracy i nawet żadna dama nie powie mu przy spotkaniu:
                 a fe, hrabio! Czyż więc i dziś, jak kiedyś, co wolno... Jowiszowi, tego nie wolno wołowi? Czy
                 prawo jest brylantową spinką, którą tylko pan przy atłasowym żupanie, nie zaś chłop przy
                 kapocie nosić może? Czy - jak powiada Voltaire - jedni rzeczywiście przychodzą na świat z
                 ostrogami u nóg, drudzy z siodłami na grzbietach? Zarówno księga rodzaju religii, jak i księ-
                 ga natury nie mówią nic a nic o odmiennych gatunkach materiału, z którego urobieni zostali
                 różni ludzie; zarówno przyroda, jak i Bóg nie stworzyli z prostej gliny jednych, a z pianki
                 drugich. Nadto, ponieważ we wszechświecie nic nie ginie, każdy więc z nas może być pew-
                 nym, że najsłabszy jego głos nie przepadnie, chociażby przed nim wszyscy uszy swoje zatka-
                 li. Czy to was nie napełnia dumą? Mnie - wielką. Jestem przekonany, że każde moje, jak i
                 wasze, tchnienie staje się przyczyną szeregu skutków w naturze, a kto wie, czy ono w odle-
                 głym następstwie swego wpływu wspólnie z innymi czynnikami nie spędza chmur z nieba lub
                 nie topi okrętów w morzu. A jeśli potężne wichry nie odbierają prawa wydobywania się lek-
                 kim oddechom, to dlaczegoż by potężni ludzie mieli pozbawiać małych możności objawiania
                 swych myśli? Gdybym był ziarnkiem piasku leżącym u stóp piramidy i posiadał uczucie swe-
                 go odrębnego istnienia, nie zrzekłbym się go dlatego, że ona jest wielką, a ja małym.
                                                                                                                              15






                      Toteż gdyby nawet 9 999 999 ludzi powzięło jakąś jednomyślną uchwałę, która by się
                 sprzeciwiała tylko jednemu mojemu przekonaniu, nie 'narzucając go nikomu, nie wahałbym
                 się jednocześnie we własnym imieniu przeciwko niej zaprotestować. Ale nie lękajcie się,
                 czytelnicy, nie będziecie świadkami walki Hercules contra plures. Walkę taką w całej historii
                 udało się podjąć i wygrać zaledwie kilku największym geniuszom, którym ja myślę jedynie...
                 rozwiązywać u nóg rzemyki. Co najwyżej więc patrzeć będziecie na starcia odmiennych za-
                 sad, odmiennych żywiołów, odmiennych szeregów, w których służę jako prosty żołnierz.
                 Główni widzowie tej wielkiej tysiącletniej bitwy, toczącej się na całym obszarze cywilizowa-
                 nego świata, w której i nasze pułki literackie udział przyjęły, stoją na wyżynach, ogarniają
                 wzrokiem ruchy obu zapaśniczych stron, wydają rozkazy i hasła. Gdy z omdlałych rąk wypu-
                 ści buławę Kopernik, podejmie ją i dalej hetmani postępowym rotom Kepler, Newton, Volta-
                 ire, Mili lub Darwin. Choć kierują z daleka, i do nas sięga ich komenda. Inaczej mówiąc,
                 dzieje myśli ludzkiej są odmienną partią szachów, rozgrywaną przez Ormuzda i Arymana,
                 ducha białego i czarnego, my zaś w niej, stosownie do uzdolnień, rozmaitymi figurami. Zwy-
                 cięstwo przechyla się kolejno na jedną lub drugą stronę, giną pojedyncze figury, okupując
                 swą ofiarą powodzenie innych, rezultat jeszcze daleki, ale zdaje się, jak gdyby nad tą nie-
                 skończoną partią błyszczał radosny napis: białe zaczynają i dają mat czarnym. W ilu posu-
                 nięciach? Nikt nie obliczy, to tylko pewna, że obecnie czarne dostały na wielu polach jedno-
                 cześnie bardzo niebezpieczny szach.
                      Na tych racjach, na tej podstawie, wbrew radom piastunek i nauczycielek, opieram
                 śmiało moje liberum veto!
                      Przeciw czemu?
                      Przeciw bezprawiu, przeciw nieprawdzie oraz całemu ich niezliczonemu potomstwu.
                      Komu los nie pozwolił być prawodawcą, temu nie pozostaje nic innego, jak być prawo-
                 biercą. Może to dziwne, ja jednak na wszelkie ustawy zapatruję się tak jak gospodarz na zie-
                 mię. Uprawia ją i obsiewa; nie rodzi zboża, to sadzi na niej wierzby; mokra, to przeżyna ją
                 rowami; sucha, to ją nawadnia; zachwaszczona, to piele - słowem, wyciąga z niej niemiło-
                 siernie wszystko, co tylko mu wydać może. Gdyby wiedział, że zorana, zmęczona, rodzić
                 będzie dukaty, siałby dukaty. Wytrwała praca jałowe piaski zamienia na warzywne ogrody,
                 czemuż by ona nie miała najlichszego prawa przerobić na dobre? Nie ma na ziemi rzeczy
                 bezużytecznej. I w Morzu Martwym, gdzie żadna ryba, żaden płaz utrzymać się nie zdoła, jest
                 - sól. Na zgniłym torfowisku rośnie brzoza, karłowata, cienka, ale rośnie. Idzie więc tylko o
                 to, ażeby mojego pola nikt nie niszczył i moich drzew nie wycinał. A jeśli niszczy, wycina,
                 wtedy ja myślą czy słowem zakładam... liberum veto. Gdyby kto zaczął w moim stawie łowić
                 ryby, a w moim lesie strzelać samy, to ja, korzystając z prawa swobody od dziesięcin na czy-
                 jąś korzyść, powiadam wyraźnie: Nie pozwalam. Gdy pan nauczyciel zechce mi uderzyć
                 dziecko w szkole, to ja również nie pozwalam. Każde prawo jest moją ,,źrenicą wolności,
                 której wyłupić sobie nie dam.
                      Podobny użytek robię z mojego liberum veto w sprawach domowych. Śród większości
                 naszych czasopism panuje głęboki a przekonanie, że w nich nie powinny się odzywać głosy
                 solowe, lecz chóry, i to chóry śpiewające unisono. Różnić się mamy tylko brzmieniem na-
                 szych gardeł; można z nich wydobywać basy, barytony, tenory, alty, soprany, ale, broń Boże,
                 odmienne melodie. Prasa nasza rozumie jedynie harmonię, ale nie wzniosła się jeszcze do
                 pojmowania kontrapunktu, który jej się wydaje rozdźwiękiem. Jak to można - pyta ona -
                 ażeby Piotr śpiewał co innego, a Paweł co innego, i ażeby z tych sprzeczności splotła się ca-
                 łość zgodna? Ponieważ wierzę, iż to jest zupełnie możliwym, ponieważ jestem wyznawcą
                 kontrapunktu w dziennikarstwie, więc, niezależnie od prawideł prawomyślnej harmonii, za-
                 nucę sobie czasem odrębne solo.
                      Jednym z jej warunków jest bałwochwalstwo dla siebie i pokazywanie języka całemu
                 ucywilizowanemu światu. Najprzyjemniej dla naszego ucha brzmi pieśń wysławiająca naszą
                                                                                                                              16






                 wielkość i poniżająca małość Niemców, Anglików, Amerykanów, Francuzów, Włochów itd.
                 Pierwsi nie mają dostatecznej wiary, drudzy uczucia, inni wyższych upodobań, inni na koniec
                 moralności. Wcieleniem wszystkich cnót jesteśmy, według tej teorii, tylko my. Jeżeli jaki
                 Weinstok z Dusseldorfu, wspominając o naszej Bochotnicy, pomieści ją w powiecie olku-
                 skim, natychmiast wybuchamy gwałtownym śmiechem i drwimy z niemieckiego nieuctwa,
                 ale gdy który z naszych profesorujących badaczów nie wie, co Niemcy przez ostatnie pół
                 wieku w jego nauce zrobili, gdy który z naszych zasłużonych nie wie, że Lifiandia jest tym
                 samym, co Inflanty, to nic a nic nie szkodzi. My bowiem, jako lud wybrany, odbieramy naszą
                 wiedzę za pośrednictwem natchnień prosto z nieba. Niebo to wyobrażamy sobie jako wielki
                 strych, który wprawdzie wznosi się nad całym światem, ale otwór do niego przebity nad naszą
                 jedynie ziemią i my też głównie mamy na tej górze prawo suszyć swoją bieliznę. Posiadając
                 zaś taki przywilej, oparliśmy na nim swoją polityczną, społeczną i umysłową karierę. Nie
                 zginiemy, bo... śpimy i śni nam się, że. od nas do nieba wznosi się Jakubowa drabina, po któ-
                 rej aniołowie zniosą nam szczęście; nie zginiemy, bo gdy zadzwonimy u bram Watykanu,
                 zawsze wyjdzie kardynał Ledóchowski, spojrzy na nasze ręce; jeśli pełne, odbierze święto-
                 pietrze i pobłogosławi; jeśli puste, powie, że Ojciec drzemie, i zamknie drzwi przed nosem.
                 Mamyż wiecznie wędrować po te błogosławieństwa i odpusty z napchaną kobiałką?
                      Liberum veto! Weto przeciwko niewolnictwu myśli, samochwalstwu, poniżaniu innych,
                 bladze, kłamstwu, obłudzie, ultramontanizmowi i innym cnotom podwójnej buchalterii du-
                 chowej. Niech będzie pochwalona swoboda przekonań, sprawiedliwość, nauka, tolerancja i
                 prawda.
                      Złożywszy wam, czytelnicy, ten list uwierzytelniający, obejmuję mój urząd jako
                                   Poseł Prawdy.
                      __________________________________________________________
                      1 Pierwszy felieton cyklu Liberum veto, drukowanego w Prawdzie pod kryptonimem
                 Poseł Prawdy.
                      2 Świętochowski relacjonuje legendy związane ze śmiercią i pośmiertnymi losami ciała
                 Władysława Sicińskiego (zm. 1664), posła z Upity, który na polecenie Janusza Radziwiłła
                 zerwał w 1652 r. sejm na mocy liberum veto.
                      3 Cytat (z drobnymi zmianami stylistycznymi) z Bobrzyńskiego Dziejów Polski w zary-
                 sie (Warszawa 1879, s. 350). Świętochowski recenzował tę książkę Michała Bobrzyńskiego
                 (1848-1935), reprezentanta tzw. historycznej szkoły krakowskiej, w Nowinach (1879, nry
                 106-107), biorąc wówczas udział w szerokiej dyskusji, wywołanej interpretacją przeszłości
                 Polski w tej książce.
                                                                                                                              17






                      4 Tamże, s. 347. W 'całości u Bobrzyńskiego zdanie to brzmi: Złota wolność nienawi-
                 dziła każdego, kto czy charakterem swoim, czy rozumem, czy nową myślą ponad tłumy
                 wznieść się ośmielił, strącała go z wyżyny, przechodząc strychulcem całe społeczeństwo,
                 wyciskała na nim rozpaczliwe piętno duchowej równości, to jest głupoty, a rozwijała mate-
                 rializm aż do ostatecznego cynizmu.
                      5 Tadeusz Rejtan (1746-1780), od r. 1772 poseł nowogródzki, sławny z protestu przeciw
                 legalizacji rozbioru Polski na sejmie w r. 1773.
                      6 Represyjne ustawy, uchwalone przez sejm pruski z inicjatywy rządu Bismarcka w
                 dniach 11-14 V 1873 r. oraz 31 V 1875 r., których celem było przyspieszenie podporządko-
                 wania kościoła państwu w związku z polityką kulturkampfu (1871-1878). Przeciw ustawom
                 majowym występowała w parlamencie Rzeszy partia katolicka Centrum (Zentrumspartei), z
                 którą współdziałali m. in. posłowie polscy.
                      7 Świętochowski ma tu na myśli program polityczny historyka i publicysty konserwa-
                 tywnego, zbliżonego do obozu stańczyków, Henryka Lisickiego (1839-1899), oparty na za-
                 sadzie tzw. trójlojalizmu w stosunku do państw zaborczych. Program ten przedstawiał Lisicki
                 w artykułach drukowanych w Czasie, Przeglądzie Polskim i Unii oraz w publikacjach
                 książkowych (m.in. Stówo o stanowisku Polaków wobec sprawy wschodniej, 1876; Aleksan-
                 der Wielopolski, 1803-1877, Kraków 1878-1879; Odpowiedź na uwagi nad dziełem pt. Alek-
                 sander Wielopolski, 1878; Domowe sprawy. Odpowiedź hr. Stanisławowi Tarnowskiemu z
                 powodu biografii Aleksandra Wielopolskiego, Kraków 1880).
                      8 Zygmunt Golian (1824-1885), głośny kaznodzieja związany z obozem konserwatyw-
                 nym, w kazaniach i broszurach występował przeciw pozytywistycznej myśli filozoficznej i
                 społecznej. W czasie pobytu Swiętochow-skiego w Krakowie w r. 1876 organizował bojkot
                 jego prelekcji, zwłaszcza czytania rękopisu Ojca Makarego. Świętochowski nazywał go pol-
                 skim Arbuezem i wielokrotnie wspominał w felietonach drukowanych w Nowinach i w
                 Prawdzie.
                      9 Prawdopodobnie dotyczy Antoniego Walewskiego (1805-1876, historyka, profesora
                 Uniwersytetu Jagiellońskiego, skrajnego legitymisty, oraz reakcji na koncepcję trójlojalizmu
                 w polityce narodowej w jego rozprawach i dziełach historycznych (m.in. Pogląd na sprawę
                 Polski ze stanowiska monarchii i historii. Lwów 1848-1849; Filozofia dziejów polskich i me-
                 toda ich badania, Kraków 1875).
                      10 Zasada sformułowana według głównej tezy rozprawy Milla O wolności (którą Święto-
                 chowski nazywał swoim katechizmem): Gdyby cała ludzkość z wyjątkiem jednego człowie-
                 ka sądziła to samo i tylko ten jeden człowiek był odmiennego zdania, ludzkość byłaby równie
                 mało uprawniona do nakazania mu milczenia, co on, gdyby miał po temu władzę, do za-
                 mknięcia ust ludzkości (J. St. Mill, Utylitaryzm, O wolności. Warszawa 1858, s. 139).
                      11 Kardynał Mieczysław Halka Ledóchowski (1822-1902) przebywał wówczas w Rzy-
                 mie w służbie papieskiej (członek licznych kongregacji). Kosmopolita i reprezentant skrajne-
                 go ultramontanizmu, w okresie pełnienia funkcji arcybiskupa gnieźnieńskiego i poznańskiego
                 (1865-1874) współpracował początkowo z rządem pruskim, ograniczając udział polskiego
                 duchowieństwa w działalności narodowej, lecz w okresie kulturkanapfu wystąpił zdecydowa-
                 nie w obronie praw kościoła katolickiego, za co został uwięziony przez władze pruskie w r.
                 1874.
                                                                                                                              18






                                                           Nr 2, z 8 stycznia 1881
                      Akt oskarżenia przeciwko pani Orzeszkowej i Konopnickiej. - Moja obrona i ustęp-
                 stwo miejsca w sporze Litwy z Polską na korzyść delegata Gaz[ety] Warszawskiej. -
                 Różnica zegarów nie jest różnicą myśli. - Krzyżackie apostolstwo i kordon prawomyśl-
                 ności. - Tabunnoje swojstwo. - Autorka Fragmentów i autorowie drobnych różnic. -
                 Pocieszenie podsądnych i słówko do galerii.
                      Przeczytajmy naprzód akt oskarżenia, na mocy którego pani Eliza Orzeszkowa wraz ze
                 spólnikami pociągnięta została do odpowiedzialności przed sejm prasy warszawskiej. Brzmi
                 ono tak:
                      Pani Eliza Orzeszkowa, autorka wielu powieści nieoględnie pomieszczanych w prasie
                 warszawskiej, ufundowawszy księgarnię w Wilnie, rozpoczęła wydawać dziełka polskie.
                 Zdawało się, że oficyna jej, widząc zmniejszanie się grosza Piotrowego i ciężkie kłopoty So-
                 cietatis Jesu w całym świecie, przerżnie Litwę kanałami pobożności, którymi przepływać bę-
                 dą Kołderki pikowane łaskami Ducha Ś-go i Młoty na grzeszników świata tego. Tymczasem
                 pani Eliza Orzeszkowa, zyskawszy podstępnie zaufanie ogółu, przygotowała dlań truciznę
                 duchową w postaci dwu książeczek: swojej Pokociło się i dam nogę oraz p. Konopnic-
                 kiej Fragmenty dramatyczne. Dowody przestępstwa w obu dziełkach są tak okropne, że - jak
                 w podobnym wypadku przed dwoma wiekami wyraził się biskup Andrzej Chryzostom Zału-
                 ski - horret animus cogitare, lingua loqui i łzami raczej nieszczęśliwość ojczyzny naszej,
                 że takie wydała monstrum, nad które i sama Afryka straszniejszego producere nie może,
                 opłakiwać, niżeli promere sensum w tej sprawie należałoby, na którą wszystka poruszać się
                 musi natura. Polonia - jak rzekł ongi zacny instygator W. Ks. Litewskiego, Szymon Kuro-
                 wicz - non parit monstra. A jednak pani Orzeszkowa jest potworem. Nie będziemy tu po-
                 wtarzać wszystkiego, co nieszczęsna ex deliberatione wyraża na papierze i na co sama
                 fremit natura, dość gdy nadmienimy, że w pierwszej powiastce, w której Koroniarz spiera
                 się z Litwinem o pochodzenie kilku polskich pisarzów, nie wspomniano o pewnym współpra-
                 cowniku warszawskiej gazety, chociaż ten kiedyś na Litwie rymował pieśni z pokłonem, a
                 dziś w Królestwie jest rewizorem patriotyzmu. Nie mniej bezecną jest druga książeczka, p.
                 Konopnickiej, która po prostu oskarża kościół o rozszarpanie Hypatii, uwięzienie Wesaliusza
                 i Galileusza, jak gdyby czyny te nie stanowiły jego glorii. Zważywszy przy tym, że zbrodnie
                 te popełnione zostały w Wilnie, że wszystko popisano nie animo disputandi, lecz decisive
                 i positive, że tu zachodzi nie tylko error in intellectu, ale i pertinacia in voluntate, żą-
                 damy in genere poenae, ażeby tak zbrzydliwe książki wprzód ta nieszczęśliwa paliła ręka,
                 która je pisać odważyła się.
                      Taka jest osnowa oskarżenia wniesionego na sejm dzienników warszawskich, które, jak
                 widzimy, grozi gardłem.
                      Niepodobna dwu słabych niewiast pozostawić bez ratunku i dlatego podejmuję obronę
                 ich, tym więcej że mimowolnie przyczyniłem się po części do wytoczenia im procesu. A
                 więc: prześwietne stany bogobojnej prasy! Jak wnioskuję z aktu oskarżenia, Pokociło się i
                 dam nogę gorszy was głównie przez to, że Litwin nie walczy z Koroniarzem o wielu za-
                 cnych mężów, których przed sobą widzę, ponieważ zaś do tego sporu autorka nieopatrznie
                 wrzuciła moje nazwisko, ustępuję więc wam miejsca. Wydrzyjcie z książki odnośną kartę,
                 zapiszcie i wlepcie inną, a ja nie tylko nie będę miał żadnej pretensji, nie tylko dialog Orzesz-
                 kowej nie straci dla mnie ani odrobiny ze swojej wartości, ale nadto pozwalam, ażeby o każ-
                 dego z was poczubiło się siedmiu Litwinów z siedmioma Koroniarzami. Rzeczywiście nie
                 zasłużyłem na to, ażeby mnie dwa plemiona wzajemnie sobie wydzierały, tymczasem inni
                 posiadają zupełne do tego prawo. Kiedy ja jeszcze czytać nie umiałem, już najbardziej urażo-
                 ny i zainteresowany w tej sprawie delegat Gazety Warszawskiej opisał w Wilnie dla użyt-
                 ku pospolitego urodziny, powołanie i suchoty gorzałki.
                                                                                                                              19






                      Dlaczegóż więc on nie ma być spornym Homerem, zwłaszcza że pisywał także i pie-
                 śnie, których ja nigdy nie próbowałem?
                      Co do pani Konopnickiej, winienem zwrócić uwagę, że ruch myśli nie stosuje się do
                 obiegu ziemi; że jakkolwiek zegar w jednym miejscu wskazuje godzinę dziesiątą, a w drugim
                 jedenastą, nie znaczy to wcale, ażeby w pierwszym ludzie byli o jeden stopień głupsi niż w
                 drugim. Chociaż więc Wilno, jako położone na wschód od Warszawy, przedstawia różnicę w
                 pomiarze czasu, nie dowodzi to bynajmniej, ażeby Litwa była ciemniejszą od Królestwa, tym
                 bardziej że nad nią wprzódy słońce wschodzi. Na dowód tego przejrzyjcie, dostojni obywate-
                 le, swoje spisy prenumeracyjne i księgarskie, a zobaczycie w nich, na ilu Litwinów przypada
                 jeden Koroniarz i kto to głównie wykupuje najpoważniejsze dzieła. Może przekonacie się, że
                 ci barbarzyńcy nie potrzebują już krzyżackiego apostolstwa, że to są ludzie bardzo dojrzali,
                 oświeceni, zahartowani w ogniu ciężkich doświadczeń i pod lada nagięciem się nie kruszą.
                 Oni wcześniej rozpoczęli walkę o byt, większą też w sobie wyrobili dzielność. Jeżeli czego
                 żądają od naszej literatury, to zawsze rozszerzenia jej widnokręgu, nie zacieśniania do teatru i
                 zakrystii, nie przeżuwania trawy, którą z tradycyjnego żołądka dobywamy. Oni umieją już
                 żyć przy tym świetle, na które my jeszcze przymrużamy oczy. Nie kłopoczcie się więc o ich
                 zdrowie po przeczytaniu książki p. Konopnickiej, bo kiedy wy ją tylko ogryzacie, oni ją do-
                 skonale strawią. Rozsadnik ultramontanizmu w Wilnie - zbyteczny, a na potrzeby religijne
                 Ostra Brama wystarczy. Śmieszną jest ta protekcjonalna mina, z jaką mówimy o naszych
                 plemiennych krewniakach; my, wytrawni myśliciele, możemy czytać dzieje przyrody Haec-
                 kla, a litewskie żaki niech studiują żywoty świętych; jak podrosną i dojrzeją, pozwolimy im
                 zajrzeć do swobodniejszych książek. A tymczasem owe litewskie, ukraińskie i podolskie żaki
                 znają to, czemu my przez szyby wystaw księgarskich figę pokazujemy. I dlatego, sądzę, nie
                 należy ich opasywać kordonem prawomyślności, a nieudolnych aspiracji p. Konopnickiej,
                 która przekradła się do nich ze swoją poetyczną dżumą, tak srogo karać. Nie zaszkodzi ona
                 Litwie i nie obraża Helikonu. Bo chociaż zawsze ścisły w swych wywodach Kurier War-
                 szawski twierdzi, że kierunek Fragmentów wrogim jest poezji, dodaje wszakże, że po-
                 winny one zająć zaszczytne miejsce pomiędzy tymi, co się u nas obecnie na niwie poetycznej
                 ukazują. Wreszcie, dostojni panowie, wstrzymajcie miecz swojej pomsty nad nieszczęśliwą
                 ofiarą, ażeby nawet Dniewnik Warszawskij nie urągał tabunnomu swojstwu polskiego
                 myślenia i nie mówił, że ani jedna literatura w świecie nie objawia takiej nietolerancji dla
                 samodzielności cudzych przekonań, jak współczesna literatura polska, a nade wszystko może
                 warszawska. Nie sądźcie, ażeby każda z głów waszych była słońcem, około którego wszyst-
                 kie inne krążyć muszą. Jeżeli zaś koniecznie chcecie kogoś potępiać, jeśli wam to potrzebne
                 dla życia, dla zdrowia, dla dobrej opinii, to już lepiej prześladujcie śmiałe oszustwa niż śmiałe
                 myśli. Oto świeżo zdradzono tajemnicę jednej giełdowej piekarni i okazano, jakich drożdży
                 należy używać, ażeby bankierskie ciasto szybko rosło.Drożdże te nazywają się technicznie
                 kleine Differenzen, środek zaś powstrzymujący nadmierne ich działanie - Ausgleichung.
                 Według mnie autorka Fragmentów dramatycznych daleko mniej zawiniła niż dużo wymaga-
                 jący autorowie drobnych różnic, przeciwko którym nie wystąpił żaden instygator i na któ-
                 rych nie fremit nasza dziennikarska natura.
                      Wy zaś, podsądne, cokolwiek orzeknie w waszej sprawie dostojny trybunał prasy war-
                 szawskiej, nie złorzeczcie losowi, bo jeśli Gazeta Warszawska najznakomitszego historyka
                 niemieckiego radzi trochę przechłostać za to, że plecie niedorzeczności w swej broszurze
                 o Żydach, to nie popełnia krzywdy, żądając, aby was wyświecono z Wilna. Jest to w każdym
                 razie znacznie łagodniejszy stopień kary.
                      Jeszcze słów kilka pozwolę sobie zwrócić do galerii naszego sejmu. Ty, przypatrująca się
                 naszym obradom publiczności, mniemasz zapewne, że my, przedstawiciele literatury, idziemy
                 w postępie myśli o krok przed tobą. Niestety! Nie mamy już zdrowych nóg XVI lub XVIII
                 wieku, podagra tak nam je osłabiła, że nie możemy podążyć za tobą. Toteż nieraz, gdy ogół,
                                                                                                                              20






                 któremu mamy przewodniczyć, już daleko się posunął w swym duchowym rozwoju, my jesz-
                 cze palimy ogniska tradycyjnych sobótek i przeskakujemy przez nie na chwałę bogów cywili-
                 zacji.
                                                           Nr 9, z 26 lutego 1881
                      Zjazd kuratorów. - Język Ezopa i język mimiki. - Oddziały równoległe przy Szkole
                 Realnej. - Niewinne przestępstwo. - Omnibusy, w których miejsca nie ma. - Francuski
                 tramwaj. - Wspomnienie o Mianowskim. - Moi kochani jako środek gaszenia pożarów
                 młodzieży. - Proces bezwstydu. - Dziecko w dramacie. - Święty wyrok.
                      Obecnie odbywa się w Petersburgu zjazd kuratorów okręgów naukowych, obradujący
                 prawdopodobnie nad sprawami oświaty w całym państwie. Ponieważ tam rozstrzygają się i
                 losy naszych głów, więc należałoby... powtórzyć przynajmniej to, co prasa rosyjska pod adre-
                 sem pedagogicznego zjazdu wypowiedziała. Zmierzywszy jednak moje myśli ze słowami,
                 doszedłem do wniosku, że gdybym w tej sprawie chciał zabrać głos, musiałbym użyć nie - jak
                 radzi znakomity satyryk rosyjski, Szczedrin - języka Ezopa, lecz języka mimiki. Naturalnie w
                 piśmie jest to niemożliwym. Bo chociażbym ułożył naprzód rodzaj słownika i objaśnił, co
                 znaczy dotknięcie ręką do serca i wskazanie ku pałacowi Kazimierzowskiemu, co znaczy ude-
                 rzenie w czoło i przyłożenie palca do ust, chociażbym później myśli moje tymi znakami wy-
                 raził, wątpię bardzo, czybyście mnie, czytelnicy, zrozumieli. Cha! cha! cha! - z pióra zbiegł
                 mi śmiech przy tych słowach. Co ja mówię? Alboż to raz nic wam nie powiedziałem, żadnego
                 mimicznego ruchu nie zrobiłem, a wyście mnie zrozumieli! Doprawdy, szczerze mówiąc, po
                 co my, literaci, półsłówkami, szeptem, mruczeniem, gestykulacją usiłujemy wyrazić to, co
                 każdy z czytelników w duszy swojej jasno wyryte odczytać może? Fe, uciążliwa i do tego
                 daremna robota. Jeżeli w Petersburgu odbywają się narady kuratorów, czyż nie dosyć samej
                 tej wiadomości na wydobycie z całego społeczeństwa zgodnego głosu chóralnego naszych
                 pragnień szkolnych?
                      Pomówmy za to o jednym życzeniu spełnionym: przy Szkole Realnej będą urządzone tak
                 zwane oddziały równoległe. Miasto więc nasze zyska jedno gimnazjum więcej. Chwała... nie
                 wiem komu. Ze wszystkich przestępstw, jakie człowiek popełnić może, najmniejszym jest
                 zapewnie chęć uczenia się. Tymczasem corocznie z powodu braku miejsca w szkołach setki
                 dzieci skazywane bywają na najcięższą karę - na pozbawienie praw nauki. Gazety rosyjskie
                 wylały już ocean słów dla rozstrzygnięcia pytania, jakie szkoły są lepsze, klasyczne czy real-
                 ne. Przypomniało mi to spór dwu obdartych dziewczynek z jakiejś bajki, które nie mając
                 czym okryć nagiego ciała, kłóciły się o to, jakiego koloru sukienka piękniejsza.
                      Gdyby mnie spytano, jakie szkoły u nas są najlepsze, odpowiedziałbym, że... założone.
                      Z tego również powodu nie miałbym takiej, jak inne pisma, pretensji do pani P., która
                 kształcić będzie nasze córki w języku francuskim, gdyby u nas dziewczynki odprawiane były
                 jak chłopcy od drzwi szkolnych dla braku miejsca. Kiedy siedzę w nieśmiertelnym naszym
                 omnibusie, w którym nie mogę odszukać nóg i utrzymać w należytym bezpieczeństwie bo-
                 ków, rozmyślam nad wielkością tramwajów. Ale kiedy zmęczony pragnę czymkolwiek odbyć
                 pielgrzymkę do Trzech Krzyżów, a konduktor pełnego omnibusu rozkłada ręce ze współczu-
                 ciem i mówi: Nie ma miejsca, o, wtedy każde pudło na kołach wydaje mi się nieocenionym.
                 Ponieważ zaś dotąd, o ile mi wiadomo, żadna jeszcze z naszych konduktorek nie potrzebo-
                 wała rozkładać rąk i przejeżdżać ze swym pełnym omnibusem mimo pozostawionej pasażer-
                 ki, więc wątpię, czy francuski tramwaj p. P., który będzie musiał przy tym kursować po naj-
                 mniej uczęszczanych ulicach, znajdzie dość chętnych. Nabożeństwa w pensjonatach naszych
                 odbywają się w języku liturgii, ale od tego są kaznodzieje, ażeby słuchaczkom tłumaczyli
                 prawdy w mowie zrozumiałej. Tymczasem p. P. chce je przeprowadzić na zupełnie inne wy-
                 znanie pedagogiczne. Za wcześnie - jeszcze w starych naszych omnibusach jest dość miejsca.
                                                                                                                              21






                      Przyszły takie czasy, że nie tylko do starych omnibusów, ale i do starych konduktorów
                 nieraz szczerze zatęsknić musimy. Tęsknotę uczuł zapewnie niejeden z profesorów Warszaw-
                 skiego Uniwersytetu, który w ubiegłym tygodniu patrzył na maleńki ogień, rozdmuchany śród
                 młodzieży. Ile razy słyszę o podobnych wypadkach, zawsze mi przychodzi na pamięć nasz
                 poczciwy Mianowski. On zawsze umiał kilkoma ojcowskimi słowy gasić pożary, jakie śród
                 nas wybuchały. I w taki tylko sposób gasić je można. Zeszłego roku polecono surowo, ażeby
                 studenci ukazywali się publicznie w mundurach. Gdy pewna część młodzieży nakazu tego nie
                 usłuchała, jeden z profesorów uniwersytetu, pragnąc ją nakłonić do uległości, mówił:
                      - Opowiem panom wypadek, który was przekona, że w Szkole Głównej postępowaliśmy
                 inaczej. Studenci ubierali się według woli, ale raz kuratoria poleciła im wdziać mundury. Nie
                 usłuchali. Wtedy poczciwy Mianowski wszedł do pierwszego z brzegu audytorium i rzekł:
                 Moi kochani, proszę was, włóżcie mundury. Na drugi dzień ani jeden student nie pokazał
                 się w cywilnym ubraniu. Dlaczegóż, panowie - spytał w końcu profesor - nie zrobicie podob-
                 nie?
                      - Dlatego - odrzekł jeden ze studentów - że nikt nam nie powiedział moi kochani.
                      Cały systemat postępowania w tych dwu słowach i cała tajemnica kierowania młodzieżą.
                 Mianowski był w tej sztuce mistrzem, bo umiał być dla młodzieży ojcem.
                      Sens moralny tego wspomnienia bardzo prosty: rozumny, taktowny, kochający młodzież
                 przewodnik nie tylko ugasi 'każdy płomień śród studentów, ale nawet nie pozwoli mu się roz-
                 żarzyć. Młodzież, w masie wzięta, jest wszędzie jednaka, czy ona więc ma pójść po tej lub po
                 innej drodze, zależy to od tych, którzy jej przewodniczą. Dowodem Mianowski, dowodem
                 wreszcie jeden z dziekanów Warszawskiego Uniwersytetu, który go nam przed kilku dniami
                 przypomniał. Dziwilibyśmy się bardzo studentom, gdyby jego rad nie usłuchali. My Mianow-
                 skiego w Szkole Głównej usłuchalibyśmy niezawodnie.
                      Zamąciło się życie nasze w ostatnim tygodniu brzydkim brudem, który sąd musiał aż
                 rozbierać przy drzwiach zamkniętych. Na ławie podsądnych zasiadło troje ludzi - czemuż nie
                 dwoje!
                      Czemuż na kolanach winnej znajdowało się dziecko, sześcioletnia dziewczynka, która z
                 ust prokuratora, obrońcy, świadków musiała wysłuchać całą historię hańby swej matki i ojca?
                 Przed boleścią tej strasznej lekcji uchroniła ją może niewinność, niezdolna jeszcze pojąć
                 zgrozy obnażonych tajemnic. Od czasu do czasu wybiegała na salę wesoła, jak gdyby rodzice
                 w dniu jej imienin bal wyprawiali. Nie potrzeba zmyślać obrazów piekielnej ironii, samo ży-
                 cie ich dostarcza. Bo czyż jest coś bardziej szyderczego jak widok sądu, w którym uwiedzio-
                 na spowiada się publicznie ze swych grzechów i prosi o przyznanie jej od starego uwodziciela
                 alimentów, on zaś, osłonięty pancerzem kodeksu zabraniającego poszukiwać ojcostwa, odbija
                 wszystkie jej błagania i wyrzuty, a tymczasem owoc nieprawego związku, dowód winy,
                 dziecko, bawi się uśmiechnięte i na cienie posępnego dramatu rzuca blaski swej niewinności?
                 Co za ludzie - spytacie - którzy odważyli się grać role w tym dramacie? Ona - zwykła ofiara
                 rozpusty, o tyle litości godna, że pozostawiona w nędzy, że nie chce dalszą hańbą ratować
                 siebie i dziecka, że przechodzi przez wszystkie ognie wstydu i upokorzenia. A on? Ojciec
                 kilku córek, a zatem rozumiejący pewnie cześć kobiety i przywiązanie do dziecka, posiadacz
                 znacznego majątku, a więc mogący nagrodzić tę, którą skrzywdził, sędzia i wójt gminy, a
                 więc odczuwający słuszność i prawo - ten człowiek dla oszczędzenia sobie kilkuset rubli spo-
                 niewierał publicznie matkę własnego dziecka, naznaczył je piętnem nieprawości, wreszcie
                 wystawił siebie pod pręgierz sromoty - w 50 roku życia! Do tylu rysów ujemnych ani jednego
                 już dodać nie można w granicach zwykłej natury ludzkiej. Ocenił to należycie sąd, który sta-
                 nął w obronie pokrzywdzonej i skazał Don Żuana na płacenie alimentów matce i dziecku.
                 Gdyby ściany sali miały ręce, przyklasnęłyby niewątpliwie temu wyrokowi. Z martwych pa-
                 ragrafów kodeksu błysnęło wspaniałe światło tej sprawiedliwości, które każda uczciwa dusza
                 z występku wykrzesze. Wyrok w tej sprawie będzie jedną z najpiękniejszych kart w księdze
                                                                                                                              22






                 sądów naszych. Bo jeżeli w nim brak czegoś, co by sumienie dopisać chciało, to jest wszyst-
                 ko, co kodeks orzec pozwolił. Czy winny, obciążony tym wyrokiem, czy człowiek tego cha-
                 rakteru znowu jako sędzia gminny powróci do swych obowiązków i cudze sprawy rozstrzy-
                 gać będzie?
                      Nam się zdaje, że chyba nie. Temida nie była rozpustnicą, a i sędziowski łańcuch, włożo-
                 ny na szyję, cudów nie robi, tylko władzę widomym znakiem wskazuje.
                                                          Nr 15, z 9 kwietnia 1881
                      Igrzyska w prasie rosyjskiej. - Spór osła z rumakiem. - Działanie artylerii. - So-
                 lowjow i Żukowski. - Skromne żądanie p. Aksakowa. - Szampańskie przeciw oczysz-
                 czennoj. - Królestwo Polskie jako stacja tranzytowa. - Rany bezwarunkowo śmiertelne.
                 - Rozmowa z ks. Bismarckiem o Polakach. - Cham. - Wurst!
                      Zacięta, jak nigdy może, walka dwu obozów gazet rosyjskich przedstawia niezmiernie
                 ciekawy obraz. Gdybym był Neronem i posiadał moc urządzenia sobie okrutnych widowisk,
                 kazałbym codziennie moskiewskim tygrysom potykać się z petersburskimi gladiatorami. Ryk,
                 rozpaczliwe pasowanie się, duszenie za gardło, zapuszczenie kłów, bryzgi krwi i od czasu do
                 czasu oklaski zachwyconego teatru - wspaniałe igrzysko! Czasem znowu staje się ono walką
                 byków lub kogutów, a czasem po prostu Nowozelandczyk morduje Europejczyka, nadziewa
                 go na rożen, opieka przy ogniu i zjada ze smakiem.
                      I jakiż cel tych zapasów, jeżeli one cel mają? Czy Rosja na rumaku liberalnym winna po-
                 pędzić naprzód, czy na ośle reakcyjnym cofnąć się w tył? Obie strony wyczerpują wszystkie
                 argumenta, każą świadczyć żywym i umarłym, przyjaciołom i wrogom, ażeby jeśli nie zwy-
                 ciężyć, to przynajmniej utrzymać plac boju. We wszelkich kampaniach dziennikarskich na-
                 przód się potyka lekka kawaleria literacka, a za nią idą działa poważnej nauki. W polemice
                 gazet rosyjskich zaczęła właśnie operować artyleria.
                      Russk[ije] Wiedomosti wytoczyły armatę najcięższego kalibru, historyka Sołowjowa,
                 który mówiąc o reakcji, w jaką wegnał Rosję przed kilkudziesięciu laty Metternich, tak pisze:
                 Rząd, chcąc nie bać się niczego, powinien być liberalnym i silnym. Liberalnym dlatego, że-
                 by pielęgnować i rozwijać w narodzie siły żywotne, ustawicznie go skrapiać świeżą wodą, nie
                 dopuszczać w nim zastoju i zgnilizny, nie zatrzymywać go w stanie dzieciństwa, niemocy
                 moralnej, która czyni go niezdolnym do odbicia i spokojnego, jak na ludzi dojrzałych przy-
                 stało, zastanowienia się nad każdym ruchem, wszelką nowizną, oraz krytycznego oceniania
                 każdego zjawiska... Rząd silny ma prawo być bezkarnie liberalnym; tylko krótkowidze uwa-
                 żają rządy nieliberalne za silne i sądzą, że one moc tę zdobyły środkami nieliberalnymi. Gnę-
                 bić i tłumić - rzecz bardzo łatwa, do tego nie potrzeba szczególnej siły. Obok Sołowjowa
                 tenże dziennikarski kanonier postawił przeciw Mosk[owskim] Wiedomostiom inne, może
                 jeszcze skuteczniejsze działo, poetę Żukowskiego, nauczyciela umarłego cesarza Aleksandra
                 II, który takie dawał przestrogi swemu dostojnemu wychowańcowi: ,,Zwracaj uwagę na głos
                 publiczny; on często bywa przewodnikiem monarchy, jego najwierniejszym pomocnikiem, bo
                 najsurowszym i najbezstronniejszym sędzią jego woli wykonawczej. Głos publiczny jest zaw-
                 sze po stronie sprawiedliwości.
                      Na granaty i kartacze prasy petersburskiej p. Katkow odpowiada pluciem. Zdaje się
                 wszakże, że mu już ślin zbrakło.
                      Za to wypoczęty po trudach słowianofilskich p. Aksakow grzmi zawzięcie na liberalizm
                 ze swej odtylcowej mitraliezy. Miły Jezu, jak temu skromnemu człowiekowi mało potrzeba.
                 Chce cofnąć Rosję tylko do czasów przed Piotrem Wielkim. Od tej bowiem pory - według
                 jego słów świeżo wypowiedzianych na zebraniu Towarzystwa Słowiańskiego - stara Ruś,
                 uwiedziona przez postęp, napłodziła z nim tylko dzieci nieprawych. Wszystkiemu winien
                 Zachód, który zalawszy Rosję szampańskiem, wyparł z niej dawną, poczciwą, oczyszczoną.
                                                                                                                              23






                 Przed paru laty znajdowałem się na kazaniu, w którym mówca, oburzony zepsuciem czasów
                 obecnych, taką wywiódł genealogię złego: naprzód pojawił się spirytualizm, potem mormo-
                 nizm, potem idealizm, potem masonizm, potem materializm, potem atawizm... i ten właśnie
                 gospodaruje między nami. Dziś dopiero, przeczytawszy filipikę Aksakowa przeciwko Zacho-
                 dowi i liberalizmowi, widzę, że ów kaznodzieja miał zupełną słuszność. Rzeczywiście bo-
                 wiem w twierdzeniach szanownego słowianofila czuć atawizm, i to atawizm bardzo odległy,
                 darwinowski. Zaznaczając ten fakt późnego dziedzictwa, jednocześnie winienem zwrócić
                 uwagę moich ziomków na niebezpieczeństwo, jakie nam grozi ze strony p. Aksakowa. Wia-
                 domo, że odznacza się on nieugiętą konsekwencją w rozprowadzaniu do krańców swej mali-
                 gny. Ponieważ zaś, według niego, winnym nieszczęść Rosji jest Zachód, my zaś względem
                 Rusi (organ p. Aksakowa) leżymy na zachodzie, kto wie zatem, czy pewnego pięknego
                 poranku Kraj Przywiślański nie zostanie ogłoszony co najmniej jako stacja tranzytowa dla
                 liberalnego dynamity, przybywającego z zagranicy. Po próbach wynalazczości p. Katkowa
                 nie możemy być dość pewni, tym bardziej że słowianofile wyłączyli Polskę, jako wyrodną
                 córkę, ze słowiańskiej rodziny.
                      Dla objaśnienia wreszcie śmiertelnych skutków liberalizmu pozwolę sobie użyć drobnego
                 przykładu.
                      Przed kilku dniami toczyła się w jednym z sądów warszawskich sprawa kryminalna: mąż,
                 złapawszy kochanka ze swą żoną, strzelił do niego i zranił. Ranny jednak wyzdrowiał. W cza-
                 sie posiedzenia sądu obrońca oskarżonego w zapale badawczym pyta biegłego lekarza:
                      - Czy zadane rany były bezwarunkowo śmiertelne, czy też warunkowo?
                      - Ależ zlitujże się pan - odpowiada lekarz - jakże mogły być bezwarunkowo śmiertelne,
                 jeżeli zraniony siedzi zdrów w sali.
                      Podobnie p. Aksakow w chwili, kiedy jego ojczyzna stała się potężnym mocarstwem,
                 dowodzi, że rany, jakie jej zadał Piotr Wielki, były bezwarunkowo śmiertelne.
                      W jednym z pokątnych dzienniczków niemieckich, w Markisches Intelligenzblatt, jakiś
                 poseł (podobno von Below) pomieścił małą rozmówkę z ks. Bismarckiem przy kufelku piwa.
                 Są w niej sądy smakosza o rozmaitych gatunkach gambrynusowego napoju, są w niej poufałe
                 żarty z pijących i nie pijących deputatów, ale nareszcie jest kilka słów o... Polakach. Miano-
                 wicie gdy poseł wspomniał nagannie o wystąpieniu niejakiego Hundtas7 w sejmie, książę od-
                 parł:
                      - Nie rozumiem tego, kochany von X., Hundt miał bardzo dobry instynkt. Czytałeś pan
                 wczorajszą Norddeutsche Allgemine Zeitung?
                      - Czytałem, ale...
                      - Żadne ale, trafił w sedno. Nie będę tego stanowczo utrzymywał, że jezuicka tresura wy-
                 kształciła w Polakach talent spiskowania, trudno wszakże zaprzeczyć, że jest to formalnie ich
                 wada narodowa. Berezowskich istnieje cała masa. Kullmann jakiś czas należał do stowarzy-
                 szenia polskiego w Pszczynie. Pierwiastki polskie wszędzie mi przeszkadzają, a przy tym
                 postępują tak zręcznie, że nie można ich złapać. Weź pan dra Polakowskiego, antysemitę, i
                 Żyda, Kantorowicza, który wszczął taką burdę w tramwaju; powiesz pan, że to ogień i woda,
                 a jednakże jestem przekonany, że oni noszą jedną skórę i przeszkadzają mi do zgody. Że wal-
                 ka wyznaniowa (Kulturkampf} zaszła tak daleko, głównie zawdzięczać to należy Polakom.
                 Znam całe to społeczeństwo, które nas dopóty drażniło, aż musieliśmy chwycić się ostatecz-
                 nych, moim zdaniem nieszczęsnych, środków. O Ledóchowskim nie potrzebuję mówić, po-
                 tem wystąpił nuncjusz Czacki, Koźmian, kanonik Borowski, niebezpieczne indywiduum...
                 zresztą nie chcę wymieniać nazwisk. Zbytecznym również byłoby mówić o polskich redakto-
                 rach Germanii, obecny jej redaktor główny, zręczna sztuka, wszystko to się wiąże jak ło-
                 piany i tak szalenie agituje, że ostatecznie musimy się wdać. Najchętniej wpakowałbym ich
                 do rot aresztanckich [Strafkompagnie].
                      - Czy mogę rozmowę naszą ogłosić? - spytał poseł.
                                                                                                                              24






                      - Das ist mir ganz Wurst - odrzekł kanclerz.
                      Z powyższej rozmowy jednak tryska dla nas źródło pociechy: jeszcze coś ważymy na
                 świecie, kiedy wszechmocny Bismarck nie daje sobie z nami rady. Do pewnego więc stopnia
                 możemy również powiedzieć, że on dla nas jest Wurst. Bez przesady. Ks. Bismarck może
                 jeszcze pożyć w najlepszym razie lat dwadzieścia, a my... Jeśli więc go nie zwyciężymy, to
                 przeżyjemy. Smutna okoliczność dla junkra!
                      Tak nas dziś zajęły sprawy zewnętrzne, że wewnętrzne odłożyć muszę do następnego ty-
                 godnia, w którym może p. Katkow, Aksakow, Pindter i Bismarck - piękne towarzystwo -
                 ochłoną z delirium polakożerstwa.
                                                          Nr 25, z 18 czerwca 1881
                      Wyścigi, wystawa rolnicza i jarmark wełniany. - Wpływ tych uroczystości na oży-
                 wienie obywatelstwa. - Przykładem p. Onufry. - Projekt taniego wydawnictwa dzieł
                 Mickiewicza. - Konkury o Kolej Iwangorodzko-Dąbrowską. - Projekt dla dwu obrazów.
                 - Dostatek Osad Rolnych. - Argus.
                      Byłoby to co najmniej niegrzecznym, a w każdym razie niesłusznym, gdybym dzisiejsze-
                 go sprawozdania nie rozpoczął od wystawy rolniczej na placu Ujazdowskim, jarmarku weł-
                 nianego i wyścigów konnych. Pominąwszy bowiem ważność ekonomiczną tych faktów, po-
                 siadają one wielką doniosłość moralną - wywierają wielki wpływ na usposobienie naszego
                 ziemiaństwa. Chciałbym bardzo, ażeby mieszczuchy zobaczyli choć raz naszych panów
                 zgromadzonych około Kiejstuta (koń p. Grabowskiego). Ile ognia w tych zwykle szklanych
                 oczach, ile życia w leniwych ruchach, jaki zapał, gotowość do poświęceń... w biegu z najwyż-
                 szymi przeszkodami! Nie tylko prawdziwy Kiejstut, ale sam Stefan Batory nie zdołałby
                 wzbudzić równego uniesienia w tych przedstawicielach rodów, którym, jak nas zewsząd za-
                 pewniają, Opatrzność kazała prowadzić ludy, a oni prowadzą konie.
                      Czego Kiejstut i jego koledzy oraz koleżanki - Ajax, Woltyżer, Hilda - dokonywają w
                 wyższych sferach ziemiaństwa, to piękna para lub czwórka sprawia w średnich. Idźcie na
                 wystawę rolniczą i patrzcie: p. Onufry, którego zwykle trzeba palcem szturgnąć dla przeko-
                 nania się, że żyje, teraz na widok rześkiej, dobrze zaprzężonej i powożonej pary lub czwórki
                 macha rękami, dmucha przed siebie, wydaje okrzyki, słowem, objawia nadmiar sił żywot-
                 nych. Jeżeli u nas są ziemianie obojętni na oświatę ludu, na literaturę, na sprawy społeczne, to
                 z pewnością nie ma obojętnych na piękny inwentarz. Ów p. Onufry, o którym miałem za-
                 szczyt wspomnieć, ciągle drzemie i tylko od czasu do czasu budzi się, gdy mu sąsiad doniesie
                 o sprowadzeniu rasowego ogiera, stadnika lub barana. Wszystkie reformy państwowe nie
                 wywierają na nim żadnego wrażenia, na wszystkie projekty ręką macha, od wszystkich postę-
                 pów plecami się odwraca i ten oto nieczuły, zdaje się, p. Onufry z chwilą otwarcia wystawy
                 rolniczej kipi życiem i nawet we snach zachwyca się ideałami inwentarza.
                      Nie dość tego, p. Onufry ma na jarmarku wełnę, a ponieważ za karę, że ostrzygł owce,
                 żona jego strzyże nożycami magazynów, ma więc sposobność naocznego przekonania się o
                 szybkości przemiany wełny na materię i aksamit, a przeto o jej użytku. Wywozi z domu kil-
                 kanaście wańtuchów owczego runa do Warszawy, a za tydzień przywozi kufer pysznych
                 strojów, czyż to nie dowód, że przemysł robi cuda i że owca jest zwierzęciem bardzo poży-
                 tecznym? Musiałby więc nie posiadać żadnego zmysłu socjologicznego ten, kto by wysta-
                 wom, wyścigom i jarmarkom chciał odmówić dobroczynnego wpływu na obywatelstwo na-
                 sze. Gdyby nie te uroczystości, popadłoby ono w stan zupełnego odrętwienia, zwyciężone
                 przez pisarzów gminnych i serwituty włościańskie. Wielbiąc ten skutek, wzdycham do cza-
                 sów, w których oczy naszej szlachty skrzyć się będą iskrami tego samego ognia na widok
                 innych objawów postępu narodowego, który dziś rozgrzewa ją na widok pięknych czwórek i
                 ujmujących par wołów.
                                                                                                                              25






                      Tymczasem ciekawy jestem, czy też na zjeździe naszych ziemian skorzystają te sklepy,
                 do których oni zwykle w interesie żon i córek zaglądają - księgarnie. Ktoś w Tygodniku Ilu-
                 strowanym podał projekt taniego wydania dzieł Mickiewicza. Żałuję mocno, że jest to dopie-
                 ro projekt. Gdyby był urzeczywistnionym, na trybunie wyścigowej, na kioskach wystawy i
                 ścianach magazynów wełny przybiłbym następujące ogłoszenie: Za resztę drobnych, wyda-
                 nych w magazynie ubiorów męskich lub damskich, za oszczędzony kurs kawalerskiej jazdy
                 dorożką pierwszej klasy, za zmniejszenie stawki totalizatora, za obniżenie szyku w restauracji
                 - dostać można komplet dzieł Mickiewicza. Sądzę, że tak ponętnemu wezwaniu nikt by się
                 nie oparł. [...]
                                                          Nr 26, z 25 czerwca 1881
                      Ograniczenie swobody JW i WPanów. - Kto temu winien. - Dzikie pretensje w imie-
                 niu muzeów, kas i pomników. - Portrety przewodników narodu. - A propos. - Zapis
                 księdza Smoleńskiego. - Koncert telefoniczny. - Oczekiwanie nowego wynalazku. -
                 Przymusowe ubezpieczenia od gradobicia. _- Szmerek. - Pozwanie Prawdy przez p.
                 Moszyńskiego. - Jego domyślność i związek z kodeksem. - Denuncjacja zamiast diagno-
                 zy. - Sens moralny, rada i zapytanie.
                      Macie JW i WPanowie najzupełniejszą rację: rzeczywiście nastały tak niegodziwe czasy,
                 że chwilami człowiek wątpi, czy mu wolno zakręcić się na własnym obcasie. Kto to dawniej
                 słyszał, ażeby pan, który ma na to, nie mógł zapalić cygara 25-rublowym papierkiem lub wy-
                 posażyć miłej cyrkówki? A jednak dziś, gdy się znaleźli tacy w Warszawie, tłum, czyli tak
                 zwana inteligencja, szemrze na marnotrawstwo, na rozpustę itd., jak gdyby podobne szemra-
                 nia nie były czystym socjalizmem. A kto temu winien? Rozmaite muzea, kasy pożyczkowe,
                 pomniki, Kurpie i tym podobne koncepty prasy warszawskiej. Jakie prawo ma pierwszy lep-
                 szy gazeciarz rozporządzać cudzą kieszenią? Jeśli się panu Fiuckiemu podoba, to sam sprawi
                 pomnik Mickiewiczowi, a jeśli mu się nie podoba, to nie da mu nawet rozbitej osełki, a jed-
                 nocześnie sprawi miss Fikaj sobolową salopę.
                      Jak dzikie ludzie czasem mają pojęcia o tak zwanych powinnościach obywatelskich,
                 przekonywa fakt następujący. Dr Adrian Baraniecki założył w Krakowie znane Muzeum, w
                 którym utopił wszystkie swoje fundusze. Jakkolwiek za te pieniądze można by się lepiej za-
                 bawić, wolną była jego wola; nie o nią idzie. Bieda w tym, że hojni szafarze z cudzej kieszeni
                 pragnęliby wypróżnić wszystkie magnackie sakiewki na korzyść tej instytucji. Dr Baraniecki
                 jest człowiekiem grzecznym i umie szanować ludzi, których Opatrzność wybrała do prze-
                 wodniczenia narodowi, ile razy więc tacy pojawią się w Krakowie, on ich zaprasza do zwie-
                 dzenia Muzeum, opowiada, pokazuje, oni mu dziękują, wytrwałość jego chwalą, ale czy
                 przodownikom narodu może przyjść na myśl, że za ten zaszczyt mają zapłacić? Tymczasem
                 zaledwie który z nich wsiądzie do karety i ukłoniwszy się p. Baranieckiemu, odjedzie, zaraz
                 gwałt, że nic nie dał. Albo to jego Muzeum? Gdy on stajnie założy, z pewnością nikogo nie
                 prosi, ażeby jego koniom owies kupował.
                      O tej natarczywości przekonała nas również tzw. kasa pożyczkowa dla robotników. Kie-
                 dy ogłoszono na nią składki, ktoś rzekł:
                      - Cóż to, same Nalewki nalewają do waszej skarbonki...
                      - Arystokracja się nie spieszy - odparł patron kasy - czeka, ale wiem, że przygotowuje
                 znaczne datki.
                      I, wystawcie sobie, naiwni ludziska byli najmocniej przekonani, że lada dzień otworzą się
                 upusty pańskie i spadnie z nich rzęsisty deszcz złoty, a co najmniej papierkowy, na spieczoną
                 niwę kasy robotniczej. Dziś dopiero widzą swoje grube złudzenie, którego osłonki zakrywały
                 im tę prawdę, że kogo Opatrzność zesłała dla przewodniczenia narodowi, ten nie może zaj-
                 mować się jedną jego klasą.
                                                                                                                              26






                      Z tego samego zawodu płyną obecnie sarkania na naszych JW i Wielmożnych Panów.
                 Chciwym na cudzy worek opiekunom rozmaitych kas, muzeów, pomników, stypendiów i tym
                 podobnego wydrwigroszowstwa zdawało się, że zgromadzeni na wystawie, wyścigach i jar-
                 marku wełnianym obywatele upamiętnią swój pobyt jakimś aktem dobroczynnym, jakąś ofia-
                 rą na ołtarzu dobra publicznego. Łatwo to powiedzieć, ale trudno wykonać tym, którzy zapa-
                 lają cygara banknotami, utrzymują na czas bytności w Warszawie po dziesięć karet lub wypo-
                 sażają woltyżerki. A niepodobna przecie, ażeby człowiek powołany do przewodniczenia na-
                 rodowi zapalał cygaro zwykłym fidibusem, ażeby jeździł jedną karetą i nie okazał swej hoj-
                 ności dla dymisjonowanej cyrkówki, która pojedzie w dalekie kraje i tam o nas opowiadać
                 będzie.
                      A propos, żebym nie zapomniał. Jeden z dobroczyńców miss Fikaj potrzebuje pożyczyć
                 kilkaset rubli na dwudziesty numer hipoteki. Kto by więc mógł mu zrobić tę grzeczność za
                 dobry procent, niech się zgłosi na plac wystawy do tego pana, co ustawicznie przesadza prze-
                 szkody na pięknym wierzchowcu.
                      Idźmy dalej. No, i w powiecie zdarzają się jednak ludzie, którzy zamiast sprowadzać
                 stangretów z Francji i Anglii zapisują swe pieniądze na użytek publiczny. Tak właśnie zrobił
                 ksiądz Ignacy Smoleński, proboszcz parafii Sikorz (w Płockiem), który za życia (podwójne
                 dziwactwo!) ofiarował procenty od 7500 rubli uczącej się młodzieży i biednym, zostawiwszy
                 na opłatę modłów za własną duszę tylko 12 rubli rocznie. Cały ten zapis, który jest dziś tak
                 rzadkim zjawiskiem w sferze należącej jednak do zamożniejszych, zadziwia jeszcze bardziej
                 skromnością swej ostatniej pozycji. Toteż zapewnie obdarowani wzruszają ramionami. A jak
                 nimi wzruszać musi JW Fiucki i jemu podobni, tyle potrzebujący na zagranicznych stangre-
                 tów, banknoty do cygar i woltyżerki! Za 7500 rubli można by kupić karetę i parę koni, którą
                 by warto było przejechać się po placu wystawy i otrzymać bodaj głęboki ukłon od posłańców
                 publicznych.
                      P[an] Machalski urządził w Resursie Kupieckiej i Ratuszu popis własnego pomysłu przy-
                 rządów telefonicznych, które bardzo wyraźnie i silnie przenosiły śpiew lub muzykę do sal
                 obu, Zwłaszcza trąbka i flet przesyłały swe dźwięki bardzo czysto. Dopiero przy powtarzaniu
                 śpiewu pani Dowiakowskiej biedny telefon (a właściwie mikrofon) aż ochrypł. W każdym
                 razie było to ciekawe widowisko, które jednak... nie odebrało ani jednego koniarza totalizato-
                 rowi. Obie sale objęły bardzo nieliczną grupkę widzów. A szkoda, bo gdyby p. Fiucki usły-
                 szał był sztukę telefonu, może by zamiast dwu furmanów z Anglii sprowadził tylko jednego, a
                 natomiast połączył drutem swój pałac w Padaczce z Teatrem Wielkim i za pomocą aparatu
                 telefonicznego bawił gości w salonie operą warszawską i komedią. A może p. Fiucki, uwie-
                 rzywszy zapewnieniu technika Prawdy, że niedługo będziemy, dzięki drutom, widzieć ze
                 znacznych odległości, oczekuje tego nowego wynalazku, ażeby zaprowadziwszy go u siebie,
                 na wsi, mógł napawać się widowiskiem wyścigów konnych lub skoków miss Fikaj w War-
                 szawie. Kto wie!
                      Kto wie również, czy gazety rosyjskie, uprawiające zawzięcie jałową niwę reform, nie
                 doniosą nam pewnego dnia, że Nowoje Wremia zamknęło swój kramik, w którym sprze-
                 daje talizmany, zabezpieczając od polskiej intrygi. Bo oto gdy niedawno upadł projekt za-
                 łożenia w Warszawie towarzystwa ubezpieczeń od gradobicia, upewniają, że ma być wydane
                 prawo przymusowych ubezpieczeń od gradobicia. Ponieważ zaś takiej instytucji rządowej u
                 nas nie ma, więc gdzież będziemy się ubezpieczali. W prywatnym Towarzystwie Moskiew-
                 skim? Przymusowo? Darują nam organa dobrze poinformowane, ale to byłoby... zu stark. [...]
                                                                                                                              27






                                                            Nr 27, z 2 lipca 1881
                      Ostatnie pożegnanie Giza stylem turfy. - Prawo nadużywania języka. - Szczypanie
                 dziecka jako środek dla zbudzenia litości. - Cherub księgi zażaleń. - Żarty. - Stuletnia
                 rocznica urodzin Stephensona. - Kto wynalazł kolej w przekonaniu jej służby. - Jedno-
                 dniowy spis ludności. - Rozmowy członka z kupcową. - Majówka artystyczna. - Jak się
                 nasi mężczyźni bawią i ich Pieśń nad pieśniami. - Konkurs na książkę ludową. - Do-
                 świadczenia p. Donato. - Niewiadomość i lekceważenie. - Odpowiedź p. Rakowskiemu.
                      Ostatnie pożegnanie, ostatni całus należy się jeszcze tegorocznym bohaterom wyścigo-
                 wego toru. Nade wszystko zaś szlachetnemu Gizo, który jest na schyłku kariery, bo już
                 skończył się. O, ty więc - niech mi tu wolno będzie użyć klasycznej mowy Kuriera War-
                 szawskiego - który mając dużo serca, pewno już po raz ostatni prułeś dużym swym kopy-
                 tem szary tor warszawski, ty, który biegnąc z Carrą i Ajaxem zrazu flegmatycznie, falo-
                 wałeś z gracją, ale bez temperamentu, ty, który byłeś tylokrotnie respektowany i dawałeś
                 na nerwy - bądź zdrów i ponieś z sobą naszą wdzięczność do stajni. Wdzięczność nie tylko
                 za to, żeś okazał dużo serca i dawał nam na nerwy, ale przede wszystkim za to, żeś język
                 nasz wzbogacił kilkoma bąbelkami, które stanowić będą prawdziwą jego ozdobę. Np. falo-
                 wać bez temperamentu! - jak to brzmi pięknie, jak nam takich wyrażeń potrzeba w chwili,
                 kiedy mowa nasza, nasiąkając obcymi pierwiastkami, przestała być często dla nas samych
                 zrozumiałą. Niedawno zatkałem sobie uszy watą, żeby nie ogłuchnąć od krzyku podniesione-
                 go w prasie naszej na jakiegoś wydawcę książeczki religijnej, który pozwolił sobie drobnego
                 odstępstwa od zasad wiary katolickiej, językową jednak skórę wolno nam naciągać na naj-
                 rozmaitsze obce kopyta i to rzemiosło mniej szkodzi naszej narodowości niż najlżejsza po-
                 dejrzliwość względem cudotwórczej mocy św. Pafnucego. Własność daje posiadaczowi pra-
                 wo nie tylko używania, ale także nadużywania jej. Dlaczegóż byśmy więc mieli pozbawiać
                 się prawa nie tylko używania, ale i nadużywania naszej mowy? Tylko innym nie wolno jej
                 kaleczyć. Słyszeliście zapewnię, czytelnicy, o żebraczkach, które szczypiąc trzymane na ręku
                 dzieci, pobudzają ich krzykiem przechodniów do litości. Ten sposób budzenia miłosierdzia
                 przypomina mi się zawsze, ile razy widzę pisma nasze, które same kaleczą język polski, a
                 błagają nad nim zmiłowania.
                      Nic też dziwnego, że nie zlitował się nad nim zawiadowca jakiejś stacji kolejowej, który
                 nie pozwolił p. Popielowi wpisać zażalenia po polsku. Charakterystyczne to zdarzenie opo-
                 wiedziały już wszystkie prawie dzienniki za Gazetą Rolniczą[1], mnie więc pozostaje tylko
                 ogólna nad nim uwaga. Mianowicie przekonaliśmy się raz jeszcze, że lepiej zawsze mieć
                 sprawę z głową niż z nogami. Ministerium Komunikacji bowiem okazało daleko więcej
                 grzeczności niż p. zawiadowca, gdyż w każdym wagonie przybite są urzędowe ogłoszenia o
                 księdze zażaleń po rosyjsku i po polsku. Jeżeli zaś p. zawiadowca tego nie dostrzegł, to niech
                 jeden dzień oszczędzi sobie z polowania na bekasy i zbada filologiczną stronę przepisów mi-
                 nisterialnych. Pomijając nawet wszelkie względy polityczne, trudno zrozumieć polonożerstwo
                 tych panów wobec prawdziwej, nie udanej nieznajomości języka urzędowego. Język ten w
                 szkołach, sądach, administracji zaprowadzony jest dopiero od lat kilkunastu, skąd więc star-
                 sze pokolenia nauczyć go się mogły? Piszący te słowa skończył gimnazjum polskie, uniwer-
                 sytet polski, w Rosji nigdy nie był, Rosjan zaledwie kilku znał, gdyby go więc studia nie po-
                 znajomiły z językiem rosyjskim, czyż mógłby dogodzić p. zawiadowcy? I gdyby często ci
                 stróże prawomówności sami rozporządzali dostatecznym zasobem lingwistycznym!
                      Nauczony doświadczeniem sądzę, że gdyby owego p. zawiadowcę wzięto na egzamin,
                 może nie umiałby podpisać się ortograficznie po rosyjsku. Największa bieda w tym, że ile
                 razy o podobnym wypadku doniosę listownie pewnemu zacnemu Rosjaninowi, on mi zawsze
                 odpowiada (wystaw sobie, p. zawiadowco - po polsku!):
                      - Znam te żarty.
                                                                                                                              28






                      W Rosji ludzie niezdolni do prześladowań narodowościowych są najmocniej przekonani,
                 że takie wypadki, jak z ową książką zażaleń, to tylko nasze złośliwe żarty.
                      W chwili gdy gazety nasze opisywały bohaterski czyn p. zawiadowcy kolejowego, An-
                 glia, a raczej świat cały obchodził uroczyście stuletnią rocznicę urodzin wielkiego wynalazcy
                 kolei żelaznych, Stephensona. Nieustającym gradem sypały się do jego rodzinnego miasta
                 telegramy z rozmaitych stron kuli ziemskiej, tylko kraj nasz milczał, bo jego zawiadowcy
                 dopilnowywali filologicznych formalności w księgach zażaleń. Nie wiem, czy jaki dyrektor
                 nie dał drutem lub listem znaku swego życia, to pewna, że żadna z naszych dróg żelaznych
                 nie wysłała na uroczystość Stephensona zbiorowego wyrazu swej czci. Zwierzchnikom nie
                 chciało się, a podwładni zapewnie sądzą, że wynalazek kolei żelaznych nastąpił wskutek roz-
                 porządzenia Zarządu. Gdy więc przypadnie jego jubileusz, odbierze on hołd należny Stephen-
                 sonowi. Otóż należałoby sprostować tę pomyłkę i wyjaśnić całej służbie kolejowej, że gdyby
                 nie Stephenson, nie byłoby ani Zarządu Dróg Żelaznych, ani dyrektorów, ani zawiadowców,
                 ani konduktorów. Istnieliby może tylko sami smarowozi, którzy już dawniej byli znani. Cie-
                 kawy jestem, czy wobec jubileuszu Giza lub Kiejstuta, którzy dużym kopytem pruli szary tor
                 warszawski, nasi sportsmeni - a jak wykaże zapowiedziany spis ludności, mamy ich bardzo
                 wielu - okażą się równie obojętni. Byłaby to czarna niewdzięczność za tyle serca.
                      Spis ów ma się odbyć w końcu bieżącego roku. Pewnego dnia milion komisji, podkomisji
                 i przeróżnych członków napadnie wszystkie domy Warszawy i zliczy całkowitą jej ludność.
                 Będzie to więc statystyczna fotografia naszego miasta, zdjęta w jednej chwili. Podobna próba
                 w Berlinie powiodła się niedawno zupełnie; czy powiedzie się u nas - rzecz wątpliwa. Wskażę
                 jedną trudność, bardzo poważną. Jak wiadomo, ciemni Żydzi mają przesąd, że liczenie dzieci
                 może je urzec. Łatwo więc wyobrazić sobie taką rozmówkę na Wołowej:
                 Członek komisji: Ile pani masz dzieci?
                 Kupcowa: Ile mi Bóg dał.
                 Członek: To jest ile?
                 Kupcowa: Wszystkie.
                 Członek: Więc ileż?
                 Kupcowa: Ile urodziłam.
                 Członek (zniecierpliwiony): Ostatecznie ile? Dwoje? Troje, czworo?
                 Kupcowa: Dobrze.
                 Członek: Zatem czworo?
                 Kupcowa: Niech będzie.
                      Członek zapisuje czworo, a tymczasem oporna kupcowa posiada ich ośmioro lub... jedno.
                      Nie wiemy dotąd, jaki schemat użyty będzie w spisie ludności, jeśli wszakże zamieści, a
                 zamieścić musi, rubrykę zwykle używanego języka (Umgangssprache) dla oznaczenia na-
                 rodowości, to sądzę, że cyfra Polaków okaże się w Warszawie bardzo małą. Znaczna część
                 Izraelitów zadeklaruje język żydowski, wielu kupców - niemiecki, wszyscy zaś arystokraci -
                 francuski. Skutkiem tego wypadnie np., że w Warszawie znajduje się kilkadziesiąt tysięcy
                 Francuzów zakończonych na ski lub icz, którzy tylko przez kucharzów i furmanów połączeni
                 są z Francją. Komisja będzie zapewnię wymagała szczerości, jeśli więc spyta pana hrabiego,
                 jakim językiem zwykle mówi, naturalnie musi on jej odpowiedzieć, że po francusku. Przygo-
                 tujmy się więc na to, że w pamiętnym dniu spisu ludności stracimy całą warszawską arysto-
                 krację na korzyść Francji, która mimo woli i wiedzy dokona na naszym gruncie poważnego
                 zaboru. Co do mnie, nie boleję wcale nad tą stratą, a nawet niniejszym kwituję Francję z
                 wszelkich pretensji do wyznaczonych przez Opatrzność przewodników narodu, który ich
                 nie rozumiał, bo... mówili po francusku. Podziwiając na wystawie egzotyczne kwiaty inwen-
                 tarza, słyszałem wielojęzyczny gwar otaczających mnie widzów. Niemiec mówił po niemiec-
                 ku, Anglik po angielsku, Rosjanin po rosyjsku, skromny nasz obywatel ziemski lub mieszcza-
                 nin także po swojemu, tylko jeden pan polski wstydził się swego języka nawet wobec bydła i
                                                                                                                              29






                 koni. Niechże za to w spisie ludności idzie do rubryki Franzuców. I jemu będzie w niej wy-
                 godnie, i nam lżej na sercu. [...]
                      [1] Nowiny w nrze 171 (Wiadomości bieżące. Zażalenie): W ostatnim numerze Ga-
                 zety Rolniczej znajdujemy list pana Popiela, który doznawszy przykrości od konduktora,
                 chciał na trzeciej stacji od Warszawy wnieść skargę do księgi zażaleń w języku polskim. Pi-
                 sze więc: Dnia 7 czerwca... - Co pan robisz! - woła naczelnik stacji. Spojrzałem mu w oczy,
                 co by wołanie to miało znaczyć. - U nas nie wolno pisać inaczej, tylko po rosyjsku! - Proste-
                 stowałem przeciwko temu. - Ja panu nie dam pisać inaczej, tylko po rosyjsku, szukaj pan so-
                 bie kogoś, kto by go zastąpił. W rzeczy tak ważnej, jak zażalenie kolejowe, w rzeczy, co do
                 której przewidziano, gdzie się ma książka, gdzie atrament, gdzie pióro znajdować, nie prze-
                 widziano, że może się znaleźć interesant nie władający językiem rosyjskim? Więc skargi do
                 sądów gminnych mogą być pisane w polskim języku, więc depesze telegraficzne mogą być
                 wyprawiane po polsku, a zażalenia kolejowe nie mają w owym narzeczu uwzględnienia?
                 Mnie by się zdawało inaczej. Mnie by się zdawało, że na linii łączącej odległy Zachód z głę-
                 bokim Wschodem nie tylko wszystkie europejskie języki winny być dozwolone, lecz i część
                 azjatyckich. Sądziłbym, że podróżny Anglik, Francuz, Niemiec, że nawet Żyd nie piszący
                 inaczej niż po hebrajsku, a mający na kolei trudności lub szkody, powinni być dopuszczeni do
                 pisania skarg w języku im znanym. [...] A zdawałoby się mi jeszcze i to, że większą spójnię
                 dla dwóch ludów, dla dwóch sąsiednich krajów nawet, stanowią liczne, dobrze administrowa-
                 ne   koleje    żelazne     niż    wiele    innych     środków      kosztownych       a   bezpożytecznych.
                 PRZYPIS ZA CYTOWANYM WYDANIEM, T.1, S.219
                                                                                                                              30






                                                           Nr 29, z 16 lipca 1881
                      Smutne położenie przeciwników p. Donato. - Odkrycie nieznanych specjalistów. -
                 Nasze ogólne zahipnotyzowanie. - Poszukiwanie prasy arystokratycznej przez sprawoz-
                 dawcę Biblioteki Warszawskiej. - Pamiętnik Fizjograficzny. - Sąd jednorazowy. -
                 Figiel Tow[arzystwa] Kred[ytowego] Ziemskiego. - Kongres literacki. - Pytanie do od-
                 powiedzi z powodu Króla reporterów. - Szczególny sposób wykładu buchalterii w pewnej
                 szkole żeńskiej. - Róża dla ks. Szyszkowskiego.
                      [...] Według wiadomości jednego z Kurierów, cała Warszawa namiętnie się hipnoty-
                 zuje, tak dalece, że nawet powodzenie p. Morozowicza w uśpieniu p. Święckiej może szko-
                 dliwie oddziałać na losy ogródkowej Melpomeny. Uwaga wszakże o skłonności do magnety-
                 zowania się jest spostrzeżeniem dość spóźnionym. Bo właśnie zahipnotyzowaliśmy się bardzo
                 dawno i tak silnie, że pomimo silnych dmuchań ludzi czuwających nie zdołaliśmy się jeszcze
                 obudzić. Można nam w ciało szpilki wsadzać, stężać członki, unieruchomiać wzrok, przymu-
                 szać do śpiewania lub płakania z rozkazu, a my nie tylko nie oprzemy się, ale nawet nie pa-
                 miętamy, co z nami zrobiono. Gdy patrzyłem na p. Lucyllę, zasypiającą pod wzrokiem ma-
                 gnetyzera, nieczułą na bolesne podrażnienia, posłuszną biernie jego woli, myślałem sobie: u
                 nas to nic dziwnego. Braid , pierwszy apostoł hipnotyzmu, usypiał ludzi przez umieszczenie
                 im na czole błyszczącego przedmiotu, na który przez pewien czas się wpatrywał. Metody tej
                 użyliśmy dawniej z doskonałym aż dotąd skutkiem...
                      Nie dopowiadam swej myśli całkowicie, bo obawiam się przygany od sprawozdawcy
                 Biblioteki Warszawskiej, który, rozbierając książkę p. Chmielowskiego, twierdzi, że róż-
                 nica między prasą arystokratyczną a demokratyczną naukowo nie da się usprawiedliwić w
                 naszej najnowszej literaturze, co znaczy, że u nas arystokratycznej nie ma. Chciałbym być
                 równie przekonany tą uwagą, jak jestem nią zdumiony. Sądziłem bowiem, że prasa nasza, z
                 wyjątkiem pięciu lub sześciu pism, jest cała arystokratyczną. Stosunek ten najlepiej uwydatnił
                 się po odczytach Spasowicza o Polu. Gdy znakomity badacz nie wybił pokłonów przed szla-
                 checkimi ideałami poety, dziennikarstwo nasze nie mogło mu przebaczyć tego demokraty-
                 zmu. A jakichże to nieobecnych wezwała Niwa do prowadzenia narodu? A komuż to,
                 według katechizmu stańczykowskiego, Opatrzność dała posłannictwo przewodniczenia mu?
                 Jakiejże to partii sługą jest Echo', Gazeta Warszawska, Wiek, w Galicji Czas? Jeżeli
                 nawet w Kurierach, przeznaczonych dla klasy średniej i ludu, opisy pańskich balów i zbyt-
                 ków, przyprawione zachwytem, rozpościerają się na całych stronicach; jeżeli w nich szlachcic
                 posadzony na ławie oskarżonych występuje zawsze pod kryptonimem, chociaż idzie do cięż-
                 kich robót, a prostak pod całkowitym nazwiskiem, chociaż zostaje uwolniony; jeżeli w oskar-
                 żeniu b[yłej] ,,prasy młodej za jeden z grzechów głównych policzono jej nieuszanowanie
                 tradycji w stosunku stanów; jeżeli uwłaszczenie włościan dotąd przeważnie jest ilustrowane
                 ogłaszaniem wypadków kradzieży chłopskiej, przeciwko której obywatel jest bezsilny; jeżeli
                 najdrobniejsza łaska pańska dla kraju wywołuje w naszej prasie uroczyste fanfary - to do-
                 prawdy trudno pisma składające taką orkiestrę nazwać demokratycznymi.
                      Szanowny sprawozdawca Biblioteki Warszawskiej podnosi ofiarność naszych panów.
                 Nie odejmujemy zasługi Działyńskim, Konarskim, Marcinkowskim, ale jednocześnie zapy-
                 tujemy, kto to wydał leżący właśnie przed nami Pamiętnik Fizjograficzny, dzieło olbrzy-
                 mie, zawierające blisko 500 stron w ćwiartce, opatrzone kosztownymi mapami i rysunkami,
                 które pochłonęło kilka tysięcy rubli nie zwróconego w znacznej części nakładu? Czy fundusz
                 na to nieocenione wydawnictwo dali nasi hrabiowie i książęta? Nie, biedni nauczyciele, mło-
                 dzi badacze, którzy żadnymi kapitałami nie rozporządzają i dla których 50 rubli więcej zna-
                 czy niż dla najbiedniejszego z wystawców inwentarza 5000. Nawet między stu kilkudziesię-
                 cioma prenumeratorami tego Pamiętnika nie wyśledziliśmy ani jednego wielkiego pana. A
                 jednakże na wyścigach, przy totalizatorze lub zielonym stoliku ich hojności nie zbraknie. Źle
                 w społeczeństwie, w którym materiały naukowe muszą wydawać ludzie ubodzy. Na nich u
                                                                                                                              31






                 nas głównie spoczywa ciężar ofiarności publicznej. Przejrzyjmy listy składek dobroczynnych
                 i policzmy, ile przypada na demokratów i arystokratów, a wtedy może przestaniemy palić
                 możnowładcze kadzidła.
                      Demokratyzm naszej prasy! Twarz mimowolnie układa się do ironicznego uśmiechu. Do-
                 syć przywieść sobie na myśl sposób traktowania u nas służebności. Uciążliwe one są, nikt nie
                 zaprzeczy; chłop nadużywa często praw swoich - i to prawda, ale czyż prasa  demokratycz-
                 na powinna urządzać przed swymi czytelnikami sąd, który tylko jednej strony słucha? Wy-
                 padków, w których chłop pana skrzywdził i u komisarza sprawę wygrał. znamy mnóstwo,
                 zdobią one co dzień szpalty wszystkich dzienników, ale takie, w których pan chłopa krzyw-
                 dzi, są nam zupełnie nie znane. A jednakże jeśli pisma mają tak dobrych reporterów, że ci
                 zawiadamiają je o każdej gałęzi skradzionej w dworskim lesie, dlaczego milczą o pretensjach
                 drugostronnych? Miałżeby to być dowód ich demokratycznego charakteru?
                      Kiedy mowa o tej naszej demokracji, niechże mi wolno będzie uczcić jeszcze jeden jej
                 objaw, zapisany przez Nowiny, a zamilczany przez wszystkie pisma demokratyczne.
                 Najbogatsza, a więc najarystokratyczniejsza z naszych instytucji finansowych, Towarzystwo
                 Kredytowe Ziemskie, podwyższyło pensje swym urzędnikom ku wielkiemu uradowaniu na-
                 szej prasy. Gdy wszakże ci, którzy doznali błogich skutków owego podwyższenia, policzyli
                 przybytek, okazało się, że Towarzystwo Kredytowe, zamiast uszczęśliwić swych pracowni-
                 ków pierwszym działaniem arytmetycznym, uszczęśliwiło ich drugim. Wielkie wynalazki są
                 zawsze proste, prostą też jest i ta operacja finansowa. Urzędnik, pobierający dawniej np. 600
                 rubli pensji, otrzymywał przy tym procenty - na mieszkanie około 133, nagrodę roczną 75
                 rubli i gratyfikację dwuletnią 150 rubli, razem rubli 900. Uniesione dobroczynnością Towa-
                 rzystwo podwyższyło mu pensję z rubli 600 na 800, ale obcięło dodatki. Środek arcydowcip-
                 ny. jedynie zdolny pogodzić wspaniałomyślność z oszczędnością, podwyższenie pensji z jej
                 zniżeniem. Zauważyć przy tym trzeba, że Towarzystwo Kredytowe Ziemskie, nauczone do-
                 świadczeniem, umie oszczędzać kapitały, ażeby... no, ażeby ich potem nie miało.
                      Dnia 20 września ma się odbyć w Wiedniu kongres literacki, który porzuci jałowe pole
                 zabezpieczania własności autorów i zajmie się wypracowaniem projektu wszechświatowej
                 między nimi łączności. Zaiste temat wdzięczny, tym przyjemniejszy, że kłopotami o rozwią-
                 zanie tej zagadki nie przeszkodzi prawdopodobnie powodzeniu uczt i wycieczek w piękne
                 okolice Wiednia. Uchwał tego kongresu wyglądam z niecierpliwością, bo nie mogę sobie
                 wyobrazić, jakim on sposobem zdoła zaprowadzić łączność między mną - przepraszam, nie
                 należę do kongresu - między p. Szymanowskim, urzędowym przedstawicielem naszej literatu-
                 ry, a Brandesem lub Bret Hartem. Gdyby mi wolno było zabrać głos w tym przedmiocie, sta-
                 rałbym się zadanie kongresu znacznie uprościć i poddać jego światłemu sądowi myśl zapro-
                 wadzenia łączności między literatami pojedynczych krajów, a przede wszystkim naszego.
                 Jeśli śród dziesięciu autorów warszawskich rzadko znajduje się jeden, który by nie chciał
                 zjeść przynajmniej sześciu, to doprawdy, mając taki kłopot w domu, trudno zajmować się
                 łącznością wszechświatową. Nadto względom szanownego naszego delegata polecam na-
                 stępującą kwestię. Jeden z teatrzyków ogródkowych zamierzył przedstawić farsę polską pt.
                 Król reporterów. Już były przygotowane kostiumy, muzyka i uzyskane pozwolenie cenzury
                 urzędowej, gdy nagle dyrektor teatrzyku otrzymuje od jednego z pism wpływowych zawia-
                 domienie, że operetka nie może być przedstawiona, gdyż w niej mają być jakoby pomiesz-
                 czone wizerunki dwu tego pisma współpracowników. Daremnie autor tłumaczy się, że tych
                 panów nie zna, daremnie dyrektor odwołuje się do poniesionych kosztów, cenzura prywatna
                 ustąpiła wtedy dopiero, gdy przejrzała rękopis i wykreśliła z niego zakwestionowane ustępy.
                 Otóż rad bym zapytać kongresu literackiego, czy podobne terroryzowanie własnej literatury
                 jest godziwym i czy instytucja cenzury prywatnej nie zasługuje czasem na zaszczepienie w
                 innych krajach? Wolałbym, ażeby kongres przez usta delegata polskiego odpowiedział mi, że
                 legenda ta jest złośliwym wymysłem. Zdaje mi się jednak, że jestem dobrze powiadomiony i
                                                                                                                              32






                 że fakt powyższy stanowi niezaprzeczoną własność naszej chwały. Jakie to jednak szczęście
                 dla Europy, że Gambetta, Gladstone, Taaffe mniej dbają o swój honor niż nasi reporterowie,
                 inaczej musieliby nie tylko zakazywać tysiące gazet, karykatur i operetek, ale nawet wypo-
                 wiadać wojny międzynarodowe. Niechże jednak ci panowie w przyszłym Ziarnie zapiszą
                 aforyzm: literatura jest szkodnym koniem, który po pastwisku winien chodzić spętany. [...]
                                                           Nr 30, z 23 lipca 1881
                      Grzeczność na niegrzeczność. - P[an] Goraj w Kurierze Warszawskim. - Jagody
                 naiwności. - Już i jeszcze. - Heine i badanie natury w okolicach Warszawy. - Filozofia
                 majówkowa. - Zbyteczne oświadczenie. - Partia p. Goraja. - Mniemana śmierć
                 Chmielowskiego. - Potrzeba przysłowia. - Cele naukowe w balonie. - Możność po-
                 wstania nowej konstelacji. - Odwaga p. Berga. - Dalszy ciąg wypędzania pozytywnego
                 diabła. - Poprawka do uwagi p. Plenkiewicza w Bibliotece Warszawskiej. - Byt i nie-
                 byt tendencji w Januarym. - Redakcja Kłosów skuszona. - Dziwne zestawienie.
                      Pewna dama skarżyła się oficerowi, że jego służący używa w jej obecności nieprzyzwo-
                 itych wyrazów.
                      - Złap go pani za łeb - odrzekł oburzony oficer - palnij w... kopnij... i...
                      Żałuję mocno, że nie mogę przytoczyć dosłownie tego przyzwoitego lekarstwa na nie-
                 przyzwoitość i bez udziału domyślności czytelnika przekonać go, jak dalece ono przypomina
                 radę p. A. Goraja w Kurierze Warszawskim, udzieloną krytyce skarżącej się na tendencyj-
                 ność p. P. Chmielowskiego. O ile ów oficer pokazał, jak należy być grzecznym, o tyle autor,
                 jak należy być sprawiedliwym i jak można być naiwnym. W dzisiejszym przemądrzałym
                 świecie rzadko już spotkać się zdarzy taką świeżą, rumianą, z puszku nie otartą naiwność. Kto
                 miał cierpliwość przejść długim szpalerem Kuriera Warszawskiego, obsadzonym z obu
                 stron ową sancta simplicitas, ten pojmie, ile słodkich, gron zerwałem z jej krzewów. Szanow-
                 ny autor, który tak zwaną młodą prasę, postępowców i tym podobnych nieuków, postanowił
                 wtajemniczyć w mądrość prawdziwą, zawstydza ich naprzód, że dopiero w roku 1870 dowie-
                 dzieli się o takich starych i dawno zmarłych filozofach, jak Bain, Mill Spencer i inni. Obez-
                 nany z przedmiotem czytelnik, przypomniawszy sobie, że Niemcy przed kilku laty dopiero
                 zaczęli tłumaczyć Spencera, a nadto wiedząc, że Bain i Spencer żyją dotąd na smutek Kurie-
                 ra Warszawskiego, gotów mieć do p. Goraja pretensję za zabicie dwu znakomitych ludzi.
                 Jeśli wszakże chcemy spożywać owoce naiwności tego przedziwnego autora, to nie miejmyż
                 mu za złe, że otworzywszy jakąś starą encyklopedię, Baines'a (zm. 1860 r.) wziął za Baina,
                 innego Spencera - za Herberta i kazał mu umrzeć w roku 1845, a J. Millowi nie pozwolił nic
                 pisać po roku 1858 - co, nawiasem mówiąc, mogłoby znowu zmartwić Szkocję, uradowaną
                 doniesieniem, że już w roku 1870 postępowcy polscy znali jej filozofów,                             gdyby jej
                 ,,obwieszczono tę smutną nowinę, że ich pogromca jeszcze w roku 1881 nawet ich nazwisk
                 powtórzyć nie umiał. Błędy te zasługują na tym większe przebaczenie, że p. Goraj nie tai
                 swego wstrętu do filozofii. Descartes jest - według niego - nudny i ciężki, a niewiele zeń
                 wyciągnie korzyści człowiek, choćby arcypobieżnie z filozofią obeznany, daleko lepszym
                 jest Jules Simon w swojej do dzieł tego mędrca napisanej przedmowie. Oprócz niego zasłu-
                 guje jeszcze na uwagę Boileau. Kto by zaś chciał zostać prawdziwym filozofem, a nade
                 wszystko oduczyć się krytykowania przed tworzeniem, niech czyta... Heinego (doprawdy
                 Heinego). Ponad wszystkimi jednak, nawet ponad Heinem, jako najwyższe źródło mądrości
                 stawia przedziwny autor naturę, zwłaszcza w okolicach Warszawy, po których radzi p.
                 Chmielowskiemu z gimnazjalnym podręcznikiem logiki jak najczęściej się przechadzać dla
                 odkrycia prostych a głębokich prawd życia. Jakże prześliczną mieliśmy wiosnę w tym
                 roku - woła p. Goraj z wyrzutem do p. Chmielowskiego, który z niej nie korzystał i może nie
                 był ani w Bagateli, ani w Marcelinie, ani pod Rakiem.
                                                                                                                              33






                      Jak widzimy, autor jest zwolennikiem badań na spacerze, filozofii majówkowej, nie
                 nudnej i ciężkiej jak Kartezjuszowska, pozwalającej subiektowi spoczywać na zielonym
                 trawniku, plecami lub brzuszkiem ku niebu, i za obiekt swych rozmyślań brać takie zagadnie-
                 nia, jak np. to wyilustrowane przez Kostrzewskiego: co by to było, gdyby nie wynaleziono
                 papierosów? Na te wycieczki trzeba naturalnie brać Heinego Buch der Lieder, tylko nie inne
                 utwory, zwłaszcza nie te, w których on, smagając Menzlów i cały rój trutniów, spotwarzają-
                 cych go za brak patriotyzmu, za bluźnierstwa, radykalizm, nieposzanowanie tradycji i dyle-
                 tantyzm naukowy, mógłby perypatetykom ze szkoły p. Goraja silnie nadpsuć humor. Da Bóg,
                 że i następna wiosna będzie równie prześliczną, a wtedy p. Chmielowski i postępowcy będą
                 mieli sposobność dopełnić swą wiedzę - w okolicach Warszawy.
                      Wobec tego, wobec pogardy dla filozofów z profesji, a zaufania do majówek; wobec
                 użycia przeciwko młodej partii Heinego, który był jednym z głównych jej patronów; wobec
                 porównania wszczętej przez nią walki z walką klasyków i romantyków, przy czym Mickie-
                 wicz pełni obowiązki obrońcy dawnych zasad, jak Baines pełni obowiązki Baina; wobec
                 oskarżenia ,,młodych o wzajemną adorację, o którą oni głównie obwiniali starych i od
                 zaatakowania jej starcie rozpoczęli; wobec znanej, często nawet zbyt jaskrawej, niezgody
                 pism składających prasę młodą i surowości w sądzeniu się wzajemnym; wobec faktu, że
                 wszyscy jej członkowie zajęli wydatne stanowiska, począwszy od Kuriera Warszawskiego,
                 gdzie p. Prus śród swego otoczenia wygląda jak dąb w pokrzywach, aż do uniwersytetów,
                 gdzie p. Ochorowicz już zajmuje katedrę, a p. Chmielowski ją zajmie; wobec miliona znie-
                 walających rozumowań, jak np. że p. Eger musiał przed kilkunastu laty dobrze tłumaczyć, bo
                 dziś dobrze redaguje Ekonomistę - wobec tego wszystkiego, czyż potrzebnym było jeszcze
                 śmiałe i uroczyste oświadczenie p. Goraja, że nie należy do żadnego stronnictwa? Jakkol-
                 wiek (patrz wyżej) cenimy naiwność tego przedziwnego autora, nawet nie wyobrażamy sobie
                 takiej partii, do której by on mógł należeć - chyba do partii... ssących, do której wszyscy jed-
                 nakie z nim mamy prawo.
                      Niedawno Kurier Warszawski za przykładem jakiegoś francuskiego świstka, którego
                 wydawca rozprzedażą krzykliwego figla chciał sobie na śniadanie zarobić, pomieścił opis
                 mniemanego zarżnięcia Gambetty, wyjaśniwszy na końcu, że autorem tego dowcipu był nagle
                 obłąkany reporter. Jeśli nie takiego, to w każdym razie podobnego wyjaśnienia spodziewali-
                 śmy się na końcu artykułu Tendencyjność i krytyka. Zawiedliśmy się. Kurier Warszawski
                 wziął to urąganie nowo odbitej kopiejki dukatowi - na serio. Więc istotnie jest on przekonany,
                 że p. Goraj zarżnął Chmielowskiego zuchwałymi drwinami nawet z takich cennych prac zna-
                 komitego krytyka, jak o Kaczkowskim, Rzewuskim, Żmichowskiej i innych. Cha, cha, cha!
                 Niechże i mnie wolno mieć najpoważniejsze przekonanie, że Chmielowski wejdzie do litera-
                 tury jako zdolny pisarz, a p. Goraj tylko jako kurz na jego sandałach. P[ana] Prusa zaś
                 uprzejmie proszę, ażeby z tegoż p. Goraja zrobił odpowiednie przysłowie dla ponownego
                 ostrzeżenia ludu, że niebezpiecznie jest Zabłockiemu wyjeżdżać z mydłem na morze.
                      Pomimo to żałuję, że p. Goraj nie puścił się z Ujazdowskiego placu balonem. Żal mój
                 wzrósłby jeszcze bardziej, gdyby ten zamaskowany pseudonimem mąż znajdował się między
                 dwoma amatorami, którzy mieli wzlecieć w celach naukowych, a których p. Berg tak nie-
                 grzecznie, z powodu ich ciężkości i słabości balonu, pozostawił na ziemi. Bo skoro, jak
                 wspomnieliśmy, p. Goraj jest zwolennikiem mądrości czerpanej na wycieczkach, byłby więc
                 niezawodnie przyniósł ze sfer górnych masę prawd życiowych i do szczętu zmiażdżył nimi
                 postępowców do współki z Heinem (śpij, Harry, nie drażnij się w grobie). Jak mógł p. Berg
                 pozbawić nas tych skarbów, nigdy nie pojmę. Śledziona nasza - według Platona organ śmie-
                 chu - tak rzadko bywa łechtaną, że zawiedziona wyprawa balonem w celach naukowych
                 jest dla niej dotkliwą stratą, zwłaszcza podczas prześlicznego lata, będącego - według p.
                 Goraja - najprzyjaźniejszym warunkiem nauki. Cele naukowe! Dwaj ludzie, którzy może
                 nie znają zasady urządzenia barometru, poczuwszy chęć przejechania się balonem, wierzą
                                                                                                                              34






                 głęboko, że zrobią to w celach naukowych. Żadnych przygotowań do tego nie potrzeba -
                 dość wejść w kosz pod balonem i przetrzeć sobie rękawiczką binokle, ten nieoceniony przy-
                 rząd, za pomocą którego z równym powodzeniem rozpoznajemy sen hipnotyczny, z jakim
                 badamy ciśnienia atmosfery. Dodać winniśmy, że dwaj amatorzy, którzy mieli wznieść się
                 balonem, byli zaopatrzeni w pistolet dla wypróbowania huku i w papierki z Kuriera War-
                 szawskiego dla... obserwacji spadania ich w rozrzedzonym powietrzu - i mimo to p. Berg ich
                 nie zabrał. A jednakże byłby się sam przekonał, że papierki, na których znajdowałaby się bo-
                 daj litera artykułu p. Goraja, nie spadłyby na ziemię z powodu swej lekkości, lecz podążyły
                 ku górze i utworzyły nową, dotąd astronomom nie znaną konstelację, w której p. Goraj świe-
                 ciłby jako gwiazda pierwszej wielkości i która widzialną będzie za lat pięćdziesiąt tylko w
                 noc kwitnienia paproci.
                      Nieszczególne mieć musi wyobrażenie o naszych celach naukowych p. Berg, kiedy
                 poważył się skompromitować afiszami dwu ludzi, których w ostatniej chwili bez ceremonii
                 od balonu odsądził. Winni tu są (względem siebie) owi amatorzy, że pozwolili swe nazwiska
                 przybijać na rogach ulic, zamiast wziąć przykład z p. Goraja, który w swym tryumfalnym
                 pochodzie po szpaltach Kuriera ze skutymi postępowcami u rydwanu zasłonił się maską,
                 ale winno także nasze niedołęstwo, które znosi brutalstwa każdego wyzyskującego publicz-
                 ność Cygana. Właściciel menażerii ledwie przyjechał, zaraz zwymyślał widzów; p. Berg zro-
                 bił jeszcze lepiej. I miał rację, jeśli to jego postąpienie zwiększy tylko liczbę oklasków dla
                 odważnego aeronauty. A p. Berg (czy tam Kulikow) jest odważnym. W Paryżu nie udałaby
                 mu się taka jak w Warszawie sztuka z amatorami.
                      Powróćmy jednak do literatury, a raczej do wypędzania z niej pozytywnego diabła.
                      W chwili, gdy p. Goraj usiłował obedrzeć młodą prasę do dziesiątej skóry, maleńkiej i -
                 zastrzeżmy z góry - godziwszej nad nią operacyjki w Bibliotece Warszawskiej (lipiec) do-
                 pełnił p. R. Plenkiewicz. Cokolwiek byśmy o jego pobożnych rozmyślaniach nad pozytywną
                 reakcją i nad powieścią p. Marrené (January) powiedzieć mogli, przyznać musimy, że z nich
                 wypisów bezczelności ułożyć niepodobna. Według autora wiedza pozytywno-religijna [!]
                 nic nie skorzystała na ustawicznych przeciw wierze podjazdach; przynajmniej w obozie po-
                 zytywnej reakcji nie widzieliśmy Millów, Maksów Müllerów, Renanów. Ponieważ p.
                 Plenkiewicz przez wiedzę pozytywno-religijną pojmuje bezwyznaniowość, której uposta-
                 ciowaniem ma być January, należy się więc z naszej strony mała do tej uwagi poprawka,
                 mianowicie, zarówno Maks Müller, jak i Renan są zagorzałymi deistami, chociaż pierwszy
                 miewał wykłady o religii, a drugi pisał o Chrystusie, obaj więc, gdyby się nawet byli narodzili
                 u nas, wielkiego spustoszenia religijnego by nie dokonali. Co do powieści p. Marrené, sąd
                 autora o niej przekonał mnie, że jeszcze schemat potępienia tego rodzaju utworów nie wy-
                 kształcił swojej konsekwencji. Na str. 17 bowiem słyszymy: ...po przeczytaniu powieści
                 [Szalona Kraszewskiego] każdy wie, co w niej chciał powiedzieć autor; tu [w Januarym]
                 przeciwnie. Na str. 20 zaś dowiaduję się: Tendencja występuje tu w sposób aż nadto na-
                 macalny, widoczny. Pytanie proste: jeżeli tendencja jest aż nadto namacalną, dlaczego p.
                 Plenkiewicz nie wie, co autorka chciała powiedzieć, albo też - dlaczego odmawia powieści
                 wszelkiego obiektywizmu? Można by do poprzedniego dołączyć jeszcze jedno pytanie; mia-
                 nowicie, jeżeli p. Marrené w swym utworze chciała dowieść, że miłość naturalna, na dobo-
                 rze oparta, spaja dość silne węzły bez pomocy religii, to dlaczegoż taką herezję drukowały
                 Kłosy, gdzie jest p. Pług, który przecie anielskich swych skrzydeł nad apostolstwem po-
                 dobnych doktryn nigdy nie roztaczał. Boję się przypuścić, że trąd pozytywizmu zaraził naj-
                 czystsze dusze, a jednakże tak się zdaje. Redakcja Kłosów bezwiednie uległa czarowi opo-
                 wiadania p. Marrené i przez kwartał wyznawała z nią zasady nieślubnych małżeństw. Szczę-
                 ściem, że późniejsza pokuta grzech ten z jej sumienia zetrze lub starła, gdyby on jednak ob-
                 ciążył dusze pism bezwyznaniowych, wtedy Go raj e rodziliby się bez deszczu, a i Plenkie-
                 wicz może byłby mniej wyrozumiałym. Paskudne to złe - tak smakuje, że ani się człowiek
                                                                                                                              35






                 obejrzy, jak w nie wlezie. Bezwyznaniowość. związki bez błogosławieństwa kościoła i - re-
                 dakcja Kłosów! Gdyby te wyrazy przyśniły się razem p. Lewentalowi, boję się pomyśleć,
                 co by wtedy zaszło.
                                                        Nr 40, z 1 października 1881
                      Usprawiedliwienie. - Przepisy ministerium co do chorób zaraźliwych. - Słomka ra-
                 tunkowa. - Nadzieja w Pasteurze. - Lecznica bezpłatna. - Wskazówka dla księży. - Ofia-
                 ra dla szwaczek. - Uspokojone sumienie. - Mierzwiński i Kościuszko. - Przyjazd p. Mo-
                 drzejewskiej. - Bitwa około Teatru Nowego. - Bomby na scenach ogródkowych. - Proces
                 o tytuł ks. Druckiego-Lubeckiego. - Ostrożnie ze starą porcelaną. - Dowody rozmaitości
                 tworów natury... - S c y na wystawie ogrodniczej - Jej rezultat. - Ananasy z ogrodu
                 Nowosti.
                      Pięć tygodni upłynęło od chwili, w której po raz ostatni rozmawiałem z wami, czytelnicy,
                 na tym miejscu - pięć tygodni dla mnie strasznych, dla was może wesołych. Z innym też za-
                 pewnię usposobieniem spotykamy się znowu: ja pragnąłbym zapomnieć o wszystkim, prócz
                 mojej boleści, wy - wiedzieć o wszystkim, prócz o niej. Zatrzyjmy tę różnicę - wy współczu-
                 ciem dla strapionego ojca, ja chęcią spełnienia obowiązku względem czytelnika. Postaram się,
                 ażeby ze słów moich ani krople krwi, ani łez nie ciekły.
                      Złożywszy do grobu ofiarę tej strasznej dżumy, która pod imieniem szkarlatyny i dyfte-
                 rytu morduje od pewnego czasu dzieci nasze, przyznać muszę zasługę chociaż tak słabemu
                 ratunkowi, jakim usiłuje zażegnać niebezpieczeństwo ministerium spraw wewnętrznych. Po-
                 leciło ono: l) zabronić przechowywania przez czas dłuższy zwłok w domach prywatnych, 2)
                 przenoszenia ich do kościołów w przeddzień nabożeństwa żałobnego, 3) gromadzenia się
                 dzieci około trumny, 4) zaświadczyć z większą szybkością śmierć w wypadkach zarazy i 5)
                 rozciągnąć większy nadzór nad chowaniem ciał zmarłych z zarazy i grzebać je głęboko. Kto
                 widział zupełną bezsilność lekarzy wobec cięższych wypadków szkarlatyny i dyfterytu, ha-
                 niebną niemoc użytych przeciw nim środków higienicznych i aptecznych, kto patrzył na jakąś
                 niewidzialną, niszczącą potęgę moru, który udaremnia wszystkie nasze zabiegi, kto chronił
                 troskliwie swe dzieci od możliwości niebezpieczeństwa i odeprzeć go nie zdołał - ten w roz-
                 porządzeniu ministerialnym zbawienia nie odnajdzie. Ale chociażby ono tylko zapobiegło
                 jednemu możliwemu wypadkowi, zasługuje na uwagę. Tonąc czepiajmy się słomek, jeśli nam
                 nie wystarcza bezwładne wobec strasznego moru liberum veto i dopóki wielki badacz francu-
                 ski, Pasteur, pracujący nad poznaniem istoty zarazków, nie uwolni od nich świata. Jeśli tego
                 wielkiego dzieła dokona, jeśli dzięki jemu będziemy kiedyś szczepili szkarlatynę lub dyfteryt,
                 jak dziś ospę, ludzkość powinna ucałować zbawczą rękę. Tymczasem przeklinajmy lub
                 skarżmy się na los, który nam wydziera dzieci w chwili, gdy Pasteurowie jeszcze nie zbadali
                 mikrobów.
                      Wobec tylu chorób, grasujących w naszym mieście, rzeczywistym dobrodziejstwem dla
                 biedaków jest nowo założona, staraniem ks. Z. Chełmickiego, bezpłatna lecznica przy ulicy
                 Długiej. Należało się to dawno tym, którzy ledwie mogą ratować swe życie w zdrowiu i dla
                 których pomoc w chorobie jest zbytkiem. Dobrze więc, że powstała instytucja, która może
                 nieraz zagoi zakrwawione serce ojcu, matce, mężowi lub żonie. Jest to res sacra, a starania
                 około niej są daleko właściwszym zajęciem dla księży niż ustawiczne ćwiczenia karciane w
                 domu i wyklinanie postępowców w kościele. Ksiądz Chełmicki, dzięki gorliwej usłudze leka-
                 rzy, spełnił szczęśliwie sakrament wspólnej wszystkim ludziom religii, która się nazywa mi-
                 łosierdziem. Przeciwko takiemu nabożeństwu nie protestują ci, którzy nieradzi by widzieć
                 księży opróżniających kieszenie ludu chciwością i zapychających jego głowy fanatyzmem.
                      W ostatnich latach miłosierdzie zrodziło u nas kilka bardzo pięknych objawów. Jednym z
                 nich jest bezimienna ofiara 50 000 rubli dla szwaczek, szczodra nawet wtedy, gdyby z niej
                                                                                                                              36






                 jedno zero trzeba było strącić na rachunek bujnej wyobraźni reporterskiej. Istoty te, które dziś
                 są jedynie przedmiotem opieki ulicznych uwodzicieli, zasługują na względy usiłowań szla-
                 chetnych. Trzeba pomóc ich biedzie i ich mimowolnym upadkom, ażeby przestały być ryba-
                 mi, które publicznie łowić może każdy głodny czci niewieściej rozpustnik. Wieczna to kolej
                 życia ludzkiego: jeśli jedna ręka nie odprowadzi nieszczęśliwych od przepaści, to druga ich w
                 nią strąci. A strąca się u nas szwaczek w przepaść bardzo dużo, więcej niż sumienie społe-
                 czeństwa znieść może. [...]
                                                            Nr l, z 7 stycznia 1882
                      Zaproszenie do rozumu. - Tęsknota za naiwnością. - Wyżej! - O co prosić trzeba. -
                 Pierwszy krok gubernatora płockiego. - Dziedziczność stosunków. - Rękojmia zachowa-
                 nia się przyszłych pokoleń. - Reisswasser. - Najskuteczniejsza kara. - Zwiększona akcyza
                 i pijaństwo. - Smutne dary nowego roku.
                      Kurier Codzienny dał znak naszej dziennikarskiej orkiestrze do zakończenia uroczystej
                 symfonii wymyślań sprawcom ulicznego rozruchu, my zaś po raz drugi dajemy jej znak do
                 rozpoczęcia gruntownego badania sprawy. Karanie bowiem szkodników in effigie jest nawet
                 już dziś zbyteczne wobec kary in persona, a od wieków zadziergniętego węzła w najmniej-
                 szym splocie nie rozwiązuje. Uwierzcie, litościwi i oburzeni państwo, w tę niewątpliwą praw-
                 dę - inaczej serdecznie zazdrościć wam będę naiwności. Gdy widzę rozjaśnione twarze oby-
                 wateli starego i nowego zakonu, jedną ręką gromiących cień na ścianie, a drugą ocierających
                 papierkami banknotowymi łzy poszkodowanym, myślę sobie: czemuż nie mogę wraz z nimi
                 wierzyć, że drobna garstka łotrów, sparzywszy się na gorącym, na zimne dmuchać będzie?
                 Czemuż nie jestem przekonany, że patrzyliśmy na chwilowe powaśnienie żywiołów? Nie-
                 ba, zabarwijcie mi wzrok różowo albo nauczcie mnie kłamać. Pozbawiony tych przymiotów,
                 ustawicznie krzyczeć będę: wyżej, wodzowie izraelskiej rzeszy, wyżej! Tam. jedynie znaleźć
                 możecie rozstrzygnięcie nieszczęsnej sprawy żydowskiej, której tu nie załatwicie ani szkołą p.
                 Dicksteina, ani kalendarzem p. Goidszmita, ani tygodnikiem p. Peltyna, ani oburzeniem gazet,
                 ani tysiącami rubli składek. Dopóki p. Prus, stawiając kwestię otwarcie, będzie miał prawo
                 pisać, że proletariat żydowski oszukuje nasz lud, wyzyskuje go, demoralizuje, okrada, obra-
                 ża jego słuch żargonem, a uczucie godności - cyniczną pychą; dopóki wszyscy miłujący
                 prawdę nie chcą łudzić się niczym nie zakłóconą harmonią i miłością, która jest wymy-
                 słem niedorzecznego sentymentalizmu; dopóki owa harmonia i miłość istnieć będą tylko
                 dzięki rozporządzeniom policji i obecności wojsk; dopóki żyją obok siebie dwa całkiem różne
                 i wrogie gatunki etnologiczne - dopóty wypadki grudniowe mogą się powtórzyć każdej chwi-
                 li, w której czujność nasza uśnie, a nienawiść się obudzi. Zamiast kłamliwego ścieśniania koła
                 uczestników rozruchu do drobnej szajki i do bandy rabusiów, lepiej pogodzić się z myślą,
                 że pożar objął szerokie kręgi ludności chrześcijańskiej, lepiej, mając za sobą poparcie świeże-
                 go doświadczenia, stanąć przed władzą wyższą i powiedzieć: błagamy o przymusową oświatę
                 i upodobnienie Żydów do ludności, śród której żyją; prosimy o prawodawcze zniesienie
                 wszystkich instytucji izraelskich, podtrzymujących rozdział; prosimy o poddanie wychowania
                 młodzieży izraelskiej pod ogólny plan oświaty; prosimy o drakońskie prawa przeciw obecne-
                 mu separatyzmowi. Kto ma o to prosić? Oświeceni Izraelici, przedstawiciele gminy żydow-
                 skiej. Najniepomyślniejszy skutek tych usiłowań nie zatarłby ich śladu w pamięci społeczeń-
                 stwa. Wtedy moglibyśmy wołać: czego chcecie od tych ludzi?! Nie mogą być innymi jak są!
                 Niestety, dziś tego powiedzieć nie możemy.
                      Na wskazaną przez nas drogę weszły już tu i ówdzie same władze, a chociaż skrępowane
                 opieką nad separatyzmem żydowskim, nie postąpiły dość radykalnie, jednakże zrobiły krok w
                 kierunku jedynie zapewniającym korzyści. Według doniesienia Echa, p. gubernator płocki
                 jeszcze w listopadzie wydał okólnik, w którym poleca: l) zamykać szkoły żydowskie nie po-
                                                                                                                              37






                 siadające pozwolenia władzy szkolnej, 2) czuwać nad higienicznymi warunkami chederów, 3)
                 zdawać protokolarnie sprawę ze stanu ich lokalów, 4) rewidować je często, 5) pilnować, aby
                 mełamedzi posiadali świadectwo szkolne. Jest to półśrodek, gdyż ostatecznie będą to szkoły
                 czysto żydowskie - rozsadniki i podpory odrębności - ale przynajmniej skierowany w właści-
                 wą stronę, z której potężną twierdzę judaizmu atakować trzeba. Dzieckiem jest ten, kto sądzi,
                 że przyczyny ruchów antysemickich tkwią jedynie w chęci rabunku, wynikają one ze stosun-
                 ków ekonomicznych, z różnic etnologicznych, nie mówiąc o wyznaniowych. Gdy naprawimy
                 te stosunki i zatrzemy możliwie te różnice, gdy oświatą oczyścimy ludność chrześcijańską z
                 dzikich popędów, wtedy wynajdziemy ową dotąd daremnie poszukiwaną formułę zgody ży-
                 wiołów, której dziś z rumfordzkiej zupy sentymentów wyłowić niepodobna. Jednakże nam
                 daleko do trzeźwości, do rozumu, da odwagi spojrzenia w twarz prawdzie! Patrząc na te bez-
                 głowe wywody, które u nas rozbity stosunek dwu plemion łatają, boję się, czy jakiś większy
                 zamęt nie pozbawiłby nas reszty przytomności. Jeżeli my dziś, gdy ciemne masy, rozwście-
                 klone na siebie, gotowe się zagryzać każdej chwili, piszemy, że to tylko chwilowe powa-
                 śnienie i że dość sypnąć składkami, a wszystko na wieki trwać będzie w porządku, jeżeli
                 zachwycamy się bajaniem bzdurnych kazań, to niech nam los oszczędzi większej burzy, bo
                 nie umiemy się ratować. Ufam organom bezpieczeństwa publicznego, że okiełznają ruch
                 obecny, ale nie ufam stosunkom, które pozostaną i które przekażemy pokoleniom następnym,
                 nie pamiętającym ani kar za wykroczenia, ani morałów dziennikarskich. Kolebki dzieci ludu
                 naszego nie wyścielemy makulaturą bajek o łotrach i nie włączymy do ich pacierza miło-
                 ści dla Żydów, skądże więc czerpiemy pewność, że one znowu nie spróbują chwilowego
                 powaśnienia żywiołów? Choćbyśmy mogli ręczyć za tych, co nas słuchają, nie możemy rę-
                 czyć za tych, co nas nie słyszą.
                      Wielu zapewnie ma pretensję do męczeńskiej lub bohaterskiej korony za bierny lub
                 czynny udział w ostatnich starciach ulicznych. Ja oba wieńce wkładam tylko na jedną, ponad
                 wszystkie górującą głowę felczera I. Reisswassera. Zacny i dzielny ten obywatel kraju rato-
                 wał duszonych w kościele Świętokrzyskim, wtedy gdy tłum burzył i grabił jego mieszkanie.
                 Ofiarność ogółu wynagrodziła go za to szczodrymi składkami. Podziękował, ale nie przyjął
                 ich i przeznaczył na biedniejszych. Rad bym, ażeby mi dano do ukarania tych, którzy go
                 zniszczyli. Przyprowadziłbym ich do niego i powiedział: patrzcie, dzikie głupcy, kogoście
                 skrzywdzili; nie tylko niósł pomoc waszym braciom w kościele, ale jeszcze zrzekł się wspar-
                 cia w połowie na ich rodziny, a w połowie na ofiary waszego rabunku. Idźcie do pracy i za-
                 pamiętajcie sobie, że to nie Żyd, ale prawy Polak i człowiek, że on, któregoście uważali za
                 gorszego, jest uczciwszym od was; miejcie podobne jak on zacne serce i jasny rozum. [...]
                                                            Nr 5, z 4 lutego 1882
                      Pogadanka z Prusem o p i e r w s z e j wyprawie polskiej do Afryki. - Przyczyno-
                 wy związek. - Czy można być Kolumbem. - Drogi inserat. - Potrzeby niezbędne i wyższe.
                 - Opóźnianie się Lejbusiów wobec jezior Liba. - Czy odkrycia są warunkiem cywilizacji
                 narodów. - Paw i papuga, koza i żyrafa. - Kwalifikacje p. Szolc-Rogozińskiego. - Czy
                 warto. - Pod godłem kaprysu pańskiego. - Dwa brylanty. - Wielkość Buckle'a jako prze-
                 szkoda do złotego medalu.
                      B. Prus tak głęboko kryje nieraz swój humor, iż czytając dwie jego apologie pierwszej
                 wyprawy polskiej do Afryki, sądziłem, że pod maską ich powagi śmiech dojrzę. Omyliłem
                 się. Prus poparł myśl złożenia 10 tysięcy rubli na ołtarzu nadziei odkrycia jezior Liba - zupeł-
                 nie serio. Trudno, szacunek dla przeciwnika nie pozwala mi cofnąć się .od tej sprawy i prze-
                 kazać ją tam, gdzie ona właściwie i bez naszego udziału powinna być rozstrzygnięta - w pi-
                 smach humorystycznych.
                                                                                                                              38






                      Ponieważ Prus poodłamywał kolejno w Kurierze Warszawskim ostrza moim argu-
                 mentom, przeciw tej zabawnej wyprawie skierowanym, więc muszę je naprawić. Bardzom
                 ciekawy - powiada on - jakie też były: drogi, szkoły, instytucje ekonomiczne i podręczniki
                 geograficzne w Rzeczypospolitej Genueńskiej, w Hiszpanii, Portugalii i Anglii, w tych cza-
                 sach, kiedy Marco Polo, Kolumb, Cook albo Magellan robili swoje wyprawy? Historia nie
                 .wykazuje przyczynowego związku między bitymi drogami i śmiałymi odkryciami. Uwaga
                 ta robi na mnie takie wrażenie, jak gdybym słyszał ojca, który upomniany za to, że chce zbu-
                 dować teatrzyk swym nieukształconym, głodnym i obdartym dzieciom, rzekłby: Rzymianie
                 nie znali ani gimnazjów, ani befsztyku, ani butów, a jednak stawiali olbrzymie teatry! Hisz-
                 panie w epoce swych odkryć nie posiadali wielu środków, które my dziś posiadamy, ale
                 względnie do czasu mieli lepsze niż my drogi i szkoły, a nawet podręczniki geograficzne, jak
                 o tym bardzo łatwo przekonać może Geschichte des Zeitalters der Entdeckungen O. Peschla.
                 A jeśli przystoi porównywać pierwszą polską wyprawę do Afryki z wyprawą Kolumba, to
                 przypomnieć warto, że Kolumb nie wykazywał wcale współczesnym wyższych celów, lecz
                 przedstawiał im korzyści, i, jak wiadomo, nie szukał nowych krajów, ale nowej, krótszej
                 drogi handlowej do Indii. Zresztą sama możliwość rezultatów naukowych nie jest podobną.
                 Wówczas znano część kuli ziemskiej, dziś znamy całą, pozostaje nam tylko zbadać dokładniej
                 szczegóły geograficzne. Pomiędzy odkryciem Ameryki a odkryciem źródeł Liby (które tyleż
                 kosztować będzie) zachodzi olbrzymia, mniej więcej taka różnica, jak między zasługą Ko-
                 lumba a p. Szolc-Rogozińskiego. Od czasu znalezienia Ameryki i opłynięcia ziemi sława
                 Kolumbów i Magellanów przestała być wakującą. Nie łudźmy się. Gdyby nawet pierwsza
                 wyprawa polska do Afryki cel swój osiągnęła, tj. zbadała jeziora Liba, naukowa jej zdobycz
                 skurczy się w najobszerniejszych dziełach geograficznych do kilku wierszy wzmianki, w któ-
                 rej nie będzie jednego słowa ani o p. Szolc-Rogozińskim, ani o polskiej ekspedycji, ani o 10
                 tysiącach rubli ofiary. Chwała nasza brzmieć będzie tak: jeziora Liba, znane bliżej od roku
                 1882, rozpościerają się na X przestrzeni i łączą się z Y i Z rzekami. Przyznajmy, że ten bezi-
                 mienny inserat naszej zasługi dla cywilizacji będzie wyglądał dość skromnie, kosztował
                 dość drogo i wcale nie pomoże, ażeby nasze społeczeństwo figurowało w naukowych dzie-
                 jach świata - jeżeli dotąd nie figuruje.
                      Robiąc dla nas miejsce w Panteonie i godząc się na korzyści z dróg bitych, Prus pyta:
                 Czy to znaczy, że społeczeństwo obok niezbędnych potrzeb nie posiada już wyższych
                 potrzeb, że jest nieskończenie ważniejszym, ażeby Lejbuś z Miechowa stanął o kwadrans
                 wcześniej w Końskowoli, aniżeli to, żeby Rogoziński stanął między odkrywcami? Zdziwiły
                 mnie niezmiernie te słowa w ustach człowieka, który jest u nas może najwymowniejszym
                 rzecznikiem potrzeb niezbędnych, a który nagle zdaje się wołać:
                      Królu Janie, niech diabli wezmą Multany, trzeba bronić Wiednia! Co Prus powiedziałby
                 o mnie, gdybym wtedy, kiedy on tak dzielnie i tak skutecznie dzwonił na Kasy Rzemieślni-
                 cze, odezwał się do ogółu: Po co wy dajecie składki na tę marną biedę domową? Czyż społe-
                 czeństwo nie posiada wyższych potrzeb? Czy jest nieskończenie ważniejszym, ażeby Mar-
                 cin włożył kawał chleba do gęby, niż żeby Kubary, który dotąd badał wyspy australskie
                 kosztem Holendrów, otrzymał od nas kilkadziesiąt tysięcy rubli i wprowadził nasze społe-
                 czeństwo do dziejów naukowych świata? Powiedziałby wtedy, że utkwiłem głową w obło-
                 kach, a ziemię swoją czuję tylko nogami. Zapewnie, spóźnienie się Lejbusia o kwadrans jest
                 jako dowód potrzeby gościńca bitego z Miechowa do Końskowoli zbyt mało ważnym. Ale
                 jeśli uwzględnimy, że na tej drodze spóźniają się tysiące Lejbusiów i nie-Lejbusiów przez
                 wieki, że na niej biedny lud niszczy swoje wozy i konie, że ruch transportowy ulega zwłoce, a
                 jego koszta zwiększeniu, to suma korzyści z dobrej drogi wyrówna bardzo łatwo zyskom z
                 odkrycia jezior Liba.
                      Cywilizacja, powiada Prus, jest to olbrzymi wyścig, któremu my tylko przypatrujemy się
                 z boku. Naprzód żarty, kochany kolego. My nie na przedzie, ale i nie z boku tego wyścigu.
                                                                                                                              39






                 Posiadamy bowiem poezję wyrównywającą najbogatszym, w malarstwie nie ustępujemy dziś
                 nikomu, beletrystyka nasza także wstydzić się nie potrzebuje, dziejopisarstwo liczy wielu
                 badaczów znakomitych, inne umiejętności dotrzymują kroku ogólnemu pochodowi wiedzy,
                 przemysł rozwinął się w niektórych gałęziach świetnie, a że nie odkryliśmy ani jednej wyspy,
                 to wcale nam nie zamyka wstępu do koła narodów cywilizowanych. Hiszpania odkryła całą
                 część świata, a jednak dziś w Europie nie promienieje. Szwajcarowie, którzy nie urządzają
                 wypraw do Afryki i którzy serdecznie rozśmieliby się, gdyby im 'kto myśl taką podsunął, nie
                 spadli przez to z hipoteki cywilizacji. Czesi także nie sięgają po wawrzyny żeglarskie i wolą
                 bić drogi lub zakładać szkoły, a przecież nie stoją na boku. Zaiste, byłby to niezmiernie tani
                 wkup do bractwa cywilizacji, gdyby wystarczało zbadać nieznane jezioro lub źródło rzeki.
                 Wysilanie zaś pustej kieszeni na popis przed światem może tylko wzmocnić ten tytuł pawia i
                 papugi, na który już zasłużyliśmy, a który Słowacki słusznie nam w oczy rzucił. Tak zwane
                 wyższe cele muszą być proporcjonalne do sil i środków. Gdyby koza mówić umiała i gdy-
                 byśmy jej zachwalali smak liści palmowych, odrzekłaby nam niezawodnie: skosztuję, jak
                 będę miała szyję żyrafy.
                      Obrońcy  pierwszej wyprawy polskiej do Afryki zapomnieli nadto, że jej przywódca
                 nie złożył dotąd żadnego dowodu zdolności w tym względzie. O pewnych - jak się Prus
                 wyraża - kwalifikacjach geograficznych p. Szolc-Rogozińskiego wiemy zaledwie tyle, że słu-
                 żył w marynarce rosyjskiej. Pamiętajmy więc, że pomocy naszej nie wzywa żaden Reclus,
                 żaden Nachtigal lub Bastian. Widzimy tylko młodego człowieka, który posiada dobre chęci i
                 odwagę, który wszakże może wrócić z tą tylko nowiną, że z powodów od niego niezależnych
                 do jezior Liba dostać się nie mógł.
                      Wobec tego pytam raz jeszcze: czy na cel, który w najpomyślniejszym wypadku obiecuje
                 korzyść naukową drobną, a materialnej żadnej, i który być może zbytkiem najpotężniejszych
                 narodów, czy na taki cel warto wyciskać 10 tysięcy rubli ze społeczeństwa, które w ciągu
                 jednego roku dało kilkadziesiąt tysięcy rubli na Kurpiów, kilkanaście na Kasy Rzemieślnicze,
                 kilkanaście na Kasę Mianowskiego, kilkadziesiąt na pomnik Mickiewicza i sto kilkadziesiąt
                 na poszkodowanych Żydów?
                      W odpowiedzi na to pytanie z Prusem się nie zgodzę, chyba wtedy, gdy on poczciwe
                 swoje serce z pierwszego porywu uspokoi, a p. Szolc-Rogoziński... z wyprawy powróci.
                      Że zaś pojedzie, ani na chwilę nie wątpiłem i nie miałem wcale zamiaru rozdzierać dum-
                 nie powiewającej na statku belgijskim flagi pierwszej wyprawy polskiej do Afryki. Byłem
                 od razu przekonany, że arystokracja nasza, która na przedsięwzięcia poza krajem zawsze ma
                 dłoń pełną i swoich nie opuszcza, która chętniej sprawi folblutom angielskim mahoniowe
                 żłoby niż Mickiewiczowi pomnik, poprze ten wyskok. Chciałem powstrzymać jedynie dla
                 lepszego celu ofiarność tych ludzi, którzy na każde publiczne wezwanie ze skromnym swoim
                 woreczkiem spieszą i każdą potrzebę składkami zasypują. Pod godłem hojnego kaprysu pań-
                 skiego niech sobie pierwsza wyprawa polska do Afryki jedzie, ale niech od ogółu nic wię-
                 cej nie zabiera, prócz życzenia szczęśliwej podróży.
                      Ostatni zeszyt Warszawskich Uniwersitetskich                 Izwiestij zawiera, między innymi,
                 wiązkę relacji profesorskich z rozpraw konkursowych. Śród tych relacji znajdują się dwa
                 brylanty, na które zwracam uwagę czytelnika. Prof. K., który jednemu studentowi policzył za
                 godną listu pochwalnego zasługę napisanie 64 arkuszy (str. 24), o pracy drugiego tak się od-
                 zywa: Streszczając wyżej powiedziane, a nadto mając na względzie szczególnie jasność wy-
                 kładu, dalej, pewną wstrzemięźliwość poglądów i wyrażeń autora (z niektórymi, rozumie się,
                 wyjątkami, jak np. na str. 97, gdzie Buckle nazwany wielkim!), a wreszcie przeważną w jego
                 pracy prawidłowości języka, sądzę, że rozprawa ta może być zaszczycona medalem srebr-
                 nym. Ach, jakże niewiele brakowało! Gdyby student był tylko nazwał Buckle'a małym,
                 otrzymałby niezawodnie złoty medal, zwłaszcza że włada tak prawidłowo językiem. Ale jak-
                 że wtedy nazwałby swego mistrza? Ludzie są nieostrożni: skracając wielkość olbrzymów, nie
                                                                                                                              40






                 widzą, że wtedy sami stają się niewymierni. Jeżeli Buckle'a uznamy małym, iluż wówczas
                 mędrców będzie widzialnych tylko pod mikroskopem?
                      Ale pst! Cicho! Niech świat się nie dowie, że my, którzy urządziliśmy wyprawę do Afry-
                 ki, za winę naukową poczytujemy studentowi, że Buckle'a nazwał wielkim. I to jest vero, nie
                 ben trovato. Wesoło być musi w grobie wielkiemu - przepraszam - małemu historykowi, jeśli
                 to słyszy.
                                                           Nr 7, z 18 lutego 1882
                      Spis Jednodniowy. - Najczęstsze odpowiedzi. - Nurki na dnie morza. - Ich odkrycia,
                 - Ważność zebranych spostrzeżeń. - Zamiar gminy żydowskie]. - Protestujący członek. -
                 Doppelganger'y. - Pewne koło. - Jak jedzie szlachetka, a jak pan możny. - Zawsze
                 osobno. - Jeszcze m y. - Reprezentacje. - Konopnicka Z szopką i pani Kowerska z moty-
                 ką na słonce. - Włościanie czytający poezje. - Miłość i nienawiść.
                      - Jak się pan nazywasz?
                      - Albo ja wiem.
                      - Kiedyś się urodził?
                      - Albo ja wiem.
                      - Gdzie?
                      - Albo ja wiem. Głos drugi:
                      - Czym się pan trudnisz?
                      - No, trudnię się.
                      - Ile pan masz dzieci?
                      - Ile Bóg dał.
                      - Do jakiej należysz pan narodowości?
                      - Do żadnej.
                      Z takich to odpowiedzi, według zapewnień delegatów, utkał się przeważnie spis war-
                 szawski.32 Utworzy on też bardzo fantazyjne impromtu statystyczne, z którego będziemy
                 czerpali motywy do również fantazyjnych symfonii socjologicznych. Nie znaczy to wcale,
                 ażebym mu odmawiał wszelkiej wartości, przeciwnie, żywię dla niego szczególną wdzięcz-
                 ność. Pomijając bowiem nawet tę korzyść, że nas posunął nieco ku prawdzie, nade wszystko
                 przekonał nas dowodnie, że stoimy na tym poziomie cywilizacji, na którym ogółu niepodob-
                 na... spisać. Ile Warszawa liczy jednostek, jakiego wieku, ukształcenia, narodowości itd. w
                 bieżącym stuleciu nie zbadamy pewnie, ale już dziś posiadamy przynajmniej mądrość Sokra-
                 tesową - wiemy, że nic nie wiemy ściśle. Nieściśle za to, bez ujęcia w dokładne cyfry, delega-
                 ci spisu opowiadają bardzo ciekawe odkrycia. Jakkolwiek byli to ludzie inteligentni, żałuję
                 mocno, że ich orszak nie składał się z samych filozofów, socjologów, redaktorów, powieścio-
                 pisarzów i poetów. Wtedy może połowa naszej literatury przybrałaby inną postać a jej prądy
                 zwróciłyby się w inną stronę. Wtedy może nie krzyczelibyśmy tak pochopnie, że nasz grunt
                 nie sprzyja pewnym zasiewom, że ubóstwo nie doszło u nas do miary niebezpiecznej, że mo-
                 ralność naszego ludu urąga zepsuciu innych narodów, że skrzydło duchowieństwa wystarcza
                 dla osłonięcia jej od złych wpływów, że słowem, jesteśmy tak zdrowi, jak las dębowy, w któ-
                 rego pnie dzięcioł nigdy nie stuknie, bo w nich robaki nie siedzą. Właściwie mówiąc, inteli-
                 gencja nasza po raz pierwszy zajrzała w życie klas najniższych, po raz pierwszy tysiąc kilka-
                 set nurków spuściło się na dno warszawskiego morza i przypatrzyło się jego wnętrzu - nie
                 tylko koralom i perłom, ale także rekinom, przeróżnym skorupiakom, mięczakom i ukrytym
                 w głębiach monerom. Widok tego nieznanego świata nie powinien pozostać jedynie w gło-
                 wach nurków, lecz ukazać się ogółowi. Zachęcam też gorąco panów delegatów, ażeby za po-
                 średnictwem prasy ogłosili swoje ważniejsze spostrzeżenia i odkrycia, ażeby opowiedzieli o
                                                                                                                              41






                 brudnych i ciemnych norach, w których się mieści po kilka rodzin, o powikłanych stosunkach
                 rodzinnych, o rozpuście, pijaństwie, rzemiośle złodziejskim, o rozpaczliwym ubóstwie i tym
                 podobnych ujemnych lub dodatnich objawach, które my dziś lornetujemy z daleka.
                      Do jednego zaś z panów delegatów mam szczególną prośbę. Kilka pism doniosło, że w
                 łonie warszawskiej gminy izraelskiej powstała myśl oddziałania na Żydów, ażeby zrzucili
                 odmienną odzież i przebrali się w strój powszechny. Jakkolwiek środkowi temu trudno przy-
                 znać pierwszorzędną wagę cywilizacyjną, nie ulega wątpliwości, że on w zbliżeniu dwu ży-
                 wiołów może oddać pewne usługi. Zewnętrzne bowiem ich różnice przyczyniają się nader
                 skutecznie do podtrzymania społecznego rozdziału. Zwłaszcza w przekonaniu ludu chrześci-
                 jańskiego Żyd jest to istota odziana długim chałatem, z krymką lub peruką na głowie. Gdy-
                 bym któregokolwiek z ukształconych Izraelitów zawiózł do wsi polskiej, nie tylko żaden
                 chłop nie podejrzewałby w nim wyznawcy mozaizmu, ale nawet nie uwierzyłby objaśnieniu.
                 A czy ten psychologiczny fakt dostrzegamy jedynie w warstwach niższych? Często w salonie
                 chrześcijańskim znajdzie się semita, którym wszyscy są zachwyceni, dopóki nie dowiedzą się,
                 że to... Żyd. Nie działa tu sam przesąd. Na pojęcie Żyd składają się przeważnie wrażenia
                 otrzymywane z widoku tej masy, która swym życiem i powierzchownością odcina się ostro
                 od społeczeństwa chrześcijańskiego. W każdym ukształconym, ogładzonym i uszlachetnio-
                 nym Żydzie chrześcijanin nienawidzi całe plemię Izraela. Gdyby dziś Żydzi wraz z całą swą
                 odrębnością znikli, jutro ruch antysemicki zredukowałby się do pukaniny ultramontańsko-
                 szlacheckich wiatrówek. To zjawisko obrzucania jednostek cieniem masy spotykamy wszę-
                 dzie. Kołłątaj i Staszic równie pokutowali za ogół księży, jak Heine i Borne za ogół Izraeli-
                 tów. Wystawmy sobie ukształcone i wolnomyślne towarzystwo, do którego wprowadzamy i
                 rekomendujemy nieznanego człowieka, księdza Secchi; czy przez wszystkie głowy nie prze-
                 sunąłby się obraz katolickiego duchowieństwa i nie potrącił w nich uprzedzeń, które zatarłoby
                 dopiero bliższe poznanie wielkiego astronoma? Podobnemu losowi ulegają ukształceni Izra-
                 elici: odbijają się wraz ze swym tłem. Ponieważ wszystko, co pomaga do usunięcia lub zmia-
                 ny tego tła, jest pożytecznym, więc i zamach gimny żydowskiej na chałaty i krymki zasługuje
                 na uznanie co najmniej dobrych chęci. W gronie jej wszakże znalazł się jeden członek, który
                 przeciwko rewolucji zaprotestował. Ze się znalazł, nic w tym dziwnego, ale że ów członek
                 jest wydawcą i redaktorem bardzo rozpowszechnionego pisma, pisma zawzięcie katalizujące-
                 go, to tylko w naszych stosunkach zrozumiałym być może. Jakkolwiek owo liberum veto do-
                 szło do mnie z ust poważnych i jakkolwiek nie starło się w moim przekonaniu z żadną szcze-
                 gólną czcią dla owego protestanta, dotąd trudno mi uwierzyć, ażeby chałaty, krymki i peruki
                 miały także śród oświeceńszych klas swoich Rejtanów. Jeżeli zaś wieść jest prawdziwą, pro-
                 szę odnośnego deputata, ażeby mnie objaśnił, do jakiej narodowości wpisał owego wydawcę i
                 redaktora. Ja znam tylko jedno po całym świecie rozproszone plemię, do którego bym go za-
                 liczył - plemię nie ochrzczone przez Polaków, a przez Niemców nazwane Doppelganger, lu-
                 dzie, którzy chodzą podwójnie - np. po katolicku i po żydowsku.
                      Rodzaj to u nas liczny i posiadający wiele odmian. Należy do niego również pewne koło
                 osób zamożniejszych, które znowu chce chodzić arystokratycznie i filantropijnie. Koło to
                 zadeklarowało przed kilku tygodniami w Kurierze Warszawskim gotowość składania sta-
                 łych ofiar w oznaczonych terminach na korzyść Kas Rzemieślniczych, pod warunkiem..., któ-
                 rego obwieszczający światu tę radosną nowinę list dość wyraźnie nie wypowiedział. Zapro-
                 szono więc na konferencję jednego z wnioskodawców, ale ten zamiarów koła objaśnić nie
                 umiał. Wreszcie na ostatnim posiedzeniu sekcji Kas Rzemieślniczych wyznał, że ono życzy
                 sobie za swoją ofiarę... udziału w zarządzie. Also, hier liegt der Hund begraben! My, zwy-
                 kli śmiertelnicy, jeżeli chcemy dać składkę na cel dobroczynny, bierzemy grosz, złotówkę lub
                 rubla i posyłamy jakiejś redakcji lub komitetowi, bez listów publicznych, bez warunków, bez
                 pretensji do udziału w zarządzie. Inaczej postępuje pewne koło zamożniejszych. Ono nie
                 może mieszać się z pospólstwem, ginąć w tłumie, iść tą samą co wszyscy drogą. Jeżeli miesz-
                                                                                                                              42






                 czanin pluje na dół, arystokrata dla wyróżnienia się zacznie pluć w górę; jeżeli szlachetka
                 siedzi za furmanem, pan musi siąść przed furmanem. Aby inaczej, aby osobno, aby nie łącz-
                 nie z masą. Po żwawej dyskusji - tak brzmi relacja z posiedzenia sekcji kas - postanowiono
                 oznaczenie miary udziału pomienionych osób odłożyć do chwili, w której wysokość ofiar
                 będzie dokładnie wiadomą. Innymi słowy, poczekajmy, co nam szanowne kółko da, i prze-
                 konajmy się, czy gra warta świecy. Rzeczywiście, gdyby każdy za swą składkę miał prawo
                 wejść do zarządu, Kasy Rzemieślnicze liczyłyby obecnie 20 tysięcy członków. Na szczęście
                 my nie jesteśmy tak wymagający.
                      Za pozwoleniem: kto to my? Użyłem tego zaimka tak śmiało, jak gdyby on nie był
                 przedmiotem zaciętych walk i jak gdyby on nie wymagał pewnych kwalifikacji. Korzystam
                 jednak z nie rozstrzygniętego pytania, czy tytuł m y służy tym pismom, które mówią mości
                 dobrodzieju, czy tym, które wolą mości panie lub ten tego? Nie mogąc spierać się o pierw-
                 szeństwo w wynalezieniu rachunku różniczkowego i zmęczywszy się wydzieraniem Koperni-
                 ka, zaczęliśmy walczyć między sobą o prawo reprezentowania m y. Kłótnia tak jest daleką od
                 końca, że bez obawy naruszenia czyjegoś monopolu posługuję się tym zaimkiem. Gdyby na-
                 wet ucichła, jestem pewien, że w lecie, przy czarnej kawie w Ogrodzie Saskim, grono litera-
                 tów postanowi założyć nowe pismo, którego cały program zawrze się w upewnieniu narodu,
                 że my to tylko oni... naturalnie z aneksami.
                      Marny, poniżający obraz tworzą te nasze wyścigi o reprezentację. Rzadko kto chce pra-
                 cować jako zwykły robotnik, walczyć jako zwykły żołnierz, każdy pragnie być bodaj ekono-
                 mem lub rotmistrzem. Ten twierdzi, że jest przedstawicielem szlachty, tamten narzuca się za
                 patrona trzeźwego postępu, inny nie zadowalnia się buławą mniejszą, lecz porywa większą i
                 staje jako hetman większości naszego ogółu. A ogół ten zdurzony patrzy na dziennikarskie
                 konfederacje, z których każda ogłasza się za jedynie prawowitą przedstawicielkę kraju. Tym-
                 czasem chaos pojęć, ubóstwo wiedzy, brak odżywczych prądów jak trwały, tak trwają.
                      Jeżeli zaś błyśnie jakaś myśl światlejsza, to każdy czuje się powołanym do dmuchnięcia,
                 ażeby ją zgasić. Kalendarz Ungra pomieścił prześliczny wiersz Konopnickiej pt. Z szopką, w
                 którym autorka kreśli rzewny obrazek obdartych dzieci wiejskich, wyśpiewujących kolędy
                 pod oknami dworu. Zabolało to niejaką p. Zofię Kowerską, która w Gazecie Polskiej skar-
                 ciła znakomitą poetkę za sianie niezgody, nienawiści i zemsty. Bo kto wie - powiada - czy
                 niejeden włościan, przeczytawszy [!] pomieniony wiersz, nie wyciągnąłby z niego smutnej
                 nauki. Wyciągnąłby, ale tę chyba tylko, że p. Zofia Kowerska może bez szkody dla piśmien-
                 nictwa polskiego zwierzać się ze swymi krytykami jedynie serdecznym przyjaciółkom. Sły-
                 szałem już tyle banialuk, że mógłbym z nich wybudować całą wieżę Babel, ale zarzutu, że
                 wiersze Konopnickiej mogą źle oddziałać na włościan, nawet nie przeczuwałem. Zdarzało się
                 już coś podobnego: wystraszano Darwina argumentem, że może źle wpłynąć na pensjonarki,
                 pensjonarki jednak przynajmniej czytać umieją. Włościanom zaś naszym chyba wskutek mo-
                 dlitwy p. Kowerskiej Duch Święty ześle mądrość, ażeby powstrzymali złowrogie pióro Ko-
                 nopnickiej. Że i wtedy wszystkim nam lepiej smakować będzie nienawiść pierwszej niż mi-
                 łość ostatniej - nie wątpię.
                                                          Nr 14, z 8 kwietnia 1882
                      Po siedmiu tygodniach. - Rozmyślania w wagonie. - Towarzysz podróży. - Obłąkany
                 ziomek. - Zwykła postać obłędu. - Wydarte kartki i ciągłość osnowy. - Towarzystwo po-
                 mocy naukowej dla gimnazjów. - Jego rodowód. - Rozmaite sposoby usunięcia zapory. -
                 Głos jednej przychylnej i odważnej duszy. - Zrzeczenie się walki koguciej z lubelską
                 kurką. - Uspokojenie jej co do miłości i nienawiści. - Dwie mogiły. - Chwiećkowski i Mo-
                 skalewski.
                                                                                                                              43






                      Siedem tygodni upłynęło od ostatniej mojej z wami, czytelnicy, rozmowy, przez sześć
                 tygodni nie widziałem kraju, nie czytałem polskiego pisma. Siadłszy więc w Wiedniu do wa-
                 gonu, który miał mnie przerzucić do Warszawy, zacząłem przypominać sobie, na czym sta-
                 nąłem w spisywaniu historii wypadków bieżących, i rozmyślać, co w nim przypuszczalnie się
                 stało. Nie wątpiłem, że któreś z pism powołało miłosiernych do składki, że p. Lindley przyje-
                 chał do Warszawy, że grono nieczynnych dotąd zbawicieli kraju postanowiło ułożyć nową,
                 jedynie potrzebom kraju odpowiednią, a do wielu innych podobną gazetę, że Żydzi z chrze-
                 ścijanami kilkakrotnie pocałowali się i kilkakrotnie pokazali sobie zęby, że wyprawiono ko-
                 muś jubileuszowy obiadek, że, słowem, powtórzyły się wszystkie zwykłe zwrotki naszego
                 życia. Ale co więcej ? W wagonie siedziało nas czterech: oprócz mnie jadący do Podwoło-
                 czysk Anglik i dwu Niemców, z których jeden, handlarz serami, zdawał się chcieć wydoić
                 drugiego, dostawcę mleka. Dwaj ci ludzie tak byli zajęci rozmową, a trzeci tak uparcie mil-
                 czał, że bez przeszkody mogłem oddać się moim rozmyślaniom na temat możliwych zdarzeń,
                 jeśli nie w kraju, to przynajmniej w Warszawie. Nareszcie pociąg stanął, drzwi się otworzyły,
                 wszedł świeży towarzysz podróży i usiadł naprzeciw Anglika. Wychyliwszy się przez okno,
                 przeczytałem półgłosem napis na dworcu kolejowym: Dziedzic.
                      - Nie Dziedzic, ale Dziedic - odezwał się nowo przybyły po polsku - lud ma słuszność:
                 siadł na siedle siedliskiem wojewoda...
                      Zastanowiłem się nad tą lingwistyczną uwagą, przekonany, że w niej odnajdę jakąś myśl
                 głęboką.
                      Tymczasem mój rodak mówił dalej po polsku, zwróciwszy się do Anglika:
                      - To rzetelna głupota żądać straży ogniowej z Bielska, kiedy się pali w Ustroniu. Powie-
                 działa matka nasza, że za daleko. Fi!-stu!-ła!...
                      Pijany, pomyślałem sobie i uczułem rzeczywisty smutek. Po długiej bowiem wędrówce
                 śród najrozmaitszych narodów trzeźwych spotkać pierwszego ziomka pijanym - widok wcale
                 nie rozweselający. Jak na nieszczęście bezprzytomny ciągle prawił do Anglika, który go słu-
                 chał lekko uśmiechnięty.
                      - Ten pan jest Anglikiem, nie rozumie wcale po polsku - rzekłem chcąc przerwać tę przy-
                 krą scenę.
                      - A! Nie rozumie - bąknął nowo przybyły - to go będę bawił po germańsku.
                      I znowu zaczął pleść po polsku:
                      - Pan jesteś Anglik, ale musisz wiedzieć, co znaczy mości dobrodzieju, inaczej - mosz-
                 terdzieju, inaczej - mcibdzieju, inaczej - mosindziu, inaczej - mdziu, inaczej - dziu, inaczej -
                 u!u!u!
                      Tu zawył tak przeraźliwie, że wszyscy spojrzeli na niego zdumieni. Wolałem sam spożyć
                 grzech swojski, niż patrzeć na urąganie cudzoziemców i dlatego spróbowałem przeciągnąć do
                 rozmowy ze mną mojego rodaka.
                      - Dokąd pan jedziesz? - spytałem.
                      - Powiedzieć mu w te głupie oczy, że jest osieł - odrzekł wzburzony. - Bóg najwyższy,
                 ojciec nasz, pamiętaj pan, że nasz, kazał mu nam świecić, a on odwrócił gębę do Niemców.
                 O, ale ja mu to wszystko palnę, bez ogródek... Pru! Stój! Wysiadam - do księżyca!
                      Pociąg, dojechawszy w tej chwili do stacji, zatrzymał się, a konduktor otworzył drzwi
                 wagonu.
                      - Niech będzie pochwalony Jezus Chrystus - rzekł mój ziomek, powstawszy i zdjąwszy
                 kapelusz - żegnam panów, proszę mi podać, ale nie lewe, tylko prawe ręce, bo kto jedzie do
                 księżyca, musi uścisnąć prawe.
                      I wyszedł. Odgadłem, że to nie był pijany, ale obłąkany. Biedak ten pozostawił w duszy
                 mojej bardzo bolesne wspomnienie. Rozmyślałem nad nim długo i zdawało mi się, żem spo-
                 tykał już nieraz ten rodzaj pomieszania zmysłów. Każdy naród ma swoją własną postać obłą-
                 kania. Zastanówcie się dobrze: czy nie widzieliście u nas ludzi, którzy natrętnie czyszczą każ-
                                                                                                                              44






                 demu język, którzy przemawiają do cudzoziemców mową dla nich niezrozumiałą i chcą cały
                 świat przekonać do swego mości dobrodzieju, którzy twierdzą, że Bóg dla nich jedynie stwo-
                 rzył ciała niebieskie, i którzy kłócą się z księżycem, że do innych twarz swą zwrócił? Tak, to
                 są punkty naszego obłędu. Gdyby zbadać nasze walki, starcia polemiczne i niezgodę stron-
                 nictw, kto wie, czy w tych sporach nie odnalazłyby się owe punkty, owi podróżni robiący
                 wrażenie pijanych, a będący właściwie nieszczęśliwymi wariatami.
                      Na to wrzeciono nawijając przędzę smutnych dumań, wróciłem do Warszawy, do mego
                 stolika, do stosu gazet, z których miałem wypełnić dwumiesięczną blisko przerwę w znajo-
                 mości spraw miejscowych. Przeczytałem najlepiej poinformowane dzienniki - i zdawało mi
                 się, żem przeczytał kilkadziesiąt kart powieści, które by można z niej wydrzeć bez zerwania
                 ciągu osnowy, które nie posuwają akcji ani o krok dalej. Nie czuję wcale, żem był daleko,
                 dzień wyjazdu doskonale się wiąże z dniem powrotu, przedziela je tylko jakaś krótka po-
                 obiednia drzemka, w której przyśnił się jen. Skobielew łączący Słowian nienawiścią do
                 Niemców i p. Kirszrot-Prawnicki polonizujący Żydów przydomkami. Zresztą cicho - czasem
                 tylko odezwie się głos ratuszowego kaznodziei i chór czczących go za dobre chęci sprawoz-
                 dawców. Nie jest to wyrzut, ale spowiedź z wrażenia. Wiem ja bardzo dobrze, że nie my sami
                 jesteśmy sprawcami tego naszego kręcenia się na jednym miejscu, przesunięcie jednak odpo-
                 wiedzialności nie zmienia faktu. Oswoiwszy się z nim znowu, biorę moje opuszczone taczki i
                 po nie utorowanej drodze zaczynam pchać je wytrwale.
                      Co w nie wrzucić? Gdy bryły złota wykopać nie można, trzeba zbierać drobne grudki i
                 przemyte oddawać skarbowi dobra publicznego. Grudką taką jest bez wątpienia projekt grona
                 ludzi energicznych, którzy zamierzyli starać się u władzy o zatwierdzenie ustawy towarzystw
                 pomocy naukowej dla kilku gimnazjów warszawskich. Warto przypomnieć rodowód tej my-
                 śli. Przed kilku laty minister oświaty wysłał okólnik zalecający tworzenie przy gimnazjach
                 podobnych stowarzyszeń. Na to urzędowe hasło w wielu miastach nauczyciele wypracowali
                 statuty i przesłali właściwą drogą do zatwierdzenia. Wiatr te listki porwał, poniósł daleko, ale
                 tak je gdzieś zarzucił, że ani jeden nie zaszczepił się i nie rozwinął. Dziwną albo raczej cał-
                 kiem naturalną koleją losu zlecenie ministerialne pozostało ową zapowiedzią in hoc signo
                 vinces , w imię której armie śmiałych zapaśników zwyciężać chciały, ale wodzowie im nie
                 pozwolili. Gdy drogę nam zastąpi twarda skała, próbujemy ją rozmaitymi sposobami usunąć.
                 Jedni ją chcą zlizać, drudzy zdmuchnąć, inni roztopić, inni rozbić, inni przebić. Przebili ją
                 właśnie ludzie, którzy pracowali nad uzyskaniem sankcji urzędowej dla towarzystw pomocy
                 naukowej. Skała nie ustąpiła, ale gdy raz przewiercony został przez nią tunel, wszystkie po-
                 ciągi miłosierdzia publicznego będą mogły swobodnie i bezpiecznie przejeżdżać z pomocą
                 dla uczącej się młodzieży. Naturalnie życzę powodzenia śmiałym inżynierom, a chociażby
                 skutki nie uwieńczyły ich pracy, pozostanie zawsze do uszanowania ich wytrwałość.
                      Życzenie moje w tym kierunku rozciągam tak daleko, że pragnąłbym również towa-
                 rzystw pomocy naukowej dla młodzieży żeńskiej. Gdyby zaś one powstały i gdyby szanowna
                 moja przeciwniczka z Gazety Lubelskiej, p. Lublinianka, przed podjęciem na nowo swego
                 tak szczęśliwie rozpoczętego zawodu literackiego zapisała się do szkoły, radziłbym dać jej
                 nadzwyczajne stypendium w nadziei, że jakie takie ukształcenie uwolni p. Konopnicką od
                 muchy, która topiąc się w jej kałamarzu, sądzi, że uniemożliwi poetce maczanie pióra. Przed
                 kilku tygodniami [czytelniku, weź się za boki, bo śmiech ci je rozsadzi] cały prawie ogół
                 czytający i myślący był zainteresowany pewną krytyką w Gazecie Polskiej, potem zdzi-
                 wiony, a nawet oburzony gwałtowną [!] napaścią Prawdy i Nowin na autorkę wspomnia-
                 nego artykułu. Pomimo jednak tego zainteresowania się i oburzenia, które sięgało od Koszyc
                 aż do Dersuniczek, -po tych preliminacjach - jak się wyraża Lublinianka  wszystko uci-
                 chło, jakby zaklęte laską czy batogiem czarodzieja. Znalazła się przecież śród niebogich
                 śmiała Judyta, która odciąwszy głowę Holofernesowi z Prawdy, złożyła ją w ,,Gazecie Lu-
                 belskiej. Mamże się bronić? Chociaż niestary, za stary już jestem na to, ażeby przypiąwszy
                                                                                                                              45






                 ostrogi kogucie, dziobać lubelską kurkę. Niech sobie grzebie i szuka ziarnek tam, gdzie je
                 znajduje, i niech nie połyka pereł pani Konopnickiej, skoro się nimi dławi. Na zmianę gustu
                 mogłaby tylko wpłynąć szkoła, w której właśnie rad bym zaprotegować szanowną Lublinian-
                 kę. Rozstając się po krótkim spotkaniu, winienem ją uspokoić tylko w jednym względzie.
                 P[ani] Kowerska, siejąca miłość, rozgniewała się na p. Konopnicką, siejącą ,,nienawiść.
                 Otóż, gdy zauważyłem, że wolę ostatnią niż pierwszą, p. Lublinianka, która sprowadziła lite-
                 raturę do alei westchnień, wywnioskowała, że ja wolę nienawiść Konopnickiej niż miłość
                 Kowerskiej. Jezu Chryste! Obu tych pań nie znam, choć niejednako je cenię. Ja tylko chcia-
                 łem powiedzieć, że wolę bohomazy Siemiradzkiego niż arcydzieła p. Przetaczyńskiej. Tak
                 jest, o, jedna przychylna [pani Kowerskiej] i odważna duszo!
                      Powróćmy jednak do rzeczy poważniejszych.
                      Umieramy prędzej, niż żyjemy; zastałem dwie świeżo usypane mogiły, na które prasa na-
                 sza włożyła zaledwie reporterskie wieńce : umarł dr Chwiećkowski i Moskalewski. Znałem
                 obu, a chociaż szczęśliwi już po meczami życia odpoczęli, żałuję ich serdecznie. Chwiećkow-
                 ski był osobistością u nas niezwykłą. Wróciwszy z długiej pokuty do kraju, zamieszkał jako
                 lekarz z bratem, księdzem, w Włocławku, gdzie nasiąkł goryczą, którą oddychał do zgonu i
                 którą rozlewał w swych pismach - nienawiścią do klerykalizmu i jego poświęconych przed-
                 stawicieli. Gdy już wszystkie siły zrujnowanego zdrowia w nim dogasały, ta jedna paliła się
                 ciągle. Z niej również poczęło się obszerne, dwutomowe, w roku 1877 wydane dzieło Siła i
                 materia, czyli stopniowy rozwój pojęć o tych przedmiotach. Nie jest to praca oryginalna, na-
                 wet nie dość krytyczna. Mało obeznany z wielu przedmiotami nauk ścisłych, a nadto posił-
                 kujący się przeważnie tłumaczeniami książek pomocniczych, Chwiećkowski popełnił w swej
                 pracy wiele błędów i nieścisłości, zszył ją dość luźnie z wypisów, ale niezależnie od tych
                 uchybień należało w nim uznać i uszanować chęć wpuszczenia do naszej literatury prądu
                 świeżych i niepodległych myśli, wypłoszenia z niej ultramontańskich szczurów, które niszczą
                 umysłowość narodu. Z książką tą (której grubość uwolniła autora w naszej krytyce od kary)
                 zbliżył się on do mnie; powiedziałem mu szczerze, co o niej myślę. Zmartwił się i zaczął pi-
                 sać nowe rozprawy, które mi składał. Nie radziłem mu ich drukować, bo były powtórzeniem
                 twierdzeń znanych. Osłabiło to zapał autorski w starcu, ale nie osłabiło jego nienawiści do
                 ogłupiaczów,.. Przed rokiem przyszedł pożegnać się ze mną, wyjeżdżając do Meranu; już
                 dogorywał, ale jeszcze zajmowała go myśl przeciwdziałania klerykalizmowi, z którą prawdo-
                 podobnie umarł. Kiedy i gdzie, nie wiem, czytam tylko w pismach o otwarciu przez Towarzy-
                 stwo Lekarskie jego testamentu, w którym cały swój majątek zapisał na użytek nauki. A więc
                 powiedzieć można, że w ciężkiej walce wytrwał do końca.
                      Śmierć jest jedną z największych niespodzianek. Rozmawiając z konającym starcem, nie
                 możesz uwierzyć, ażeby on jutro był tylko martwym ciałem. Cóż dopiero, gdy wyjmiesz z
                 koperty żałobny plakat, zawiadamiający cię o zgonie człowieka, w którego młodą, świeżą
                 twarz jeszcze przed kilku tygodniami patrzyłeś z zadowoleniem. Taki kwiat właśnie pożarła
                 śmierć w Moskalewskim. Po co ten człowiek dwadzieścia osiem lat żył, po co się uczył, mę-
                 czył, walczył, ażeby tak młodo lec w grobie? Chyba utuczony prosiak zrozumie celowość w
                 naturze. W tym młodzieńcu straciło społeczeństwo nasze jeden z najlepszych charakterów i
                 jedną z najlepszych zdolności. Po ukończeniu studiów w Lipsku został laborantem chemii
                 przy Instytucie Rolniczym. Zmuszony był opuścić tę posadę, ale później przyjął znowu obo-
                 wiązki gospodarza w majątku instytuckim, które go bardziej ubezpieczały od upokarzającej
                 zależności i wybryków. Na tej służbie zmarł. Zanim do niej wstąpił, obchodził naszych moż-
                 nowładców z prośbą założenia stacji doświadczalnej. Z każdej takiej kwesty przynosił .pełną
                 torbę pięknych słów, które nieraz wysypywał z niej przede mną z półwesołym i półsmutnym
                 śmiechem. Był zbyt młodym, ażeby się łudzić krótko. Nie rozczarowywałem go, gdy jednak
                 na jego publiczną odezwę nie otworzyły się podwoje kas ogniotrwałych, gdy sami ziemianie
                 nie poparli jego myśli nawet moralnie, zawiesił ją na kołku daremnych marzeń i poszedł za
                                                                                                                              46






                 chlebem. Dla niego lepszy odpoczynek w grobie, ale społeczeństwo potrzebowało jego życia.
                 Gdyby słyszał, powiedziałbym mu, jak go żałuję.
                                                          Nr 23, z 10 czerwca 1882
                      Nowy sen samobytników. - Cło na książki. - Co opodatkowywać można- - Czy pro-
                 dukcja miejscowa wynagrodzi zagraniczną w literaturze. - Rachunek. - Kto by kupował
                 książki. - Zamiast cła. - Nowy sterownik w Nowinach. - O co dbać powinien dziennik.
                 - Moje doświadczenia. - Potrzeba busoli liberalnej. - Żyto i pasternak. - Metoda oportu-
                 nizmu. - Rysopis Prusa. - Jego niewola w Kurierze Warszawskim. - Gdybym był wy-
                 dawcą Nowin i K[uriera] Warszawskiego.
                      Niektóre pisma rosyjskie z radością dziecka ucieszonego nową zabawką donoszą o pro-
                 jekcie oclenia zagranicznych... książek.
                      Jakkolwiek nie wydaje mi się prawdopodobnym, ażeby Rosja, która dotąd z pobudek do-
                 brze zrozumianego interesu oświaty uwalniała od opłat jej środki, nagle porzuciła tę drogę,
                 pozwolę sobie jednak objaśnić nowinę kilkoma uwagami. Każde państwo, którego polityka
                 spokrewniła się z jakąkolwiek logiką, obciąża cłem głównie dwojakiego rodzaju wyroby obce
                 - przedmioty zbytku oraz takie, które, zabezpieczone od zagranicznego współzawodnictwa,
                 mogą powstać i rozwinąć się w kraju. Nie powinno zaś ono opodatkowywać artykułów, do
                 życia i postępu społecznego potrzebnych, a na miejscu wcale lub niedostatecznie wyrabia-
                 nych. Gdyby od Morza Czarnego do Kaspijskiego panowała nieustanna malaria, oclenie chi-
                 niny, która przecież w lasach rosyjskich nigdy rosnąć nie będzie, byłoby krokiem samobój-
                 czym. Podobnie gdyby niwy na tej przestrzeni nie rodziły dość żyta, nikt nie pomyślałby chy-
                 ba o włożeniu na ten produkt zagraniczny wysokiej opłaty. Byłoby to dla mnie (a sądzę, że i
                 dla każdego) zupełnie obojętnym, czy jakaś znakomita książka wyszłaby w Petersburgu lub
                 Odessie, czy w Berlinie lub Paryżu, aby tylko wyszła. Ale zachodzi nietrudne do odpowiedzi
                 pytanie: czy p. Katkow napisze taką historię literatury rzymskiej, jak Teuffel, p. Suworin -
                 taką historię cywilizacji, jak Buckle, a p. Pichno - taką ekonomię polityczną, jak Mili? Gdy-
                 bym był pewnym, że to zrobią, pierwszy bym zawołał: po co mamy Niemcom, Francuzom i
                 Anglikom płacić drogo, kiedy pp. Katkow, Suworin i Pichno to samo dadzą nam nierównie
                 taniej?! Nie mając żadnej, ale to bezwzględnie żadnej rękojmi, muszę wziąć kredkę i zrobić
                 następujący rachunek. Marka niemiecka kosztuje dziś około 50 kopiejek, księgarze liczą wy-
                 żej kursu, już dziś więc wydawnictwa zagraniczne są niezwykle drogie. Jeśli zaś do obecnej
                 ich ceny doliczymy cło, płacone złotem, to np. u nas w Warszawie obce książki będzie mógł
                 kupować sobie p. Kronenberg, Bloch, Krasiński, Lilpop i Rau, Temler i Szwede, wszyscy
                 wreszcie, którzy w swych woreczkach dna nie widują. Biedny student, który potrzebuje pod-
                 ręcznika mitologii lub terapii, będzie musiał poprzestać na westchnieniu: O, panie Katkow,
                 czemu nie napisałeś gruntownego dzieła o mitologii! Gdybym był prawodawcą, nie tylko bym
                 nie nakładał ceł na wydawnictwa zagraniczne, ale ogłosiłbym, że każdy, kto kupi jakąkolwiek
                 książkę, otrzymuje... dziedziczne szlachectwo.
                      Prasa nasza, jak gdyby przewidując cła ochronne przeciw literaturom obcym, mnoży się
                 lub reformuje. Mają powstać aż cztery nowe pisma. Jednocześnie Nowiny, gazeta, która
                 rozwiodła się już z czterema redaktorami, a z jednym kilkakrotnie, poślubiła świeżo dzielnego
                 małżonka, A. Głowackiego (B. Prusa). Chociaż na tym weselu ani wina, ani miodu nie piłem,
                 życzę młodej parze wszelkich pomyślności, spodziewam się licznego z niej potomstwa, a
                 pragnę, żeby mu ojciec wybrał najswobodniejsze... wyznanie. Pragnienie to opatruję szcze-
                 gólnym naciskiem. U nas prasa posiada dotąd tak pierwotny charakter, że w niej dzienniki
                 należą jeszcze do literatury. Kto zna zagraniczną, wie, że tam one straciły już to idealne zna-
                 mię. Tam najlepszy dziennik jest tym, czym kurscetel, rozkład jazdy kolejowej, raport. afisz,
                 odezwa agitacyjna, protokół obrad sejmowych lub sądowych - jest informacją i regestrem
                                                                                                                              47






                 świeżych faktów. Artykuły literackie grają w nim tę samą rolę, co np. wyjątki z bajek Krasic-
                 kiego na naszych pudełkach od zapałek: ten i ów je czyta, ale każdemu głównie chodzi o za-
                 pałki. I u nas ta potrzeba objawia się wyraźnie. Przed paru laty redagowałem gazetę codzien-
                 ną. W chwili, gdy zebrawszy pokaźny zastęp sił, zacząłem wypełniać ją obficie naukami i
                 sztukami, odbieram od jednego z abonentów Ust tej treści:
                      Bardzo to piękne, co pan drukujesz, ale my wolelibyśmy wiedzieć, jak p. Święcka grała
                 w Zielonej wyspie .
                      Osłupiałem, tym bardziej że nawet nic nie słyszałem o Zielonej wyspie.
                      Nazajutrz wchodzi do redakcji naszej ktoś życzliwy i mówi ze smutną miną:
                      - Znowu was Kurier ubiegł.
                      - Jak to ubiegł? - pytam.
                      - On dał sprawozdanie o pożarze w Łukowie, a wy nie. Innym razem odbieram pocztą
                 wyrzut: Panie redaktorze, co się w waszym piśmie dzieje: już miesiąc drukujecie jednakową
                 temperaturę i co dzień św. Floriana.
                      Doczekałem się wreszcie pociechy; do gabinetu mojego wszedł jakiś poważny człowiek i
                 rzekł, podając mi rękę:
                      - Przychodzę osobiście wyrazić panu podziękowanie za tak pięknie prowadzoną rubrykę
                 Przyjechali i wyjechali. Szkoda tylko, że oprócz Hotelu Europejskiego nie podajecie, pano-
                 wie, innych.
                      Byłem w prawdziwej rozpaczy; śród znacznej liczby abonentów wszystkie moje wysiłki
                 literackie nie zwracały uwagi i bladły .wobec zasług reporterskich. Z tym smutkiem zwierzy-
                 łem się przyjacielowi:
                      - Czyż to nie obojętne, kto występował w Zielonej wyspie lub na którego świętego przy-
                 pada dyżur?
                      - Wcale nie obojętne dla czytelnika codziennej gazety - odrzekł mój przyjaciel i miał
                 słuszność.
                      Gdym wreszcie słuszność tę zrozumiał, porzuciłem redakcję dziennika i chyba nigdy
                 chleba z tego pieca już nie skosztuję.
                      Ale jak wspomniałem, nasza prasa dzienna należy jeszcze do literatury. Jałowość życia,
                 jego jednostajny rytm i warunki wytwarzają taki brak przedmiotów, że gdy reporteria wyśle-
                 dzi bójki uliczne, zapisze pożary, doniesie, kto występował w teatrze, a kto przyjechał do
                 Warszawy, wyczerpie cały potok faktów bieżących. Redakcje więc muszą te szparagi pole-
                 wać posilniejszym sosem. Czytelnicy polscy - chociaż ich pewne głosy spędzają w jedną
                 gromadę - są bardzo wrażliwi na smak tej przyprawy, wpatrują się uważnie w busolę każdego
                 pisma i wymagają, ażeby trzymało się stale jej kierunku. Busola Nowin, mimo wszystkich
                 burz i zmiany sterników, była ciągle liberalną. Pragnąłbym, ażeby taką samą pozostała nadal.
                 Pragnąłbym zaś dla tego samego powodu, dla którego wolałbym widzieć łany nasze obsiane
                 żytem niż pasternakiem. Nie przeczę, że i konserwatywny pasternak w gospodarstwie spo-
                 łecznym jest potrzebny, ale sądzę, że go mamy za dużo i że nam potrzeba żyta. Wszystkie
                 nasze pisma codzienne są mniej lub więcej zachowawcze, a większa ich część śpiewa tak kle-
                 rykalnie, jak gdyby na podwórzach swych abonentów kolędami zbierały przez lufciki wyrzu-
                 caną prenumeratę. Proszę mi wskazać w Europie drugi kraj, gdzie by wielkie gazety trudniły
                 się reporterią kościelną i pomieszczały sprawozdania o wszystkich odpustach. Zaskoczyć
                 mnie tu może pytanie, kto ma prawo wymagać od jakiejkolwiek redakcji wyznawania i gło-
                 szenia zasad przez nią nie podzielanych? Uwaga ta byłaby bardzo słuszną, gdyby wszystkie
                 publiczne wyznawane i głoszone u nas zasady płynęły z istotnego przekonania. Pomijam lu-
                 dzi fałszujących i puszczających w kurs zdawkową monetę konserwatyzmu dla osobistej ko-
                 rzyści, pomijam ateuszów namawiających do bigoterii, pomijam spasione wieprze, udające
                 głos idealnych słowików, ale rozrodził się u nas nadmiernie gatunek oportunistów, przedsta-
                 wiających sobie nasze społeczeństwo w postaci szpitala chorych, których zbawić może tylko
                                                                                                                              48






                 najściślejsza dieta. Uznając wartość i pożywność silniejszych pokarmów umysłowych gdzie
                 indziej, przygotowują mu tylko mdłe kleiki i obwijają flanelami. Z tymi lekarzami rozcho-
                 dzimy się zarówno w ocenianiu stanu zdrowia naszego ogółu, jak i w metodzie leczenia go.
                 Według nas nie powinien on być wyniszczany dietą, ale odżywiany i wzmacniany pospiesz-
                 nie.
                      Czy Prus jest oportunistą? Nie ma w obecnej literaturze pisarza, w którego talent bardziej
                 bym wierzył. Wyznam nawet, że gdyby dotychczasowe jego utwory posiadały szerszy zakrój
                 i staranniejsze wykończenie, nazwałbym go najznakomitszym z żyjących powieściopisarzów
                 polskich. Nie zmniejszam wagi żadnego, gdy wszakże najlepsi z nich przedstawiają pospoli-
                 tość podniesioną do bardzo wysokiej potęgi i nieraz spekulują na doraźne oklaski, Prus jest na
                 wskroś oryginalnym i w pomysłach swoich ani od paradyzu, ani od parteru, ani od lóż nieza-
                 leżnym. W talencie jego skrzy się humor, czasem swawolny, ale zawsze głęboki i świetny.
                 Myli się nieraz i widocznie, ale nawet te jego omyłki tchną wonią najczystszych zamiarów.
                 Na nieszczęście diament ten szlifował się w najniewłaściwszym warsztacie - w Kurierze
                 Warszawskim. Pismo to, o ile nie należy do literatury, jako reporter jest wybornym, o ile
                 wszakże chce do niej należeć, nie tylko grzeszy pyszałkowatą lekkomyślnością, ale nadto
                 ciasnym, często do miary osobistych interesów skurczonym oportunizmem niszczy i krępuje
                 najlepsze siły. W tym światku Prus był Herkulesem, ale Herkulesem, który nieraz w swych
                 Kronikach musiał obierać kartofle, zamiast skręcać hydrom głowy. Nie pozwolono-mu się
                 rozwinąć, wytrącono maczugę z ręki i wsadzono w nią cienki rożenek. Otóż pytanie, czy on,
                 wyzwoliwszy się, ów rożenek odpasze, czy zrzuci perukę i frak konwencjonalnego oportuni-
                 zmu, a okryje się lwią skórą, czy też zatrzyma dawną odzież, do której nawyknął, tylko ją
                 nieco swobodniej przykroi. Co do mnie, wolę, ażeby czyścił obszerną u nas Augiaszową staj-
                 nię, niż tłukł kamykiem konserwatywne orzechy. Zobaczymy, co on wybierze.
                      Gdybym był wydawcą Nowin, nie zmuszałbym go do pamiętania ani o pannach
                 Święckich, ani o św. Florianach, ani o przyjezdnych i wy jezdnych, ani o krótkich i długich
                 terminach w giełdzie, ani nawet o podziale wiadomości z kraju na gubernie, ale powiedział-
                 bym mu: pisz pan sobie tylko powiastki i fejletony tak swobodnie, jak ci talent podyktuję.
                      A gdybym był wydawcą Kuriera Warszawskiego? Zrobiłbym tak jak on: nawet bym
                 nie wspomniał, że Prus ode mnie do innego pisma uciekł.
                                                           Nr 29, z 22 lipca 1882
                      Powszechna powinność wojenna. - Wspomnienia z kampanii francusko--pruskiej. -
                 Zawiedzione nadzieje. - Rozpacz w małym miasteczku. - Przedmiot dla powieściopisa-
                 rza. - Rozstrzelone kierunki uczuć wobec wojny egipskiej. - Nasza z niej korzyść. - Tele-
                 gramy. - Błogie czasy panowania Ajencji Telegraficznej. - Jej stary styl. - Długotrwałość
                 wpływu Seymoura na naszą prasę i jej namysły. - Skutki upałów. - Propozycja w Kore-
                 spondencie Płockim. - Na co nam wody wystarczy.
                      Od czasu wynalezienia telegrafu, kolei żelaznej i koncertu europejskiego we wszyst-
                 kich wojnach, bez względu na to, gdzie się one toczą, przyjmuje gorący udział każdy ukształ-
                 cony współczesny Europejczyk. Przez ciąg mego życia nie opuściłem ani jednej kampanii:
                 odbyłem austriacką, holsztyńską, francusko-pruską, dahomejską, serbską, hercegowińską,
                 turecko-rosyjską i inne wreszcie, które jeszcze tyle mi pozostawiły sił, że w egipskiej uczest-
                 niczyć mogę. Podobną kolej przeszli prawie wszyscy czytelnicy moi i wszyscy zapewne, jak
                 ja, walczyli nie z bronią w ręku, lecz z uczuciami dla jednej lub drugiej strony w sercu. Nie
                 śmiejcie się, bo jest to także mozół i często krwawy. Prosty żołnierz w szeregu, dopóki ma co
                 jeść i pić, a nie szarpie go kula lub bagnet, cierpi w wojnie mniej niż zainteresowany w star-
                 ciach narodów obserwator polityczny, który nie myśli o jednym pułku, ale jednocześnie o
                                                                                                                              49






                 wszystkich, który ogarnia okiem cały rozwój walki i cieszy się lub boleje nad jej zwrotami.
                 Jest on głównodowodzącym tej lub owej armii, bez prawa przesyłania jej rozkazów.
                      Z wojen w ciągu ostatniego trzydziestolecia najokropniejszą, jak sądzę, była dla nas fran-
                 cusko-pruska. Przynajmniej ja byłem w niej kilkanaście razy ugodzony i kilkakrotnie zabity.
                 Dotąd czuję rany, gdy o niej pomyślę, rany tym boleśniejsze, że były tak niespodziewane.
                 Nigdy nie zapomnę dnia, kiedy wpadł do mnie rano mój przyjaciel i zawołał uradowany:
                      - Francja wypowiedziała wojnę Prusom, na koniec zgniecie to podłe plemię!
                      - Czy zgniecie? - zapytałem wzruszony.
                      - O, niewątpliwie - odparł - posłuchaj, co pisze Gazeta Warszawska.
                      I odczytał mi proroctwo Keniga, zapowiadające zgon Sodomy pruskiej pod deszczem kuł
                 francuskich.
                      Uwierzyłem, a ponieważ nadszedł czas wakacyjny, z dobrą nadzieją, mimo pierwszych
                 niepomyślnych doniesień, wyjechałem do domu, zaprenumerowawszy sobie zbiór ewangelii
                 politycznych  Gazetę Warszawską. Miasteczko, w którym mieszkali moi rodzice, wrzało
                 zapałem wojennym. Z radością dostrzegłem, że począwszy od Lejbusia, rzeźnika, a skoń-
                 czywszy na podsędku, wszyscy zapisali się pod chorągiew francuską. Zwycięstwo było nie-
                 zawodne. Uspokajałem też poczciwego rejenta, który Napoleonowi najlepiej życzył, gdy mnie
                 zagadnął zdziwiony:
                      - Co to znaczy, proszę pana, że Francuzi tak się szarpać pozwalają? Te korowody pod
                 Worth, Saarbrucken bardzo nieroztropne.
                      - Poczekaj pan - odrzekłem - dzik znosi ukąszenia kundla,
                      ale gdy go raz kłem zawadzi...
                      Od Gazety Warszawskiej spodziewałem się poparcia moich domysłów, ale i ona za-
                 częła śpiewać z innego tonu. Powoli i mnie ogarnął jakiś smutek. W kole mojej rodziny i
                 znajomych zauważyłem również przygasanie złudzeń; na wszystkich twarzach czytać było
                 można niespokojne pytanie: kiedyż ci Francuzi pobiją Prusaków? Nareszcie pewnego dnia
                 siedzieliśmy w licznym gronie, gdy przywieziono ostatni numer dziennika.
                      - Czytaj! Czytaj telegramy! - zawołano zewsząd. Otwieram gazetę i czytam: Berlin, 4
                 września. Armia francuska, otoczona pod Sedanem, poddała się. Napoleon przesłał swą szpa-
                 dę ces[arzowi] Wilhelmowi... - na dokończenie tego strasznego doniesienia zabrakło mi gło-
                 su. Uczułem ściskanie w gardle, łzy w oczach. Spojrzałem po obecnych: jedni osłupieli, inni
                 oddychali ciężko, kobiety płakały. Własne, narodowe nieszczęście nie sprawiłoby większego
                 wrażenia. Złowroga wiadomość obiegła wkrótce całe miasto. Widziałem na jego rynku zwy-
                 kłego Żyda, sadownika, który trzęsąc się opowiadał jakiemuś mieszczaninowi straszną nowi-
                 nę.
                      Przez kilka dni nie zaglądaliśmy do gazety, bo nam brakło odwagi. Ale raz wpada rejent i
                 promieniejąc radością, woła:
                      - Aha, Metzu nie zgryzą, za twardy orzech. Ja mówiłem, że ten Bazaine uratuje wszystko.
                 Czytaj pan...
                      Podał mi gazetę, w której istotnie znajdował się opis daremnych wysiłków armii nie-
                 mieckiej oblegającej twierdzę. We wszystkich wstąpiła otucha. Niestety, na krótko: dzielny
                 Bazaine okazał się niegodziwym kpem, poddał się Metz, poddał się Paryż, Niemcy opanowali
                 Francję, a my czytaliśmy te przeklęte doniesienia z tym zobojętnieniem, z jakim słuchamy o
                 pogrzebie drogich nam istot, których śmierć już opłakaliśmy.
                      Przypuściwszy, że wojna francusko-pruska słabiej lub silniej, ale podobnymi uczuciami
                 zagrała na sercach całego kraju, słusznie powiedzieć możemy, że ona nas kosztowała wiele,
                 żeśmy w niej przyjęli bardzo żywy udział, że odbicie się jej przebiegu w naszym społeczeń-
                 stwie czeka na pióro jeśli nie historyka, to przynajmniej powieściopisarza.
                      Niepodobna nawet tego przybliżenie powiedzieć o toczącej się obecnie wojnie egipskiej.
                 Jej echa słabo nas tylko muskają i sprawiają nam więcej rozrywki niż moralnego zaintereso-
                                                                                                                              50






                 wania. Kto z nas komu życzy powodzenia: Anglikom, Turkom, Egipcjanom, Francuzom - nie
                 wiem (wiem tylko, iż nikt - Niemcom). Prasa nasza bowiem jeszcze nie zajęła stanowiska, a
                 raczej co dzień zajmuje inne, zależnie od tego, czy swe artykuły tłumaczy z gazet niemiec-
                 kich, czy francuskich lub angielskich. Dotąd też wojna egipska jest dla nas rodzajem walki
                 byków, której przypatrujemy się ciekawie z rozstrzelonymi sympatiami. Dopiero gdy rozma-
                 ite bezinteresowne państwa europejskie zakraczą na łup i zaczną go rozdzierać, uczucia
                 nasze przybiorą wyraźniejszy i bardziej skupiony kierunek. Co do mnie, pragnąłbym życzyć
                 tryumfu Arabiemu, gdyby to nie był zwykły zbój, który nie gardzi żadnym środkiem dla oso-
                 bistej korzyści i o uległej mu partii narodowej myśli mniej niż o swoim haremie. [...]
                                                       Nr 43, z 28 października 1882
                      Dlaczego p. Dunajewski został ministrem skarbu. - Pompowanie Galicji. - Krakow-
                 skim targiem. - Austriacki sklep z cackami dla Galicjan. - Hołd pruski w Wiedniu i ze-
                 msta Niemców na p. Gorzkowskim. - Cierpienie za prawdę. - Tendencyjność Matejki. -
                 Błyskawice dziejowe. - Kącik dla puszczających krew. - Co myśli Stańczyk. - Woły i Jo-
                 wisze. - Ks. Rymarkiewicz skracający ojczyznę. - Trwoga przed Naną w Warszawie. -
                 Co wynalazł p. Suchorowski.
                      Czemu rząd austriacki zrobił jednego Galicjanina ministrem bez teki, od razu zrozumia-
                 łem; nic na tę dekorację nie wydał (bo nawet złotych haftów nie potrzebował mu sprawiać), a
                 prowincjom, lubiącym nade wszystko zabawki, dał piękne cacko z dziurką, ale dlaczego dru-
                 giemu Galicjaninowi powierzył ministerium skarbu, długo pojąć nie mogłem. Bo przecie p.
                 Dunajewski nie zdradził wyjątkowych w tym kierunku uzdolnień, nawet austriaccy Niemcy
                 posiadają lepszych ekonomistów, skądże ta szczególna miłość i ufność do naszego ziomka?
                 Nie umiałbym dotąd rozwiązać zagadki, gdyby minister Dunajewski nie przyjechał był do
                 Lwowa i nie przywiózł z sobą warunków ugody indemnizacyjnej z sejmem. Teraz śmiem
                 wywnioskować następującą hipotezę. Ktoś, kto w Wiedniu wybiera ministrów, myślał sobie
                 tak: geniuszów finansowych nie widzę, zatem Paweł czy Gaweł - wszystko jedno, ponieważ
                 zaś Madziar i Czech nie daliby ze swych narodów wyciskać ostatniego grosza, więc pozostaje
                 tylko Lech galicyjski, tym więcej że jego ziomkowie zwykli hojnie płacić za każde krzesło w
                 gabinecie. Oto jakim sposobem p. Dunajewski został ministrem skarbu, a raczej ekonomiczną
                 pompą Galicji. Bez zastosowania tej nowej pompy niepodobna byłoby z wyzyskanego już
                 kraju wydobyć resztek jego zasobów. Tymczasem gdy p. Dunajewski przyjedzie do Lwowa i
                 powie sejmowi: czy ci nie wstyd takiego skąpstwa? Żałujesz głupich kilkudziesięciu milio-
                 nów złr rządowi, który Galicjanina zrobił ministrem skarbu; przecież chyba rozumiem intere-
                 sy mojego kraju; jeśli nie zapłacicie, ja zlecę z fotelu i siądzie na nim inny, który wydusi z nas
                 okup podwójny; czy konfederatka, kontusz, karabela, czaple pióro, możność swobodnego
                 mówienia, krzyczenia i śpiewania to furda niegodna ofiary? Sejm drapie się we wszystkie
                 swoje głowy, wreszcie wyznacza komisję, która krakowskim targiem przecina żądanie na
                 połowę. Jużci, powiada ona, konfederatka, muzyka w Ogrodzie Strzeleckim, rodak ministrem
                 to nie bagatele, coś przecie za nie dać trzeba. A nużby nam zabroniono! Naturalnie toż samo
                 powtórzy sobie za rok, dwa, trzy, dziesięć, dopóki rząd austriacki widzieć będzie schowane w
                 galicyjskich kieszeniach guldeny, które w własnej mieć by pragnął, i dopóki zatykany przez
                 nich strach gorszych losów nie przestanie trwożyć galicyjskich wróbli. Wydaje mi się to tak
                 - rzekł poseł Krukowiecki - jak gdyby ktoś powiedział: Krukowiecki, za lat dziewiętnaście
                 tknie cię apopleksja, a Krukowiecki, chcąc się ochronić od apopleksji, zaczyna przez dzie-
                 więtnaście lat puszczać sobie corocznie krew i przy końcu dziewiętnastego roku umiera na
                 anemię. Izba rozśmiała się z tego dowcipnego porównania i postanowiła... puszczać sobie
                 krew.
                                                                                                                              51






                      Gdybym był w Wiedniu ministrem-rodakiem i gdyby mnie przeznaczono do tej opera-
                 cji sprzyjania krajowi, powiedziałbym moim kolegom w gabinecie: już jeżeli taka wola
                 wasza, ażeby tej biednej Galicji przeciąć żyły, bądźcie łaskawi zrobić to beze mnie. Ponieważ
                 zaś los mnie posadził tylko na dziennikarskim krześle, więc wyrażam szczere uwielbienie dla
                 genialności polityki austriackiej. Założyła ona sobie sklepik, w którym drogo sprzedaje Gali-
                 cjanom cacka. Po co zakazy, ucisk, ograniczenia, prawa wyjątkowe - słowem, po co sztur-
                 mować twierdzę, kiedy ją ogłodzić można? Gwałt robi wrzawę, tymczasem zręczne wypróż-
                 nienie cudzego worka nawet nie zwróci uwagi.
                      Niemcy, dławiąc się pochwałami Hołdu pruskiego, wystawionego w Wiedniu, niszczą
                 wymuszony zachwyt na p. Gorzkowskim, autorze objaśnienia, który obrazowi nadał znacze-
                 nie tendencyjne. Niektóre z pism naszych, pragnąc dla mistrza zebrać jak najwięcej cudzych
                 hołdów, pomagają im w biczowaniu nieszczęśliwego komentatora, bez względu na to, co sa-
                 me głosiły niedawno, podczas pobytu arcydzieła Matejki w Warszawie. Zaiste p. Gorzkowski
                 cierpi za... prawdę, a Hołd pruski jest tendencyjnym, tak samo jak był nim Stefan Batory, a
                 będzie Odsiecz Wiednia. Te chwile dziejów naszych nie są bynajmniej tak wspaniałe, ażeby je
                 mistrz wybierał dla nich samych; on je wskrzesza dla ich znaczenia obecnego. Nie zmniejsza
                 to wcale ich wartości artystycznej, chyba w oczach tych, którzy niechętnie spoglądają w
                 zwierciadła historyczne. Nie mam wcale za złe Niemcowi, gdy widząc przodka cesarzów
                 niemieckich, klęczącego przed królem polskim, uczuwa pewne drapanie w sercu, ale nie ro-
                 zumiem, dlaczego dziennikarz warszawski ma podskakiwać do stropionego Krzyżaka i pocie-
                 szać go: nie gniewaj się, braciszku, to nie do ciebie piją. Matejko sobie wymalował tak... dla
                 sztuki... A Matejko tymczasem krzyczy farbami: tobie, Teutonie, przypominam, czym byłeś,
                 a czym jesteś i jak się wywdzięczasz swym dobroczyńcom. Przekonany o tym, chciałbym
                 zawołać tak głośno, ażeby mnie usłyszano w Wiedniu i Berlinie: p. Gorzkowski ma rację,
                 Hołd pruski jest obrazem tendencyjnym, jest otrzeźwieniem waszych głów zwycięstwami
                 odurzonych, błyskawicą dziejową przed waszym zaślepionym wzrokiem, moralną na was
                 klątwą. Tak, kochani Krzyżacy!
                      Nie tylko nie cofnąłbym mistrza krakowskiego z tej drogi, ale nawet rad bym w jego od-
                 sieczy wiedeńskiej, którą wypracowywa, ujrzeć ministra Dunajewskiego puszczającego Gali-
                 cji za tę pomoc... krew lancetem indemnizacyjnym. Matejko tak umie wypadki nam współ-
                 czesne przenosić do przeszłości, że i dla upostaciowania tego felczerstwa znalazłby w tym
                 obrazie jakiś kącik.
                      Długo zastanawiano się i rozmaicie odgadywano, co w Hołdzie pruskim myśli zadumany
                 u stóp tronu Stańczyk. Jedni twierdzili, że drwi z łatwowiernego króla, drudzy - że przeczuwa
                 wdzięczność klęczącego lennika, inni - że przygotowuje figle, a tymczasem mnie się zdaje, że
                 on sobie mówi w duszy: czego ten Krzyżak sam nie weźmie, to wy, panowie i księża, mu
                 sprzedacie, tylko ten chłop, co tam z dala się gapi, będzie swego zagona bronił. Jakoż niedłu-
                 go może przekonamy się, że Niemcy więcej ziemi polskiej kupili za pieniądze, niż jej zdobyli
                 orężem. Majątki w Poznańskiem przemykają się do rąk pruskich ze spotęgowaną szybkością.
                 Gdyby tej straty winni byli chłopi, Żydzi, mieszczanie albo - broń Boże - pozytywiści, dali-
                 byśmy im, dali! Ponieważ jednak są to grzeszki bogobojnej szlachty i księży, więc tylko
                 smutnie wzdychamy. Rozumie się tylko nad szlachtą, bo księża są wolni nawet od takiego
                 despektu. To nie ludzie, dobrzy i źli, zacni i niegodziwi, podlegający publicznemu sądowi, to
                 najczystsze anioły, których ciała nie rzucają nawet za sobą cienia. Prędzej byśmy zgodzili się
                 ogłosić publicznie, że Rej zabił Łokietka, niż napomknąć, że wikary z Koziej Wólki drogo
                 pobrał za pogrzeb od biednego wieśniaka. Więc też pp. Narzymscy lub Czarnowscy, ustępu-
                 jąc majątki Niemcom, narażeni są na lekkie wymówki, ale ks. Rymarkiewicz, proboszcz z
                 Kotlina (w Poznańskiem), który 2356 morgów sprzedał świeżo Senftlebenowi, usłyszy co
                 najwyżej rzewną skargę, że znowu ojczyznę skrócono. Na pal tego zucha! - krzyknięto by
                 niezawodnie, gdyby ów p. Rymarkiewicz, zamiast sukienki duchownej, nosił mieszczańską
                                                                                                                              52






                 lub chłopską kapotę. Pobożni moi a bezimienni przyjaciele i przyjaciółki, nie bombardujcież
                 mnie znowu anonimami za to, że podkopuję religię katolicką, bo kontrakt sprzedaży, za-
                 warty między ks. Rymarkiewiczem a Senftlebenem, nie jest Ewangelią ani nawet Syllabusem.
                 Szkoda, że dla zaświadczenia o tej różnicy nie mogą się powołać na zacnego mojego nauczy-
                 ciela, księdza Misińskiego z Lublina, gdyż ten, machnąwszy ręką na większość swych kole-
                 gów, przedwcześnie do grobu się położył. On by majątku Niemcom nie sprzedał, no, i Prze-
                 glądu Katolickiego także by nie redagował.
                      W sferze tego pisma i dzielnicach prasy mu przyległych panuje wielka trwoga: do War-
                 szawy ma przybyć osławiony obraz p. M. Suchorowskiego Nana. Komenda: zamykać
                 oczy! Niech nie patrzą nawet ci, którzy mogą co dzień w trzech naszych salonach artystycz-
                 nych oglądać przeróżne nimfy, osłonięte zaledwie fałdami... własnego ciała. Czymże ta Nana
                 w obrazie może tak zgorszyć ludzi przyzwyczajonych do oglądania nagich rzeźb i... projek-
                 tów na pomnik Mickiewicza? Albo ja wiem. Pędzel zdradził już wszystkie tajemnice postaci
                 ludzkiej, cóż więc ów p. Suchorowski wynalazł jeszcze nowego? Doprawdy pójdę i zobaczę,
                 a nawet sądzę, że wielu ciekawych uczuje w sobie podobny skutek wydanej komendy i że
                 wszyscy zgodzimy się na jedno pytanie: o co tyle strachu? O wyraz. Nana, a więc coś okrop-
                 nego, b o powieść pod tym tytułem jest nieprzyzwoitą. Jeśli jesteśmy wstydliwi, bądźmy kon-
                 sekwentni i gdy p. Rieger przyśle nam Wenerą, wołajmy również: oczy na dół!
                                                          Nr 44, z 4 listopada 1882
                      Grad kul i dwie bomby. - Czemu nie zginąłem. - Dwie rękawiczki. - Program poli-
                 tyczny ,,Prawdy. Skąd Wiek o nim się dowiedział. - Komentarz Kuriera Polskiego.
                 - Propozycja. - Druga rękawiczka. - Apostrofa autora Polityki nerwów. - Szczęśliwy ko-
                 gut i Wiek. - Kto skołatał nawę teatralną. - Pożegnanie starego sitka. - Zmartwienie z
                 powodu czaszki żydowskiej. - Duma pewnego obrońcy i radość w wydziale handlowym. -
                 Świat przewrócony do góry nogami. - Życzliwa rada redaktorowi Wiadomości Bi-
                 bliograficznych.
                      Szczęściem, że nie po raz pierwszy wącham proch polemiczny, bo w ubiegłym tygodniu
                 poległbym pod gradem kuł, między którymi były nawet dwie bomby nieprzejednaną złością
                 buchające. Same te dwie bomby, z których jedną rzucił jakiś bezimienny zamachacz (pozwól-
                 cie mi użyć takiego wyrazu) z poddasza Gazety Polskiej, a drugą polski Sacher Masoch z
                 sutereny Słowa - same wystarczyłyby do rozerwania mnie na drobniutkie kawałeczki, gdy-
                 by nie to moje szczęście i gdyby podobne pukawki nie straciły u nas tak dalece swej mocy,
                 że nawet p. Teodor Paprocki, także redaktor za pozwoleniem Wiadomości Bibliograficz-
                 nych, może ich używać (o czym patrz niżej). Dzięki tej okoliczności żyję, czuję rację mego
                 istnienia, co więcej, minąwszy spokojnie imiennych i bezimiennych zamachaczów, zatrzy-
                 mam się tylko przy dwu rzuconych mi rękawiczkach.
                      Między stopniami cenzury, wydawanej mi co czas pewien przez niektóre dzienniki, nie
                 posiadam ani jednego dobrego (o celujących nie marzę): sprawowanie - złe, z religii - mały, z
                 języka polskiego - niedostateczny, z polityki - mierny itd. Gdy zatem Wiek doniósł za
                 ,,Rus[skoj] Myślą, że w redakcji Prawdy ułożony został program polityczny, wiedzia-
                 łem, że gdzieś przeciw mnie osobiście zagrzmi. I zagrzmiało - w Kurierze Poznańskim.
                 Słusznaż jest przyczyna owego tru...ru...ru? Rzeczywiście redakcja Prawdy ułożyła sobie
                 program polityczny, ale... przed dwoma laty, nim zaczęła wychodzić, i stale go się trzyma.
                 Było to istotnie dość nienaturalnym, że tygodnik nasz wprzód pomyślał, co ma powiedzieć,
                 zanim przemówił, ale stało się. Otóż warszawski korespondent Russkoj Myśli, prawdopo-
                 dobnie charakteryzując działalność Prawdy (artykułu jego nie znamy), określił jej program
                 polityczny, o którym jako o nowym Wiek, oddalony od nas przestrzeniowo o kilkadziesiąt
                 kroków, a spotykający pismo nasze co sobotę, dowiedział się dopiero za pośrednictwem mie-
                                                                                                                              53






                 sięcznika moskiewskiego. Jest to dość często w naszej prasie stosowana metoda dowiady-
                 wania się. Niektóre dzienniki warszawskie wtedy dopiero powtarzają jakąś wieść literacką z
                 przeciwnego obozu, gdy ona przepłynie przez kolumny organów rosyjskich i w tym przepły-
                 wie nieco się zamąci. Jeżeli, czytelniku, masz choć kroplę krwi prawomyślnej w żyłach, to
                 korzyści czerpania z tych źródeł zrozumiesz. Otóż Wiek przez Moskwę dowiedział się o
                 następującym programie Prawdy: l) Wewnętrzna praca organiczna, wolna od ryzykow-
                 nych przedsięwzięć politycznych, 2) jedność i solidarność z innymi plemionami słowiański-
                 mi, 3) pogodzenie się z reformą agrarną z 1864 roku i dążność do polepszenia bytu włościan,
                 4) wyswobodzenie się z więzów klerykalizmu, kultura cywilna i niezależna, 5) krytyczne
                 badanie przeszłości narodu i protestacja przeciwko narodowemu samozwaństwu, 6) zbli-
                 żenie literatury i życia. Formuła ta w pewnej części wyraża wiernie nasze stanowisko, ale
                 ostatnich jej punktów nie zrozumiałbym nigdy, gdyby mi ich łaskawie nie wytłumaczył sy-
                 jamski brat Wieku warszawskiego, Kurier Poznański. Według tej zacnej duszy punkt 5
                 zdąża do oplwania przeszłości naszej i pod firmą walki przeciwko samozwaństwu narodowe-
                 mu zwalczać chce idealne i szlachetne kierunki, które się w dziejach naszych uwydatniły.
                 Uprzytomnijmy sobie ten wspaniały obieg krwi dziennikarskiej: Prawda układa program,
                 Russkaja Myśl go określa, Wiek odkrywa, a Kurier Poznański tłumaczy. Nie będę roz-
                 wiązywał zagadki, czemu ten ostatni, mając tak długie uszy, nie może nimi sięgnąć do War-
                 szawy, kiedy sięga do Moskwy, lecz zamiast polemiki zaproponuję mu układ: jeżeli z Praw-
                 dy przytoczy dowody plwania na przeszłość i zwalczania szlachetnych kierunków, które
                 się w dziejach naszych uwydatniły, my odśpiewamy publicznie całą litanię jego wymysłów,
                 powtarzając zmiłuj się na nami, ale jeśli nie znajdzie, odetniemy mu te uszy, które tak dale-
                 ko wyciągnął. Zgoda, poznański czytelniku? Nie bój się, przecież tej operacji dokonamy tylko
                 w przenośni. Tymczasem włóż rękawiczkę, którą nam rzuciłeś, bo tak brudna, że podnieść jej
                 nie mogę.
                      Podniosę natomiast inną. Redaktorze Prawdy - woła autor broszury pod tytułem Poli-
                 tyka nerwów - który religię tylko szanujesz, ale jej nie protegujesz, zapewniam cię, że więcej
                 tym złego robisz, niźli sądzisz, że robisz dobrego. Chcesz dobrze, robisz źle. Idealizm powi-
                 nien być realnym, bo idealizm bez realizmu - głupstwem, jak realizm bez idealizmu ohydą.
                 Wraz z drugimi, co szerszą skalę życia przeszli, przestrzegam cię, że stargasz żywot swój na
                 walce i pracy, a dodatnich owoców ani dla siebie, ani dla społeczeństwa swego, mimo niepo-
                 spolitego talentu, wielkiej pracy i niezaprzeczonego idealizmu, nie ujrzysz!
                      Autorze broszury Polityka nerwów, moja słaba protekcja dla religii jest zbyteczną, sko-
                 ro większość pisarzów polskich o niej tylko myśli. Ze wszystkich pierwiastków, składających
                 nasze życie duchowe, ten jest najlepiej zabezpieczony. Wierzę najmocniej, że gdyby naród
                 nasz został Łazarzem cywilizacji, nie przestanie jak Łazarz się modlić. Dzban pobożności jest
                 tak pełny, że nic już do niego dolać nie mogę. Za to inne są próżne, a jeśli w nie wpuszczę
                 choć jedną kroplę, nie stargam żywota i ujrzę dodatnie owoce. Zresztą, szanowny bada-
                 czu nerwów politycznych, żaden niewolnik przekonań nie staje na rynku do wynajęcia się
                 żywiołom zwycięskim, lecz służy idei wiernie, chociażby ona z jego zgonem zgasła. Niestety,
                 nie używam ani swobody, ani zdolności indyka, która mu pozwala raz zaczerwienić swe ko-
                 rale, a drugi raz sinymi uczynić. Szczęśliwy indyk, szczęśliwy kogut, którego pan czy chłop,
                 ksiądz czy niedowiarek kupi, on jednakowo będzie piał dla wszystkich - ja nie! [...]
                                                         Nr 45, z 11 listopada 1882
                      Nana p. Suchorowskiego. - Tajemnicze odkrycie jej rozpusty i moje domysły. - Roz-
                 czarowanie. - Co mówią nasi moraliści w galeriach europejskich. - Skromniejsi od An-
                 gielek i papieża. - Moja Nana. - Wartość obrazu. - Rada dla p. Ungra. - Samogwałt Pru-
                                                                                                                              54






                 sa. - Jeden z wielu dziurawych orzechów. - Przeciw oświacie. - Wartość jej przymusu. -
                 Matejko przeciw Żydom. - Co nie przystoi półbogom, lecz Sylenom.
                      Nana w Warszawie, nowe biuletyny obserwatorium Nowin - tyle wzruszeń naraz i tak
                 silnych!
                      Uspokójmy się z nich kolejno.
                      Kiedy przeczytałem wiadomość, że do Warszawy ma przybyć osławiony obraz p. Su-
                 chorowskiego, przedstawiający bohaterkę Zoli, kiedy po wystawieniu go w salonie Ungra
                 jedna z gazet napomniała ostro krytyka, który odważył się pochwalić to dzieło wyjątkowo
                 wstrętne i niepospolicie słabe, zdawało mi się, że ujrzę jakiś niedołężnie upostaciowany
                 bezwstyd, jakiś widoczek z gabinetu Prauschera, którego oglądanie jest przywilejem męż-
                 czyzn i tych grzesznych niewiast, co nas pierwsze na tym świecie witają. Utwierdziła mnie w
                 tym przekonaniu wieść, że dla śmiałych kobiet, pragnących znieważyć swój wzrok niecnym
                 widokiem tego obrazu, wyznaczone będą osobne dnie. Nie mogę wam, czytelnicy, wyspo-
                 wiadać się z moich domysłów, z jakimi przestępowałem próg wystawy, dość gdy powiem, że
                 dostroiły się one do imaginacji Zoli. Z szumem złorzeczeń w uszach: błoto, kałuża,
                 skandal i tym podobnych słów, które jak bąki w kolumnach kilku pism brzęczą, kupuję
                 bilet oznaczony stemplem Nana, oficjalistka p. Ungra wskazuje mi wstydliwie tajemnicze
                 ukrycie, odsuwam zasłonę i znajduję się w ciemnej alkowie, w której spostrzegam... Co to
                 jest? Przecieram oczy, przykładam lornetkę, patrzę zdumiony i widzę na sofce leżącą... nagą
                 kobietę. Nic więcej? Nic. Skądże ów krzyk, osobne dnie dla kobiet, ciemna kryjówka, światło
                 elektryczne, gniewne miny dziennikarzów? Co ci moraliści mówią, gdy oglądają Ledę i łabę-
                 dzia w Galerii Drezdeńskiej, pieszczoty Jowisza z Io - w wiedeńskiej, tysiące nagich figur w
                 zbiorach paryskich, rzymskich, florenckich, gdy wreszcie usiądą na ławce przed rzeźbami w
                 naszych Łazienkach? Co mówią przed najsprośniejszymi zalotami greckich satyrów? Mówią
                 zapewne, że są to rzeczy - bardzo piękne. Czemuż Nana p. Suchorowskiego ma być ohyd-
                 ną? Bo... Nana p. Suchorowskiego. Spotykałem za granicą nieraz wstydliwe Angielki,
                 śmiejące się z naturahstycznie odmalowanej przypadłości Ganimeda, którego unosi Jowisz w
                 postaci orła, lub przypatrujące się aniołkom nie uwzględniającym obecności Madonny i wy-
                 zyskującym zbyt swobodnie kąty obrazu; papież nie wstydzi się trzymać w Watykanie naj-
                 rozpustniejszych rzeźb, tymczasem nasi moraliści są nawet od niego surowsi, bo nie mogą
                 znieść obrazu jednej nagiej kobiety. Podobno nie dlatego, że naga, ale że brzydko się na nich
                 patrzy, jak... Nana. Ach, czemu ten p. Suchorowski nie nazwał swego obrazu Wenerą albo
                 Magdaleną, zaśpiewano by mu inaczej. Niezawodnie słyszelibyśmy zachwyty nad karnacją,
                 tonami i półtonami, nad itd. Szkoda, że mnie o radę nie pytał. Miałem wyżlicę, którą nazwa-
                 łem Naną. Zawsze używałem dla niej tego imienia, ale gdym spotkał na ulicy prawomyślnego
                 literata, natychmiast wołałem: Norma! Lękałem się bowiem, ażeby mnie z tego powodu nie
                 opisano w gazetach jako gorszyciela publicznego i odstępcę. Gdy zaś dostrzegłem, że mimo
                 tej ostrożności tajemnica się wydała i w kilku pismach zaczęto mi robić ostrzejsze niż zwykle
                 przygryzło, darowałem wyżlicę, która u nowego właściciela, lubiącego spokój. nazywa się
                 stale Normą. Niech ten przykład posłuży p. Suchorowskiemu za objaśnienie, czym się naraził
                 i niesławę na swój utwór ściągnął. Trzeba było go ochrzcić co najmniej Normą.
                      Znałem pewną pannę, wobec której pragnąłem mieć jedno oko, ażeby nie widzieć całko-
                 wicie jej brzydoty, ale gdym ją raz ujrzał w żywych obrazach, pragnąłem mieć sto oczu, aże-
                 by podziwiać jej piękność. Pamiętając o podobnych różnicach wrażeń, nie umiem powie-
                 dzieć, czy Nana p. Suchorowskiego jest tak technicznie piękną przy świetle dziennym, jak
                 przy elektrycznym. Że zaś przy tym ostatnim jest piękną, ośmielam się twierdzić mimo za-
                 znaczonego wyżej sądu jednej z gazet, według której ma to być dzieło niepospolicie słabe.
                 Czemu krytycy - woła to pismo - nie chodzą raczej na wystawę systematyczną [?] i nie oglą-
                 dają dzieł prawdziwie pięknych. Otóż ponieważ obejrzałem prawie wszystkie galerie Euro-
                 py, niech mi więc na mocy tego wolno będzie nie schylić głowy przed surowym wyrokiem i
                                                                                                                              55






                 powiedzieć, że jest to dzieło niezwykle ładne - przy świetle elektrycznym. Ażeby opinię
                 uwolnić od twierdzeń warunkowych, p. Unger powinien wyprowadzić Naną z niegodnego jej
                 ukrycia, wystawić na słońce i pozwolić beznamiętnej krytyce uczcić ten obraz należycie, jeśli
                 na to zasługuje. Wtedy będziemy mogli odsłonić pracę widocznie utalentowanego artysty nie
                 tylko od zniewag moralnych, ale od krzywd estetycznych, od bezmyślnych szczypań, od po-
                 niewierań, od całego tego krytycznego paskudztwa, którym nasza krytyka tak często się pla-
                 mi.
                      Dziwnie los zrządza: nie byłem nigdy wielbicielem Zoli i dziś bronię utwór, któremu on
                 dał natchnienie; byłem zawsze wielbicielem Prusa i już po raz trzeci muszę go oskarżać. Ale i
                 w te] skardze chciałbym mu złożyć dowód szacunku. Bo istotnie, nie zwracałbym uwagi
                 czytelników moich na chimery i wyskoki, gdyby one się nie lęgły w głowie zdolnej do rodze-
                 nia pomysłów znakomitych. Natura dała Prusowi wielki talent powieściopisarski, on tymcza-
                 sem chce go koniecznie zrobić socjologicznym.
                      Dzięki temu gwałtowi puszcza w świat od kilku miesięcy dziwolągi, przyćmiewa blask
                 swego nazwiska majaczeniami, które do śmiechu pobudzają jednych, a do smutku drugich.
                 Gdy czytam w Nowinach jego z potarganej logiki snute artykuły, zdaje mi się, że widzę lwa
                 łapiącego myszy lub słowika udającego pisk nietoperza. Najcudaczniejsze twierdzenia łączy
                 on z jakąś naiwną wiarą w ich mesjanizm i nawrócenie się narodu, a wziąwszy pozorny roz-
                 brat z konserwatyzmem, głosi jakieś kopalne hasła, które w cywilizowanej ludzkości już nie-
                 mal brzmieć przestały. Według niego np. zbytecznym dodawać, że oświata szkolna nie
                 wpływa na podniesienie się moralności. Równie dobrze oświecone, jak nie oświecone naro-
                 dy płacą podatek więzieniom. Owszem, przyjąć można za pewnik, że współcześnie z rozwo-
                 jem oświaty występki stają się coraz bardziej skomplikowanymi... Doskonalenie rodzaju
                 ludzkiego nie dzieje się pod wpływem elementarza. Rozwój ludności, bogactwa, wynalaz-
                 ków, całe mnóstwo społecznych instytucji mnożących się w każdym pokoleniu oto czynniki,
                 które uszlachetniają dziką naturę człowieka. Humorystyczniej odezwać się trudno [1]. Po-
                 mijając bowiem, że całe mnóstwo instytucji społecznych jest przecie wynikiem oświaty,
                 nikt dotąd nie odważył się utrzymywać, że dynamit i rewolwery, koleje żelazne i banki bar-
                 dziej uszlachetniają człowieka niż nauka szkolna, która przecież zawiera nie tylko arytmety-
                 kę, ale i etykę. Ze zaś samo rozszerzenie zakresu wiedzy wpływa na moralność, dowodem
                 tysiące surowo karanych przestępców, którzy dopuszczają się zbrodni tylko z ciemnoty. Aże-
                 by zabobonny Bartek nie wykopywał trupa z grobu, nie odcinał mu palca i nie szedł za to do
                 więzienia, poradzić może tylko wiedza, która go nauczy, że palec trupa cudów nie robi. W
                 chwili gdy socjologowie i mężowie stanu najucywilizowańszych narodów powtarzają zdanie
                 ministra francuskiego, że każdy grosz wydany na cele oświaty jest wydarty budżetowi wię-
                 zień, publicysta polski wobec swego ciemnego ludu głosi moralną bezsilność szkoły. A gdy
                 wszystkie państwa europejskie usiłują zaopatrzyć ją przymusem, tenże publicysta pisze, że
                 ów przymus zgwałciłby na próżno wolę innych, do wiedzy ochoczo się garnących. Uprzy-
                 tomnijmy sobie tę logikę, ponieważ jest w społeczeństwie garstka ludzi, którzy dobrowolnie
                 szczepiliby ospę i płacili podatki, więc dla niepogwałcenia ich woli nie trzeba wszystkich
                 zobowiązywać do szczepienia ospy i płacenia podatków. Pięknie wyglądałoby państwo z tą
                 swobodą! Prus zapomina, że wszelka powinność stanowiona jest nie tylko w interesie jed-
                 nostki, ale i ogółu, któremu ona szkodzić może. Chociażby ów ogół nie dbał o życie jednego
                 człowieka, narażającego się na chorobę, to dbać musi o innych, których on zarazi. Nie roztłu-
                 kuję mnóstwa dziurawych orzechów, które na drzewie Nowin się rozmnożyły; te dwa wy-
                 starczą na próbę i dla okazania, że pisarz znakomity, uczciwy, do bogacenia swej literatury
                 powołany, mąci ją jakąś dziką filozofią i już nie cofa pismo, ale po prostu wstecz na nim ga-
                 lopuje z dziecinną wiarą, że za nim kiedyś podążą niezadowoleni. Los Nowin, którym na
                 obecnej drodze nie wróżymy pomyślnej przyszłości, może być przedmiotem troski tylko ich
                 wydawcy, ale co nas istotnie boli, to dla nikogo niewątpliwe marnowanie się pięknego talentu
                                                                                                                              56






                 i jego chociaż w ciasnym kółku przerażonych abonentów zawarte, ale stanowczo ujemne
                 wpływy w tych sprawach, które nam ciążą najbardziej. Obecny strop naszego piśmiennictwa
                 niegęsto zasiany gwiazdami, tym smutniejszym jest widok jednej z nich, która zamiast przy-
                 świecać społeczeństwu, uparcie bałamuci go w ciężkiej drodze.
                      Zresztą nie sam Prus jest przykładem połączenia talentu z krótkowidztwem socjologicz-
                 nym. Nawet taki olbrzymi geniusz, jak Matejko, stwierdził już niejednokrotnie tę prawdę, że
                 orły, wznosząc się nad chmury, po ziemi chodzić nie umieją. Otwierając przemową wykłady
                 w krakowskiej szkole sztuk pięknych, rzekł on, zwracając się do Żydów: A wy, uczniowie
                 Hebrajczycy, którzy do naszej szkoły przybywacie, pamiętajcie, że sztuka nie jest handlową,
                 spekulacyjną jakąś robotą, lecz pracą w wyższych celach ducha ludzkiego, w miłości Boga z
                 miłością kraju złączoną. Jeśli wy chcecie tylko w naszym artystyczno-naukowym zakładzie
                 nauczyć się sztuk pięknych dla spekulacji, a nie mieć ani wdzięczności dla kraju, ani żad-
                 nych dla niego obowiązków, jeśli wy, Hebrajczycy, żyjąc w naszym kraju od wieków, nie
                 poczuwacie się do szlachetniejszych dla kraju naszego uczynków ani też chcecie być Polaka-
                 mi, to wynoście się z tego kraju, idźcie od nas tam, gdzie nie ma żadnej [?] ojczyzny ani
                 wyższych uczuć miłości dla kraju, ani wyższych cnót ludzkich, w miłości ziemi poczętych.
                 Zaiste Izraelici mogą dziś powtarzać z Jeremiaszem: I rozproszę je między narody, których
                 nie znali sami i ojcowie ich, a poszlę za nimi miecz. Zbyt wielkie są zasługi genialnego mi-
                 strza, ażebyśmy surowo liczyli mu ten grzech nieobywatelski i niczym nie usprawiedliwiony.
                 Ale winniśmy zaprotestować przeciw nieopatrznemu ranieniu uczuć młodzieży izraelskiej
                 tam, gdzie je tylko serdeczność ogrzać winna. Nie na targu, nie na giełdzie przemawiał Ma-
                 tejko, ale w przybytku sztuki, który przewrotnych spekulantów nie ściąga i złych instynktów
                 do nadużyć nie uzbraja. Czymże ci przyszli artyści mojżeszowego wyznania mogą zasłużyć
                 na to, ażeby ich w zadatku przyszłej hańby policzkować dziś groźbą wygnania z kraju? A
                 jeżeli którykolwiek z nich zetrze sobie później z czoła pomazanie sztuki, to czyż oni tylko są
                 jej przeniewiercami? Opluci, wzgardzeni, często pobici i zrabowani, przychodzą do szkoły,
                 ażeby w niej ukształcić się, upodobnić do swych współobywateli, może nawet złożyć krajowi
                 cenne owoce swych prac, i w tym dążeniu zastępuje im drogę mistrz - z batem w ręku? Nie,
                 to nieludzko, to nieszlachetnie, to nie przystoi półbogom, to właściwe tylko dla lekkomyśl-
                 nych Sylenów.
                      1 W obronie swych twierdzeń Prus powiada: Statystycy dzielą się na dwa obozy. Jedni
                 twierdzą, że oświata robi człowieka moralniejszym, drudzy, że robi go niemoralniejszym.
                 Do ostatnich liczy Oettingena. Dowodzi to tylko, że nasz publicysta Moralstatistik Oettingena
                 nie zna lub jego wniosków nie pamięta. Teolog dorpacki bowiem, zgodnie ze swym stanowi-
                 skiem, za warunek dodatniego wpływu oświaty kładzie wpływy religijne, ale wyraźnie po-
                 wiada: Czyż dlatego mamy ogólnie sławiony postęp nowożytnych usiłowań około oświaty
                 ludowej znieważać lub łączyć się z tymi apostołami ciemnoty (Dunkelmannern), którzy
                 ukształcenie szkolne samo przez się uważają za szkodliwe i uniemoralniające, a skutkiem
                 tego poczytują za stosowne opierać się jego postępowi? Byłoby to nie tylko wylać dziecko z
                 kąpielą, lecz bez kąpieli i środków oczyszczających zgasić mu światło życia (579).
                                                                                                                              57






                                                          Nr 50, z 16 grudnia 1882
                      Gwiazdkowa książeczka. - Wypisy z Wypisów. - Cuda stylistyki. - Ostrzeżenie. -
                 Czemu nie pragnę wojny. - Warunkowa na nią zgoda. - Wróżba Wernyhory względem
                 p. Pindtera. - W warszawskiej chacie. - Przed trumną ks. Jakubowskiego. - Za co go
                 szanujemy. - Co pisał. - Dlaczego był kanonikiem honorowym, a nie został biskupem. -
                 Dobra kwalifikacja.
                      W porze kupowania książek na gwiazdkę niepodobna mi nie zwrócić bacznej uwagi
                 czytelników moich na Wypisy polskie p. Dubrowskiego w wydaniu F. Hoesicka . Prześliczna
                 książka, zdolna ona ukoić swym tekstem wszystkie smutki, jakie ktokolwiek kiedykolwiek
                 uczuł z powodu czystości mowy polskiej. Gdzie ją otworzy, na każdej stronicy znajdzie rze-
                 telne ukojenie. Ot np. 27: Wpływ siły poruszającej na dobry pobyt człowieka okazał się
                 najjaśniej w użyciu pługu z połączeniem siły poruszającej wołu i jak dalece to dobrodziej-
                 stwo uznano, stąd poznać można, że starzy Egipcjanie, którzy tej siły naprzód [!] użyli, cześć
                 oddawali wołom. Doprawdy wobec tej pysznej polszczyzny bierze chęć oddać cześć... p.
                 Dubrowskiemu.
                      Ale nie spieszmy się z nią przed poznaniem innych wzorów. Str. 29: ,,W niektórych la-
                 tach prowadzą kartofle z Irlandii do New Yorku i Filadelfii, te [?] zaś opatrują Maderę,
                 Wschodnie Indie i wiele portów Ameryki Południowej, nawet Cichego Morza.
                      Pewnie chcecie wiedzieć, do czego służy lipa? Kwiat [str. 31] służy na herbatę i jest
                 pomocny na choroby piersiowe.
                      Skosztujmy kosmografii: Oprócz świateł niebieskich [str. 33], mamy jeszcze niektóre
                 ziemskie, jak np. zorzę północną, błyskawice itd., lecz te przypadają rzadko i trwają długo, a
                 więc i ludziom najmniejszego nie mogą przynieść pożytku. To znaczy, że ich w klapę fraka
                 wpiąć nie można. Jaki autor obiecywał sobie pożytek z obserwowanej przed kilku dniami
                 Wenery, nie odgaduję, ale również nie rozumiem, dlaczego do świateł ziemskich nie zali-
                 czył daleko słuszniej pożarów, a nawet latarni gazowych, które trwają krótko i korzyści nie
                 przynoszą.
                      Uszczknijmy teraz kwiatek etnograficzny - ze str. 60: Stan towarzyski tych ludów
                 [Ameryki] różnił się także pod wielu względami od tego, jaki widziano w Starym Świecie.
                 Można powiedzieć, iż się rozmnożyli wolnie, na łonie puszczy, bez zetknięcia [się] z pokole-
                 niami ucywilizowańszymi.
                      Jeszcze próbka (str. 89): Kiedy ciężar jaki dźwigasz, gdy ci drugi [ciężar?] rękę podda,
                 zaraz lżej tobie.
                      Moje Liberum veto jest za małym wazonem, ażebym mógł w nim zmieścić cały bukiet
                 klasycznych zwrotów polskich p. Dubrowskiego, wszystkie owe deszcze kończące padać,
                 ptaki, które natura ozdobiła aż do podziwienia farbami, owe nikczemne [?] wierzby,
                 bezkonne kraje i posłowicze głosy, wszystkie składniowe i gramatyczne osty, którymi
                 nasze biedne dzieci muszą sobie kaleczyć język. Wypisy polskie były łabędzim śpiewem Du-
                 browskiego, który po wydaniu ich zaraz (przed kilku tygodniami) umarł. Ale wielkie jego
                 dzieło długo jeszcze żyć będzie. Przeniknięty tą wiarą, obliczając możliwe skutki ze studio-
                 wania tych wzorów prozy polskiej, życzę ich autorowi, ażeby mu... ziemia była lekką.
                      Wiecie, panowie dziennikarze, kapłani strzegący czystości mowy naszej, co wobec Wypi-
                 sów Dubrowskiego i tym podobnych podręczników robić nam pozostaje? Pisać po polsku
                 starannie, ażeby młodzież, czytając wydawnictwa periodyczne, nie psuła sobie do reszty po-
                 kaleczonego na Wypisach, języka.
                      Jeżeli te słowa moje dolecą przypadkiem do uszu p. Pindtera, utrzymywanego przez
                 Norddeutsche Allgemeine Zeitung, niechaj ten dobrowolnie urzędowy mąż nie wywnio-
                 skuje z nich, że i Polak z Prawdy chce gwałtem wojny. Zastrzeżenie takie uważam za tym
                                                                                                                              58






                 bardziej konieczne, że pisma nasze zaczynają kolejno przeciwko temu zarzutowi protestować.
                 Co do mnie, nie łaknę wojny dla dwu względów: naprzód dlatego, że dzięki coraz bardziej
                 upowszechniającym się w Warszawie telegramom własnym, o Jenie dowiedziałbym się
                 dopiero po Waterloo, a po wtóre, że pleców mojego społeczeństwa nie pożyczyłbym nikomu,
                 nawet do odegrania partii domina, a cóż dopiero bitew. Interes, w którym tylko sińce zyskać
                 można, nie jest interesem. A jednakże, pomimo obu tych wstrętów i pomimo że już nie należę
                 do obrońców szerszej ojczyzny nawet pospolitego ruszenia, zgodziłbym się na osobisty udział
                 w wojnie, gdybym był pewnym, że w niej wezmę do niewoli p. Pindtera i skażę go na doży-
                 wotnie ciężkie, a raczej lekkie roboty u p. Apfelbauma (przypuszczając, że jego kontrakt z
                 magistratem naszym o wywózkę śmieci wówczas nie upłynie). Niezależnie od tego warunku,
                 mam dziwne przeczucie, że jeszcze przed moim zgonem nastąpi jakaś amputacja Germanii,
                 że p. Pindter, straciwszy dobrowolnie urzędowe redaktorstwo, zostanie przemytnikiem na
                 granicy prusko-polskiej i zginie od zapalenia się okowity przelewanej nocą z pęcherzów. Tak
                 wróżę, ile razy mnie ogarnia zapał Wernyhory przy oglądaniu Norddeutsche Allgemeine
                 Zeitung, tej najzuchwalszej damy w półświatku prasy niemieckiej.
                      Ale opuśćmy jej piżmem nasycony buduar i powróćmy do naszej warszawskiej chaty.
                 Stoi w niej trumna - trumna księdza Jakubowskiego. Weźmyż, czytelniku, przeglądowo-
                 katolickich dobrodziejów za ręce, przyprowadźmy ich do tego martwego starca i pokażmy im:
                 oto był człowiek! Oto macie księdza, którego my, bezwyznaniowcy, szanowaliśmy za życia
                 i żałujemy po śmierci. A on przecież nie spiskował przeciw religii, nie głosował za Darwinem
                 i Haecklem, nie był Wallenrodem materializmu w sutannie, lecz kapłanem wierzącym. I dla-
                 czegóż my, nieprzyjaciele czarnej międzynarodówki i papieskiej komendy, czcimy go ser-
                 decznym wspomnieniem? Tylko dlatego, że był człowiekiem rzetelnej nauki i czystego cha-
                 rakteru. Z łupów zdobytych na parafianach i ofiar dewotek nie urządził sobie wygodnego ży-
                 cia i w zbytku nie zalecał ubóstwa, lecz zaoszczędzone środki zaużytkowywał na cele ogólne,
                 wspierał nędzę, zasilał instytucje naukowe, przyczyniał się ciągle do podniesienia dobrobytu i
                 oświaty krajowej. Okradany, wyzyskiwany, otwierał ciągle swą kieszeń dla pożytecznych
                 przedsięwzięć i wydawnictw. A czym zaznaczył swój udział w literaturze? Czy szczepił w
                 niej płonki fanatyzmu? Bynajmniej, krzewił Myśli o podniesieniu przemysłu i fabryk w Galicji
                 lub O robociźnie, wydawał Rocznik Towarzystwa Rolniczego Krakowskiego lub Dodatek
                 prawniczy do Czasu. Wiek kładzie mu także na czoło wieniec z prac duchownych. W
                 żadnej Bibliografii prac tych doszukać się nie mogłem, przypuszczam więc, że jeśli po tym
                 polu pług swój puścił, to wiele zagonów na nim nie zorał. Był on ekonomistą, rolnikiem,
                 prawnikiem, a nawet matematykiem. Dogorywając już, rozwiązywał z Gosiewskim trudne
                 zagadnienia matematyczne, silnie zaciekawiony przebiegiem rachunku. Ksiądz rozpłynął się
                 w uczonym, w obywatelu kraju. To nie ideał dla większości naszego duchowieństwa. Ono nie
                 lubi odznaczeń swych członków poza dziedziną dewocji. I dlatego Jakubowski, pomimo roz-
                 ległych zasług, dotarł w hierarchii kościelnej zaledwie do godności kanonika honorowego. Na
                 swoim rydwanie dalej zajechać nie mógł. Ale premia dla najlepszych szkół i dzieł nauko-
                 wych, projekty podniesienia przemysłu i rolnictwa, zagadnienia matematyczne to rzeczy nie-
                 godne księdza. A jednakże zmysł ogółu umie czasem przenikać głębiej. Chociaż na piersiach
                 Jakubowskiego nie błyszczały krzyże zwycięstw dewockich, białą, myślącą jego głowę ota-
                 czał szacunek powszechny. Nawet ci, co nie znali jego zasług, darzyli go szczerą sympatią.
                      Umarł. Nie możemy lepiej uczcić jego pamięci, jak, ukazując jego znikający cień, po-
                 wiedzieć do poświęconych fanatyków: jeżeli nie będziecie jako jeden z tych, nie wejdziecie
                 do królestwa chwały.
                                                                                                                              59






                                                            Nr 52, z 30 grudnia 1882
                      Moje powinszowanie
                      Żyj szczęśliwie, bracie Gallusie, tego wszyscy pożądają. Ponieważ zaś ty, mój czytel-
                 niku, podzielasz owo zdanie z Seneką i jego przyjacielem, a dzisiejszy numer ,,Prawdy przy-
                 będzie do ciebie w nowym roku, więc spodziewasz się od niego stosownych życzeń. Według
                 Seneki szczęśliwym nazwać można tego tylko człowieka, który nie jest rzucony poza praw-
                 dę, a więc życzę ci wejścia w prawdę (nie myślę o prenumeracie), to znaczy wiecznego nie-
                 zadowolenia - nie szczęścia. Lepiej być niezadowolonym człowiekiem - powiada Mill - niż
                 zadowolonym wieprzem. Nie wszyscy ludzie zgodziliby się na ten gust, mimo to ja was,
                 czytelnicy, do niego namawiam. Najszlachetniejsze życie jest cierpieniem. Przed kilku tygo-
                 dniami H. Spencer, zwiedzając Amerykę, miał mowę publiczną, w której powiedział: naj-
                 chętniej zapisałbym się na zdanie, że żyjemy nie dlatego, ażeby uczyć się i pracować, lecz
                 uczymy się i pracujemy dlatego, aby żyć. Pierwszy i najpotrzebniejszy cel, jaki zbieranie
                 wiadomości dla życia mieć powinno, polega we wszelkich okolicznościach na tym, ażeby
                 życie uczynić możliwie zadowalniającym i zupełnym. Każdy inny cel uczenia się stoi w dru-
                 gim rzędzie. Rozumie się też samo przez się, że pierwszym i najbezpośredniejszym celem
                 pracy jest wytworzenie tego wszystkiego, czego potrzebujemy do możliwie zupełnego i za-
                 dowalniającego życia, podczas gdy wszystkie inne cele zajmują również plan drugi. A jed-
                 nakże w panującym obecnie mniemaniu to. co należy do drugiego rzędu, tak przywłaszczyło
                 sobie miejsce pierwszego. Business! Niech mi daruje szanowny mistrz, ale całe to rozumo-
                 wanie wydaje mi się zbyt jankesowskim. Ogólnych celów ludzkich nie rozumiem, pojmuję
                 tylko osobiste. Każdy dąży w swoją stronę, co najwyżej tylko grupy spotykają się na wspólnej
                 drodze. Dla jednego celem życia jest zbadane konstelacji Panny na niebie, dla drugiego bada-
                 nie panien na ziemi. Jeżeli zaś nauka podaje nam do ust puchar ze słodyczą to zawsze są w
                 nim gorzkie krople niezadowolenia. Żadne zdobyte ogniwo wiedzy nie sprawia nam przyjem-
                 ności, bo jej łańcuch ciągnie się w nieskończoność. Gdzie się zatrzymać, gdzie nasycić pra-
                 gnienie, gdzie zawołać: dosyć, więcej nie żądam?! Nigdzie, więc trzeba ciągle łaknąć i wi-
                 dzieć się wiecznie nienasyconym. Szczęśliwe mogą być tylko wieprze - w ogóle istoty, które
                 poprzestając na chwilowych rozkoszach, nie spoglądają w bezdenną otchłań tajemnic bytu.
                 Kto się zbliża do jej krawędzi, odchodzi z zawrotem głowy i rozpaczą. Największy mędrzec
                 miewa często chwile, w których ze smutkiem wątpi o całym swoim poznaniu i wyznaje, że
                 mimo wszystkich światełek, połyskujących w ciemności, która nas otacza, żyjemy w nieprze-
                 rwanej nocy. Noc i wieczna noc. W dali błyszczy mdławo nadzieja wszechwiedzy, ale zdaje
                 się, jak gdyby ona była błędnym ognikiem, a mozolny pochód ludzki wcale nas do niej nie
                 zbliżał. Idziemy zmęczeni, poranieni o twardą drogę, a końca jej nie widać. Szczęśliwi ci tyl-
                 ko, którzy zrzekają się postępu, siadają przy niezmierzonym gościńcu i zrywają sobie kwiaty
                 nad jego brzegami. Najwytrwalsi wloką się i cierpią. Witają świat płaczem i żegnają go za-
                 wodem. Muszą oni dźwigać nie tylko siebie, ale nadto ciągnąć leniwych, którzy w pochodzie
                 ustają. I to ma być zadowolnienie życia? Ale to jest jego chwała. Człowieka istotnie przeklęła
                 natura. Wszczepiła mu pragnienie wszechwiedzy, a uchyla przed nim tylko skrawki tajemnic.
                      Cóż robić. I ból rodzącej matki, i złość szkodnika, i terroryzm głupca, i pazury tygrysa, i
                 upór osła - wszystko to są pierwiastki życia nieprzyjemne, ale konieczne. Dlaczegóż nie mie-
                 libyśmy sobie wzajemnie tego nieszczęścia życzyć? A więc życzę wam, ażebyście byli nieza-
                 dowolonymi ludźmi. Przykre powinszowanie! Ach, tak łatwo je zmienić na miłe! Włożyć
                 bombonierkę z cukierkami lub przycisk do papieru w ręce jakiegoś salonowca i poprosić go,
                 ażeby wypowiedział słodką formułę życzeń noworocznych. Nie chcecie? Widocznie są gory-
                 cze, od których umysł nasz się wstrząsa, które jednak ciągle pije. Taką goryczą jest wątpienie.
                 Więc wznieśmy odważnie piołunowy toast życia! [...]
                                                                                                                              60






                                                             Nr 4, z 27 stycznia 1883
                      Liberum veto p. Leona Gdackiego
                      Wprawdzie mózgu pana Leona Gdackiego nikt po śmierci ważyć nie będzie, proszę jed-
                 nak nie sądzić, że mój znajomy zdolny tylko do komponowania chińskich napisów na toreb-
                 kach herbaty. Wiadomo mi bowiem, że dotąd czyta lepsze rzeczy, niż pisze, a gdy niedawno
                 w wędliniarni zawinięto mu salceson dla mopsa prospektem ,,Słowa, zauważył złośliwie:
                      - To musi być bezbożne pismo, bo imię Boga drukuje mniejszymi czcionkami niż imię
                 redaktora.
                      Obecnie, jako generalny dostarczyciel chińskich etykiet kupcom sprowadzającym herbatę
                 prosto z Pekinu, posiada on czterdzieści lat i dwie namiętności - kocha gwałtownie wszystkie
                 kobiety i nienawidzi każdej rewolucji. Ponieważ pierwsza z tych namiętności mniej nadaje się
                 do publicznych wyjaśnień, zaznaczę więc tylko, że gdy p. Gdacki, który dochował się w ka-
                 walerstwie, spostrzeże nie najbrzydszą z cór Ewy, tak wesoło na jej cześć wietrzy swe zęby,
                 tak je cmokcząc trzepie językiem, tak zasznurowywa swe drobne oczki, jak gdyby mu space-
                 rujący po nosie chrabąszcz skórę łapkami łechtał. Raz nawet przed oknem magazynu, w któ-
                 rym stała lalka woskowa, ubrana w nową suknię, szarpnął mnie za rękę.
                      - Patrz pan, co za wcięcie... - A westchnąwszy dodał: - I ona by się zmieściła na świecie,
                 gdyby była żywą.
                      Ale dlaczego p. Gdacki nie lubi rewolucji? Pytałem go o to kilkakrotnie, ile razy mi od-
                 niósł pożyczoną książkę w tym przedmiocie - odpowiadał zawsze:
                      - Nie lubię patrzeć ani gdy barany same sobie łby rozbijają, ani gdy mi rzeźnik w szlach-
                 tuzie je rozrębuje.
                      Pewnego wszakże dnia, zabawiwszy u mnie dłużej niż zwykle, otworzył swe serce głę-
                 biej:
                      - Ja bym sarkofagi Grakchów, Dantonów, Robespierre'ów, a nawet wszystkich wielkich
                 wodzów i spiskowców, stawiał na najwęższych i najbardziej uczęszczanych drogach, ażeby
                 każdy mijający się z drugim wóz szturgnął je swą osią, ja bym ich nazwiska kazał wyszywać
                 na chustkach do nosa, ja bym...
                      - Ależ, panie Leonie - zawołałem - zapominasz, że ci ludzie, chociaż nieraz zbroczeni
                 niewinną krwią, stali się dobroczyńcami ludzkości!
                      - Której? Tej, co po nich się narodziła? Daruj pan, ale nie pojmę nigdy, dlaczego pokole-
                 nia następne mają większe prawo do szczęścia od poprzednich. Niewątpliwie ci, którzy żyją
                 po rewolucji francuskiej, korzystają z jej wpływu, ale co zyskali ci, którzy w niej padli ofiarą?
                 Skąd obowiązek poświęcenia się? Historiozofia, której pan bronisz, jest logiką ludożerstwa;
                 jedne generacje giną dlatego, ażeby drugie nakarmić.
                      - To nie powinność nakazana, ale naturalna konieczność rozwoju - wtrąciłem zdziwiony
                 wybuchem p. Gdackiego, który, włożywszy ręce w kieszenie, zaczął chodzić po pokoju.
                      - Maraton, Cheronea, Wiedeń, Jena, Waterloo - rzekł znowu podniesionym głosem - po-
                 wtarzamy z podziwem, wieńcząc genialnych wodzów, jak gdyby oni byli zbawicielami świa-
                 ta. Proszę pana, to głupota patrzeć na wojny jak na widowiska teatralne. Czym jest cały blask
                 Napoleona wobec cierpień konającego na polu bitwy żołnierza, któremu wspomnienie osiero-
                 ciałej żony i dzieci serce rozdziera rozpaczą! Zsumujmy wszystkie te boleści poległych i osie-
                 roconych, a zobaczymy, czy je zrównoważą korzyści osiągnięte z wojny przez żywych. Nie
                 bawmy wyobraźni powieścią o wielkich kampaniach, ale przewędrujmy sercem wszystkie
                 smutki, stańmy na stanowisku nie wodza, lecz żołnierza. We mnie, panie, tygrys się targa,
                 gdy słyszę głupie skargi: lichwiarz wyzyskuje, dwór wyzyskuje! Ja bym od świergocących na
                 tę nutę gilów chciał się dowiedzieć, czy oni woleliby zapłacić 50 procent od pożyczki na cho-
                 robę dziecka, czy posłać to dziecko na pekeflejsz armatom lub rzucić w wir spisku. Bodaj
                 takich apostołów!...
                                                                                                                              61






                      Zaklął i umilkł. Tak byłem odurzony zapałem kompozytora napisów chińskich, że bar-
                 dziej przypatrywałem się nagłej jego przemianie, niż analizowałem słowa. Po chwili dopiero
                 rzekłem:
                      - Wywody pańskie są tak namiętne, że domyślam się w nich pobudki osobistej.
                      - Zgadłeś pan - odpowiedział żywo - tak, i ja ugotowałem się w tym ukropie. Ojciec mój,
                 drobny szlachcic podlaski, oddał mnie do szkoły powiatowej w Siedlcach. Gdym po ukoń-
                 czeniu czwartej klasy wrócił do domu na wakacje, oświadczył mi, że pójdę na kancelistę do
                 magistratu. Prosiłem go, ażeby mi pozwolił kształcić się dalej. Przystał bez oporu. Jakoż za-
                 wiózł mnie do Warszawy, umieścił u woźnego z Komisji Skarbu, a przy odjeździe rzekł:
                 Masz opłacone życie za miesiąc, potem radź sobie sam. Ile najadłem się głodu, mniejsza,
                 dość, że gimnazjum skończyłem. Pewien kupiec, u którego lekcje dawałem, zgodził mnie na
                 rok za guwernera do syna, którego wysłał do Wrocławia. Pojechałem i wstąpiłem do uniwer-
                 sytetu. Pierwszy rok był zabezpieczony, potem nastąpiła bieda. Dowlokłem się jednak na kurs
                 czwarty. Właśnie mieliśmy rozpocząć egzamina, gdy w uniwersytecie wybuchła straszna
                 awantura. Jeden z profesorów - nawiasem mówiąc pies wściekły, którego skóry bałbym się
                 rozesłać sobie przy łóżku, ażeby mnie nie ukąsiła - obraził naszego kolegę. Zerwała się burza.
                 Postanowiono znieważyć go publicznie. Gdym usłyszał ten wyrok, nogi się pode mną zatrzę-
                 sły. Już, tonąc kilkakrotnie, dopływałem do brzegu, już widziałem się inżynierem górniczym
                 w kopalniach śląskich, już miałem nadzieję podać rękę dwu braciom młodszym, a tu nagle
                 tworzy się wir, który mnie pochłania. Chwytam się ostatniego środka. Na następnym zebraniu
                 kolegów proponuję, ażeby zamiast napaści, która może wywołać zgubne skutki, poprzestać na
                 usunięciu się z uniwersytetu dopóty, dopóki nasz kolega nie otrzyma jakiejś wystarczającej
                 satysfakcji. Zaledwie dokończyłem mych słów, gdy przyskakuje do mnie jeden ze studentów i
                 woła: Błazen jesteś, podły tchórz! Szpieg! - zawtórował chór. Skamieniałem. Gdyby mi
                 wówczas powiedziano, że dla zmycia tej zniewagi muszę do śmierci moknąć w oceanie, rzu-
                 ciłbym się weń bez namysłu. Idę, idę! - krzyknąłem rozpaczliwie. Nazajutrz rano policja,
                 uprzedzając wybuch, przyaresztowała nas i kazała natychmiast opuścić Wrocław. Gdym wy-
                 jechał z miasta, łzy zalały mi twarz. Co z sobą zrobić? Na wstąpienie do innego uniwersytetu
                 nie miałem środków, do uzyskania posady brakło mi świadectwa, a męczeńska korona chleba
                 nie obiecywała. Lecz gdy znowu zacząłem sobie wyrzucać uległość terroryzmowi kolegów, w
                 uszach jak grom huczał mi krzyk: Tchórz! Szpieg!, który trząsł mną nielitościwie. Wolałem
                 nędzę niż to piekielne wycie. Trzeba było pogodzić się z losem. Ażeby nie umrzeć z głodu,
                 zgodziłem się w jednej z kopalń śląskich za prostego robotnika. W kilka dni spotykam na
                 dziedzińcu tego samego kolegę, który mnie tak straszliwym zarzutem ugodził: Dobrześ zro-
                 bił, daj rękę. Trzeba walczyć, lecimy wszyscy z prądem, który ogarnął całą młodzież. Wy-
                 znaję panu, że nie odznaczając się wielkim rozwinięciem umysłowym, zapatrzywszy się w cel
                 główny - uzyskanie dyplomu, nie rozumiałem dobrze owego prądu, o którym mi nieraz
                 wspominano. Co mnie tam obchodzi wasz prąd, mówiłem sobie, abym tylko skończył uni-
                 wersytet. Tymczasem mimo wiedzy i woli stałem się ofiarą prądu. Nie będę panu opowia-
                 dał dalszej mojej biedy, dość że po latach dwudziestu niedoszły inżynier zarabiam na życie
                 rysowaniem dziwolągów, które mają być pismem chińskim na paczkach herbaty.
                      Roześmiał się, ale nie tak jak wobec kobiety. Zęby ścisnął, kąty ust rozsunął, a brwi tak
                 mu na nos zbiegły, jak gdyby się od czoła oderwały.
                      - Pojmuję - rzekłem - krzywdę pańską, ale wasza opozycja przyczyniła się...
                      - A niech diabli wezmą - krzyknął - wszystko dobre, do czego ona się przyczyniła! Dla-
                 czego inni mają ze mnie korzystać, a ja sam z siebie nie! Nie chcę! Niech każdy robi rewolu-
                 cję na własny rachunek!
                      - Albo pan z cudzych rewolucyj nie korzystasz?
                      Parsknął śmiechem.
                                                                                                                              62






                      - Ani jedna chwila z całych dziejów cywilizacji nie jest potrzebną do ozdabiania kopert
                 herbacianych.
                      - Wątpię.
                      Umilkł, widocznie rozdrażniony. Przeszedłszy kilkakrotnie pokój, podał mi rękę na po-
                 żegnanie.
                      - Nie spiesz się pan.
                      - Muszę dziś jeszcze skorzystać z dawnych rewolucyj - odparł ironicznie - i napisać kilka
                 tekstów chińskich, bo kupiec zamówił.
                      Wyszedł.
                      Długo rozmyślałem nad tym biedakiem i pomimo wszystko przyznać muszę, że i on tak-
                 że miał swoją rację - taką samą, jak mrówka zgnieciona stopą przechodnia.
                      Nr 5, z 3 lutego 1883
                      Hannibal ante portas, czyli Yankee na czele zboża. - Wojna amerykańska o wybicie
                 Europy spod naszej pszenicy. - Co robią elewatory i warranty. - Gęganie na Kapitolu. -
                 Dobre drogi. - Podejrzane ostrzeżenia. - Mądrość polska po szkodzie. - Świadkiem Ko-
                 białecki. - Współudział w nieszczęściu. - Prośba do Floqueta. - Kłopot Towarzystwa
                 Dobr[oczynności] z zapisem Rapackiej. - Gdyby tak m y.
                      Hannibal ante portas!
                      Krzyk ten przelatuje przez wszystkie usta własności większej, a długoletnia gęś jej Ka-
                 pitolu, Gazeta Warszawska, nie przestaje ani na chwilę ostrzegać zagrożonych ziemian. Ów
                 groźny Hannibal tym razem przychodzi nie z Afryki, lecz z Ameryki, i prowadzi za sobą nie
                 roty wojsk, ale partie zboża. Tak, zwycięski Yankee stanął przed naszymi bramami i niesie
                 nam zagładę. Tere-fere - mówiliśmy sobie długo, niepokojeni przepowiedniami, dziś okazuje
                 się, że to wcale nie tere-fere. Zmyślny, praktyczny Amerykanin może na rynki europejskie
                 dostarczać zboże taniej niż sami Europejczycy, a między nimi niepoślednie miejsce zajmują-
                 cy - my. Gdyśmy wszystko stracili, z czym świat się liczy, pozostała nam tylko pszenica, o
                 którą on dbać musiał. Była to resztka aktywów, która podniosła naszą upadłość i utrzymała
                 firmę tak niewinnie, że to nie kłuło w oczy nawet p. Muraszki (dziwiłbym się, gdyby czytel-
                 nicy nie znali tego męża). I oto nagle okrutny Yankee przecina tę ostatnią nić naszej łączności
                 z targowiskami Europy.
                      - Ależ, na miłosierdzie boskie - woła słysząc to najwierniejszy z prenumeratorów Niwy
                 w Owczej Nóżce z przyległościami - na miłosierdzie boskie, jak on to mógł zrobić, przecież
                 odległość, transport!...
                      - Elewatory - odpowiada smutnie Gazeta Warszawska.
                      - Co za licho?
                      - Czort wymyślił: taka maszyna, która w ciągu jednego dnia może zsypać do magazynu
                 300 wagonów, czyli 40 tysięcy hektolitrów zboża. Ośm godzin zaś potrzeba na przewiezienie
                 z magazynu na okręt 25 tysięcy hektolitrów.
                      - Bajki - twierdzi właściciel Owczej Nóżki - zresztą pozostaje jeszcze zwózka z różnych
                 okolic.
                      - Drogi, mości dobrodzieju, drogi nieco lepsze niż z Wąwolnicy do Puław.
                      - A mówiłem - zawoła niejeden z zainteresowanych słuchaczów tego dialogu - zachęca-
                 łem na zebraniach gminnych do naprawy dróg! Masz teraz! Diabli wezmą nasze pary. Mo-
                 siek nie kupi ich już dla wysypania sobie podwórza na kuczki.
                      Stało się - Hannibal ante portas. Dziś już nawet polityk Gazety Warszawskiej, kar-
                 cąc Gladstone'a, nie będzie miał odwagi mu powiedzieć: popraw się, bo ci nie damy pszenicy.
                 I kto by się tego był spodziewał, ażeby bezbożny, pozbawiony wyższych uczuć, obrzydły
                 niebu Yankee, którego nawet panna Aniela czy Amelia w Bibliotece Warszawskiej niemi-
                                                                                                                              63






                 łosiernie wydrwiła, ażeby ten rudy bałwan tak nas pokonał? Ani do spowiedzi nie uczęszcza,
                 ani księdza w czasie procesji pod rękę nie prowadzi, ani herbem się nie pieczętuje, ani nawet
                 czwórki dobranej nie posiada... Powynajdywał sobie jakieś elewatory, zamiast porządnych
                 rewersów, zamkniętych w biurku, pisze i puszcza między łudzi jakieś warranty i pomimo to
                 tanie] sprzedaje amerykańską pszenicę w Europie. To już - niestety - fakt, którego zdmuchnąć
                 trudno. Gdy jeszcze przed kilku laty na pewnym zebraniu obywatelskim syn podrujnowanego
                 ziemianina dowodził, że nasz przemysł rolniczy winien szybko ulepszać swe środki i drogi,
                 wyśmiano nowatora kpinkami.
                      - Ojciec - mówiono - stracił majątek, więc syn chce odbić się na inżynierstwie i wystra-
                 szyć pieniądze z naszych kieszeni do swojej. Znamy się na tych sztukach!
                      Toż samo powtarzała nasza krytyka teatralna i powieściowa. Z zadowoleniem przypatry-
                 wała się ona i przypatruje tysiącom postaci szlachciców, ale gdy jej kilka razy ukazano na
                 scenie inżyniera, zawołała ze wstrętem: dosyć tego dobrego, dosyć, już znamy! Skutkiem tego
                 szanujący swą godność dramaturg wolałby dziś wprowadzić do swej sztuki mamuta niż kon-
                 struktora elewatorów. Toteż nasi konstruktorzy, doznawszy chwilowego powodzenia, włóczą
                 się bez zajęcia po ulicach i wzdychają, ażeby municypalność kazała przemalować tabliczki na
                 domach, bo może to dałoby im zarobek, którego daremnie szukali - przy tramwajach. Te za-
                 wody nie stanowią zachęty dla pokoleń dorastających, które powtarzają sobie: to nie droga do
                 szczęścia. Gdy przed kilkunastu laty pisma, ćwicząc naszą tradycyjną ideologię, zaczęły pę-
                 dzić młodzież ku zajęciom praktycznym, rzuciła się ona tłumnie na to pole, dziś jednak, po-
                 kazując swoje oparzenia, radzi innymi na zimne dmuchać. Byłoż to skierowanie fałszywe?
                 Bynajmniej, nie przewidziano tylko, że nie dość wykształcić techników, inżynierów, górni-
                 ków itd., trzeba ich nadto zużytkować. Kto ich zużytkuje? Fabrykant, zwykle cudzoziemiec,
                 ma swoich, pomysłowość przedsiębiorców nie wychodzi poza granice dostaw kolejowych, a
                 obywatel ziemski sądzi, że rolnictwo jest przedstawicielstwem narodu, a nie przemysłem.
                 Gospodarować jak Bóg przykazał, naprawiać te tylko drogi i mostki, po których kareta w nie-
                 dzielę do kościoła się toczy, unikać wszelkiej inżynierii, bo ta wyziębia serca i wypróżnia
                 kieszenie, utuczyć parę koni lub wieprzów na wystawę - oto recepta agronomiczna. Czasem
                 na gruntach podupadłego dziedzica, któremu już Berek kredytować nie chce, jakiś cudzozie-
                 miec znajdzie i tanio kupi cenną rudę, wtedy wywłaszczony jej posiadacz mówi do sąsiada;
                      - Ależ któż, proszę pana, spodziewał się! Chociaż ja nieraz mówiłem do ekonoma: Ko-
                 białkowski, tam się coś pięknie żółci!
                      Otóż gdyby ów bystry ziemianin sprowadził górnika i wraz z nim zbadał, co się u niego
                 tak pięknie żółci, gdyby inni mniej myśleli o przedstawicielstwie narodowym, a więcej o
                 przemyśle, ulepszeniu narzędzi rolniczych, poprawie dróg i tym podobnych rzeczach, które
                 wyziębiają serce i wypróżniają kieszeń, może by nasza pszenica lepiej wytrzymała walkę z
                 amerykańską i może by Hannibal nie stał tak groźnie ante portas. Pamiętam, pamiętam, sza-
                 nowni bracia, że i obywatel ziemski znajduje się często w niemożności zrobienia czegoś z
                 powodów... niezależnych od redakcji, ale i to wiem, że często owymi powodami nasypuje on
                 sobie miękkie do spania poduszki.
                      Co tam drogi, maszyny, konkurencja zbożowa - przed naszymi drzwiami stoi gorszy
                 Hannibal, Floquet . Jak wiadomo, okrutny ten deputowany francuski zaproponował wydalenie
                 z kraju wszystkich członków rodzin panujących. W pierwszej chwili zdawało się, że nas to
                 ani grzeje, ani ziębi, tymczasem nagle w oczach jednego z pism ukazała się łza. Niestety, in-
                 terdykt i nas dotknie, gdyż jedna z naszych babek z babką pewnego pretendenta francuskiego
                 przy tymże samym słońcu - jak mówi lud - bieliznę suszyła. Za nicią koligacyj pójdzie wy-
                 gnanie. Ach.
                                   Jak być dumnymi, nauczą nas smutki,
                              Bo ból jest dumnym, chociaż gnie człowieka -
                                                                                                                              64






                      wołam jak Konstancja Szekspirowska i pocieszam ten zraniony przez Floqueta dziennik,
                 który za nas wszystkich się zmartwił.
                      Deputowany francuski tak się rozmachał, że gotów nam przypędzić z Paryża wszystkich
                 nadwiślańskich wielbicieli półświatka,. miłych chłopczyków, którzy kryjomo uciekają tam z
                 zakazanymi owocami, całą armię pozłacanych kpów, którzy zamiast znaczka Legii Honoro-
                 wej noszą w klapie tużurka czerwone stokrotki, a do nazwisk przyczepiają sobie de, czeredę
                 zbiegłych ze skradzionymi pieniędzmi kantorowiczów i tym podobnych bohaterów bulwaro-
                 wych. O, tych, czcigodny Floquecie, pozostaw, a jeżeli chcesz koniecznie ich wygnać, to
                 przynajmniej nie do nas. Każ ich zapakować w dziurawy statek i puść na morze podczas gę-
                 stej. mgły. Zrób to dla biednego społeczeństwa, które zbyt mało posiada, ażeby jeszcze mogło
                 karmić próżniaków i urwisów.
                      Jest to chyba jedyny gatunek (z tolerowanych), którego nieobdarowała zacna Rapacka.
                 Dłoń jej była jakimś czarodziejskim. rogiem obfitości. Choć martwa, dotąd jeszcze wysypuje
                 zapisy. Znowu gazety donoszą o jej legacie dla Towarzystwa Dobroczynności na wydawanie
                 popularnych dziełek przyrodniczych. Przyrodniczych! Wystawiam sobie, jak szanowna ta
                 instytucja drapie się w głowę i rozmyśla, co z tym fantem zrobić. Dostała kilkadziesiąt tysięcy
                 rubli - dotąd dobrze, ale na dziełka przyrodnicze - jak to wyleżć z tak niebezpiecznej pętlicy i
                 nie udusić się? Gdyby chodziło o porządne katechizmy, które p. Miklaszewski tak gorliwie
                 zalecał Kasie Mianowskiego, wreszcie o jakiś niewinny kisiel literacki, ale książeczki przy-
                 rodnicze, do których darwinizm coraz bardziej wsiąka, których nie może pisać ani dr Cho-
                 mętowski, bo już umarł, ani ksiądz Pawlicki, bo mieszka daleko - Jezu Chryste! Poczciwą,
                 świętą niewiastą była Rapacka, chociaż - świeć, Boże, nad jej duszą - także miała swoje sła-
                 bości. Tanie kuchnie dla studentów, zapomogi dla uczącej się młodzieży, legaty na wydaw-
                 nictwa przyrodnicze - to wszystko niepotrzebne. Ach, my z ,,Przeglądu Katolickiego wie-
                 dzielibyśmy, jak tymi pieniędzmi rozporządzić - co? Zbudowalibyśmy wielki klasztor jezuic-
                 ki, potem zakupilibyśmy wielki las, zrąbalibyśmy go na szczapy, ułożyli z nich przed tym
                 klasztorem olbrzymi stos, stanęli z zapaloną pochodnią i pogrozili: cicho, pozytywiści, darwi-
                 niści i kazuiści, bo...
                                                            Nr 18, z 5 maja 1883
                      Obraza p. Z. - Tanie mieszkania dla robotników francuskich. - Mądry szyldwach. -
                 Pomysłowość nierozumu. - List obłąkanego, posiadający zalety artykułu wstępnego. -
                 Łatwy zarobek. - Głosik gila w rozdźwięku z własnym chórem. - Raz biało, raz czarno. -
                 Najpoczytniejsze pismo. - Cofnięcie biletów powrotnych. - Handel i grzeczność. - Mimo-
                 wolna reklama. - Niemiłe odkrycie. - Nowa epoka.
                      Rząd francuski zawarł umowę z Crédit Foncier, mocą której bank ten udzieli przedsię-
                 biorcom kredytu 50 milionów franków na urządzenie tanich mieszkań dla robotników, a 20
                 milionów franków na pobudowanie domków, które by drogą spłaty amortyzacyjnej mogły
                 kiedyś przejść na własność rodzin robotniczych. Obu tych zdrożności nie może darować p.
                 Waldeck-Rousseau jakiś umysł głębszy w Kurierze Warszawskim, pieczętujący się literą
                 Z. Jeżeli - powiada on - pomieszkania w cenie 150 do 300 franków oddane zostaną w ten
                 sposób robotnikom, obudzi się niebawem pokusa w kołach drobnych kupców, urzędników i
                 wszystkich w ogóle niezamożnych do zażądania tegoż samego dobrodziejstwa od państwa.
                 Obawa ta przypomina mi pewne zdarzenie. Podczas cholery u nas wystawiono za miastem
                 barak, w którym składano umarłych podejrzanych o śmierć pozorną i którego pilnował
                 szyldwach. Raz budzi się jeden z letargicznych i woła do szyldwacha przez okienko:
                      - Hej, przyjacielu, otwórz drzwi i wypuść mnie.
                      - Milcz i siedź - odpowiada żołnierz - gdybym jednego wypuścił, to by zaraz wszyscy
                 wyleźć chcieli.
                                                                                                                              65






                      Z podobnym zrozumieniem swej powinności strzeże baraku społecznego p. Z. - nie chce
                 dać robotnikowi taniego mieszkania, ażeby tegoż samego nie zażądali wszyscy w ogóle nie-
                 zamożni. A gdyby zażądali i dostali? Byłby to socjalizm państwowy - powiada dziwnie w
                 gospodarstwie społecznym biegły p. Z. Biedak, widział przelatującą pajęczynę babiego lata i
                 sądzi, że był to jedwab. Socjalizm państwowy bowiem jest to teoria, która dąży do przepro-
                 wadzenia własności w posiadanie państwa, a ściślej mówiąc rządu, nie zaś do otwarcia kre-
                 dytu przedsiębiorcom mających zaspokajać potrzeby klas niższych. Ale mniejsza o tę po-
                 myłkę, według której każdy wagon czwartej klasy, uwolniony od podatku kolejowego, słu-
                 żyłby socjalizmowi państwowemu; p. Z. gotów przebaczyć tanie mieszkania dla robotników
                 paryskich, ale domków z ogródkami strawić nie może. Nie ma nic zgubniejszego - powia-
                 da - jak przyzwyczajać mało rozwiniętego intelektualnie człowieka fizycznej pracy do ła-
                 twych nabytków. Przestanie on wierzyć wtedy, że tylko praca surowa zapewnia dobrobyt i
                 stwarza własność... Uposażenie robotnika niewinnym domkiem przez państwo może snadno
                 wzbogacić szereg czynników rozkładowych dzisiejszego ustroju społecznego we Francji,
                 może stworzyć nowe źródło anarchii. Słyszałem już o krowach mówiących i o pchłach za-
                 przężonych do taczek, czytałem manifesty Chamborda i artykuły samobytników, lecz przy-
                 znaję, że takiego rozumowania jeszcze nie spotkałem. Ostatecznie wierzę, że rozum nie jest
                 nigdy tak rozmaity w pomysłach, jak nierozum, który na równi z czasem i przestrzenią granic
                 nie ma. Panie - pisał chory do lekarza domu obłąkanych - jeśli mnie stąd jutro nie wypuścisz,
                 mój sąsiad-krawiec nie będzie mógł wziąć miary na spodnie dla Egiptu, który przecie musi w
                 nowym garniturze dowodzić pod Waterloo. Czyżbym przypuszczał, że list tego filozofa
                 nadawałby się jako artykuł wstępny do najpoczytniejszego pisma w Warszawie? Bo posłu-
                 chajcie: jeżeli robotnik francuski będzie musiał przez trzydzieści lat oszczędnościami spłacać
                 wartość domku, to - według p. Z. - jest nabytek łatwy, który oduczy czci dla pracy; po
                 wtóre, jeżeli robotnicy posiądą własność osobistą (wykluczoną z socjalizmu), przez to otwo-
                 rzy się nowe źródło anarchii. Panie, jeżeli mnie stąd nie wypuścisz itd. Sądząc z innych,
                 równie nieopatrznych słówek p. Z., który zamiast reform woli, ażeby zmiany społeczne przy-
                 szły same z siebie, prostą logiką skutków i przyczyn, który własność przyznaje tylko pracy
                 (usuwając spadkobranie), który w osobistym posiadaniu widzi nieszczęście - można by wno-
                 sić, że w pokrywach Kuriera Warszawskiego wylągł się jakiś Prudonik lub Marksik. By-
                 najmniej, tam świergocze zwykły swojski gil, któremu pomieszały się rozmaite melodie -
                 kilka nut z wędrownej katarynki, kilka z pastuszej fujarki i parę wilczych tonów. Gdyby ów
                 ptaszek, chcąc śpiewać konserwatywnie, znał tego rodzaju melodię, wiedziałby, że właśnie
                 inicjatywa państwa w poprawianiu doli robotników i pomaganie im do nabycia własności leżą
                 w logice konserwatyzmu, a nie anarchii. Jean Paul słusznie powiedział: bieda jest jedynym
                 brzemieniem, które staje się tym cięższe, im więcej ludzi je dźwiga; prawdę tę wyznaje każ-
                 dy, tylko że socjalista pragnąłby zmniejszyć ten ciężar za pomocą zniesienia własności, po-
                 stępowiec za pomocą stowarzyszeń sił drobnych i ograniczenia wielkich, konserwatysta zaś
                 za pomocą filantropii możnych i rządu. Tego p. Z. nie rozumie i nie wie, że wprowadza roz-
                 dźwięk do własnego chóru, który niedawno jeszcze brzmiał pochwałami dla takiej samej my-
                 śli na gruncie naszym. Gdy ktoś błysnął projektem zbudowania tanich mieszkań dla robotni-
                 ków warszawskich, tenże Kurier dostawał czkawki z zachwytu, a dziś pod adresem Francu-
                 zów opluwa sobie brodę, która mu wtedy wyrosła. Tak zawsze bywa, gdy współpracownicy
                 nie mają wykształcenia, a redaktor skontrolować ich nie umie.
                      Chociaż zwłaszcza w porze wynajmu letnich mieszkań Kurier Warszawski systema-
                 tycznie przeglądam, wyznaję szczerze, że nie miałem przyjemności dostrzec p. Z., który jest
                 podobno sprawozdawcą politycznym tego pisma, a na wzmiankowany jego artykuł zwrócono
                 mi uwagę. Zakosztowawszy jednak rozkoszy, postanawiam karmić się nią częściej. Byłbym
                 chyba nieprzyjacielem mojego i moich czytelników humoru, gdybym pomijał to drogocenne
                 źródło. A czy nie lepiej byłoby całą tę krynicę pozostawić na uboczu? Ktoś, parafrazując zda-
                                                                                                                              66






                 nie Montesquieugo powiedział, że każdy naród ma takich Żydów, na jakich zasługuje. Para-
                 frazę tę można by rozciągnąć i na pisma. Poza uciechą z głupstw kryje się smutne świadectwo
                 dla naszego społeczeństwa, że jego najpoczytniejszym pismem jest Kurier Warszawski,
                 ten Kurier Warszawski, który śmie (podobno) 20 tysiącom ludzi powiedzieć, że biedny
                 robotnik nie zasługuje na to, ażeby mu rząd dał tanie mieszkanie i pomógł do nabycia domku
                 trzydziestoletnią pracą. Jeśli to oddziaływa, jakże wpływać musi na nasze uczucia i zasady
                 społeczne, które chciałyby zażegnać dziś gwałtowną rozprawę rozumnymi reformami albo po
                 prostu objawić najzwyklejszą ludzkość? A propos, panie Z., czybyś pan czasem nie przyjął
                 domku z ogródkiem? - Gdyby mi tylko dano - odpowiadasz. A jednak pan jesteś mało
                 rozwiniętym człowiekiem... [...]
                                                            Nr 19, z 12 maja 1883
                      Wiec w Poznaniu przeciw rozporządzeniu regencji. - Broń niezdobytej twierdzy. -
                 Mój głos po zamknięciu obrad. - Bukiet kwiatków polskich. - Konieczność urządzenia
                 drugiego wiecu przeciw sobie. - Zakażenia językowe. - Logiczność drą Szymańskiego. -
                 Dobrzy katolicy. - Odwiedziny p. Bennetta. - Prawdopodobna przemowa. - Uniwersytet
                 kobiecy. - Małżeństwo rozumu z pięknością. - Przyzwyczaimy się...
                      Przed kilku dniami odbył się w Poznaniu wiec, na którym uchwalono protest przeciwko
                 rozporządzeniu regencyjnemu (z 7 kwietnia), nakazującemu wykład religii w szkołach niż-
                 szych po niemiecku. Ponieważ na tym wiecu nie byłem, a jego cel nasunął mi kilka uwag,
                 więc chociaż poniewczasie proszę przewodniczącego o głos. Szanowni rodacy! Wszystko to
                 pięknie, ale czy też, kochani moi bracia, zastanowiliście się kiedykolwiek, jaki jest ten wasz
                 język polski? Co do mnie, wyznaję, że gdy p. przewodniczący uwiadamia nas, iż petycja
                 wiecu będzie w redakcjach i u obywateli wyłożoną do podpisu - wcale tego nie rozumiem.
                 Wyłożyć znaczy po polsku albo wyjąć, albo objaśnić, ale nigdy złożyć. W nrze 17 gazety
                 p. przewodniczącego czytałem takie zdanie: Lewica [w Wiedniu] laboruje jeszcze nad deut-
                 sche Staatssprache, chce mieć sposobność do awantur w komisji, do lamentów, do hecy.
                 W nrze 38: Skompletowanie gabinetu w tej właśnie chwili byłoby stanowczym coup... Ko-
                 misja zasystowała [przerwała] swoje czynności, aż rząd zda relację [sprawę] z rezultatu [wy-
                 niku] śledztw. Na litość,. czyż to jest język polski, czy tego warto bronić w nie zdobytej
                 jeszcze twierdzy - w domu? Inny dziennik poznański w nrze 19 pisze: Koło postanawia
                 zająć się wnioskiem o przywrócenie języka polskiego w sądownictwie, prosi posła L. Czarliń-
                 skiego, który zresztą w jednej z mów swoich taki [?] zapowiedział, aby tenor [!] jego sfor-
                 mułował. Wytaczać sprawę na niepewne flukta dziennikarskiej polemiki itd. Doprawdy,
                 jeżeli nawet kwas pruski wytrawi tę barbarzyńską gwarę, nie zrobi żadnej szkody naszemu
                 językowi. Ale co on ma wytrawiać, czym zastąpi deutsche Staatssprache i hece? Chyba
                 zgermanizuje laborowania, flukty, tenory i coupy! Powiecie, że tak źle nie zawsze bywa?
                 No, to ja wam pokażę, jak bywa inaczej - czysto po polsku. W nrze 20 gazety p. przewodni-
                 czącego znalazłem następujący klejnot stylistyczny: ...skoro reprezentacje wybierają się z
                 rozumiejącym się samo przez się mandatem..., w nrze zaś 28: ...towarzystwo oświadczyło
                 gotowość uratowanym podróżnym zwrócić wypłaconą kwotę, a wylegitymowanym sukceso-
                 rom zaginionych względnie [!] utopionych wypłacone pieniądze wypłacić. Więc na takich
                 to wzorach dzieci polskie mają kształcić swą mowę? Ponieważ, panowie, nie żartujecie i ma-
                 cie najlepsze chęci, więc wam doradzę drugi środek ochronny: oto po wiecu przeciwko re-
                 gencji szkolnej zwołajcie wiec przeciwko sobie, zwłaszcza że jesteście stokroć od niej win-
                 niejsi. Niemcy germanizują was przynajmniej z interesu i nienawiści, a wy sami germanizuje-
                 cie siebie z miłości do ojczystego języka. Wpływy otoczenia i szkoły mogą wam służyć za
                 wymówkę tylko do pewnego stopnia. Bo skoro uświadomiliście sobie niebezpieczeństwo,
                 należałoby nie ściągać go przynajmniej dobrowolnie. Tymczasem język polski w prasie po-
                                                                                                                              67






                 znańskiej jest barbarzyńską mieszaniną najrozmaitszych śmieci, przyprawioną wstrętnym
                 niechlujstwem rodzimym. Takiej gotowości do przetykania mowy wyrazami obcymi, takiego
                 niedbalstwa w porządkowaniu własnych, takiego ich zlepiania śliną, która bez namysłu się
                 sączy, niepodobna znaleźć w żadnym dziennikarstwie, dbałym o najważniejszą siłę narodową.
                 Gdybym był inspektorem niemieckim w Poznaniu, nie wynaradawiałbym dzieci polskich w
                 szkole, ale kazałbym im czytywać miejscowe dzienniki polskie w domu - tej nie zdobytej
                 jeszcze twierdzy. Dawniej dziwiło mnie to, że dziennikarze niemieccy znają język polski,
                 dziś widzę, że oni mogą łatwo czytać zagraniczne pisma nasze. Dlaczego by berlińczyk lub
                 wiedeńczyk nie miał rozumieć takiego np. wyrażenia: Zasystowanie debatów parlamentar-
                 nych inwolwuje ideę prolongowania ankiety? albo Ministerium proteguje idiomy słowiań-
                 skie (autentyczne!)? Jeżeli kto do zrozumienia tych dziwolągów potrzebuje słownika, to tyl-
                 ko my, Polacy. Dzięki poznańsko-galicyjskiemu wpływowi już i na języku prasy warszaw-
                 skiej pojawiła się rdza germańska; przedkładania, systowania, przydzielania, obsyłania
                 wystaw itp. roją się we wszystkich telegramach i artykułach politycznych. Partactwo dzienni-
                 karskie zrobiło z pięknej naszej mowy jakąś brudną, na rozmaitych stołach wytartą ścierkę,
                 której nie pierzemy nawet wówczas, gdy mamy ją w walce podnieść jako sztandar narodowy.
                 To jest - darujcie, panowie - występek, ohyda. Do porządku! - słyszę głos p. przewodniczą-
                 cego. Przerywam więc zarzuty, ale pozwolę sobie jeszcze zauważyć, że równie jak ja do po-
                 rządku na wiecu przywołany dr Szymański dowodził bardzo logicznie. Gdy polecono religię
                 wykładać w szkołach poznańskich po niemiecku, udał on się do pewnego księdza na Śląsku,
                 który go zapewnił, że to wierze nic nie szkodzi i że dzieci w ten sposób uczone będą dobry-
                 mi katolikami. Ponieważ takie jest również przekonanie drą Szymańskiego, więc mu ode-
                 brano głos. Najniesłuszniej. Kto czyta gazety poznańskie i wyznaje ich politykę, nakreśloną
                 przez kardynała Ledóchowskiego, a chce być logicznym, musi przyjść do tego samego wnio-
                 sku. Tylko mnie, odszczepieńcowi, się zdaje, że duszpasterze (także nowotwór językowy)
                 znad Warty, hodując merynosy rzymskie, zbyt zapomnieli o owcach swojskich.
                      Każde jednak złe ma dobrą stronę. Jeżeli Bennett, słynny wydawca New York Heralda,
                 w przejeździe do Moskwy odwiedzi Warszawę, nie będzie się nudził, bo dzięki naszej ko-
                 smopolitycznej gwarze dziennikarskiej odczyta sobie bez trudu najświeższe wiadomości Ku-
                 riera Warszawskiego. Zobaczy on przy tym, jakie to my mamy telegramy własne! Jego
                 korespondent przesłał z Bejrutu do Ameryki po drucie w nutach ważniejsze ustępy z Parsifa-
                 la, a my, panie, mamy na trzeci dzień już telegramy o posiedzeniu Akademii Krakowskiej,
                 które pocztą przyjechały o dwanaście godzin wcześniej. Spodziewam się, że nasz członek
                 kongresu międzynarodowego uczci Bennetta w sposób godny dziesięciu kolumn ogłoszeń i
                 przemówi do niego a capite:
                           Po staropolsku!
                           Gość w dom, Bóg w dom.
                           Kurier Codzienny głupi, że nie szanuje tradycji.
                           Witaj nam, panie Bennett!
                      Na kongresie londyńskim - mam honor być przedstawicielem literatury polskiej i napisa-
                 łem dramat, w którego głębie zapuszczał się nawet mój własny sprawozdawca - otóż na
                 kongresie londyńskim miały być wypowiedziane mowy, które popsułyby sytuację polityczną.
                      Odradziłem.
                      Kurier Codzienny myśli, że drukując tłustymi czcionkami nagłówki doniesień, utyje, a
                 ja schudnę.
                      Diabli go wezmą z liberalną kokardką!
                                                                                                                              68






                      Stanąłeś pan prawdopodobnie po raz pierwszy na tej ziemi, po której chodziła Modrze-
                 jewska.
                      Kurier Codzienny...
                      - Czy kolega masz dużo własnych wagonów - odezwie się Bennett - pożyczyłbym kilka
                 do Moskwy.
                      - Wagonów nie mam, ale przed moją redakcją jest stacja dorożek.
                      - Jacht mój, stojący w porcie bałtyckim, na wasze usługi, jeżeli zechcecie wybrać się do
                 Ameryki, gdy będę wracał.
                      Może wreszcie scena ta rozegra się inaczej, mnie idzie tylko o to, ażeby p. Bennett był
                 powitany uroczyście i przez tego, który nas wszystkich w sobie mieści.
                      Gdyby wydawca amerykański dał kilka tysięcy dolarów na projektowany uniwersytet
                 kobiecy, spełniłby czyn chwalebny. Rozbudzona bowiem ofiarą p. Łojki chęć powiększenia
                 funduszu nie zrodzi zapewne wielkich owoców. Główne kapitały spoczywają w ręku męż-
                 czyzn, a ci znowu nie widzą dla siebie interesu w kształceniu kobiet. Nieuksztalcone są groź-
                 ne, piękne - straszne, a cóż będzie, gdy się znajdą piękne i ukształcone! Nie mogę wyobrazić
                 sobie większego niebezpieczeństwa. Stalowe serca topią się dziś jak wosk w ogniu uroczych
                 spojrzeń, oczarowani widokiem ślicznych pawie głupieją, kradną, zabijają się. Wystaw sobie
                 teraz, czytelniku, że jakaś cudowna niewiasta zacznie mądrze mówić - rodzie męski, co się z
                 tobą stanie! Mam jednak niewzruszoną nadzieję, że wiedza wyższa uczyni kobiety brzydszy-
                 mi, że nada im wartość umysłową kosztem estetycznej, że piękne strusie zamiast nas zachwy-
                 cać blaskiem swych piór, zaczną, jak dziś w ogrodach zoologicznych, zajmować się pracą w
                 zaprzęży u wózków. Przykrą będzie ta zmiana? Przyzwyczaimy się, rzekła do mnie pewna
                 miłośniczka nauk przyrodniczych, dla której słońce zamieniłoby się w zwierciadło, gdyby
                 chciała badać jego plamy. Niewątpliwie przyzwyczaimy się do wszystkiego, ale nie do spo-
                 kojnego patrzenia w piękne oczy, z których przegląda rozum. Jeżeli więc, piękne (zawsze!)
                 czytelniczki, chcecie przejmować świat męski dreszczem, zapanować nad nim, a przynajm-
                 niej wybić się z jego niewoli - no, to uczęszczajcie na uniwersytety.
                                                           Nr 20, z 19 maja 1883
                      Z promieniami wiosennego słońca. - Wyjątkowi ludzie i wyjątkowe dla nich prawa. -
                 Za co jednych krzyżują, za to do drugich się modlą. - Wół i Jowisz. - Dary iście królew-
                 skie w grzeczności panny Reszke, ofierze p. Szlenkiera i obrazie Matejki. - Babel p. Z. -
                 Ekonomiczne niezdrowie. - Przywileje klas i chaos pojęć. - Katarynka i cymbał.
                      Z promieniami wiosennego słońca zaczęły spływać na nas blaski szczęścia. Przede
                 wszystkim - jak zapewnia Wiek - stosunki nasze z Chinami są wyborne, po wtóre - jak
                 pociesza Kurier Warszawski - interesy Winawera [na turnieju szachowym w Londynie]
                 poprawiają się. Już same te dwie wiadomości wystarczyłyby do rozradowania narodu nie-
                 pomiernie, a cóż dopiero, gdy nadto olśniły nas iście królewskie dary panny Reszke i p.
                 Szlenkiera. Panna Reszke na korzyść kasy aktorskiej ofiarowała dwanaście swoich występów.
                 Ponieważ hojnej artystki nie słyszałem, nic przeto nie mogę powiedzieć o voluminach jej
                 głosu. Natomiast pozwolę sobie kilku uwag o iście królewskim darze. Malarze, rzeźbiarze,
                 muzycy, aktorzy, słowem, artyści wszelakiego zasięgu i rodzaju, byli zawsze przedmiotem
                 szczególnej mojej czci. Zwłaszcza zaś dzieci Apollina z teatru i estrady. Są to ludzie stanow-
                 czo wyjątkowi, do nich nie sięga równość i braterstwo zwykłych śmiertelników, a wolność
                 robi im największe ustępstwa. Taki, który smyczkiem zgrabnie po skrzypcach posuwa lub
                 dobrze twarz wykrzywia, już przed dojściem do pełnoletności ukazuje narodowi swą twarz w
                 licznych ilustracjach, daje materiał do studiów, a gdy przyjedzie z Warszawy do Zwolenia,
                 wszystkie gazety natychmiast uwiadamiają ogół o tym ruchu dostojnej osoby. Raz, odpoczy-
                 wając w lasku Łapigrosza (miejscowość słynna pobytem pewnego artysty z baletu), myślałem
                                                                                                                              69






                 sobie; jaki ja jestem szczęśliwy, prócz mojego najbliższego otoczenia nikt nie wie, że tu leżę,
                 nikt mi nie przeszkadza, cały ogół ciekawych oczu w tę gęstwinę nie zwraca, a tymczasem ów
                 biedny baletnik, który niedaleko mnie pod krzakiem robi pukawki z liści, czuje, że na nim
                 spoczywa z oddali uwaga milionów ludzi. Gdybym służył w wojsku i wysłany został na reko-
                 nesans, prosiłbym przed odjazdem: Panie generale, tylko nie daj mi do oddziału żadnego arty-
                 sty, bo Europa wiedzieć będzie nawet o tym, kiedy i gdzie konie napoimy. Niedawno w
                 tramwaju dostrzegłem, że konduktor, szepcząc do woźnicy, zwracał mu uwagę na mego są-
                 siada, który skutkiem tego wydał mi się człowiekiem niebezpiecznym.
                      - Kto to taki? - pytam przechodzącego konduktora.
                      - Nie zna pan? Zdziebełko.
                      - Co za Zdziebełko?
                      - Z chórów...
                      - A!
                      Tyle co do równości, teraz kilka słów o wolności...
                      Chociaż udowodniono, że więcej piórem przynoszę szkody niż pożytku, jestem pewien,
                 że gdybym tam i dla tych zaczął pisać, gdzie i dla kogo śpiewają panowie Wasilewscy, Za-
                 krzewscy itp., odarto by mnie z dziesiątej skóry. Podobny los spotkałby każdego zwykłego
                 śmiertelnika, na którego przypada kolej stróżowania około ojczystego domu. Powinności tej
                 nie podlegają tylko artyści: im wolno grać, śpiewać, malować, rzeźbić wszędzie poza krajem i
                 dla wszystkich, nawet dla tych, którym nie poświęcilibyśmy najmizerniejszego reportera, a
                 prasa nie tylko się nie oburza taką służbą u obcych, ale owszem zawsze czerpie z niej szcze-
                 gólną dumę. Niedawno pewien artysta stanął do konkursu na rzeźbę i wzbudził w rodakach
                 wielki zachwyt; ach, pomyślałem sobie, gdyby Asnyk stanął tamże do konkursu na odę, odra-
                 palibyśmy go ze wszystkich tytułów, a nawet z naszego. Bo siedmioletni skrzypek jest Jo-
                 wiszem, Asnyk zaś wołem, któremu mniej wolno...
                      Powracam do iście królewskich darów. Panna Reszke, która jest kobietą zamożną i na
                 chleb u obcych zarabiać nie potrzebuje, gdyż niewątpliwie znalazłaby dostatni u swoich, po
                 wielu latach wędrówki za granicą odwiedziła swą rodzinę w Warszawie i przy tej sposobności
                 zaofiarowała swój śpiew przez dwanaście wieczorów na cel dobroczynny. Grzeczność nie-
                 wątpliwa, ale gdzie dar iście królewski? Naprzód czyj to dar? Słuchaczów teatru, którzy
                 zapłacili za bilety. Co on artystkę kosztuje? Nieco trudu w powtórzeniu dawno wystudiowa-
                 nych oper. Przyznajmy, że nad taką ofiarą dla rodzinnego gniazda jego ptaki z radości pod-
                 skakiwać nie potrzebują. Gdy Siemiradzki darował obraz za kilkadziesiąt tysięcy rubli do
                 Muzeum Narodowego, gdy to samo uczynił Matejko - a, to były dary iście królewskie, bo
                 stanowiły owoc ciężkiej pracy. Niedawno słuchaliśmy odczytów przyrodniczych na korzyść
                 Kasy Mianowskiego, urządzonych przez grono ludzi, między którymi żaden pełną dłonią sy-
                 pać nie może, nikt w ich ofierze iście królewskiego daru nie uznał, a przecież daleko słusz-
                 niej należało się jej to miano niż grzeczności artystki bogatej, z dala od kraju zbierającej
                 wawrzyny i w przejeździe tylko śpiewającej na dochód rodaków. Nie mam bynajmniej zamia-
                 ru w chórze wdzięczności dla panny Reszke odzywać się przykrym dla niej rozdźwiękiem,
                 owszem w należytej mierze cenię jej drobną usługę, zaznaczam tylko, że soliści tego chóru
                 zbyt wysoko podnoszą głos zachwytu, a porwany ich krzykiem ogół nie rozeznaje dostatecz-
                 nie ani wartości zasług, ani ich stopnia. W naszych pojęciach zapanował zamęt: obciążywszy
                 całym brzemieniem powinności obywatelskich jedne klasy ludzi, uwolniliśmy od nich zupeł-
                 nie inne, mianowicie zaś wszelakich artystów, których czcimy za to, że sprzedają się ob-
                 cym. Nie pobudza mnie do tego zarzutu żaden szowinizm, ale widok ustawicznie omdlewają-
                 cego w kraju życia artystycznego, które jest ważną częścią składową naszego życia w ogóle.
                 Najlepsze talenty wystawiają się na targ europejski, gardzą własnym społeczeństwem, ucie-
                 kają od niego nie z potrzeby, ale z chęci trzepotania się pod obcym niebem. Opera nasza ko-
                 cimi głosami wystraszyła już nawet gołębie z teatru, a panna Reszke, Mierzwiński itd. śpie-
                                                                                                                              70






                 wają we Francji i Hiszpanii. Nasz dramat nie ma ani jednej znakomitej aktorki, a pani Mo-
                 drzejewska, uwielbiana i dobrze opłacana przez rodaków, występuje w Anglii i Ameryce. I po
                 co? Ażeby londyńczyków i Yankesów rozweselać błędami swej wymowy i do znudzenia po-
                 kazywać im suchoty Damy Kameliowej lub konanie Adrianny Lecouvreur? Pojmuję tych,
                 którzy, nie znajdując w kraju albo pola do rozwinięcia swych wielkich uzdolnień, albo moż-
                 ności istnienia, szukają ratunku za granicą. Ale czyż my nie opłacamy aktorek i śpiewaczek?
                 Gdyby wszystkie nasze talenty nie rozpraszały się po całym świecie, lecz pozostawały w
                 kraju, może by inaczej biło tętno naszego życia, może byśmy nie czuli co chwila obawy, że
                 omdlewamy, że duch w nas zamiera, że...
                      Za długo czeka na pokłon drugi dar iście królewski. P[an] Szlenkier, właściciel garbar-
                 ni, z powodu swego jubileuszu ofiarował 60 tysięcy rubli dla robotników, którzy przesłużyli
                 w jego zakładzie lat dwadzieścia pięć. Lat dwadzieścia pięć!... Ja bym takich kanonizował!
                 Pisma nasze, zapomniawszy o tych kandydatach na świętych, całą parą wyjechały z hołdem
                 dla ich dobroczyńcy. P[an] Szlenkier jako kapitalista, oceniający zyski, które z dwudziesto-
                 pięcioletniej pracy czarnych rąk wyciągnął, uczuł w sumieniu swoim potrzebę okazania im
                 wdzięczności. Jestże to z jego strony dar iście królewski czy też spełniony obowiązek?
                 Trzeba widzieć w ludziach wilków, ażeby się oświadczyć za pierwszym mianem. Co do mnie,
                 chociaż Szlenkierów nie starczyłoby nam dla wszystkich palców jednej ręki, wolę powie-
                 dzieć, że ów może jedyny nie zdobył się na żaden dar iście królewski, lecz spełnił swą po-
                 winność. Nic a nic nie ujmuje to jemu, lecz nie dodaje innym. Bo przecie jeśli fabrykant
                 sprawiedliwy względem swych robotników jest poświęcającym się dobroczyńcą, w takim
                 razie niesprawiedliwi są rzetelnymi ludźmi? Przepraszam, na taką pobłażliwą etykę zgodzi się
                 - truteń, ale nie pszczoła.
                      Iście królewskie dary są podobno także główną treścią ostatniego obrazu Matejki. Jeśli
                 wierzyć mamy (często zawodnym) objaśnieniom p. M. Gorzkowskiego, w utworze genialne-
                 go mistrza krakowskiego, upamiętniającym odsiecz wiedeńską, na szczególną uwagę zasłu-
                 guje: król Jan wręczający kanonikowi Denhoffowi list do Rzymu, husarz polski zwijający
                 chorągiew Mahometa dla wysłania jej do Rzymu, szeregowcy przypatrujący się pakowaniu
                 łupów wojennych przeznaczonych dla Rzymu itd. To były dary iście królewskie, a poje-
                 chały do Rzymu bardzo słusznie, gdyż Rzym właściwie odniósł zwycięstwo pod Wiedniem.
                 Niedaremnie nad pogromcą Turków unosi się (w obrazie) biały gołąbek...
                      Taki sam biały gołąbek unosić się musiał nad p. Z. w Kurierze Warszawskim, gdyż
                 szanowny ten socjolog, odpierając energicznie mój śmiech z jego dumań nad francuskim
                 projektem tanich mieszkań dla robotników, przemawia wszystkimi możliwymi językami eko-
                 nomii politycznej. Czego chce twórca tego Babelu, nie odgadłbym nigdy, gdybym nie widział
                 wyraźnie, że przede wszystkim chce się wykręcić z architektonicznego kłopotu, w który
                 wpadł wiążąc bezładnie pojęcia sprzeczne. Zdaniem jego, projekt uwłaszczania robotników
                 (za pomocą kredytu i spłat amortyzacyjnych) jest ekonomicznie niezdrowym [?], bo jedno-
                 stronnym i z krzywdą całego [!] społeczeństwa faworyzującym [!] nad miarę sił państwa jed-
                 ną warstwę. Ależ, szanowny panie Z., chociaż pragnę być jak najgrzeczniejszym, zauważyć
                 muszę, że nawet nasze składki na głodnych Ślązaków, Kasy Rzemieślnicze i wpisy uczniow-
                 skie, według tej logiki, były jeszcze bardziej ekonomicznie niezdrowe i faworyzowały
                 jedną warstwę nad miarę sił narodu. Mimo ostrzeżeń pisanych ręką Baltazarów kurierowych
                 na ścianie skarbu Francji sądzę, że ona łatwiej może udzielić 70 milionów kredytu przedsię-
                 biorcom domów robotniczych niż my 100 tysięcy rubli rocznie ofiar. Zresztą jeżeli p. Z. jest
                 tak zawziętym przeciwnikiem otwierania kredytu państwowego jednej warstwie, czemuż,
                 zamiast go odbierać biednym robotnikom, nie zwróci się przeciw bogatym przedsiębiorcom
                 kolejowym, którzy najniezdrowiej wyzyskują tę żyłę z krzywdą innych warstw społecz-
                 nych? W ogólności polemika z p. Z. byłaby łatwą, ale byłaby bezowocną, gdyż szanowny
                 przeciwnik widocznie od niedawna przeniósł swój geniusz na pole zagadnień społecznych i
                                                                                                                              71






                 dobrze się w nich nie rozejrzał. Tak np. twierdzi on, że tamę przeciw wyzwoleniu stanu
                 czwartego stanowi liberalizm. Gdzie? We Francji, Włoszech, Anglii? Dzwonią, ale nie w tym
                 kościele. Nacjonalny liberalizm niemiecki, apostołowie manchesteryzmu i rzecznicy intere-
                 sów wielkiego przemysłu rzeczywiście opierają się temu wyzwoleniu, ale daleko bardziej
                 opierają mu się posiadacze większej własności ziemskiej, których jedynie potężna dłoń Bi-
                 smarcka na niemiłą drogę wpycha. Opozycja zaś postępowców i demokratów niemieckich
                 występuje jedynie przeciw kuciu w ogniu socjalizmu państwowego orężów autokratycznych.
                 Na pomoc panu Z., który miał prawo bronić swych mniemań, z kanalizacyjnej rury Kuriera
                 Warszawskiego wyskoczył ochotnik, który nie wyzywany miesza się do walki w nadziei, że
                 ciągłym nadstawianiem swej zuchwałej ciemnoty jakiś siniec polemiczny zyska. Tym razem
                 był tak dalece przyzwoitym, że nazwał przeciwników swego kolegi znad linijki tylko -
                 kataryniarzami. Moja katarynka wszakże - jak zaznaczyłem dawniej - nie grywa ani zgod-
                 nych, ani niezgodnych duetów - z cymbałem.
                                                          Nr 44, z 3 listopada 1883
                      Na wszystkie strony. - Pogląd na dzisiejszy stan duchowny. - Jego złota przędza. -
                 Podszepty diablika. - Niepojęta zagadka. - Doraźna sprawiedliwość. - Co chłop ma robić.
                 - Wytwarzający się stan nowy. - Wesele złodziejskie. - Konsylium nad chorym Przywi-
                 ślaninem. - Dwaj lekarze i trzecie postanowienie. - Turniej szachowy i wystawa piękno-
                 ści w Warszawie.
                      Redakcje pism niech się na wszystkie strony wprzód dobrze obejrzą, nim o duchowień-
                 stwie, choćby pochlebnie, się odezwą, a jeszcze bardziej zrzeknąć się im wypada zapatrywa-
                 nia się na stan duchowny ujemnie... Tak ostrzega X.M. z J. w swym świeżo wydanym Po-
                 glądzie na dzisiejszy stan duchowny, który i mnie się dostał. Doprawdy jestem niezmiernie
                 uradowany z otrzymania tej książeczki, gdyż utwierdza mnie ona w dawnym przekonaniu, że
                 kto chce u nas o księżach mówić, winien wprzódy dobrze na wszystkie strony się obejrzeć.
                 Bo naprzód stanowią oni centrum wszystkich stanów, źródło pomyślności, są przewodni-
                 kami narodów, od nich zależy całe szczęście społeczności. Dusze to wielkie, czyste, nie-
                 zliczonymi promieniami wiedzy jaśniejące. Duchowieństwo bacznym okiem śledzi postęp
                 na wszystkich drogach, w jego łonie prawie nie ma takich, co by czytać nie lubili, a
                 niektórzy nawet zanadto może w naukach innych się lubują. Muszą dotykać wszystkiego,
                 bo jakżeby mogli coś rekomendować podczas długich wieczorów nudzącej się społeczności
                 do czytania? [...] Kiedy dziś w innych gałęziach wiedzy i roboty uczeni podzielili się na spe-
                 cjalistów i każdy w jednym kierunku pracuje, duchowny tylko musi być specjalistą i ency-
                 klopedystą razem i wszechstronnie się kształcić, ażeby mógł wszystkiemu sprostać. Dlate-
                 go to pewnie lud nasz wierzyć się zdaje i w to, że ksiądz to uniwersał umiejętności. Że na
                 polu piśmiennictwa własnoręcznego duchowieństwo całe gromadnie nie występuje..., dowo-
                 dzi to tylko, że ono nie ma ani potrzeby, ani czasu popisywać się z tym, co mu wiadomo.
                 Zresztą jeśli nawet który z uniwersałów uczuwa litość nad ciemnotą ludzką i obleje ją poto-
                 kiem mądrości w jakimś artykule, to i cóż? Z pewnością redakcja mu zwróci arcydzieło z
                 grzeczną wymówką: Z przyczyn od nas niezależnych drukować nie możemy. Taki stan
                 rzeczy - słusznie powiada X.M. z J. - zachęcać nie może nawet tego, który by poczuł w sobie
                 mądrość Salomona, bystrość klasyków, a moc Samsona. Jest to zaś tym dziwniejsze i smut-
                 niejsze, że duchowieństwo posiada naukę uwalniającą je od wszelkiej wątpliwości, że w
                 innych stanach, stosownie do postępu wiedzy, odkryć i poglądów, mogą być zmiany i mody-
                 fikacje ze złego na dobre, z dobrego na lepsze..., w stanie zaś duchownym od razu i na zaw-
                 sze wszystko tak postanowionym zostało, że żadnej zmianie rzeczy istotne ulegać nie mo-
                 gą.
                                                                                                                              72






                      Nie będę dalej wypisywał tych przedziwnych zdań, bo jakiś na lewym ramieniu moim
                 siedzący diablik ciągle mi przeszkadza i podszeptuje nieprzyzwoite uwagi. Tak np. twierdzi
                 on, że X.M. z J. pod wyrazami specjalista, a zarazem encyklopedysta rozumie zapewne
                 preferansistę, który zarazem umie grać dobrze w wista licytowanego i gerłasza; dalej bluźni,
                 że zna księży, którzy nawet nie rozcinają kart Przeglądu Katolickiego, a bacznym okiem
                 śledzą na wszystkich drogach tylko postęp... dochodów; powiada również, że moc Samso-
                 na nie jest wcale potrzebną do napisania dobrego artykułu, a redakcje, odsyłając liche wy-
                 pracowania święconym autorom, w wymówce: z powodów od nas niezależnych mają na
                 myśli, że winno temu seminarium itd. Ale są to wszystko złośliwości piekielnego ducha.
                 Przynajmniej X.M. z J. całym swoim Poglądem dowodzi słuszności głoszonych zasad. Bo
                 istotnie, gdyby stan duchowny nie ulegał prawu bezwzględnej niezmienności, czyż w roku
                 1883 wychodziłyby książeczki bliźniaczo podobne do swych poprzedniczek sprzed lat tysią-
                 ca? Jednej tylko zagadki pojąć nie mogę: duchowieństwo posiada wiedzę uwalniającą od
                 wszelkiej wątpliwości, społeczeństwo mu wierzy, a przecież gdy nawet pobożny człowiek
                 spotka jakąś wątpliwość naukową, nie udaje się po radę do księdza, ale do ateusza lub
                 materialisty. To dziwne!
                      Pięknie by wyglądało społeczeństwo pozbawione wpływu księży! - mówią oni sami i ich
                 dziennikarscy organiści. Jeśli to prawda, wyglądałoby chyba przerażająco, bo dziś przy owym
                 wpływie w swych niższych warstwach przedstawia się okropnie. Między innymi dowodami
                 świadczą coraz częstsze wypadki tzw. sprawiedliwości doraźnej. Jeden z takich dramatów
                 zakończył się właśnie przed Sądem Okręgowym w Warszawie. Stanęło przed nim kilku wło-
                 ścian, oskarżonych o zabicie złapanego na gorącym uczynku złodzieja. Zamiast ciężkimi ro-
                 botami i Syberią, ukarano ich tylko kilkumiesięcznym więzieniem. Według mnie - bardzo
                 słusznie. Bo i cóż ten biedny chłop ma robić? Skarżyć złodziejów do sądu? To go spalą. Nie
                 upominać się o krzywdę? To go powoli okradną do ostatniego bydlęcia, do ostatniego korca
                 zboża. Morderstwo jest czynem ohydnym, ale opuśćmy swoje względnie dość bezpieczne
                 schronisko w Warszawie, osiądźmy w wiejskiej chacie, zamknijmy w stajni i oborze połowę
                 swego majątku, którego pilnuje zaledwie głupi pies, i wtedy spróbujmy filozofować o ludz-
                 kim traktowaniu złoczyńców. Jak wiadomo, nie są to już dziś wcale bojaźliwe koty, ale zu-
                 chwałe tygrysy: naznaczają i ściągają kontrybucje, w określonych terminach, dla okazania
                 swej zręczności, wyprowadzają konie i krowy, wracają je właścicielom za okupem, opornym
                 podpalają zabudowania - słowem, wszystko czynią w szerokim stylu Rinaldiniego. Zna ich
                 ludność, znają władze, a nawet gazety. Ci rzeczywiści panowie położenia tworzą jawny stan,
                 który może kiedyś upomni się o osobne prawa, wypowie walkę klasom, nie kradnącym i
                 stworzy nową kwestię społeczną. Co zaś dziać się musi po wsiach, jeżeli... W tych dniach
                 - opowiada Kurier Warszawski - odbyły się na Pradze oryginalne gody weselne. Złodziej,
                 niedawno po raz trzeci wypuszczony z więzienia, żenił się z córką złodzieja, również już raz
                 za kradzież karanego... Drużbami i druhnami byli sami złodzieje i złodziejki, jak również cały
                 orszak weselny składał się z licznych, dobrze policji znanych rzezimieszków!... Szczególni
                 weselnicy bawili się przez noc całą, aż do białego dnia, policja zaś w przyzwoitej odległości
                 czuwała nad zabawą swoich dobrych znajomych...
                      Jak w ogóle panowie złodzieje licznie zgromadzili się na gody weselne, dowodzi cho-
                 ciażby ten fakt charakterystyczny, iż w ciągu owej nocy nie spełniono w mieście ani jednej
                 kradzieży! Na weselu także własność była w największym poważaniu, nikomu z obecnych
                 ani chustka do nosa, ani portmonetka nie zginęła. Cały nasz spokój trwa dopóty jedynie, do-
                 póki złodzieje się bawią. Ale przecie nie żenią się oni co dzień i większą część życia (nawet
                 po strąceniu krótkiej kozy) spędzają na zarobku.
                      Nas strzeże policja, ale kto strzeże chłopa? Burek i Kasztan zadaniu nie podołają, więc
                 ich czujności dopomaga ciężka ręka zrozpaczonego wieśniaka, która chwyta drąg i... usuwa
                 ze świata dobrze znanych. Możnaż ją za to okuć w kajdany?
                                                                                                                              73






                      Nie jedyne to zresztą w życiu naszym błędne koło. Niedawno Nowoje Wremia zapisało
                 nam nową receptę, mianowicie rozwój ekonomiczny, a zwłaszcza przemysłowy. Jak widzi-
                 my, środek niewinny. Tymczasem drugi opiekun naszego zdrowia Sowremiennyja Izwiestia
                 wystąpiły z gwałtowną napaścią na przemysł polski, który rad by ograniczyć do wykłuwania
                 zębów i obcinania paznokci, gdyż inna praca szkodzi interesowi kupców moskiewskich. No,
                 naradźcież się, szanowni lekarze, i powiedzcie stanowczo, co mamy robić. Czy uprawiać ni-
                 wę ekonomiczną, czy też nie? Chory Przywiślanin nie może przecie poddać się systematycz-
                 nej kuracji, gdy jeden doktor radzi mu krwi upuścić, a drugi zastrzyknąć. A nuż ów chory
                 Przywiślanin powie, jak mówił:
                      Co ja tam będę słuchał szarlatanów! Jestem zdrów, będę robił to, co mi się podoba i do
                 czego mi sił starczy, a że tam ktoś koło mnie czasem kurzu narobi, to mniejsza. Takie posta-
                 nowienie nie byłoby grzecznym, ale rozumu odmówić mu trudno.
                      Warszawa za przykładem miast zagranicznych urządza sobie turniej szachowy, który ma
                 się odbyć niezawodnie, jeżeli go nie zerwą rzezimieszkowie, wypróżniwszy kieszenie zapa-
                 trzonych w szachownice graczów. Bo i to jest możliwym. Natomiast myśl przygotowania
                 wystawy pięknych kobiet (na wzór Pesztu) spotyka nieprzezwyciężone trudności: l) komitet
                 nie chce się zawiązać bez udziału osoby duchownej, 2) kandydatki domagają się osobnych
                 pawilonów dla wyznań i klas społecznych - i 3) brak takiego gmachu, który by wszystkie
                 chętne do pokazania się pomieścić zdołał. Szkoda, bo już najpiękniejszą upatrzyłem i dałbym
                 jej niezawodnie głos, gdyby się na wystawie znalazła, a jestem pewien, że i osoba duchowna
                 w komitecie gust by mój podzieliła.
                                                             Nr 48, z 1 grudnia 1883
                      Modlitwa poranna. - Piękne sny. - Rozmowa z Diogenesem. - Szyderstwa cynika. -
                 Kara za kokardę. - Czego nie wolno Bogu, nie może być wolno furmanowi. - Bezeceń-
                 stwo przyniesione do chrztu przyzwoitości. - Byle bryzgać. - Protest oficjalistów. -
                 Zmarnowana ofiara.
                      Błogosławiony niech będzie wszystek czas, który prześnię. Taką modlitwą dziękuję co
                 dzień rano losowi, zabierając się do picia goryczy, którą on nam wszystkim podaje. Tym
                 głębszą zaś czuję dla niego wdzięczność, że mi zsyła coraz rozkoszniejsze marzenia. Każdy
                 człowiek - jak ktoś słusznie powiedział - ma dwie ojczyzny: jedną, w której się urodził, i dru-
                 gą, którą z historii pokochał. Taką drugą ojczyzną jest dla mnie Grecja. Jakże ja kocham tę
                 najpiękniejszą i najgenialniejszą córkę rodu ludzkiego, która nie udawała świętoszki gardzą-
                 cej ciałem, której uszu nie pieścił brzęk kajdan, a oczu - widok ciemności! I oto kiedyś śniło
                 mi się, żem przybył do Aten. Przechodząc koło Akropolu. spostrzegłem u jego podnóża Dio-
                 genesa. Leżał on pod ścianą na trawie okryty płaszczem i zamyślony liczył półgłosem coś na
                 palcach.
                      - Co to robisz, filozofie? - spytałem.
                      - Rachuję palce, czy mam wszystkie i czy mi kto w nocy jednego nie ukradł.
                      - Wstawaj, już późno.
                      - Nic pilnego, prześcignę jeszcze tych, którzy wcześniej poszli w drogę.
                      - Wątpię.
                      - Wątpisz? Mój nadwiślaninie - bo tak cię podobno teraz nazywają - głupiec tylko bie-
                 gnie, mędrzec idzie. Ludzie zerwawszy się pędzą przez minutę, ale zaraz zasiadają na popas
                 przez rok. Nie wierzysz? Wróć do tych, którzy mnie niby wyprzedzili o dwa tysiące kilkaset
                 lat i powiedz: w Atenach leży na ulicy niejaki Diogenes i utrzymuje, że człowiek powinien
                 być równouprawniony z drozdem, który tak sobie gwiżdże, jak go natura uzdolniła i za wroną
                 krakać nie obowiązany, że pięść w górę podniesiona nie jest berłem... Ach, nie, za wiele od
                 ludzi wymagam, powiedz im ode mnie tak: jeśli gromadka ich codziennie zbierze się na jed-
                                                                                                                              74






                 nym miejscu i razem popatrzy w ziemię i niebo, to ani bogowie ziemscy, ani niebiescy rozpę-
                 dzać ich nie potrzebują. Ale i tego nie pojmą. Bo widzisz, mój nadwiślaninie, ludzkość, naj-
                 spieszniej postępując, co lat sto uczy się podnosić liczby o jedną potęgę wyżej. Ponieważ
                 Grecy znają już podnoszenie do sześcianu, wypadałoby więc, że narody żyjące w dwa tysiące
                 lat później umieją wyrachowywać potęgę dwudziestą trzecią. Tymczasem niektóre z nich nie
                 doszły jeszcze do kwadratów. I ty każesz mi rano wstawać!
                      Stary cynik prawił jeszcze długo, ale jego szyderstwa w całości z powodów ode mnie
                 niezależnych przytoczyć nie mogę. Dodam tylko, że w końcu tak okropnie się zaśmiał, aż
                 mnie obudził. Przetarłszy oczy i odmówiwszy wspomnianą modlitwę, zacząłem czytać gaze-
                 ty.
                      Jedna z nich opisywała prześliczną historię. Niejaki p. Morawski przyjechał do miastecz-
                 ka Kobylina (w Poznańskiem) z woźnicą, który miał u czapki przypiętą biało-czerwoną ko-
                 kardę. Dwie te barwy nie podobały się władzom bezpieczeństwa publicznego, które zaskar-
                 żyły p. Morawskiego do sądu. Niższa Temida uwolniła go, ale wyższa, Kammergericht, do-
                 strzegła w owej kokardzie groźne dla Niemiec przestępstwo i ukarała winnego. Daremnie
                 tłumaczył się, że kolory biały i czerwony są barwami herbu jego i prowincji - Diogenes try-
                 umfował. Na ten raz o tyle niesłusznie, że jeżeli niedawno skazano w Poznaniu księdza i jakąś
                 pobożną niewiastę, która na kościelnym obrazie wyszyła swą prośbę do Boga, to przecie nie-
                 podobna było ułaskawić zwykłego śmiertelnika. Gdzie Bogu nie wolno przyjmować modłów
                 nie poświadczonych przez policję, tam przecie furman nie ma prawa przypinać sobie dowol-
                 nej kokardy.
                      P[an] W. Szymanowski, który łobuzom warszawskim (naturalnie tylko dawniejszym)
                 przebacza kradzież serdelków, a cyganerii literackiej budzenie dla żartu wszystkich apteka-
                 rzów w Warszawie i żebranie pod kościołem Dominikanów, nie przebaczył dotąd prasie po-
                 stępowej dosadnego języka. Wypłakał on już nad jej niegrzecznością dużo łez, które raz otar-
                 łem następującą uwagą: Szanowny panie, prasa postępowa może nieraz zgrzeszyła brutal-
                 stwem formy, ale nigdy nie dorównywa konserwatywnej w brutalstwie treści. I oto mam no-
                 wy tego dowód. Gazeta Warszawska pisze: Smutny tryumf [!]. Czasopisma materiali-
                 styczne [?], czerpiące natchnienie z Nalewek i Franciszkańskiej [?], o niewinności gałęzi
                 drzewa, spuszczającej się na drogę i rozrywającej suknie przechodniów, mogą być zadowo-
                 lone ze skutków swojej propagandy. Zeszłej nocy agenci policji śledczej upolowali w na-
                 szym mieście całe stado pilnych czytelników tych czasopism, którzy, będąc subiektami han-
                 dlowymi u współwyznawców starozakonnych, rozrywali suknie swoich chlebodawców i
                 wchodząc w zmowy ze złodziejami, pomagali im okradać właścicieli sklepów. Ma się rozu-
                 mieć, byli to niewinni jak owe niewinne gałęzie naddrożne, tylko zachodzi pytanie, czy sąd
                 kryminalny przychyli się do tak wysoko filozoficznego poglądu na sprawki filozofujących
                 zwolenników moralności niepodległej.
                      Bezeceństwo to w przekładzie na język prostszy brzmi tak: pisma postępowe chcą wy-
                 chowywać złodziei; odniosły wreszcie tryumf, bo grono ich czytelników pomogło do okra-
                 dzenia sklepów. Niechże teraz p. Szymanowski poradzi mi, jakim przyzwoitym imieniem
                 ochrzcić podobny wywód? Ale może trudno mu odczuć cudzą krzywdę, więc przypuśćmy, że
                 ja z podanego przed kilkunastu dniami w dziennikach naszych doniesienia wyciągnę taki
                 wniosek: pisma prawomyślne odniosły tryumf, bo pilna ich czytelniczka, pewna służąca,
                 ukradłszy rubli 50, dała jeden na mszę dziękczynną za powodzenie. Jak by się to nazywało.
                 Niegodziwością, potwarzą, szkalowaniem, urwisostwem - tak? A jak się nazywa tamto? Pew-
                 nie - trafną uwagą. Ale w takim razie niechże nam wolno będzie powiedzieć: ponieważ u nas
                 pism materialistycznych nie ma, ponieważ wolnomyślne nie głoszą bezwzględnej niewin-
                 ności moralnej, prawnej i społecznej, tylko psychologiczną, zatem trafną uwagą w pole-
                 micznym słownictwie konserwatyzmu jest takie spostrzeżenie, w którym fałsz kłóci się o
                 przewagę z obelgą. Na takie rozumienie rzeczy zgoda. Niejeden święty filozof odmawiał
                                                                                                                              75






                 zwierzętom również wolnej woli, z czego jednak nie wywnioskowano, że nie chciał tępić
                 szczurów. Gdyby żył między nami, dośpiewano by mu tę konieczność, tak jak dziś autorowie
                 trafnych uwag dośpiewują konsekwencję teoriom materialistów. Ale co znaczą owe na-
                 tchnienia, czerpane z Nalewek i Franciszkańskiej, owo domniemanie, że złodzieje byli pil-
                 nymi czytelnikami pism materialistycznych? Zagadkę tę rozwiązała dawno metoda walki
                 błotem: chwyta się je z pierwszej lepszej kałuży i ciska. Idzie tylko o to, aby obryzgać. I kto
                 to robi? Gazeta, która już sto lat przeżyła, która miała czas dojrzeć, wyrobić sobie poglądy
                 trzeźwe, beznamiętne, poważne, która co dzień daje bezpłatne lekcje Bismarckom i Ferrym.
                 O, ironio!
                      Umie ona jednak być bardzo wyrozumiałą w rubryce płatnych reklam, w której dała po-
                 mieszczenie     elegii   oficjalistów    p.   Wertheima,      prezesa    Towarzystwa       Fabryk     Cukru    i
                 zwierzchnika oskarżonego przez prasę o niemiłosierdzie dla podwładnych, a zwłaszcza dla
                 zmarłego nagle Fiedlera.
                      Widząc - piszą ci biedni ludzie - całą niesprawiedliwość, jaką wyrządzono naszemu pre-
                 zesowi, my, niżej podpisani oficjaliści fabryk cukru Walentynów, Tomczyn i Ostrowy, do-
                 tknięci do głębi, czujemy się w obowiązku wynurzyć publicznie całą naszą wdzięczność i
                 uznanie za ustawiczną pieczołowitość prezesa o dobro i los nas, oficjalistów, jako też robot-
                 ników fabrycznych, a będąc z nim w stosunkach długoletnich, zaznaczamy, że postępowanie
                 jego względem oficjalistów było przyjacielskie, a względem ludności fabrycznej ojcowskie.
                 Nie stawiał on nigdy wymagań niesłusznych lub siły przeciążających, lecz żelazną własną
                 wytrwałością w pracy daje nam nieustanny przykład, jak pracować należy.
                      Świadectwo dobre, szkoda tylko, że podpisane przez ludzi, którzy skakać muszą tak, jak
                 im obowiązek gra. Bo nie kwestionując szczerości powyższego zachwytu, spytajmy, jak dłu-
                 go korzystałby z pieczołowitości i ojcowskiego postępowania czcigodnego prezesa ten
                 śmiały oficjalista, który by na proteście nie chciał położyć swego nazwiska? Miły Jezu, ile to
                 się podpisuje kłamstw ze strachu i biedy! Na szczęście nikogo jeszcze w ten sposób nie uka-
                 nonizowano. Współczujemy też serdecznie z ofiarą bohaterów Walentynowa, Tomczyna i
                 Ostrów, którzy tak odważnie wynurzyli całą swą wdzięczność, ale wątpimy, czy ich oj-
                 ciec coś na niej skorzystał.
                                                           Nr 1, z 5 stycznia 1884
                      Święty bez głowy. - Rozum i poezja w zwyczaju.-Dzień miłości.-Psychologiczne
                 usprawiedliwienie życzeń. - Wspólny węzeł. - Posilny pokarm. - Dziwna przestroga i list
                 Franciszki. - Kłótnia w kościele Św. Katarzyny. - Rzym i Krym. - Nieprzyjaźń względem
                 Niemców i szynka westfalska. - Po czyjej stronie przewyżka. - Powinszowania.
                      Zwyczaj, straciwszy rację bytu, zachowuje często życie i wygląda jak ów święty w le-
                 gendzie, któremu odrąbano głowę, a on, trzymając ją w ręku, szedł ciągle. Takim świętym jest
                 zwyczaj noworocznych życzeń. Upowszechniają się już ofiary pieniężne zamiast uciążliwych
                 powinszowań, ale nieprędko ludzie zaprzestaną w dniu l stycznia wdziewać frak i oblatywać
                 znajomych lub zwierzchników. Ile razy jakiś stary pomysł człowieczy nie ma rozumu, zanim
                 go odtrącę, badam jeszcze, czy nie ma w nim poezji. Choinka, na której palą się świeczki i
                 wiszą pozłacane orzechy, jest dziwadłem, ale dziwadłem ujmującym. Podobnie i noworoczne
                 życzenia. Bo czy komu powiem: Bodaj cię Bóg strzegł, czy też: Bodaj cię diabeł porwał,
                 to na jego losy wywrze wpływ jednaki - żaden. Ani Bóg, ani diabeł woli mojej nie spełni.
                 Wiedzą o tym dziś niemal wszyscy, którzy sobie winszują zdrowia, szczęścia i pomyślności.
                 A mimo to winszują. Czemu? Nie pytam biedaków, służących, podwładnych, bo ci mają ja-
                 sny interes lub obowiązek, ale pytam ludzi niezależnych. Odpowiem za nich: dogadzają
                 szczerej potrzebie okazania swego szacunku lub przyjaźni. Jest to bardzo... poetyczne.
                                                                                                                              76






                      Odstawiwszy na bok charaktery wyjątkowe, których serce tętni dobrem innych, przyznać
                 musimy, że większość ludzi przez 364 dni w roku żyje samolubstwem. W pewnych odstępach
                 tej męczącej gonitwy za sławą, zyskiem lub chlebem odzywa się chęć wyrażenia swej sym-
                 patii komuś, co nam jako wzór przyświeca lub jako towarzysz zacną rękę podaje, więc jedne-
                 go dnia zrzucamy powszednie szaty egoizmu, przebieramy się w świąteczny strój miłości i...
                 składamy życzenia. Tyle razy człowiek dla człowieka jest wilkiem, że wszelkie objawy przy-
                 jaźni muszą mieć moralną, a przynajmniej poetyczną wartość.
                      Zresztą u nas objawy te mają większe niż gdzie indziej usprawiedliwienie psychologicz-
                 ne. Jeżeli w Niemczech katolik Windhorst spotka się l stycznia z twórcą kulturkampfu,
                 b[yłym] ministrem Falkiem, czego ci ludzie mogą sobie życzyć! Obaj są zdrowi, bogaci, pań-
                 stwo ich jest potężne, więc nie mają pragnień wspólnych. Podobnie Gladstone z Northcothem
                 i Taaffe z Herbstem. Tymczasem u nas (proszę zmniejszyć odpowiednio rozmiary przeciwni-
                 ków) ja z ks. Jagodzińskim, p. W. Szymanowski z Orgelbrandem, p. Kenig z p. K. Zalewskim
                 (tak mi się zdaje) itd. znaleźlibyśmy niezawodnie coś, na co byśmy dla obu stron się zgodzili,
                 chociażby np. ks. Jagodziński zastrzegł, że gorąco pragnie, ażeby mnie diabeł najbliższym
                 pociągiem do piekła porwał, a jego Bóg strzegł nawet od obowiązku wstrzemięźliwszego
                 wymyślania na Prawdę w Przeglądzie Katolickim. Unosi się nad nami albo raczej kryje
                 się w nas pewna suma marzeń łącznych, niezależnych ani od pozytywizmu, ani od katolicy-
                 zmu, ani od tego, czy Tygodnik Ilustrowany jest lepszym od Kłosów, a Kurier Codzien-
                 ny od Warszawskiego. Jeżeli człowiek lub ogół zbiedniał i ciężką pracą ratuje swój byt, a
                 nie mając chleba, zamiast niego lufy rewolwerowej jeszcze sobie do ust nie kładzie, musi
                 karmić się życzeniami. Co do nas, gdybyśmy poprzestawali na noworocznych, schudlibyśmy
                 jak grochowe tyczki. Dlatego też właśnie nie czekamy pierwszego stycznia, lecz każdego
                 dnia, gdy dwu z nas spotka się na ulicy, zaraz sobie czegoś życzymy. Ponieważ i ja to powta-
                 rzam często, nawet na tym miejscu (nie zawsze z powodzeniem), więc czytelnikom moim nie
                 składam osobnych powinszowań.
                      Wyłączę z nich wszakże kilku, w których imieniu p. K.B. przesłał nam z Rygi w Nowy
                 Rok kartą korespondencyjną następującą przestrogę: U petersburskich katolików, co się zwą
                 Polakami, nauka ich mistrzów od polityki nie idzie w las - niedawno dali tego dowody. A
                 ponieważ główna zasługa w tym, jak zawsze, należy się prasie warszawskiej, która wyśmieni-
                 cie zna się na ludzkich rasach i starannie pielęgnuje tradycyjny ogień świętych uczuć naszej
                 szlachty, przeto winszujemy jej nowego sukcesu (powodzenia), nie wyłączając od tego i
                 Prawdy, która nie zaniedbywa dolewać od siebie kropelki oliwy do tego ognia, przy czym
                 tylko życzymy, ażeby kiedykolwiek nie spaliła się w nim sama. I to napisano w imieniu
                 kilku czytelników Prawdy! Przysięgam, że prawda. Przed kilku laty, otwierając listy nade-
                 słane do redakcji, znalazłem w jednej kopercie następujący: Marny fikszatuarze! Isztotę,
                 która powstała z naszej zobopulnej szkłonności, ja tylko mam wychowywać? Niedoczekanie
                 twoje. Prendzej ty będziesz psy łapał, niż ja sama zjem to, coś ze mną ugotował. Dostałeś
                 większą garze, a mnie 5 rubli odmawiasz. Jeżeli mi natychmiast nie przyślesz dwa razy tyle,
                 jutro za-nioszę dziecko do cyrkułu albo do konsystoża. Franciszka. W pierwszej chwili po-
                 myślałem, że to jakiś wyzysk, gdyż grzechy zobopulnej szkłonności na moim sumieniu nie
                 ciążyły i z żadną Franciszką nie gotowałem - nic takiego, czego bym później jeść nie chciał,
                 ale spojrzałem na adres: Wielmożny XX, użędnik akcyzy. Dom był podany ten sam, więc
                 roznosiciel listów się omylił. Tym większego zdziwienia doznałem czytając kartę korespon-
                 dencyjną p. K.B. z Rygi, że adres był nasz. Ale muszę wyjaśnić prawdopodobne źródło omył-
                 ki. W zarządzie petersburskiego kościoła Św. Katarzyny od dawna wre gorsząca walka, której
                 echa odbijały się kilkakrotnie na kartach pism warszawskich. Nareszcie przed kilkunastu
                 dniami (dziwny zbieg z awanturą wiedeńską!) w samej świątyni rozegrała się skandaliczna
                 scena. D[nia] 25 grudnia, podczas kazania niemieckiego (które na ten dzień z kolei wypada-
                 ło), wyszedł ze mszą do głównego ołtarza - ksiądz polski. Ta manifestacja oburzyła Niem-
                                                                                                                              77






                 ców, zwłaszcza gdy ich kaznodzieja oświadczył, że skutkiem wyraźnej zniewagi musi swą
                 mowę przerwać. Wrzawa z nawy kościelnej przeniosła się do zakrystii, gdzie spór zakończo-
                 no kułakami. Otóż temu wszystkiemu winną jest... Prawda łącznie z całą prasą warszawską.
                 Franciszko, Franciszko, czego ty ode mnie chcesz! Anim nie miał z tobą zobopólnej skłon-
                 ności, ani nie jestem urzędnikiem akcyzy. Innymi słowy: szanowny panie K.B., pan nigdy
                 nie widziałeś Prawdy i nie jesteś tłumaczem żalu nawet kilku jej czytelników, bo pamię-
                 tałbyś, że my nie wtrącamy się w wewnętrzne sprawy żadnego wyznania, o ile one nie wy-
                 chodzą poza granice religijne. Czy 25 grudnia w Petersburgu mówił kazanie ksiądz niemiecki,
                 czy polski albo czy drugi powinien był zaczekać, aż skończy pierwszy, to dla nas jest zupełnie
                 obojętnym. To rzecz parafian, wiernych, którzy prenumerują Przegląd Katolicki, nie
                 Prawdę. A może wzburzony korespondent wywnioskował naszą winę w tym wypadku z
                 częstych wystąpień przeciw Niemcom w ogóle? Franciszko, cóż to znaczy, że ja mieszkam w
                 tym samym domu! Jeżeli przyjmiemy taką giętką logikę, to rzeźnik westfalski gotów niedługo
                 oskarżyć nas, że skutkiem dolewania oliwy do ognia przez Prawdę jakiś polski włóczęga
                 ukradł mu szynkę. Gdzie Rzym, a gdzie Krym? A co najważniejsza, po co ten rozdzierający
                 krzyk z powodu głupstwa? Ze katolicy polscy naruszyli porządek i popełnili gwałt, całować
                 ich za to nie myślę, ale jeżeli tego rodzaju kłótnia upoważnia Niemców do wzywania nieba o
                 pomstę, to cóż krzywdzeni, deptani, tępieni przez nich Polacy czynić powinni? Kiedy w Po-
                 znaniu skazano na długie więzienie księdza, który przyjął, i kobietę, która ofiarowała obrus
                 do kościoła z wyszyciem jednego wiersza pobożnej pieśni, p. K.B. nie napisał pewnie do ge-
                 richtu korespondencyjnej karty, nie posłał jej również do Kolnische Zeitung, która w spra-
                 wozdaniach z Rosji zamieszcza o nas najbezwstydniejsze kłamstwa. My w szczupłym gronie
                 prasy polskiej mówimy sobie więcej surowej prawdy niż tysiącgłowe dziennikarstwo nie-
                 mieckie. My z pewnością nie darowalibyśmy naszym rodakom, gdyby względem innej naro-
                 dowości dopuszczali się podobnych gwałtów jak Prusacy w Poznańskiem, a która gazeta nie-
                 miecka te rodzime niecnoty pod pręgierz stawia? Nie, panie, Temida nie miała nigdy w swych
                 wagach jednej szali, ale zawsze dwie. Gdybyśmy porzucili pracę we wszystkich dziedzinach
                 życia i nie robili nic innego, tylko popełniali zdrożności przeciw Niemcom, nie zdążylibyśmy
                 przez pół wieku wyrównać im niegodziwością.
                      Kłamstwo? Dobrze, ale w takim razie niech p. K.B. przyjmie od nas noworoczne życze-
                 nie: oby nas spotkała taka niedola, w jakiej dziś się znajdują najbardziej uciśnieni Niemcy.
                      Jacy my jesteśmy względem siebie okrutni - prawda?
                                                           Nr 7, z 16 lutego 1884
                      Co to jest historia literatury. - Jednożeństwo nauk. - Konkurs Biblioteki Warszaw-
                 skiej. - Wiek XVII. - Przeskakiwana otchłań. - Chleb prawdy. - Objaśnienia historycz-
                 ne p. M. Gorzkowskiego. - Kilka pereł mimowolnego humoru. - Lepiej, żeby malował. -
                 Sielankowa naiwność. - Jeszcze o znakologii. - Okólnik zagraniczny. - Pociecha dla kup-
                 ca z Pesztu. - Frutti di Varsavia.
                      Może to paskudny grzech, co to jest wszakże historia literatury - ja nie wiem. Ma być
                 nauką, a nie posiada żadnego określonego pola i żadnych granic. Jedni ją uważają za dzieje
                 poezji, powieści i dramatu, inni przyorują jeszcze kilka skib z umiejętności - z filozofii, pra-
                 wa, filologii i nauk przyrodniczych - inni ogarniają całą wiedzę wraz ze sztukami pięknymi i
                 wychowaniem publicznym. Jeżeli zgodzimy się na ten ostatni, najszerszy zakres, to łatwo
                 pojąć, że on przerasta siły ludzkie: nikt całej takiej literatury cywilizowanego narodu nie
                 przeczyta, a jeśli przeczyta, należycie nie oceni. Bo nie narodził się i nie narodzi tyle mądry
                 człowiek, który by z równą gruntownością zbadał historię astronomii lub nawet prawa i filo-
                 zofii. Musi on w tym lub innym dziale opierać się na sądach cudzych lub sypać ogólniki bez
                 wartości. Niedawne to jeszcze czasy, kiedy uczeni wykładali kolejno psychologię, teologię,
                                                                                                                              78






                 astronomię, antropologię, etykę itd., dziś każda z tych sióstr oddaje się innemu i ledwie jakiś
                 maruder tworzy z nich sobie harem, i płodzi niedołężne dzieci. Przypuszczam, że podobny
                 rozdział czeka gromadę dziewic zamkniętych w historii literatury: poezja będzie miała
                 swego oblubieńca, filozofia - swego, socjologia - swego, a wspólny ich dom zniknie lub ustą-
                 pi miejsce gmachowi, według planu Laplace'a, jednoczącemu w sobie całą twórczość i wiedzę
                 ludzką.
                      Ale chociaż mi się tak zdaje, nie odmawiam zasługi poważnej tzw. historykom literatury.
                 Żaden z nich nie zbada i nie przedstawi dziejów umysłowości nawet swojego narodu, ale zba-
                 dać i przedstawić może jakąś ich część i stronę. Dlatego zapisuję między cnoty czyn Biblio-
                 teki Warszawskiej, która, nie naśladując ks. Bismarcka wnoszącego do sejmu ponownie
                 wnioski od rzucone, pogrzebała swój Wzór obywatela współczesnego i wyznaczyła inny
                 konkurs: Obraz historii literatury polskiej w wieku XVII. Redakcja żąda, ażeby w tym ob-
                 razie uwzględniono nie tylko utwory literackie, ale także stan szkół, stosunki społeczno-
                 polityczne, wpływ przeniesienia stolicy i prace naukowe zarówno po polsku, jak po łacinie
                 pisane. Jestem gotów do 1000 rubli nagrody dołożyć moją głowę, że nikt tylu zadaniom nale-
                 życie nie podoła, ale część ich może spełnić umiejętnie i literaturę naszą poważnie wzbogacić.
                 Takiej zaś książki nie mamy. Wiek XVII jest w naszych dziejach skalistą, ciemną, trujące
                 pary wyziewającą otchłanią, którą każdy historyk piśmiennictwa polskiego chętnie przeska-
                 kiwał, a żaden do jej mrocznych głębin zejść nie chciał. Otóż redakcja Biblioteki Warszaw-
                 skiej rozumnie zrobiła wezwawszy badaczów do zapuszczenia się w tę przepaść, do oświe-
                 tlenia jej i wykazania, jakie tam organizmy się rozkładały, jakie istoty żyły, co lęgło się na
                 pożytek narodu, a co na jego zgubę. Dzieło proponowane - powiada ona - mające jedynie cel
                 naukowy na względzie, dalekie od rehabilitowania wieku XVII historii literatury polskiej,
                 powinno przedstawić obraz żywy - nie przesądzamy, czy mniej lub więcej sympatyczny -
                 byle prawdziwy. Brawo! Wychudliśmy na słodkich kłamstwach i chwalbach, spróbujmy
                 teraz gorzkiego chleba prawdy - notabene rzeczywistej, wolnej od przesądów i nie podykto-
                 wanej przez korzyść praktyczną. Dziejopisarze nasi już chleb ten od lat kilkunastu obficie
                 wypiekają, a dotąd nikt się nim nie otruł, co najwyżej tylko parę ciasnych gardziołek się
                 udławiło.
                      Na wszystkich świętych zaklinam p. Mariana Gorzkowskiego, ażeby nie stanął do kon-
                 kursu i nie zechciał swej nie nagrodzonej pracy wydrukować. Słynny ten mąż, który tyle razy
                 imię nasze w Europie swoimi objaśnieniami historycznymi kompromituje, ile razy je Ma-
                 tejko swoimi obrazami rozsławia, któremu mistrz krakowski zawdzięcza podobno nieszczę-
                 śliwe swoje natchnienia i zwrot klerykalny, ów mąż wydał znowu Wskazówki do nowego ob-
                 razu Jana Matejki Wernyhora z pobieżnym opisem o Kozakach w ogóle. W tym sznurecz-
                 ku są takie perły [mimowolnego] humoru, które p. Bartoszewiczowi radzimy w swym zbio-
                 rze pomieścić. I tak:
                      Str. 3. Przepowiednie lub wieszczby już w czasach najodleglejszych nie tylko wywierały
                 wielki wpływ na dzieje wszystkich krajów, lecz były nawet główną podstawą narodowego
                 istnienia (doskonałe na prima aprilis dla historii).
                      Str. 15. Obraz... wyobraża chwilę, gdy Wernyhora, siedząc na mogile w czasie wie-
                 czornym, ogłasza przepowiednie o Rusi i Polsce, wzbogacając sztukę krajową zasobem
                 historycznych mężów z naszej przeszłości (tego nie rozwikłałby sam Wernyhora).
                      Str. 16. U stóp jego leży lira, ów najstarożytniejszy na Rusi instrument muzyczny, jak
                 samo zresztą imię jego jest dowodem; nazwy bowiem: muzyka i lira sięgają czasów prawie
                 homerycznych jeszcze, a sam przymiotnik - mużyk, mużyki, określający stan wiejski na
                 Ukrainie, zdaje się wskazywać, że chłop, mużyk, zawierało pojęcie godności i wykształcenia
                 u ludu w muzyce i pieśniach w starodawnych wiekach. (Na użytek p. Gorzkowskiego mogę
                 ofiarować wiele podobnych wywodów etymologicznych. Star znaczy po angielsku gwiazda,
                 co dowodzi, że w Anglii mieszkali niegdyś Słowianie pijący starkę, od której im gwiazdy w
                                                                                                                              79






                 oczach błyskały; o tymże przekonywa step [stąpnięcie], które za czasów prawie homerycz-
                 nych odbywało się tam pewnie po stepach; podobnież smoke [dym] wykazuje, że pod Lon-
                 dynem krakusowski smok zjadł barana nadzianego siarką i że mu się potem z gardzieli ku-
                 rzyło itd.)
                      Str. 25. Odtworzenie postaci Wernyhory, jako proroka mającego w dziejach Rusi wiel-
                 kie znaczenie, zaliczyć potrzeba [pamiętajmy: odtworzenie] do cyklu tych znakomitych mę-
                 żów przeszłości, którzy dali dotychczas Matejce tło do różnych jego artystycznych obrazów.
                      Str. 25. Matejko poruszył już z grobów wszystkich prawie [!] u nas największych boha-
                 terów, zajrzał do głębi ich serca, rozpatrzył wszystkie czyny ich ducha na ziemi, a nawet
                 przeglądnął ich ruchomości, strój ich i szaty.
                      Takiego to największy malarz polski posiada komentatora!
                      Z dwojga złego wolałbym, ażeby p. Gorzkowski, zamiast pisać, zaczął malować i nawet
                 przysyłać swoje obrazy na wystawę Towarzystwa Zachęty Sztuk Pięknych. Przynajmniej
                 wtedy nie byłoby między nim a Matejką żadnej wspólności, nie musielibyśmy łączyć dwu
                 ludzi, z których jeden zdumiewa świat swym geniuszem, a drugi swą... naiwnością. P[an]
                 Gorzkowski wypowiada najniemożliwsze twierdzenia z taką sielankową prostotą, jak gdyby
                 wczoraj dopiero z łonem matki się rozstał. Przywłaszczyć nam jakąś prowincję (w przeszło-
                 ści), zrobić z rzeczownika przymiotnik, związać pokrewieństwem etymologicznym najróżno-
                 rodniejsze wyrazy, zapomnieć w zdaniu o gramatycznym subiekcie przychodzi mu łatwiej,
                 niż wyssać jagodę winną.
                      I oszczędzają go te same pisma, które skalpują felczerów i kramarzów za błędy styli-
                 styczne i gramatyczne na szyldach. Wyznaję, że tego pościgu nie rozumiem. Albo utrzy-
                 mywanie się języka polskiego jest dla nas obojętnym, albo nie szykanujmy tych, którzy go
                 używają, jak umieją. Szyldy żydowskie na Nalewkach są złe, polskie z błędami - także złe,
                 więc jakież dobre? Polskie poprawne. I ja wolę takie, ale nie będę nigdy wymagał, ażeby
                 pierwszy lepszy Chaim dawał do zredagowania swe napisy Małeckiemu, Kryńskiemu lub
                 nawet reporterowi trudniącemu się znakologią. Przed kilku dniami jeden z dzienników wy-
                 stawił na pośmiewisko okólnik handlowy zagraniczny, napisany złą polszczyzną. Co do mnie,
                 wcale z niej się nie śmiałem, owszem dziwiłem się, że firma zagraniczna używa naszego ję-
                 zyka wtedy, gdy miejscowe kochają niemiecki lub francuski. A chyba ani nasze znaczenie,
                 ani nasz handel nie przedstawia takiej potęgi, ażeby kupiec z Pesztu był obowiązany mieć w
                 swym kantorze dobrych stylistów polskich. Zresztą, gdyby on przyjechał do Warszawy i
                 przeczytał kilka pism, spożył porcję najcudowniejszych frutti di Varsavia - przeróżnych
                 sistowań, ankiet, promulgacji, oktrojowań, rymów w prozie, zabójczych powtórzeń jedne-
                 go wyrazu i tym podobnych przysmaków, powiedziałby sobie z otuchą: Jeszcze my tam, w
                 Peszcie, nieźle piszemy po polsku. Jeżeli w Warszawie tak wyrażać się wolno: Karol zna-
                 lazł suknię jedwabną wonią pachnącą, lecz pod wpływem silnego drgnienia zranionego swego
                 sumienia, pomimo zawiści dla korzyści swego rywala..., to w Peszcie, w Bukareszcie, Jas-
                 sach, Atenach lub Filadelfii swoboda polszczyzny nie powinna być mniejsza. Najspokojniej w
                 każdym z tych miast zacząłbym swój okólnik od słów: Robię Pana uważnym na moją firmę,
                 która itd.
                                                           Nr 8, z 23 lutego 1884
                      Dopełnienie zapust. - Kobieta z wężem. - Szturm do szpitala Dzieciątka Jezus. -
                 Nadmiar wiedzy wyższej i jej niedostatek między redaktorami. - Puklerz i port w życiu.
                 - Wygody konserwatyzmu. - Niwa i Kraszewski, Prawda i p. Sienkiewicz. - Ukłon
                 Piekarskiego. - Obojętność. - Deklaracja. - Forsowna protekcja. - Kociołek i garnek. -
                 Ciszej.
                                                                                                                              80






                      W tegorocznych zapustach naszych niczego już nie brak: przesunęły się długim szere-
                 giem wieczorki jedwabne i wełniane, maskarady, bale, tombole, nawet kuligi (bez tradycyjnej
                 sanny), a w końcu, zamiast ludowego niedźwiedzia, wystąpiła... kobieta z wężem. Przed
                 dwoma miesiącami jedno z pism, które niebo i ziemię chce uczynić większą własnością
                 swojego grona, zawołało do ojców i dzieci: prawo w tył - marsz! Dosyć mamy tej wyższej
                 nauki, która mnoży tylko proletariat nie przynoszący nikomu pożytku! Gdyby ta komenda
                 zabrzmiała była nieco wcześniej, sądziłbym, że z posłusznych jej rycerzy wyszła redakcja
                 Dziennika dla Wszystkich. Pismo to bowiem doniosło z najpoważniejszą miną, że z Gro-
                 dziska przybyła do szpitala Dzieciątka Jezus kobieta z wężem przy piersi, którego niepodobna
                 odjąć. Ponieważ dobre informacje rozbiegają się po mieście szybko, więc też natychmiast
                 obiegły szpital tłumy niżej i wyżej ukształconych, pragnące zobaczyć ową nielitościwie przez
                 gada ssaną niewiastę. Daremnie wywołujący i uciszający wszelkie wiatry miejskie Kurier
                 Warszawski przemówił do swych wyczekujących na ulicy czytelników, trzeba było gmachy
                 Dzieciątka Jezus zabezpieczyć policją, tak do nich szturmował (zapewne) proletariat nauko-
                 wy.
                      Boli serce, gdy patrzymy na takie sceny, ale jednocześnie bolą i boki od śmiechu. W
                 kraju, w którym każdy woła [cytata dosłowna] tylko: nauki, nauki, czy stróż, czy ekonom,
                 czy woźny, czy rzemieślnik, który upada pod ciężarem wyższej wiedzy, w tym kraju ist-
                 nieje redakcja wierząca, że kobiecie wpił się w pierś wąż, istnieją tłumy, które zdobywają
                 zdumiony tą napaścią szpital. Alboż nie wymowna ilustracja, nic piekielne szyderstwo życia z
                 komenderujących półgłówków! Mamy za wiele ludzi z wykształceniem uniwersyteckim, a nie
                 posiada go nawet trzecia część redaktorów warszawskich. Cóż tu dziwnego, że w światłych
                 organach opinii publicznej pojawiają się bajdy o wężach; cóż dziwnego, mówię, jeśli ludzie,
                 wołający: basta! - do stróżów i woźnych, pragnących dla swych dzieci nauki, nie przypusz-
                 czają, że słowo polskie wyjść nie posiada imiesłowu biernego i piszą: Przyniesiono mi wy-
                 szły właśnie spod prasy numer Kuriera Warszawskiego? Może wymaganie za wielkie?
                 No, mamy i takich redaktorów, którzy pokończyli tylko szkółki elementarne i którzy - to jest
                 najlepsze! - wyrzucają nieuctwo swym przeciwnikom i rozstrzygają wiekowe spory filozo-
                 ficzne. Są nawet między nimi po prostu idioci, których pierwszy lepszy figlarz może złapać w
                 pułapkę i przekonać, że np. Sevigne była przyjaciółką Epikura i pisała wraz z nim artykuły
                 przeciwko Talmudowi. Jeżeli zaś tak wygląda wyższa fala naszej inteligencji, czy podobna
                 żądać od toczących się spodem mętów, ażeby wyrzuciły z siebie - wiarę w węże? Wszakże
                 nie tylko ciemny lud, ale i średnie warstwy społeczne, karmione są ustawicznie najrozmait-
                 szego rodzaju bajdami, każdy poważny organ uważa sobie za święty obowiązek wpędzać je
                 w trzęsawiska przesądów, utrzymywać przy tym moralnym dziedzictwie, z którego wy-
                 właszczenie jest zbrodnią prasy postępowej - nihilizmem. Gdybym ja był stróżem tzw.
                 puklerza i jedynego portu, widząc tłumy zebrane przed szpitalem, powiedziałbym sobie:
                 Bardzo dobrze, bardzo dobrze, masy puklerza nie zrzuciły, a w tym jest odrobina i mojej
                 zasługi. Ale nasi jezuici we frakach nie zawsze lubią zjadać owoce własnego szczepu.
                 Utrzymać ogół w mroku chcą, ale gdy chłop wyciągnie z grobu trupa i odetnie mu głowę dla
                 wywołania w krowie obfitszego mleka, gdy zamiast ratować płonący dom, rzuci weń sól cza-
                 rodziejską, gdy lud zgromadzi się dla zobaczenia węża u kobiecej piersi - to nie są plony ich
                 zasiewu, temu... nie winien nikt (liberałów oskarżyć trudno), chyba diabeł. Czasem tylko z
                 ochrypłych od wstecznej komendy gardeł wyrwie się krzyk: światła, więcej światła!
                      Powtarzam zawsze: trzeba być nieprzyjacielem własnego szczęścia i wygody, ażeby u
                 nas nie zostać konserwatystą. Rycerz tego znaku może łamać po cichu wszystkie obowiązki i
                 prawa, a pomimo to nie przestanie być szanowanym. Jego głupota będzie się nazywała powa-
                 gą, brutalstwo - ferworem, zaciekłość - sprawiedliwym oburzeniem. Gdyby chorągiew postę-
                 pową wywiesiło takie pismo, jak Niwa, ta Etna wybuchająca błotem, ta korsarska łódź, wy-
                 pływająca ze swej szlacheckiej wysepki na dziurawienie statków wiozących płody spokojnej
                                                                                                                              81






                 pracy, ochrzczono by je niezawodnie rewolwerowym i rynsztokowym. A przecież Ni-
                 wa wraz z Biblioteką Warszawską i Ateneum zaliczaną była do organów poważnych.
                 Weźmy przykład świeży. Niedawno zamieściła ona z lekkiego ducha poczęty artykuł pt.
                 Proletariat naukowy przeciwko nadmiarowi wiedzy wyższej u nas. Musiało w nim roić się
                 dużo szkodliwych bąków, kiedy Kraszewski ów gołębiego serca Kraszewski, który nikogo
                 zaczepiać nie zwykł, a pochwały mierzy z czubem, porównał autora artykułu do człowieka,
                 który by pogasił świece, obawiając się ognia, i dowodził szkodliwości jego pożarem. Jakże
                 odpowiedziano grzecznie człowiekowi, który promienieje tyloma zasługami? Odpowiedziano
                 mu śród drwin, że opinię na Niwę szczuje i że spór ze starcem chorym i znękanym był-
                 by niewłaściwy. Proszę wyobrazić sobie, że w ten sposób zakończyła polemikę z Kraszew-
                 skim... Prawda! Co by to było! Co? Zaraz zobaczymy. Jakkolwiek p. Sienkiewicz już pod-
                 szrubowany został bardzo wysoko, jednakże Kraszewskim jeszcze nie jest. Otóż w nrze 3
                 Prawda pozwoliła sobie zaznaczyć, że język rusiński, którym mówią jego bohaterowie, nie
                 jest poprawnym. Autor tej uwagi został naprzód zburczany przez nietykalnego p. Sienkiewi-
                 cza, a następnie Niwa rzekła: Domyślać się łatwo, że idzie tu po prostu o usmarowanie
                 błotem niepospolitego artysty-pisarza, którego wielki talent i rychło zdobyta sława wielu bar-
                 dzo wyrobnikom pióra stają solą w oku, a szydłem w gardle... W granicach ogólnie obowią-
                 zującego, oficjalnego państwowego porządku istnieć musi drugi - normalny, którego hierar-
                 chiczne szczeble stanowią: cnota, rozum, talent, zasługa, słowem, wpływowa powaga, wspie-
                 rająca się na indywidualnych jakościach, stanowiących pewien rodzaj wytyczni, przykłado-
                 wych wskazówek dla ilości. Nieposzanowanie i podkopywanie wszelkiej powagi jest
                 uczynkiem występnym; wszelka junakieria czczej pychy... poczytywaną być winna za
                 pewien rodzaj moralnego nihilizmu. A gdyby tylko nas, współpracowników Prawdy, do-
                 puścić tam, gdzie nam na szczęście dojść trudno, to rychło bardzo poszlibyśmy o lepsze z
                 Albą i Torquemadą, z Cromwellem i Maratem, z Rigaultem i Ciuseretem. Krótko mówiąc,
                 jeśli dalej będziemy robili uwagi p. Sienkiewiczowi, to społeczeństwo ogarnie zgnilizna i
                 moralny nihilizm, a my będziemy nie donoszonym zawiązkiem Torquemadów, Maratów,
                 Cromwellów itd. Czyli p. Jackowi Soplicy z Niwy Piekarski na mękach bardzo nisko się
                 kłania. Z tego wściekle humorystycznego wywodu sens moralny wyciągnąć można tylko taki:
                 nigdy klika z bezwzględniejszą zuchwałością nie broniła swych niskich interesów i nigdy z
                 większą poniewierką pracy i zasługi przeciwników nie forytowała swoich protegowanych, jak
                 to czyni wielkopańska czeladka z Niwy. Przed kilku miesiącami pismo to przytoczyło skar-
                 gę Kuriera Poznańskiego (nadesłaną z Warszawy!) na obojętność względem p. Sienkiewi-
                 cza, na którego cześć nie zapieje żaden szczygieł literacki, żaden dziennikarz, choćby kilku
                 słowy, nie zwróci uwagi czytelników na jego znakomite dzieło [Ogniem i mieczem]. Ponie-
                 waż są gazety poważne i bezstronne, które, zamieszczając artykuły wstępne o przejeździe
                 pułkownika bułgarskiego przez Warszawę, nie wspomniały dotąd (po trzech latach) o Praw-
                 dzie; ponieważ są organa, które ją tylko czernią (Niwa) i nigdy nie znalazły ani jednego
                 słowa uznania dla nas; ponieważ p. Sienkiewicz jeszcze nie ukończył swej powieści, a już ona
                 jest oklaskiwaną, ilustrowaną, głoszoną za znakomite dzieło; ponieważ autor ten z bezprzy-
                 kładną nawet w naszej literaturze starannością jest tak dalece reklamowanym, że przez poło-
                 wę prasy przebiegła wiadomość o jego tryumfie w kuchni wiedeńskiej, gdzie popłynąć
                 miały łzy z oczu kucharki czytającej Janka Muzykanta - tylko więc rozbrykana bezczelność
                 może wyrzucać społeczeństwu lekceważenie p. Sienkiewicza, a prasę liberalną szkalować za
                 milczenie o jego utworze, który dopiero się drukuje. Naszych utworów po kilka lat nie za-
                 mieszczano nawet w bibliografii, a jednak nie protestowaliśmy. Chociaż p. Sienkiewicz tyle
                 złożył nam dowodów swej bezstronności, że jednego razu nas zwymyślał w Słowie, a
                 drugiego - zamieścił cudze wymyślanie, i chociaż cała jego publicystyczna działalność jest
                 dla nas wstrętną, przyznamy zawsze, że jest to powieściopisarz bardzo zdolny i pozostawi
                 literaturze utwory bardzo piękne. Nie znaczy to przecież, ażebyśmy wraz z jego przyjacielską
                                                                                                                              82






                 gawiedzią uważali go za fenomen, ażebyśmy nie mieli prawa do krytyki. Ma on być dla nas
                 solą w oku i szydłem w gardle. Dla kogo, proszę pana, nie-wyrobnika z Niwy? Czy dla
                 usunięcia podejrzeń wystarczy oświadczenie, że przyznajemy mu wyższość nad wszystkimi
                 nowelistami Prawdy? Po tej deklaracji czymże nas kłuć może? Redaktorstwem Słowa?
                 Nie zazdrościmy. Nieszczęściem p. Sienkiewicza nie jest prasa liberalna, ale głupkowaty
                 chór, który zamiast szerzyć wartość utalentowanego przyjaciela, ośmiesza go przesadą po-
                 chwał i niezręcznym ich egzekwowaniem u przeciwników. Dzięki temu chórowi forsownie
                 protegowany, budzi w literaturze przeciw sobie reakcję, budzi opór przeciw temu niecierpli-
                 wemu dyskontowaniu sławy. Gdyby on napisał tylko Szkice węglem, utwór znakomity, już
                 byśmy mieli dostateczny powód cenić jego talent. Ale bez uczuwania soli i szydła nie może-
                 my i nie potrzebujemy wypłacać mu tego, czego nie zarobił. Prawda systematycznie na-
                 pada go - i ta sama Prawda wkrótce pomieści szerszy rozbiór całej jego działalności, pod-
                 czas gdy czytelnicy Niwy znają go tylko jako bohatera czczonego wierzganiem ku oście-
                 niom prasy postępowej.
                      Szanowna Etno więc, nie rzucaj na nas swej błotnistej lawy. Jeśli sądzisz, że po drabinie
                 paszkwilu na przeciwników wprowadzisz przyjaciela do Olimpu, to bardzo się mylisz: oni nie
                 będą przez to ani o włos niżsi, a on ani o włos wyższym. Szlachecki kociołek, w którym go-
                 tuje się rosół z pana Mścisława i Jacka, niech nie przygania garnkowi, w którym siedzą postę-
                 powcy, bo może wnuki tych panów z linii żeńskiej nie będą znali nazwisk swych dziadów,
                 gdy niejeden postępowiec jakiś kącik w literaturze dostanie. W ogóle mniej ferworu, a wła-
                 ściwie łajaniny, panowie dobosze zwartego zastępu, który dotąd na jedną szpilkę nadziany,
                 końców jej nie pokrywa, bo tacy znakomici mężowie, tacy nienajemnicy, i niewyrobnicy,
                 tacy niezależni głośno krzyczeć i szkalować ludzi nie powinni. :
                      W tej chwili odbieram premium Echa Muzycznego i Teatralnego, sześć portretów: Ar-
                 rigo Boito, Patti, Pailleron, Modrzejewska, Żółkowski i - Sienkiewicz.
                      Mein Liebchen, was wilist du noch mehr?
                      Porcję wymyślań za to w kuchni Niwy - staluję.
                                                           Nr 13, z 29 marca 1884
                      Poważna kwestia. - Mickiewicz czy Sienkiewicz. - Homer, Tasso, Dante, Shakespe-
                 are itd. w jednej osobie. - Nie myślący, ale myśliwy. - Radziwiłł w krytyce. - Głosy z gro-
                 bu. - Pigułki Guyota w literaturze. - Skutki reklamy. - Zamiast poważania śmiech. - Fi-
                 dibusy Mickiewicza i nasza zasługa w jego kieszeni. - Przyjęcie Spielhagena i jego
                 skromność. - Bieda, Towarzystwa Zachęty Sztuk Pięknych. - Nieco o nieśmiertelności
                 różnych dusz.
                      Po odczytach hr. Tarnowskiego o powieści Ogniem i mieczem musimy teraz bardzo po-
                 ważnie namyśleć się: czy zamiast Mickiewiczowi nie należałoby raczej postawić pomnika p.
                 Sienkiewiczowi? Niech więc nasi rzeźbiarze zechcą się wstrzymać z wypracowywaniem
                 projektów, dopóki naród, a przynajmniej komisja, nie rozważy, co następuje:
                      Ostatecznie Mickiewicz był tylko Mickiewiczem, podczas gdy p. Sienkiewicz, według
                 zapewnień hr. Tarnowskiego, jest jednocześnie Mickiewiczem, Homerem, Shakespearem,
                 Dantem, Tassem, a może nawet Edisonem i Bismarckiem, tylko profesor krakowski tych i
                 innych nazwisk zapewne sobie podczas wykładu nie przypomniał. Daleko więc słuszniejszą
                 byłoby rzeczą uczcić posągiem męża, który łączy w sobie siły najpotężniejszych umysłów,
                 niż jednego, choćby najgenialniejszego poetę. Zresztą Ogniem i mieczem stoi na równi z Pa-
                 nem Tadeuszem, a p. Sienkiewicz może napisać utwór jeszcze znakomitszy, Mickiewicz zaś
                 nic już znakomitszego nie napisze. Z tych względów pytanie, czy zebranych składek nie nale-
                 żałoby użyć na pomnik dla redaktora Słowa, nabiera pierwszorzędnej wagi. Zdaje mi się
                 nawet, że nie tylko stańczycy krakowscy, którzy nie kupili ani jednego albumu Kopernika,
                                                                                                                              83






                 przyczyniliby się do pomnożenia ofiar, ale otworzyłyby chętnie swe kieszenie nawet inne
                 narody europejskie. Bo przecież żaden z nich nie posiada takiego olbrzyma, który by był i
                 Homerem, i Shakespearem, i Dantem, i Tassem itd. Czy wyobrażasz sobie, czytelniku, nie-
                 skończoność? Zapewne nie, ale się przed nią korzysz, chociaż więc obaj nie zdołalibyśmy
                 objąć myślą wielkości p. Sienkiewicza, jednakże na pomnik dla niego składkę damy, gdy ją
                 hr. Tarnowski zbierać zacznie.
                      Nie żartujmy wszakże, a zwłaszcza nie każmy p. Sienkiewiczowi opłacać kosztów tego
                 żartu. Sądziłem, że p. Tarnowski mimo swej słabości do autorów dobrze urodzonych i mimo
                 klerykalno-stańczykowskich gustów jest umysłem dość trzeźwym i nigdy zbyt daleko poza
                 granice ścisłego krytycyzmu nie przejdzie. Tymczasem jego odczyty o powieści Ogniem i
                 mieczem przekonały mnie, że w swych pogadankach umie być nie myślącym, ale myśliwym.
                 Gdym czytał jego żywe obrazy, w których Homer, Shakespeare, Dante, Tasso i Mickiewicz
                 wieńczą p. Sienkiewicza i wręczają mu lirę od Apollina, przypomniały mi się anegdoty o wy-
                 żłach, które stają do kuropatw wymalowanych na porcelanowej fajce, i o kaczkach nadzia-
                 nych wystrzelonym stemplem, a nawet chwilami stawał mi przed oczyma Radziwiłł Panie
                 Kochanku, jak przejeżdżał konno przez lufę armaty. Że hr. Tarnowski w krytyce będzie na-
                 śladował ks. Radziwiłła, nie sądziłem, bo mógł przecie wybrać sobie za wzór równie dostoj-
                 nego, a mniej facetnego przodka. Kłamać - rzecz ludzka, ale tak pływać, jak profesor krakow-
                 ski na cześć p. Sienkiewicza, to już - bez pretensji do humorystyki i bez lekceważenia rozsąd-
                 ku słuchaczów - niepodobna. Gdybyśmy takich krytyków posiadali trzech, Mickiewicz za-
                 wołałby z grobu: Mili potomkowie, jeśli mój Pan Tadeusz jest dla was tyle wart, co Ogniem
                 i mieczem, to doprawdy żałuję, żem go wam zostawił, a stary Will krzyknąłby niezawodnie:
                 Niech mi teraz lada baba rynkę na głowę włoży! W całej tej farsie najbardziej żal mi tego,
                 na którego benefis ona się rozgrywa. P[an] Sienkiewicz to pisarz nienadzwyczajnego i nie-
                 oryginalnego, ale w każdym razie dużego talentu, artysta niepotężny i niegłęboki, ale umieją-
                 cy ze świeżym wdziękiem kreślić miłe obrazki, tymczasem prawdziwie amerykańska rekla-
                 ma, sięgająca od Gazety Rolniczej aż do katedry publicznej i omal nie wysyłająca na War-
                 szawę komisjonerów z wyszytymi na ubraniu okrzykami jego sławy, przebrawszy miarę, za-
                 miast go podnosić, tylko ośmiesza. Dzięki tej reklamie stał się on Guyotem naszej literatury, a
                 jego utwory pigułkami uzdrawiającymi wszelkie choroby. Można było przewidzieć, że ta nie-
                 powściągliwa chwalba wywoła na koniec reakcję i rzeczywiście wywołała ją. P[an] Sienkie-
                 wicz, autor pięknych nowel i szerszego malowidła powieściowego, który - chociaż pokrywa
                 swym nazwiskiem figle warszawskiego Stańczyka i nie umie nakreślić sceny uroczystej bez
                 odmówionego przez bohaterów pacierza - nie rozlewa w swych utworach tak wstecznych
                 zamiarów i pojęć, ażeby go nawet przeciwnicy cenić nie mogli; ten pisarz, który zdobył sobie
                 zaszczytne stanowisko w literaturze i posiada wszelkie warunki, ażeby był ogólnie lubianym i
                 poważanym, dzięki p. Tarnowskiemu i spółce, dzięki śrubie kliki, która go wraz z sobą ponad
                 głowy śmiertelnych gwałtem wypycha, bywa nieraz przedmiotem ironicznych w prasie
                 uśmiechów. Żałuję go - szczerze żałuję, chociaż dozwolono mu z góry patrzeć na Homera,
                 Shakespeare'a i Mickiewicza. Wyrzucony tak wysoko, musi spaść tym prędzej. Więc panowie
                 Radziwiłłowie, czyby dla dobra waszego protegowanego nie należało umiarkować nieco bla-
                 gi, tym więcej gdy podobno wszyscy zgadzamy się na to, że geniusza śród nas obecnie nie
                 ma, że Mickiewicz miałby prawem zapalać sobie naszymi dziełami fajkę, a całą zasługę p.
                 Sienkiewicza i nas, współczesnych, mógłby włożyć do kieszeni od kamizelki i niezbyt byśmy
                 mu nią ciążyli.
                      Podczas gdy nasz autor dowiadywał się w Krakowie, jak jest bezmiernie wielkim, słynny
                 powieściopisarz niemiecki, Spielhagen, usłyszał w Petersburgu, jak jest małym. Jedna część
                 prasy przygotowała mu owację, a druga kocią muzykę. Ta ostatnia nie pojmuje nawet, jak
                 można było pochylać dumne czoła przed człowiekiem, który ostatecznie aż nadto jest wyna-
                 grodzonym, jeśli kilka jego utworów przetłumaczono na język rosyjski. Me Hercle, i ja tak
                                                                                                                              84






                 sądzę! Spielhagen! Przeciągnąwszy drobno wiązaną sieć przez literaturę rosyjską, można by
                 takich płotek na-łowić korcami - nawet w samym łożysku Nowoje Wremieni. Na przykład
                 p. Burenin lub Zasminow! Wolne żarty, odpowie p. Suworin, chociaż dostrzeżona różnica na
                 niekorzyść własnych współpracowników nie powtrzymuje go od skalpowania Spielhagena.
                 Tego wymaga prawdopodobnie polityka, która uczy: jeżeli jesteś słowianofilem, bądź słowia-
                 nożercą i głoś, że cudze bogi w twojej ojczyźnie kominy wycierają. Chociażbyśmy wszakże
                 uwierzyli publicystom petersburskim, że słynny autor niemiecki niewart jednego toastu alem-
                 bikówką, musimy przyznać, że jest to człowiek dziwnie skromny. W chwili, gdy mu składano
                 hołdy, nie dał do zrozumienia, że w jego głowie, jak ziarnka w makówce, siedzą: Homer,
                 Dante, Tasso, Shakespeare i Mickiewicz, ale pomimo europejskiego rozgłosu oświadczył, że
                 jest talentem średniej miary, że do genialności pretensji nie ma i że dowody uznania wcale
                 go nie zaślepiają. Gdyby go witał p. Tarnowski, powiedziałby niezawodnie: mylisz się, Her-
                 kulesie, Tezeuszu, Cezarze, Napoleonie literatury! Prawą brwią przypominasz Hannibala,
                 lewą - Goethego, czołem - Kolumba, półbródkiem - Sofoklesa, a i w kołnierzykach twoich
                 nietrudno dostrzec Shakespeare'a, tak jak znowu w chustce na szyi - Byrona! [...]
                                                          Nr 14, z 5 kwietnia 1884
                      Czasy i obyczaje. - Ischia. - Walka z kanarkiem. - Zniszczenie róży. - Duch czasu. -
                 Rozgrzebywanie mrowisk. - Zagadnienie matematyczne i formuła taszkientców. - Roz-
                 koszne widoki. - Patrioci na licytacji międzynarodowej - Miłość za tanie pieniądze. - Nie-
                 snaski w łonie pierwszej wyprawy polskiej do Afryki. - Stary duch. - Idealiści śpiewający
                 na nutę pozytywistów. - Nowe artykuły spożywcze. - Narada.
                      O tempora, o mores! Nieraz zdaje mi się, że widzę Ischię. Była sobie mała, skalista, ubo-
                 ga wysepka. Pewnego wieczoru, gdy jej mieszkańcy rozmyślali spokojnie o jutrzejszej pracy
                 lub szczęściu, podziemny wulkan wstrząsnął nią, zwalił domy i pozabijał ludzi. Tu z rumowi-
                 ska wygląda ręka lub noga, tam zdruzgotany wazon obrzucił skorupami zmiażdżonego muła,
                 tam znowu na kolumnie zawisła kołyska, gdzie indziej z gruzów dobywa się jęk lub zakrwa-
                 wione ciało. Pytasz niewidzialnego anioła śmierci, który przechadza się po owym strasznym
                 cmentarzu, na co to zniszczenie, mordy i boleści? Tak sobie, odpowiada ci szumem wiatr dzi-
                 ki, wulkan chciał spróbować swej siły. W iluż ofiarach nie ma rozumniejszego celu!
                      I mnie przejmuje nieraz duch czasu. Dawniej, gdy spojrzałem na kanarka świergoczącego
                 w klatce, słuchałem go. Dziś biorę sękaty kij w rękę i wołam: Ty żółty zbrodniarzu, hugono-
                 cie, czemu nie gwizdasz kozaczka? Tra ta, ta, ta, ra ta, ta, ta - słyszysz? Kanarek słyszy, ale
                 milczy albo ciszej wywodzi swoje trele. Stawiam. go na blasze kuchennej, podpalam mocniej
                 ogień, aż mój ptak, osłabiony żarem, pada na dno klatki. Wtedy wynoszę go w chłodniejsze
                 powietrze i powtarzam: tra ta, ta, ta... O nieba, z jakim gniewem załamuję ręce, widząc upór
                 tej drobiny, którą bym przecież mógł zgnieść dwoma palcami! Daremne gniewy, ja: tra ta, ta,
                 a on: dzir, dzir, dzir...
                      Dawniej, gdy spotkałem w ogrodzie różę, zachwycałem się jej kwiatem, dziś naprzód
                 ścinam ją laską, później odchodzę kilka kroków i lubuję się widokiem posmutniałego krzaka,
                 wreszcie, pomyślawszy, że on znowu może zakwitnąć, rzucam się na niego i wyrywam z ko-
                 rzeniem. No, nie drzyj z oburzenia, czytelniku, bo robię to tylko we śnie, gdy mną owładnie
                 odbity w rojeniach - z rzeczywistości - duch czasu. A kto winien - jak nie ci, że ja miewam
                 takie sny - ci z Nowoje Wremieni? Redakcja tego pisma, nie czekając wiosny, wysłała aż
                 dwu swoich współpracowników, którzy się bardzo wesoło bawią. Chodzą oni po lesie i wy-
                 szukują mrowisk; znalazłszy je, rozgrzebują patykiem i wielką im to sprawia przyjemność,
                 gdy biedne mrówki wybiegną ze swych kryjówek i zaczną się roić na zburzonym gnieździe.
                 Ucieszeni wędrowcy wołają do siebie:
                      - A to robaczki się kręcą!
                                                                                                                              85






                      - Fraszka - mówi drugi - one znowu zniosą igiełki i ułożą jak dawniej.
                      - A gdyby tak nalać witrioleju!
                      - Boska myśl, a jeszcze lepiej zapalić na wierzchu ogień!
                      - I podsypać prochem - cha, cha, cha!
                      Obecnie ci panowie rozwiązują bardzo ważne zagadnienie matematyczne, mianowicie
                 myślą nad tym, jakim sposobem pozbawić nas wymiaru trzeciego, niezbędnego dla wszyst-
                 kich ciał bryłowatych, i ograniczyć do dwu wystarczających powierzchni? Mnie samego bar-
                 dzo ta zagadka interesuje, chociaż zdaje mi się, że pp. współpracownicy Nowoje Wremieni
                 nie wynajdą lepszej formuły od tej, którą wynaleźli taszkientcy Szczedrina. Bo to duch czasu.
                      Duch ten, który mnie nabawia tak okropnych snów, dokuczałby nam bardzo, gdybyśmy
                 jednocześnie nie używali najrozkosz-niejszych a rzeczywistych widoków. Boże, gdy pomy-
                 ślę, że Modrzejewska zbiera laury - w New Yorku, Kochańska - w Londynie, Mierzwiński -
                 w Wiedniu, a Manowska - w Warszawie, czuję się tak szczęśliwym, tak wynagrodzonym za
                 wszystkie cierpienia, że pragnę stanąć w drodze do grobu i zawrócić do kolebki, ażeby naro-
                 dzić się po raz drugi. Nędza na miejscu, bogactwo własne w wywozie - czegóż jeszcze można
                 żądać więcej?
                      O, moje ojczyste lasy!, woła wzruszony szlachcic i  sprzedaje drzewo Niemcom.
                 Miło śpiewać obcym, ale najmilej swoim, pisze w Ziarnie Kochańska i odtąd nigdy nie
                 śpiewa - swoim.Jestem Polakiem, wywodzi w Echu Muzycznym p. Mierzwiński i przejeż-
                 dżając przez Warszawę, nawet nie zajrzy do opery poleskiej. Dobrze robi ten szanowny pa-
                 triota; dosyć, gdy przyśle swej ojczyźnie czuły liścik, najnowszą fotografię i wycinki z gazet
                 zagranicznych - gardła dla niej za tanie pieniądze zdzierać nie będzie. 100 tysięcy franków za
                 sezon, a miłość w czynach się znajdzie. Za kilka tysięcy rubli rocznie kochać trudno. Za taką
                 cenę kochał kiedyś Dobrski, Troszel, Rivoli - safanduły. Dziecinny np. ten Dobrski! Gdyby
                 był pojechał do Petersburga, gazety tamtejsze również spierałyby się o pochodzenie jego bie-
                 lizny jak p. Mierzwińskiego. Został jednak i, nie przysięgając w Ziarnie, śpiewał tylko swo-
                 im. Dziś inny duch czasu. To, co przed dwudziestu jeszcze laty uważaliśmy za wynaturzenie
                 się, obecnie nas zachwyca. Kto wie przeto, czy idąc w tym kierunku dalej, nie rozstrzygniemy
                 praktycznie kwestii - istnienia w dwu wymiarach. O tempora, o mores! [...]
                                                         Nr 15, z 12 kwietnia 1884
                      Koszary na miejscu Parnasu i Akademii. - Co widać i co słychać. - Niezdrowy czas. -
                 Praca ducha i praca dynamitu. - Zniesienie jednego przykazania. - Temat dla obecnej
                 humorystyki. - Europa nago. - Nowoje Wremia jako pedagog wieku. - Patrzący na
                 gwiazdy. - Bankructwa. - Gnicie kapitalizmu. - Środki przeciw odklejaniu marek i oszu-
                 stwu z biletami. - Zasady etyki jako dar noworoczny. - Książka dla dzieci. - Wara! -
                 Różne gusty.
                      Gdzie Parnas, gdzie Akademia lub Stoa lub ogród Epikura? Widać natomiast koszary i
                 uwijających się koło nich spiskowców z paczkami dynamitu. Dziś w Europie słychać tylko
                 rytm musztrujących się wojsk, komendę reakcji, dzikie groźby głodnych, szepty sprzysiężo-
                 nych i huk min. Żaden śpiew poety nie czaruje ludzkości, żaden głos mędrca nie rozpala na
                 jej drodze świateł nowych. Żyjemy w epoce, w której uczucia spokojne nikną, rozum ślepnie,
                 tylko zęby zgrzytają. Wychodzą nowe książki, ukazują się nowe dzieła sztuki, ale nie mają
                 one już siły do wstrząśnienia światem lub on zdolności do drgnięcia przed nimi. Wszystkich
                 owładnęła obojętność na pracę ducha, który w pijaństwie i szałach rodzi dzieci wątłe, skrofu-
                 liczne i ułomne. Okropny, niezdrowy czas! Piersi oddychają zemstą, głowa mroczy się gnie-
                 wem, serce uderza namiętnościami. Na stu ludzi rozsądnych nie wypada jeden, który by badał
                 trzeźwo i sądził sprawiedliwie. Narody i żywioły społeczne już nie bratają się, nawet nie kłó-
                 cą, ale warczą przeciw sobie, wyją, gryzą się jak rozjuszone zwierzęta. Ponad Europą ciągle
                                                                                                                              86






                 przelatują jakieś złowrogie race lub na jej sklepieniu odbijają się łuny pożarów. Przyłóż ucho
                 do ziemi - usłyszysz jęk, wściekłe i rozpaczliwe krzyki. Tak niedawno, bo lat temu kilka,
                 brzmiała wrzawa rozpraw nad twierdzeniami Comte'a, Darwina, Haeckla, Taine'a, zajmowa-
                 no się wykopaliskami Schliemanna lub odkryciami Pasteura; dziś, z każdym dniem bardziej,
                 bezrobocia, zmowy robotników, płace fabryczne, a nade wszystko dynamit karmi uwagę
                 ogółu. Pomału, jak na wojnie, tracą moc prawa moralne, a wszystkie czyny równają się z sobą
                 w wartości. Wysadzenie w powietrze pociągu kolei z kilkoma setkami niewinnych ludzi uwa-
                 żanym jest za czyn bohaterski. W Wiedniu anarchiczni socjaliści mordują nie tylko policjan-
                 tów, którzy ich ścigali, ale wekslarzów i szewców, którzy mieli pieniądze. Zabijać - zabijać - i
                 zabijać. Piąte przykazanie dekalogu zniesione. Wkrótce już rysownicy nie będą w pismach
                 humorystycznych przedstawiali chłopczyków palących papierosy, ale nabijających rewolwe-
                 ry. Bo nawet najspokojniejsi i najbojaźliwsi marzą o tępieniu ludzi. Ci pragnęliby zniszczyć
                 kilka milionów pewnej klasy społecznej, tamci - kilka milionów pewnego narodu. Co naj-
                 mniej - kilka milionów! Już i dzieci bawiąc się ustawiają sobie z krzeseł maszyny mające od
                 razu zabijać całe korpusy wojska. Czyż tak źle z sobą rozmaitym stanom i narodom? Czy
                 wzajemna ich nienawiść natężyła się tak strasznie, że tylko w walce na śmierć znajduje dla
                 siebie nasycenie? Zapewne, ale chociażby nawet przed naszymi oczyma spełniała się nieubła-
                 gana konieczność, jest ona straszną. Straszną dla współczesnych jest owa pora, w której gło-
                 wa Minerwy zamienia się na wężowy łeb Meduzy, w której milkną szlachetniejsze uczucia i
                 głębsze myśli, a tylko na ołtarzu boga zemsty odbywają się nieprzerwane całopalenia. Wnuki
                 lub prawnuki obecnych pokoleń może skorzystają z tych zgrzytań, skoków do gardła, ude-
                 rzeń, wybuchów i morderstw, ale my skazani jesteśmy na oglądanie natury człowieka ze stro-
                 ny najbrzydszej. Europa obnaża się, pokazuje swój bezwstyd, swoje trądy i rany.
                      A cóż my robimy, my, w swoim małym gniazdku na wielkim drzewie świata cywilizo-
                 wanego? My tulimy głowy przed jastrzębiami, wsłuchujemy się w odgłosy walki, a także -
                 czytamy Nowoje Wremia i... bankrutujemy. Szanowna gazeta czuje nie pohamowaną chęć
                 rozdzierania śledzi, kurcząt, owiec  całych narodów. Staje przed nami, ogląda ze wszystkich
                 stron, rewiduje, mruczy, grozi, wreszcie krzyczy: Wy, wy... patrzycie na gwiazdy! My mil-
                 czymy, ona unosząc się, wrzeszczy: Na gwiazdy? Patrol! Czcigodne, zacne Nowoje Wre-
                 mia! Czyż ci zabrakło śledzi, kurcząt, owiec? Kant przy wykładach darł tylko pióra, ale
                 prawda, on inaczej pojmował ,,rozum praktyczny. Bądź co bądź, pamiętaj, że gdy kiedyś -
                 jak mówi Borne - zostaniesz zardzewiałą tarczą i wołać będziesz do słońca: daj mi blasku!
                 Ono ci odpowie: wprzód oczyść się!
                      I bankrutujemy. Dlatego właśnie karnawał był tak hucznym. Kpem nazwał się ten, kto
                 przynajmniej raz nie wyprawił balu z tańcami do białego dnia i winem do syta. Pod koniec
                 zapust nie brakło nawet poświęceń: zaczęto urządzać ,,wieczorki wełniane. Jeżeli żony i cór-
                 ki tureckich świętych nie w jedwabiu składają ofiary Terpsychorze, to przecież jest w tym
                 dużo zasługi. Wyhulawszy się w stolicy i na prowincji, gęściej niż przedtem bankrutujemy -
                 wszyscy, już nie tylko kupcy i przemysłowcy, ale ziemianie, rzemieślnicy, arystokraci - gro-
                 madą. Przodem idą łotry i marnotrawcy, za nimi nieszczęśliwi, w końcu, pociągnięci w ot-
                 chłań przez jednych i drugich, bogaci. Grunt pod nogami z wolna obłamuje się, aż wreszcie
                 pozostaje krawędź cienka jak ostrze noża, na której jedni balansują, drudzy z niej spadają.
                 Gdzie koniec? Albo ja wiem. Taki lub inny plaster łagodzący złego nie wyleczy. Kapitalizm
                 gnije i gnić będzie pomimo wszelkich środków dezynfekcyjnych, bo czerpie swe soki ze
                 złych instynktów ludzkich, będących konieczną przymieszką tego materiału, z którego natura
                 lepi człowieka.
                      Są lekarze, którzy szczerze wierzą, że jeśli podręcznik medycyny dla pokonania gorączki
                 radzi dać chininy, chinina musi ją usunąć. Rzeczywiście usuwa albo nie, chociażbyśmy zapi-
                 sywali ją nie w gramach, ale w korcach. Dostrzeżono, że konduktorzy tramwajów popełniają
                 nadużycia przy sprzedaży biletów i zalecono... lepszy dozór. O, naiwności, tak szybko zni-
                                                                                                                              87






                 kasz, że każdy ślad twych lotnych stopek jest mi drogim! Jeśli kto mówi: najlepszym sposo-
                 bem oduczenia poczthaltera, ażeby nie odklejał marek i nie niszczył listów, jest złapanie go
                 na gorącym uczynku i wsadzenie do kozy, to natychmiast widzę odcisk owej naiwności, która
                 nie przypuszcza, że jeszcze lepszym sposobem byłoby podwyższenie pensji winnemu. Po-
                 dobnie z konduktorami. W ciepłym pokoju i z pełnym żołądkiem łatwo uczyć moralności, ale
                 proszę po kilkanaście godzin codziennie jeździć tramwajem w zimna i upały za 30 rubli mie-
                 sięcznie, których znaczną część oskubują kary! Towarzystwo tramwajowe prowadzi wzglę-
                 dem swych oficjalistów nielitościwy wyzysk, zmuszając ich po prostu do nadużyć.
                      - A bilet? - upomniałem się raz u konduktora.
                      - Na co panu? - spytał.
                      - Dla ścisłości.
                      - Ach, gdybyś pan wiedział, jakich ja doznaję ścisłości, mając nieraz kilkanaście rubli
                 miesięcznie! Dorożkarz zrysuje wagon - płać, konia furman uderzy - płać, poduszkę ktoś ro-
                 zedrze - płać, co zostanie?
                      Nie próbowałem odejmować, a raczej uczułem chęć odjęcia nieco z zysków Towarzy-
                 stwa na korzyść jego murzynów, którzy powinni mu za składkowe pieniądze w darze nowo-
                 rocznym kupić... Zasady etyki Spencera.
                      Spółka Nakładowa ma wydać pod koniec tego roku książkę dla dzieci. Ponieważ nie po-
                 siadamy wybitnych do takiej pracy talentów, wydawcy więc zaprosili stu kilkudziesięciu zna-
                 nych pisarzów polskich do złożenia ofiar dla dzieci. Powieściopisarz, poeta, uczony, chociaż
                 temu rodzajowi literatury sił swoich nie poświęca, jednakże przy dobrej woli potrafi przemó-
                 wić do młodocianych czytelników bajką, powiastką, wierszykiem lub przystępną lekcją. Bę-
                 dzie to zbiorek ciekawy, oryginalny i - mam nadzieję - znakomity. Obok Kraszewskiego, Je-
                 ża, Orzeszkowej, Morzkowskiej stanie Prus, Bałucki, Bliziński, starsi i młodzi, w długim sze-
                 regu ludzie talentu i zasługi, otoczeni dziećmi. Jeżeli do takich słuchaczów przemawia Tyn-
                 dall, czemuż by nasi pisarze zająć ich nie zdołali? Jest to nie tylko możliwość, ale i obowią-
                 zek. Pierwsza nauka nie jest zadaniem tak małoznacznym, ażeby je powierzać partaczom,
                 bezmyślnym bajarzom i mdłym rymopisom.
                      Jakkolwiek książka jeszcze nie gotowa i jakkolwiek wezmą w niej udział autorowie naj-
                 powszechniej szanowani, już jakiś konik świętej rodziny zdążył w jednym z pism kopnąć
                 wydawców i ostrzec społeczeństwo. Wara od dzieci!, woła. Od czyich? Od twoich? A któż
                 by twoje owoce, szanowny mężu, chciał daleko odrzucać od jabłoni! Niech dojrzewają i spa-
                 dają, jak ich ogrodnikowi się podoba. Ale nawzajem wara od naszych! [...]
                                                           Nr 20, z 17 maja 1884
                      Sprawa Kraszewskiego. - Dwa rozwiązania zagadki. - Oskarżony i prokurator. -
                 Uwagi teoretyczne. - Wiara i niewiara. - Wystawa kucharska. - Przeciskanie się naszej
                 sławy do Europy. - Pożyczka p. Kramsty i radość Now[oge] Wremieni. - Protekcja
                 Kuriera Warszawskiego] w niebie.
                      Prawdopodobnie utoną w tajemnicy końce tej przykrej sprawy, która zawiodła Kraszew-
                 skiego przed sąd państwowy w Lipsku pod zarzutem zdrady kraju (Niemiec). Między aktem
                 oskarżenia a zeznaniem podsądnego zachodzi tak olbrzymia różnica, a materiał dowodowy
                 jest tak szczupły, że o niewątpliwym wykryciu prawdy mówić trudno: jedna strona, tj. rodacy
                 Kraszewskiego, muszą się zadowolić wiarą w jego słowa; druga, tj. Niemcy- domniemaniami
                 i sprawiedliwością swego trybunału. Jeżeli przeto ktokolwiek z nas zastanawia się nad tą za-
                 gadką, to może tylko oceniać jej rozwiązania warunkowe i wyprowadzać wnioski teoretyczne,
                 stawając kolejno bądź na stanowisku podsądnego, bądź na stanowisku prokuratora.
                      Kraszewski usprawiedliwia się: konserwator biblioteki polskiej w Paryżu, Bronisław Za-
                 leski, prosił mnie w imieniu redakcji jakiegoś francuskiego dziennika o ścisłe korespondencje
                                                                                                                              88






                 wojskowe z Niemiec. Ponieważ był to człowiek biedny, a to pośrednictwo obiecywało mu
                 zyski, wynalazłem więc kilku ludzi odpowiednich, między innymi kapitana Hentscha i Adie-
                 ra, którzy przez moje ręce dostarczali pożądanego materiału i odbierali za to wynagrodzenia.
                 O ich podstępnym czerpaniu ze źródeł zakazanych i o zużytkowywaniu wykradzionych ta-
                 jemnic na korzyść rządu francuskiego nie wiedziałem, jestem więc niewinną ofiarą podejścia.
                      Tymczasem prokurator odpiera: ponieważ żadne pismo francuskie owych koresponden-
                 cyj nie drukowało i drukować nie mogło, ponieważ, jak przekonywają listy, Kraszewski ku-
                 pował najchętniej wiadomości dobyte spod pieczęci tajemnicy wojskowej, ponieważ je świa-
                 domie obstalowywał i hojnie płacił, przeto jako obywatel saski jest winnym zdrady kraju.
                      Przyłóżmy miarę moralną do obu tych tłumaczeń.
                      Pierwsze żadnemu zarzutowi nie podlega. Za rolę, którą grałem bez mojej wiedzy i woli,
                 nie odpowiadam.
                      Inaczej rzecz się ma z drugim. Tu Niemiec rozumuje tak: Kraszewski do nas schronił się,
                 przyjął nasze obywatelstwo, używał naszych praw i swobód, nie powinien nas był zdradzać,
                 zwłaszcza zdradzać nie na korzyść własnego, ale obcego, a nam wrogiego kraju. To już nie
                 patriotyzm, ale najem śledczy, który my prawnie musimy karać, moralnie - potępiać, a poli-
                 tycznie - mścić. Gdyby Kraszewski dopuścił się istotnie takiego przestępstwa, zdjąwszy jedną
                 ręką przed nim kapelusz, drugą rzuciłbym na niego kamieniem. Podobna służba nie przystoi
                 żadnemu człowiekowi uczciwemu, a tym mniej zajmującemu najwydatniejsze stanowisko we
                 współczesnej literaturze swego narodu. Zresztą nie rozumiem etyki łatanej wykrętami, nie
                 rozumiem kompromisów z sumieniem, nie rozumiem wywabiania plam z jakiegoś charakteru
                 wielkością jego umysłu lub zasługami. Ale, jak rzekłem, Kraszewskiemu świadomej zdrady
                 nie dowiedziono, wobec zaś nieprzekonywających świadectw pozostaje nam tylko wierzyć
                 jego zapewnieniu: Igrałem z ogniem bezwiednie. Sąd lipski wiary takiej nie żywi i żywić
                 nie może, poszlaki pchają go ku silnemu podejrzeniu, smutny więc dla Kraszewskiego rezul-
                 tat jest prawdopodobnym. [...]
                                                          Nr 26, z 28 czerwca 1884
                      Powódź w gazetach. - P[ani] Izabela Ryxowa. - Pyszny widok. - Westchnienie filan-
                 tropa. - Woda i ogień. - Wianki, które nie mogły być puszczone. - Im gorzej, tym lepiej. -
                 Skarga artystki. - Satyry K. Opa-lińskiego. - Dziwny zwyczaj p. K. Bartoszewicza. -
                 Wniosek do laski sejmu literackiego w przedmiocie korekty. - Dobrowolna ofiara. - Sła-
                 ba nadzieja. - Potrzeba ustnego porozumienia się.
                      Wylew Wisły zatopił w dziennikach wszystko, co w niej nie zatonęło. Nie czytamy już
                 ani obszernych filozofowań teatralnych, ani stereotypowych wykrzykników nad wyrodną
                 matką, która porzuciła swe dziecko, ani zapewnień o rozmaitych ,,śledztwach w toku - po-
                 łowę kolumn w gazetach zajęła powódź tak dalece, że nie śmiem złożyć hołdu nawet dzielnej,
                 a według wizerunku w Tygodniku Powszechnym pięknej gospodyni, chlubnie odznaczo-
                 nej na tegorocznym popisie wystawowym, p. Izabeli z Kropiwnickich Ryxowej. Jacy to
                 szczęśliwi ludzie ci, pp. L, Górski i A. Goltz, których w grupie portretowej umieszczono obok
                 niej! Mają też oni obaj - jak na późny wiek przystało - dumne miny, ale ona nie spogląda na
                 żadnego z sąsiadów, lecz patrzy wprost, a z oczu jej tryska rozum i energia. Doprawdy, trud-
                 no uwierzyć, ażeby u nas młoda i urodziwa niewiasta, która w zwykłym biegu swych zajęć
                 nigdy o żadnej hodowli nie myśli i co najwyżej na wystawie inwentarza zbytkowne suknie
                 okazuje, popisywała się z rezultatami poważnej pracy. No, no, dzieją się czasem rzeczy, o
                 których filozofowie nie śnili...
                      Ale, jak rzekłem, Warszawa już o wystawie zapomniała, bo ma powódź - ma pyszny wi-
                 dok! Wisła płynie szerokim i spienionym nurtem, zrywa brzegi, przybiera, grozi, szerzy
                 zniszczenie, zalewa ulice Warszawy, po których krążą łodzie zamiast dorożek - jak tu nie
                                                                                                                              89






                 paść oczu wrażeniami! Tam, w redakcjach, miłosierni zsypują wielkie i małe datki dla bied-
                 nych, tu niosą pozbawionym dachu doraźną pomoc - wspierający i wspierani są rzeczywiście
                 smutni, boli ich albo własne, albo cudze nieszczęście, ale tłum, zgromadzony na moście i
                 brzegach rzeki, bawi się wspaniałą dekoracją natury, ma to, o co mu przede wszystkim chodzi
                 - piękny widok.
                      - Gdyby Wisła tak zawsze płynęła! - westchnął w tramwaju jakiś filantrop, szczerze
                 zmartwiony tym, że jutro, pojutrze, za tydzień straci na długo bezpłatną przyjemność.
                      Widziałem na brzegach i moście ludzi jedzących czereśnie, romansujących, zagapionych,
                 czatujących na cudzą kieszeń, wesołych, rozgniewanych, obojętnych, ale nie widziałem
                 smutnych, świadomych, że w tym wspaniałym widoku zatonęły miliony strat, że on jest
                 najstraszniejszą klęską obecnego roku.
                      Przy mnie stoi dwu mężczyzn biednie ubranych.
                      - To wszystko - mówi jeden - od trzęsienia ziemi. Jak zaczęło górami w Galicji trząchać,
                 tak z nich woda wyleciała do Wisły.
                      - Mówią - odparł drugi - że tam wielkie deszcze spadły.
                      - Ot, gadanie, niby to u nas deszcze nie padają, a przyboru takiego nie ma. Trzęsło, aż
                 wyspa w morzu utonęła. Ale się przewoźnicy obłowią. Wczoraj jeden wyciągnął pięć belek,
                 powiadam wam, każda najmniej po trzy ruble. I nie napracował się. Woda lepsza niż ogień,
                 bo ona jednemu bierze, a drugiemu daje, a ogień sam wszystko zje. Przed paru laty my w Sie-
                 kierkach złapali krowę; żeby się kto nie przyczepił, zanurzyli pod wodę aż się zatknęła, po-
                 ćwiartowali i mieli co jeść przez tydzień. Pal diabli fabrykę, trzeba jutro polecieć w górę Wi-
                 sły, bo tu nic nie dadzą.
                      - I tam nie dadzą.
                      Będę o to starostwo konkurował z drugim,
                     A jeśli nie uproszę, rzekę: i tegom się
                     Także spodziewał, że mię ubieżeć miał inszy.
                      Z drugiej strony wymyta i upomadowana służąca szepcze do swego kawalera:
                      - Dobre i to, kiedy wianków nie będzie. Niech pan Dominik tak do mnie nie przylega, bo
                 mi w bok gorąco! A jak gruchnie w słupy, to most się nie zawali?
                      - On ma gumowe podbicie na dnie, woda nie przesiąknie i słupów nie przewróci, bo się
                 uniosą jak na resorach. Jadąc koleją, to czuć.
                      - Moja jędza zapowiedziała: gdy wianek puścisz, to zaraz wracaj. Niedoczekanie twoje!
                 Muszę widzieć chociaż psa na dachu i kolebkę z dzieckiem. Wykręcę się, że puszczałam kilka
                 wianków.
                      - To i dobrze panna Franciszka zrobi. Ja bym wszystkie złapał, tylko że park praski zala-
                 ny.
                      - Panie Dominiku, bo, jak Bozię kocham, trzasnę. Ludzie stoją!
                      Trudno i o takowe, jak była ona,
                      Dąbrówka, księżna ruska, Mieczysława żona.
                      - Im gorzej, tym lepiej - rzekł przechodząc jakiś młodzian w zaniedbanej odzieży do
                 swego towarzysza, który był tyle skromny, że cholewy od butów sprawił sobie tylko po bio-
                 dra.
                      Alias: im więcej
                      Po wierzchu się nadstawiasz, tymeś mniejszym u mnie.
                      - Tak zawsze u nas - skarżyła się podżyłemu jegomości jakaś nadmiernie, ze szkodą
                 wszelkich wypukłości wyciągnięta dama - zamiast galerię na wieży Towarzystwa Wioślar-
                 skiego ustąpić artystom, którzy by rysowali piękne widoki, to napuszczono gapiów.
                      - Może by z mostu?
                                                                                                                              90






                      - Ach, dajże pan pokój, pan nie rozumiesz, o co mi idzie. Słowem, jedni szukali korzyści,
                 drudzy romansowali, inni cieszyli się, inni rysowali, a podobno najmniej było takich, którzy
                 czuli niedolę opłacających koszta tego pysznego widoku.
                      Ale ja poczciwości nigdzie z mą laterną
                      Nie znalazłszy albo więc mało co - wracam się
                      I świecę oraz gaszę i laternę schowam.
                      Czytelnik ciekaw, czyje to wiersze tak przypominał mi tłum zgromadzony nad Wisłą.
                 Krzysztofa Opalińskiego, którego Satyry p. K. Bartoszewicz świeżo wydał w Krakowie. Ra-
                 dzę wam kupić tę starą książeczkę, nie tylko bowiem pochodzi ona z ręki znakomitego pisa-
                 rza, ale zawiera mnóstwo gorzkich uśmiechów i dowcipnych uwag, które i dziś zastosować
                 się dadzą. Przy tej sposobności winienem p. Bartoszewiczowi oddać to, co mu się słusznie
                 należy. Puszcza on w świat przedruki, które mają dwie wielkie zalety: są tanie i bardzo sta-
                 rannie wydane. Czytając je, można być pewnym, że zamiast orzeł nie wydrukowano osieł
                 albo nawet zamiast podrwił - Radziwiłł. W naszej literaturze, zachwaszczonej tandetą, która
                 nie zna porządnej korekty i tłomaczy spokojnie najcudaczniejsze omyłki zecerskie, taka skru-
                 pulatność jest godną szczególnego szacunku.
                      Musi już być wielka bieda w tym względzie, skoro p. Roman Piłat wystąpi na zjeździe
                 literackim we Lwowie z rozprawą o potrzebie krytycznego wydania dzieł Mickiewicza. Nie
                 wiem, o co głównie referent będzie się domagał, ale przypuszczam, że nie zapomni i o tym,
                 ażeby największemu z poetów polskich przyznać prawo do uczciwszej niż dotąd korekty. Za
                 cenę uchwały w tym względzie zrzeknę się w moim i moich czytelników imieniu wiadomo-
                 ści, jak p. K. Wild jeszcze raz rozstrzygnie kwestię własności literackiej, a nawet - co p. W.
                 Bogusławski powie o teatrze i jego reżyserii. Przyjdzie mi zaś taka ofiara tym łatwiej, że
                 ostatniego przysmaku mamy już dosyć, a nawet zanadto. Ja bym raczej sądził, że należy po-
                 myśleć nad lekarstwem na wstrzymanie artykułów o teatrze i jego reżyserii, a jedynie sku-
                 teczny środek widzę w ponownym mianowaniu p. Bogusławskiego reżyserem. Na litość,
                 trzeba to zrobić jak najprędzej, bo ta specjalność już nam dokuczyła.
                      Według wszelkiego prawdopodobieństwa dzień 5 września 1884 pamiętnym w dziejach
                 naszych nie będzie. Zjazdy literackie w skutkach swych są bezpłodne i poważnego materiału
                 zdobyć sobie nie mogą. Jako biesiady zaś i przyjemne przepędzanie czasu mają o tyle war-
                 tość, o ile ich miejsce nie jest zbyt odległym, a termin poza zwykłe ferie nie wysunięty. Tym-
                 czasem Lwów, 5 września, a do tego rozprawy o własności literackiej i teatrze - niepodobień-
                 stwo!
                                                         Nr 35, z 30 sierpnia 1884
                      Pożądany zwrot. - Towarzystwa jako podstawa rozwoju społecznego. - Towarzystwo
                 Ogrodnicze. - Chłopski sad i wiśnie przydrożne. - My i Czesi. - Stowarzyszenie Subiek-
                 tów Handlowych. - Nowa ustawa. - Potrzeba unii. - Przepowiednia walki. - Szczęśliwy
                 pan i wieniec z plonów. - Dostojni i opowiadanie wariata. - Doroczny lament. - Choro-
                 bliwa filantropia. - Dwie oszczędności.
                      Straże ochotnicze, Towarzystwo Wioślarskie, Towarzystwo dla Popierania Przemysłu i
                 Handlu, Towarzystwo Ogrodnicze, Stowarzyszenie Subiektów Handlowych są to bardzo
                 ważne zdobycze naszego życia społecznego lat ostatnich, znamionujące pewien pomyślny
                 jego zwrot, który jest właściwą, a przez nas ciągle wskazywaną drogą. Ze kilkuset ludzi zbu-
                 duje sobie przystań nad Wisłą i nakupi rozmaitych łodzi lub że subiekci handlowi zwiążą się
                 razem, to wszystko jeszcze świata, a nawet nas, nie zbawia. Ale niezmiernie ważnym jest ów
                 ruch, ów popęd do kojarzenia żywiołów rozstrzelonych. Trzeba się przyjrzeć ustrojowi społe-
                 czeństw zagranicznych, ażeby pojąć, jaką dobroczynną i odżywczą siłę posiadają w nich
                 wszelkiego rodzaju stowarzyszenia. Nasze programy kulały zawsze jednym błędem: budo-
                                                                                                                              91






                 wały od góry. Podstawa - zrąb, mówiono, mniejsza o nie, ułożą się z przyjaznych wiatrów, z
                 ciepłych mgieł, z brzasków porannych lub zorzy wieczornej, główna rzecz - kopuła. Ach, ile
                 ta kopuła kosztowała nas krwi, łez, cierpień i zawodów! Nieubłagana konieczność strącała ich
                 z wszelkich rusztowań, wskazując na pracę od dołu. Pomału przekonywamy się, że wzgarda
                 dla ludu, a cześć dla wybrańców i naturalnych przedstawicieli narodu, że lekceważenie
                 drobnych spraw ekonomicznych i upajanie się mrzonkami, że ciągłe odbieganie myślą od
                 ziemi ku niebu, chociaż natchnęło wielu poetów, nie ratuje ogółu. Trzeba murować podwali-
                 ny, układać cegłę po cegle, poprzestawać na przedsięwzięciach skromnych, ale licznych, któ-
                 rych suma dopiero daje szerokie oparcie. To lub owo towarzystwo, nie mające bezpośrednich
                 zetknięć z polityką, nie stawiające przed swym sądem ks. Bis-marcka i wielu innych mężów
                 stanu, gra rolę skromną, szerokiego wpływu nie wywiera, ale w pewnym obrębie budzi życie,
                 a łącznie z innymi wprowadza do organizmu społecznego odradzające się pierwiastki.
                      W ostatnich dniach zatwierdzone zostały ustawy dwu Towarzystw: Ogrodniczego i Su-
                 biektów Handlowych. Pierwsze ma na celu podniesienie w kraju uprawy roślin, szerzenie
                 odnośnych wiadomości i zamiłowania do ogrodów. Jeżeli którykolwiek brat nasz spod Wa-
                 welu zapytał przypadkiem swego gościa z Pragi, co tam ludzie zrobili w tym kierunku, nie-
                 zawodnie zatkał sobie w końcu uszy, ażeby nie słyszeć wstydliwego dla nas opowiadania. Co
                 tam stało się źródłem bogactwa krajowego, to u nas jest obrazem nędzy. Ilustracje rysują
                 skrupulatnie wszystkie kościółki; chciałbym, ażeby czasem odrysowały ogród chłopski lub
                 aleję wiejską, wiśniami wysadzoną. Ciekawe to niezmiernie widoki, które dla wiedzy potom-
                 nych zaginąć nie powinny. Ciemny chłop sadzi sobie koło domu, co dostanie lub ukradnie:
                 lichą śliwkę, jarzębinę, akację, gruszkę lub... żywopłot. Zdaje się, że najbardziej idzie mu o
                 to, ażeby miał na czym zakładać drążone w okrąglakach dziuple dla wróbli, które wiosną nie-
                 opierzone wybiera. Ze tam bydło wychodząc i wracając osmyknie kolejno gałęzie z liści, to
                 go żalem nie przejmuje. Jeżeli na drzewie przed drapieżnością jego dzieci, pastuchów i pa-
                 robków pozostanie do jesieni jakiś owoc, to go za nicowaną czapkę lub kilka łokci perkalu
                 kupi Żyd z sąsiedniego miasteczka. A te nieszczęsne wiśnie przydrożne! Odrapane, zniszczo-
                 ne składają skargę żałosną każdemu przechodniowi, który na nie się nie targa. Chłop wiozący
                 zboże lub drzewo nie poprzestaje na oberwaniu jagód, lecz łamie całe gałęzie, które oskubaw-
                 szy rzuca na drodze. Nikt tego rabunku nie powstrzymuje, nikt go nie karze. Dzięki niedbal-
                 stwu i wandalizmowi kraj nasz wygląda goły i obszarpany w swych naturalnych ozdobach, a
                 mogąc mieć własne piękne owoce, przepłaca zagraniczne. Zarówno tedy potrzeby materialne,
                 jak i względy estetyczne wymagają u nas zajęcia się ogrodnictwem, a najskuteczniejszą po-
                 moc dać mu może - towarzystwo.
                      Gazety rosyjskie donoszą o zatwierdzeniu drugiego związku, Stowarzyszenia Subiektów
                 Handlowych. Jak wiadomo, istnieje w Warszawie instytucja tej nazwy wyznania mojżeszo-
                 wego. Trzeba przyznać zasługę kilku jej zarządom, że długo starały się o zniesienie tego
                 ostrokołu i o możność otwarcia korporacji dla wszystkich współtowarzyszów zawodu, bez
                 zastrzeżeń religijnych. Równolegle z tymi daremnymi pokuszeniami subiekci chrześcijanie,
                 skrzywdzeni w swych prawach, a rozdrażnieni ich monopolem, czynili zabiegi o drugie sto-
                 warzyszenie i rozwiesiwszy chorągiew Nowego Zakonu, polemizowali w dziennikach ze Sta-
                 rym. Była to walka dość zabawna, bo jedni otwierali ramiona, które im prawo zamykało, a
                 drudzy nie chcieli się w objęcia rzucić i zgrzytali zębami. Podając wiadomość, dzienniki nie
                 oznaczają ściślej, jaka ustawa zyskała zatwierdzenie: czy chrześcijańska, czy izraelska, usu-
                 wająca znamię religijne. Bądź co bądź w każdym wypadku Stowarzyszenie Subiektów Han-
                 dlowych Wyznania Mojżeszowego zakończy pewnie swój, zresztą poczciwy, żywot. Bo je-
                 żeli przeprowadziło własny projekt, straci wyłączność, jeżeli zaś zdobyli pozwolenie ich
                 chrześcijańscy koledzy (prawdopodobnie bez żadnych ograniczeń), powinno się rozwiązać i
                 do nich przystąpić. Sprawa ta powoła do egzaminu uczucia obywatelskie naszej młodzieży
                 handlowej. Przewidujemy antysemityzm i antychrześcijanizm - rozpalone do białości. Która
                                                                                                                              92






                 strona będzie umiała wznieść się ponad ślepe instynkty, ta moralnie zwycięży. Naturalnie
                 życzę obu uniknięcia gorszących waśni. Są ludzie, których całą racją bytu jest podpalanie
                 namiętności; są redaktorzy, głupi jak kamienie, wygrzewający swoje ambicje przy tym ogniu;
                 tacy postarają się o czerwone płachty dla podrażnienia byków toczących wściekłe zapasy na
                 uciechę tłumu. Ale mam nadzieję, że rozwaga uchroni większość od wyzwań toreadorów i nie
                 wystąpi do widowiska. Jeżeli asymilacja dwu żywiołów jest życzeniem szczerym, nie pustym
                 frazesem, któremu czyny przeczą, unia subiektów handlowych powinna się odbyć bez obu-
                 stronnego oporu i nie pomnażać juden- lub christen-hecy. Zobaczymy, a przede wszystkim
                 czekajmy dokładniejszej, urzędowej wiadomości o zatwierdzonej ustawie.
                      Jestem najmocniej przekonany, że przeciwko tej unii zaprotestowałby uroczyście ów
                 szlachetny pan, któremu - jak donosi Kurier - chłopi wyprawili za granicę w dębowej
                 skrzyni wieniec ze zboża i jarzyn. Zacny to obywatel: siedzi sobie gdzieś w rozkosznym miej-
                 scu, dochody z dóbr przez szerko otwarte ręce w cudze kieszenie przepuszcza, konkurencją
                 zbożową Ameryki wcale się nie kłopocze, Figaro i Niwę czytuje, warcholstwo pism
                 demokratycznych potępia i... reprezentuje naród. Biedę majątku łata rządca i pachciarz,
                 pijawka, bez której jednak porządny szlachcic od wschodu do zachodu słońca wytrzymać nie
                 może. Lud zboże zżął - posłannictwo swoje spełnił, a jeśli służebności załatwione, między
                 chatą a dworem panuje patriarchalna zgoda. Ten wdzięczny i przywiązany lud uwił swemu
                 panu wieniec z plonów i posłał za granicę. Głupi? Nie - złośliwy. Ani przypuszczałem, że
                 chłop nasz tak dowcipnie szydzić umie. Musiał on mieć jakiegoś pokątnego doradcę, który
                 mu tę jadowitą myśl podsunął. A że ona jest jadowitą, dowodem gorzki uśmiech Kuriera,
                 któremu cały ten prezent wielce się nie podobał.
                      Nazwiska szczęśliwego pana nie podano, ale mieści się ono zapewne między tymi, które
                 prasa codzienna starannie spisuje wymieniając dostojeństwa rozmaitych wód. Bawi tu -
                 czytamy zwykle - hrabia P., księżna W., a wkrótce ma przyjechać prałat C. Wszystko to jest
                 zestawione razem z Virchowem, W. Hugo lub Jokaiem. Wobec tego bałwochwalstwa, bijące-
                 go służalczym czołem przed lada arystokratycznym manekinem, nasuwa mi się nieraz zagad-
                 ka: co by zrobił redaktor takiego pisma, gdyby go jaki hrabia żyjący z długów poklepał po
                 ramieniu lub hrabina wspierana przez Towarzystwo Dobroczynności obdarzyła różą? Chyba-
                 by miejsce zaszczytnego dotknięcia kazał utrwalić sobie galwanicznie. Pewien wariat opo-
                 wiadał mi, że raz spotkał w lesie duszę.
                      - A ty, mała, co tu robisz? - zapytał ją.
                      - Cicho, mój drogi - odrzekła - cicho, ażeby w niebie nie usłyszano.
                      - Dlaczego?
                      - Widzisz, mój poczciwy, wszystkie dusze po wyjściu z ciał zostają na drugim świecie
                 zamknięte w obszernym budynku, skąd codziennie bywają przewożone w pakach do olbrzy-
                 miej fabryki, wyrabiającej nowych ludzi. Ponieważ każdy gatunek wymaga innego materiału,
                 więc stwarzani są partiami: dziś chłopi, jutro szlachta, pojutrze arystokraci, potem artyści,
                 uczeni, rzemieślnicy itd., a przy tym osobno każda narodowość. Podczas wcielenia poprzed-
                 niego przekonałem się, że w Polsce licha warte życie wszystkich rodzajów ludzkich, z wyjąt-
                 kiem jednego.
                      - Jakiego?
                      - JW.
                      - Co?
                      - JW. Nie rozumiesz? Otóż dziś stwarzają malarzów, rzeźbiarzów i poetów, jutro uczo-
                 nych, a dopiero pojutrze JW. Na ten dzień wrócę do nieba i dostanę się w ciało znakomite, o
                 którym Kurier natychmiast doniesie: hrabina lub księżna X. powiła ubiegłej nocy dziecię
                 budzące niewątpliwą nadzieję pięknej przyszłości.
                      - A w kimże byłaś ostatnim razem?
                      - W Moniuszce.
                                                                                                                              93






                      Jest to opowiadanie wariackie, ale sądzę, że czytelnik bez trudu odnajdzie w nim ziarnko
                 rzetelnej prawdy.
                      W tej chwili inne duszyczki płaczą skarżąc się, że je osadzono w ciałach kandydatów do
                 szkół, w których nie ma miejsc wolnych. Jest to nasz coroczny i tylko u nas zrozumiały
                 dramat. Masa dzieci przybywa do gimnazjów, w których widzi początek swej przyszłości i
                 których drzwi znajduje zamknięte. Niepodobna o tym myśleć bez głębokiego wzruszenia,
                 bez... Bądźmy... umiarkowani. Wiele głów wysila się nad wynalezieniem ratunku - daremnie.
                 Dniewnik Warszawskij radzi po swojemu, ażeby zakazano przyjmować do szkół Królestwa
                 chłopców z Zachodniego Kraju, ale Gazeta Warszawska dowodzi mu, że stamtąd przybywa
                 ich bardzo niewielu. Ostatecznie poza wszelkim zakazowym i niezakazowym dowcipem po-
                 zostaje fakt, że liczba gimnazjów nie wystarcza potrzebom kraju, że trzeba je znacznie po-
                 mnożyć. Obiegająca między innymi prasę naszą teoria, która chce zwrócić młodzież do za-
                 wodów praktycznych i powstrzymać tej napływ do naukowych, traci tu pozory swej słuszno-
                 ści, gdyż. chociażby nawet w interesie społeczeństwa leżało ograniczenie wykształcenia wyż-
                 szego, nie może nigdy być korzystnym ograniczenie średniego. Mniej adwokatów - przypu-
                 śćmy, ale nigdy mniej ludzi posiadających ogólne wiadomości z historii, geografii lub nauk
                 przyrodniczych. Jesteśmy za ciemni na to, ażeby w sferze umysłowej zaprowadzać oszczęd-
                 ności.
                      Dzieci nasze nie mają się gdzie uczyć, ale za to filantropia dba o... prostytutki. Komitet
                 policyjno-lekarski donosi w swym sprawozdaniu za rok 1882 o kapitale kobiet publicznych,
                 wynoszącym obecnie 16 601 rubli 10 kopiejek, złożonym w kasie magistratu. Kapitał ten po-
                 zostanie w depozycie dotąd, póki nie zbierze się potrzebna suma, wystarczająca na wybudo-
                 wanie przytułku dla byłych prostytutek, które z powodu starości, kalectwa lub chorobliwego
                 stanu nie mogą już zapracować na swoje utrzymanie. Nie przeczę, że i śród tych nieszczę-
                 śliwych znajdują się jednostki godne litości, ażeby wszakże te, które już nie mogą zapraco-
                 wać na swoje utrzymanie, zasługiwały bardziej na litość niż noworodki rzucane po ulicach i
                 morzone głodem w szpitalu lub dzieci nie dopuszczone do przepełnionych szkół - to już chy-
                 ba tylko chorobliwa dobroczynność wytłumaczyć zdoła.
                      Urzędnicy Rosjanie przechodzący na posady do Królestwa otrzymali znaczne ulgi w
                 emeryturze. Obecnie dla zyskania tycn przywilejów będą musieli służyć u nas najmniej lat
                 pięć.
                      Najwyższy Synod zażądał l 600 tysięcy rubli na budowę nowych cerkwi w Królestwie
                 Polskim, minister skarbu wszakże żądaniu temu odmówił.
                      Może na tych dwu oszczędnościach zyskają szkoły.
                                                         Nr 37, z 13 września 1884
                      Wpływ kierowania balonami na rozwój świata. - Przypuszczenie drą Ochorowicza. -
                 Technologia kształcąca Europę. - Dowodzenie z góry za pomocą argumentów wybucha-
                 jących. - Obecny kierunek prac myśli ludzkiej. - Teraźniejszość p. Szigarina. - Hymn
                 miłości i melodie faraonowe. - Najrozumniejszy artykuł. - Spieczone języki. - Urągowi-
                 sko komisji niemieckiej. - Rozkoszne sny. - Pisarze zbierający dane. - Westchnienie do
                 Niemców.
                      Prawdopodobnie drżą, i to mocno drżą, ze wzruszenia wszyscy, którzy umieją zastano-
                 wić się przez chwilę. Bo - jak powiada w Kurierze Warszawskim dr Ochorowicz donoszą-
                 cy o tryumfie pp. Renarda i Krebsa - dość zastanowić się przez chwilę nad następstwami
                 swobodnej i regularnej żeglugi powietrznej, ażeby przyznać, że ani odkrycie Ameryki [!], ani
                 wynalazek druku [!], ani koleje i telegrafy [!] nie były zdolne sprowadzić tak głębokich zmian
                 w stosunkach ludzkich, jak te, które pociągnie za sobą możność kierowania balonami. Jest to
                 niemała przyjemność i zaszczyt żyć współcześnie z największym wynalazkiem, na jaki ludz-
                                                                                                                              94






                 kość kiedykolwiek się zdobyła. Kolumb, Gutenberg, Stephenson stoją dziś w pokorze przed
                 pp. Krebsem i Renardem - oni królowie postępów myśli ludzkiej. Bierze mnie chęć złożyć
                 wszystkie książki na jeden stół, podpalić je i dymem napełnić pierwszy wielki balon ze ste-
                 rem. Jedna tylko myśl mąci mi radość, którą zresztą dzielę szczerze z całym światem, miano-
                 wicie chociaż wierzę, że dr Ochorowicz w następnych fejletonach dowiedzie nam, dlaczego
                 odkrycie Ameryki i wynalazek druku są drobiazgami wobec kierowania balonami, boję się
                 jednak, czy to twierdzenie rozmiłowanego we wszelkich sztukach technicznych autora nie jest
                 taką samą prawdą jak zachwyty kochanków. Mówi się lub śpiewa: o, moja luba, kwiecie
                 stworzenia, patrząc na ciebie, olśnione słońce mruży swe oko - chociaż to wszystko jest bajką.
                 Dr Ochorowicz pisywał kiedyś wiersze, kto wie przeto, czy nie zachował skłonności do unie-
                 sień, które dla rymów są dobre, ale z logiczną prozą zgodzić się nie mogą. Daleko skromniej
                 ocenili inni sprawozdawcy wielki fakt, zawarty w wiekopomnych słowach: Balon wrócił do
                 punktu wyjścia, ale wleli oni dość zapału w czytającą publiczność, która marzyłaby dotąd o
                 głębokich zmianach w stosunkach ludzkich, gdyby co innego nie odciągnęło jej uwagi.
                      Niezależnie od potrzeby ofiarowania drowi Ochorowiczowi mocno chłodzącego wachla-
                 rza przyznać muszę pomysłowi pp. Krebsa i Renarda wielki wpływ na przyszłe losy Europy,
                 którą w obecnej dobie zaczyna kształcić i przekonywać... technologia. Podczas gdy dotąd
                 nieraz daremnie najmędrsze książki, gazety lub mowy dowodziły ludziom, że 2 a 2 jest czte-
                 ry, niedługo nad upartymi wzniesie się balon, którego sternik zawoła do nich przez tubę: jeśli
                 nie przyznacie, że 2 a 2 jest cztery, rzucę wam na głowy pocisk wybuchający. Naturalnie po
                 takiej groźbie zabrzmi z ziemi ku górze chóralny okrzyk: cztery! - i sprawa zostanie załatwio-
                 ną. Statek posuwający się wolno, nie mogący dźwigać wielkich ciężarów, a przedstawiający
                 najliczniejsze niebezpieczeństwa, którego jedynym przymiotem jest możność wzlatywania
                 wysoko, nie powinien być przecież uważany za dobrodziejstwo pokoju, za postęp w środkach
                 komunikacji. Balon wobec kolei żelaznej lub parowców wodnych będzie miał mniejszą war-
                 tość niż wóz zaprzężony w parę chłopskich szkapek, ale jako narzędzie zniszczenia może stać
                 się strasznym, bo nie dosięgnie go ani policja, ani artyleria. Cóż tu począć, jeżeli on z wyso-
                 kości kilkuset lub kilku tysięcy metrów spuści parę pudów dynamitu! Bądź co bądź w wyna-
                 lazku inżynierów francuskich mamy nowy dowód, nad czym obecnie pracuje myśl ludzka -
                 nad doskonaleniem sposobów walki. Z lądu i morza przeniosła się w powietrze i tam, w
                 chmurach, kuje pioruny. Że ona tą drogą oddziała na stosunki świata, zaprzeczyć trudno, ale
                 czy wywołane przez nią zmiany staną obok skutków z wynalezienia druku i odkrycia Amery-
                 ki? Ponad Europą przelatuje dziś nie gołąb z różdżką oliwną, ale sęp szukający łupu. Niena-
                 wiści klas społecznych i narodów wypowiedziały sobie tak zapamiętałą wojnę, że geniusz
                 ludzki zamknął się głównie w laboratoriach chemicznych i warsztatach technicznych, gdzie
                 przygotowywa dynamit, nitroglicerynę, olbrzymie armaty i balony ze sterami. U wejścia do
                 naszego okresu winien błyszczeć napis: Homo homini lupus est.
                      I w taką to porę znany publicysta rosyjski, M. Szigarin, zaczął wydawać w Warszawie po
                 polsku miesięcznik pt. Teraźniejszość, w którym powiada, że normą stosunków międzyna-
                 rodowych winno być: Kochaj bliźniego jak siebie samego. We wstępie, rozwijającym to
                 przykazanie, autor upuszcza sobie dosyć krwi ewangelicznej - daremnie. Bo l) dla przekona-
                 nia głównie Rosjan pisze po polsku, 2) wierzy, że poprzecinane struny można sklejać słodka-
                 wą gumą rzewnych frazesów. Maluczko, a przekona się, że jego pieśń miłości nie znajdzie
                 słuchaczów, a wtedy urwie ją i zawiesi swoją lirę na kołku, na którym ją już tyle razy zawie-
                 dziony wieszał. Ale nie zatykajmy mu ust i bodaj dla ciekawości czytelnika powtórzmy jakiś
                 ustęp z jego hymnu: Z obu stron postępujemy wciąż niezgodnie z prawdami ewangeliczny-
                 mi, gdyż głównym motorem wszystkiego i ogólną myślą kierującą bynajmniej nie jest dąż-
                 ność do pełnego miłości wyszukiwania punktów wzajemnej styczności, do starania się usunąć
                 napotykanych na tej drodze przeszkód, przeciwnie - my, widząc i stawiając na pierwszym
                 planie tylko ujemne i ciemne strony sprawy, podżegamy siebie i innych przeciw nam i z całą
                                                                                                                              95






                 samowiedzą czyniąc krzywdy wzajemne, tworzymy piekło na ziemi. A jednak - że w wido-
                 kach ogólnego szczęścia myśmy powinni przecie zrozumieć rzecz tak jasną i oczywistą, że
                 podobny sposób postępowania jest okrutny, nieuczciwy, a nawet bezmyślny. Zapatrując się
                 na rzecz trzeźwo, ze stanowiska codziennego, musimy przyznać, że sam obowiązek gościnno-
                 ści zmusza do tego, aby przyzwoity gospodarz traktował grzecznie i przyzwoicie tych, którzy
                 znaleźli się pod jego dachem i moralną protekcją, z drugiej zaś strony nie wypada też, korzy-
                 stając z gościnności pewnych praw, ganić u gospodarstwa wszystko, otwarcie kłócić się z
                 nimi lub - co jeszcze gorzej i nieuczciwie j - w tych wypadkach, gdy spór miejsca mieć nie
                 może, czynić wszelką szkodę i złe po kryjomu.
                      Jeżeli kościół p. Szigarina znajdzie po jednym wyznawcy z obu stron, to ja będę trzecim.
                 Tymczasem wątpię o skuteczności wypowiedzianego kazania i przynajmniej w połowie nie
                 przestanę wątpić dopóty, dopóki prasa gospodarzów będzie wygrywała melodie faraonowe.
                 Czy p. Szigarin czytał świeżo ogłoszone rozporządzenie gubernatora niżni-nowgorodzkiego?
                 Osnowa następująca: W jednej z restauracyj jarmarcznych dwie niezadowolone z moich roz-
                 kazów osoby ganiły mnie głośno. Urzędnik policyjny, będący świadkiem tego wypadku, za-
                 aresztował obu panów i spisał odpowiedni protokół. Poleciwszy uwolnić ich i zniszczyć pro-
                 tokół, proszę jednocześnie panów urzędników policyjnych, ażeby na przyszłość, jeżeli czyjaś
                 nagana dla mojej osoby i działalności nie będzie połączona z zakłóceniem spokoju publiczne-
                 go i łamaniem wydanych przeze mnie postanowień, nie zwracali żadnej uwagi na niezado-
                 wolonych i nie spisywali żadnych protokołów, które ich tylko odrywają od licznych i bezpo-
                 średnich obowiązków służby. Jest to najznakomitszy artykuł, jaki od miesiąca czytałem w
                 pismach rosyjskich, i więcej zawiera rozumu niż wszystkie razem wzięte korespondencje p.
                 Strannika. Takich artykułów różnej treści więcej, a teraźniejszość wyglądałaby według ży-
                 czeń Szigarina, bez pomocy przykazań. [...]
                                                       Nr 39, z 27 (15) września 1884
                      Za co nas nie lubią. - Dawne rozumowanie. - Nowy komentarz z Niedyskrecji. - Jak
                 się rozpływa po Europie opinia i jak się tworzy sympatia oraz antypatia. - Kongres i
                 kongresiki ziemian. - Duch amerykańskiego banku. - Gdzie ekonomiści? - Poważne nie-
                 bezpieczeństwo. - Miecz nad służebnościami. - Łamanie ustawy włościańskiej. - Dróżki
                 naokoło prawa. - Rodzenie się nowej kwestii. - Dwa skrzydła. - Pociecha w zewnętrz-
                 nym.
                      Kiedyś cieszyliśmy się wśród ludów Europy szeroką sympatią i rzeczywiście zasługiwa-
                 liśmy na nią. Wojenny animusz naszych przodków, dumna godność, skora gotowość do po-
                 święceń, bezinteresowna polityka, cnoty rycerskie zjednały im daleko sięgające uznanie. Bo i
                 gdzież był drugi Sobieski lub Zygmunt August, królowie wspaniałomyślni aż do nieroztrop-
                 ności? Z przymiotami nieopatrznego romantyzmu łączyliśmy wysoką stosunkowo oświatę i
                 zupełną, często nawet rozkiełznaną swobodę. Widziano nas idących w pierwszych szeregach
                 postępu, podziwiano naszą oglądną rycerskość i lubiono ją. Dlaczego nas dziś nie lubią - a nie
                 tylko ci, którym przeszkadzamy, ale i ci, którym nadwiślańskie jagnię nawet wody nie zamą-
                 ci?
                      Dawniej na to pytanie odpowiadałem przypuszczeniem następującym:
                      Po prostu nie rozumiemy Europy. Przechowaliśmy w życiu swoim mnóstwo form i pojęć
                 kopalnych, zabytków archeologicznych, które z obecnym stanem cywilizacji pogodzić się nie
                 dadzą. Nadmierna i do połowy sztuczna bigoteria, która niższe klasy zniedołężnia, ogłupia i
                 rozleniwia; przenikające całą oświeceńszą warstwę żyłki wielkopańskie, które nie pozwalają
                 społeczeństwu spoić się silnie i bezczeszczą pracę; lekceważenie korzyści ekonomicznych,
                 nieufność do nauki - oto są rysy znamienne, które nas ostro odcinają od innych narodów ucy-
                 wilizowanych. Przeciętny Polak wozi z sobą po świecie modlitewnik, herbarz i szkaplerz
                                                                                                                              96






                 przeciwko diabłu kuszącemu go do zrywania owoców z drzewa wiadomości - jakże więc on
                 może budzić dla siebie sympatię? Nawet wtedy, gdy w zasadzie ma słuszność, oprawia ją w
                 tak przestarzałe ramy, że one osłabiają jej siłę. Narodowość swą wywodzi z Watykanu, prawa
                 z kronik, a nadzieje zawiera w miejscach cudownych. Wielu form pracy się wstydzi, a chce
                 zyskać współczucie ludów, dla których ona jest najwyższym zaszczytem. Niewątpliwie po-
                 zbywamy się, i to bardzo szybko, kastowych przesądów i nadętej pańskości, ale najświeższe
                 nasze przemiany jeszcze nie zaznaczyły się za granicą, która z niedawnych wspomnień pa-
                 mięta nas jako rozmodlonych, lekkomyślnych, z historią w ręku procesujących się o swe pra-
                 wa szlachciców, podkładających pod żelazne koła konieczności żółcią napojone gąbki i prze-
                 konanych, że tym sposobem ją powstrzymają. To opóźnienie się w społecznym i umysłowym
                 rozwoju, ten daremnie protestujący, a w tradycji zagrzęzły upór pozbawił nas nawet przyjaźni
                 ludów najbliżej spokrewnionych. Z wyjątkiem Czechów nie możemy poszczycić się sympatią
                 ani jednego narodu słowiańskiego. Rusini w Galicji nas nienawidzą, Serbowie zaś, Bułgarzy,
                 Słoweńcy itd. wcale prawie nami się nie zajmują. Gdy niedawno zabrzmiało hasło jedności
                 słowiańskiej, my wysykaliśmy je złośliwie. Bo i cóż może być wspólnego między nami, ma-
                 jącymi za sobą dziesięć wieków bogatej historii, a w sobie czystą krew szlachecką, z dziczą
                 bułgarską, z pastuchami świń i owiec! Kiedyś Moltke powiedział, że Niemców nikt w Europie
                 nie lubi, tylko wszyscy ich się boją. Jest to fakt smutny dla narodu, który o miłość innych
                 dbać nie potrzebuje i samą grozą się utrzyma. Ale ileż razy jest on smutniejszym dla drobne-
                 go społeczeństwa, które żadnego strachu nie budzi, a bez sympatii obejść się nie może!
                      Tak rozumowałem dawniej. Nie zaprzeczając i dziś temu wywodowi słuszności, muszę
                 go uzupełnić ważnym dodatkiem. Świeżo przeczytałem Nowe niedyskrecje, wspomnienia
                 niemieckiego attache przy ambasadzie paryskiej, dramaturga i publicysty, Wollheima da Fon-
                 seca. Autor opowiada wiele ciekawych rzeczy, zdradza wiele tajemnic, ale na szczególną
                 uwagę zasługują jego odkrycia co do sposobu wyrabiania w prasie europejskiej - sympatii.
                 Metoda bardzo prosta. Do wakującego literata zjawia się ktoś i proponuje mu pisywanie kore-
                 spondencyj, doniesień, broszur w pewnym duchu. Ów duch przy umowie określanym bywa
                 szczerze: Możesz pan wymyślać np. na Francuzów, ile chcesz, a im więcej, tym lepiej; pożą-
                 danym jest również, ażebyś pan wykazywał z aparatem naukowym, że utrzymanie Turcji jest
                 niezbędnym, a Włochy nie mają racji bytu; Beaconsfieldowi trzeba często żebra łamać; za to
                 otrzymasz pan 100 marek miesięcznie stałej pensji, oprócz honorarium od dzienników, które
                 dla umieszczania tych prac musisz sam sobie wyszukiwać. Chudy i głodny literat zwykle
                 przyjmuje służbę, często nawet nie wiedząc u kogo, i zaczyna tworzyć opinię - sympatię dla
                 jednych, antypatię dla drugich. Jeżeli do tych drugich należą Polacy, najęty publicysta, któ-
                 remu zastrzeżono, ażeby użył aparatu naukowego, bierze jakiś podręcznik historii, wybiera
                 z niego wszystkie nasze awantury sejmikowe i dowodzi niezbicie, że my to naród od dawna
                 zgniły, a obecnie rozpadający się. Bywa też przeciwnie i wtedy nam dostaje się jakieś po-
                 słannictwo, np. przedmurza. Warto wiedzieć, jak się ta opinia rozpływa po dziennikarskich
                 arteriach Europy. Jedne pisma wsysają ją świadomie, inne bezwiednie. Przypuśćmy, że w
                 Magdeburgu wychodzi gazetka, która nie czuje złości do pewnego narodu lub męża stanu.
                 Ale nadarza się jej tani i z pozoru dobrze poinformowany korespondent, bierze go i staje się
                 przewodem jego płatnych kłamstw. Tak powstaje część opinii europejskiej, jej nagłych
                 sympatii i antypatii. Na wściekłe wybuchy złości takiej N[eue] Fr[eie] Presse mam teraz
                 gotową odpowiedź: czytałem Niedyskrecje p. Wollheima da Fonseca. [...]
                                                           Nr 31, z l sierpnia 1885
                      Miasto bogów. - Za wiele małp. - Ich możliwa u nas kariera. - Naturalizm i porno-
                 grafia. - Skutek moich prac. - Małpi język w Galicji. - P[an] Gorzkowski jako Mefisto
                 Matejki. - List polityczny. - Polskie psy.
                                                                                                                              97






                      Prasa londyńska poświęcała przed kilku tygodniami obszerne artykuły następującemu
                 wypadkowi. W Benares istnieje miasto bogów, duża i czczona kolonia małp. Posiadają tam
                 one nie tylko własną świątynię, ale także osobnych kapłanów. Ponieważ zaś używają nie-
                 ograniczonej swobody, tak że wolno im łazić po mieszkaniach prywatnych i gmachach pu-
                 blicznych, ponieważ rozmnożyły się nadzwyczajnie, sami więc bramini przyszli do wniosku,
                 że tych małp Benares ma już za wiele. Ludność przy tym od dawna szemrała przeciwko
                 uciążliwej gromadzie bogów, liczącej przeszło 20 tysięcy głów, a niszczącej pola i ogrody.
                 Z prawdziwą też radością powitano wiadomość, że bramini postanowili połowę małp sprze-
                 dać i zawarli umowę z koleją żelazną o przewiezienie ich do odległego miejsca. Ale czworo-
                 ręczni bogowie nie dali się podejść: przejechawszy z kapłanami na drugi brzeg Gangesu,
                 skąd mieli dalej powędrować, uznali tę przeprawę za urządzoną dla nich majówkę i wdarł-
                 szy się na statki, wrócili do Benares.
                      Ktoś ze Słowa, czytając powyższy opis, posądza mnie zapewne o chęć dowiedzenia, że
                 albo ta gazeta jest w naszej literaturze miastem bogów, albo że małpy, przewiezione na
                 drugą stronę rzeki, nie wróciły wszystkie do Benares, lecz gromadka ich zabłąkała się do
                 Warszawy. Nie, tego wcale nie utrzymuję. Przytoczyłem ów fakt dlatego jedynie, ażeby wy-
                 kazać, że małpy widocznie nie czytają naszych dzienników i nie znają naszych stosunków,
                 gdyż inaczej kazałyby się niezawodnie odwieźć do Warszawy, gdzie znalazłyby nie mniejszą
                 dla siebie cześć, chociaż gorsze owoce, rośliny, wodę i gaiki. Nade wszystko zaś zyskałyby
                 poważne zajęcie, którego w Benares nie mają - szczytne zajęcie kierowników opinii publicz-
                 nej. Bo proszę rozważyć, co opowiem. Czytelnicy dawniej ze mną znajomi pamiętają może,
                 iż nie byłem nigdy zwolennikiem tzw. naturalizmu w sztuce, chociaż go nie omazywałem
                 idealnym błotem ani dobrowolnie, ani z polecenia wydawców. Pomijając moje nerwy całkiem
                 niezdolne do wytrzymania wrażeń szpitalnych, rynsztokowych, rozpustnych, szynkownia-
                 nych, wychodziłem z tej zasady, że materiał używany do utworów artystycznych nie jest dla
                 ich wartości obojętnym, że np. dwa posągi Michała Anioła - jeden z gliny lub z drzewa, a
                 drugi z marmuru lub brązu - nie będą sobie estetycznie równe. Stosując tę zasadę w własnych
                 pracach beletrystycznych, narażałem je na ciągłe wygwizdywanie za to, że moje wątki są nie-
                 naturalne, nierealne, abstrakcyjne itd. Zgięty pod ciężarem tych zarzutów, idę sobie obraną
                 drogą dalej.
                      Poezja całego świata jest wiosennym śpiewem słowików, wróbli, kosów przed połącze-
                 niem się, naturalizm zaś jest opisem milczących zabaw samców z samiczkami po połączeniu
                 się w pary - zabaw, dzięki którym gniazdka nie są puste. Miłość, szlachetna lub sprośna, jest
                 niewątpliwie najważniejszą może nicią w tkance życia ludzkiego, ażeby ona wszakże była
                 całą jego osnową, do której przyczepiają się tylko inne węzełki, ażeby skutkiem tego poezja
                 powinna być tokowiskiem roznamiętnionych ptaków, walczących z sobą lwów lub osłów - na
                 to zgodzić się nie mogę. Zwłaszcza z rozwojem cywilizacji potężnieją inne czynniki, które
                 nabierają wielkiej siły i wielkiego uroku. Tymczasem poeci (zaliczam do nich także powie-
                 ściopisarzów i dramaturgów), ludzie po większej części bardzo mało ukształceni, wyszywają
                 ciągle swoje pomysły na kanwie doboru płciowego, który nie wymaga uciążliwych studiów, a
                 łechcze zwyrodniałą inteligencję. Niektórzy z nich - jak np. Dumas-syn, człowiek z kogu-
                 cim mózgiem - nie widzą nic poza tym doborem.
                      Wielokrotnie zabierałem głos w sprawie obnażonego naturalizmu i protestowałem
                 przeciwko lubieżności poetycznej, a wiecie, jaki osiągnąłem skutek? Taki, że mnie Słowo
                 umieściło na liście apostołów naturalizmu i malarzów rozpusty. Święte małpy z Benares,
                 czemuż wyprawione przez braminów nie przybyłyście do Warszawy, jakże byście ślicznie
                 pisały o naturalizmie i pozytywistach! Wasza znajomość rzeczy i ludzi tutejszych, wasza rze-
                 telność literacka, wasze zdolności krytyczne wystarczyłyby do odegrania tej roli. Bo jeżeli
                 literat warszawski może puszczać w świat takie brednie, to jakiejże swobody używałaby mał-
                 pa indyjska, mająca prawo zasłonić się niedawnym śród nas pobytem! Zaiste, redakcja Sło-
                                                                                                                              98






                 wa powinna by posyłać darmo swój dziennik kolonii bogów, a może w zamian otrzymy-
                 wałaby od niej artykuły o pozytywistach.
                      Byłoby to zaś fatalnym nieporozumieniem, gdyby czwororęczni literaci wstrzymywali się
                 od udziału w naszej prasie z powodu nieznajomości nadwiślańskiego języka (czysty polski
                 bowiem jest używany zaledwie przez szczupłą garstkę marudziarzów). Tak pisać, jak więk-
                 szość naszych publicystów, w krótkim czasie nauczyłaby się każda małpa z Benares.
                 Kwiatki z tej babilońskiej gwary okazywałem już niejednokrotnie: Gazeta Warszawska
                 zebrała maleńki ich bukiecik na niwie galicyjskiej. Uposażenie duchowieństwa nazywa się
                 tam kongruą, urządzenie - adaptacją, poganiacz bydła - hajdajem, oczyszczenie - sanacją,
                 stały bilet jazdy na kolejach - permanentką, sprawdzenie budowy drogi - kollaudacją; mar-
                 ka (moneta niemiecka) i belka są rodzaju męskiego (markbelek); nie robić pakości jest wy-
                 rażeniem dziennikarskim dobrego stylu. I wszystko to wypowiada się w przerwach między
                 jedną a drugą skargą na męczeństwo polskiego języka albo nawet w niej samej. Małpy z Be-
                 nares, co wam jeszcze stoi na przeszkodzie w przybyciu do nas, wszakże możecie nawet
                 używać mowy, jaka wam się podoba! Nie robicie pakości.
                      Gdybym się modlił, modliłbym się tak: Panie Boże, dziękuję Ci, żeś nam stworzył Ma-
                 tejkę, ale nie dziękuję Ci za to, żeś mu dał p. Gorzkowskiego. Mąż ten bowiem, który byłby
                 wybornym kapłanem świątyni w Benaresie, jest sekretarzem krakowskiego mistrza, objaśnia-
                 czem jego obrazów i doradcą politycznym. Wiadomo, jakie to są objaśnienia, pamiętamy na-
                 stępstwa przemowy Matejki w Akademii Malarskiej przeciw artystom-Żydom, teraz mamy
                 znowu jego list polityczny do jednego z dzienników petersburskich. Autorem czy współauto-
                 rem tego pisma był znowu Mefisto Matejki, p. Gorzkowski. Gazety niemieckie i rosyjskie
                 utrzymują nawet, że złapany Faust, na którego spadł grad wyrzutów, sam uznał za stosowne
                 ustąpić z posady dyrektora Akademii Malarskiej. Jeśli tak jest, to doprawdy należy zapytać:
                 co p. Gorzkowski wyrabia? Największego z żyjących geniuszów naszych, który z dala od
                 wszelkich jarmarków mógłby tworzyć wiekopomne dzieła, wikła w procesy i awantury poli-
                 tyczne, a wreszcie skompromitowanego wydziera szkole. Tych figlów za dużo. Ale cóż na nie
                 poradzić? Wysłać p. Gorzkowskiego do Benares? Ani on nie pojedzie, ani tam go nie przyj-
                 mą. Rzecz szczególna, są w Krakowie ludzie, którzy mogą, gdy chcą, nakłonić Matejkę do
                 umieszczenia św. Stanisława nad bitwą grunwaldzką, a nie ma ludzi, którzy by go zabezpie-
                 czyli przeciwko pokuszeniem p. Gorzkowskiego. Zwłaszcza stańczycy, na których łonie
                 mistrz spoczywa, w polityce kuci na wszystkie nogi, konsekwentni i przestrzegający w swojej
                 drużynie karności, powinni by go ustrzec od błędów na tym polu. Czyżby p. Gorzkowski miał
                 być podobnym do jednej z owych starych, brzydkich i złych niewiast, które cały świat odstra-
                 szają, a do których młodzi, piękni i dobrzy mężowie mają jakąś niewytłumaczoną słabość?
                 Chyba...
                      Są zagadki. Czytelnicy przypominają sobie owego handlarza Niemca, który wypędzał ze
                 sklepu nieobiecujących gości, chrzcząc ich polskimi psami. Kurier Warszawski nazwał to
                 arogancją; uraczeni nią, przytulili uszy i odeszli; mnie się zdawało, że w tym wypadku
                 polskie psy okazały zbyt wielką bojaźli-wość i pokorę. Teraz widzę, że to była roztropność.
                 Pewien zwierzchnik fabryczny - jak donosi Kurier Codzienny'' - uczęstował w podobny spo-
                 sób robotnika, za co ten wypłacił mu się natychmiast gotowizną, z której żyje. Znieważony
                 podał skargę do sądu - polski pies został skazany na areszt. Ta więc postać odpowiedzi na
                 obelgę jest niepraktyczną. Jaką wybrać inną, która by była zarazem skuteczną i nie pociągała
                 za sobą złych następstw? Nad tym biedne psy polskie teraz pomyśleć muszą.
                                                         Nr 37, z 12 września 1885
                      Chrześcijaństwo i słowiaństwo. - Szydercy. - Kopernik nie wypędzony, a Dzierżon
                 skradziony. - Opis Chin. - Zasoby tych, których można obrabować. - Z high-life'u. -
                                                                                                                              99






                 Współczucie krakowian. - Wybieranie korepetytorów przez stróża, - Przymusowe bez-
                 robocie. - Z krzesła nr 24. - Próbka krytyki poważnej.
                      Podczas gdy chrześcijanie wypędzają z ojczyzny 30 tysięcy niewinnych ludzi, są tacy,
                 co zapamiętale oklaskują ten akt. Czas obecny jest epoką nowego cynizmu, na który by Dio-
                 genes, zjadający surowe nóżki baranie i sypiający w beczce, plunął ze wzgardą. Mistrzami zaś
                 tej nowej filozofii nie są zimni mędrcy ani drwiący kpinkarze, ale w arcykapłańskie szaty
                 przybrani stróże dobrych obyczajów i prawomyślności. Mianując się chrześcijanami, szy-
                 dzą jednocześnie czynem z najpierwszych zasad swej nauki, a szydzą bardziej niż najzaciętsi
                 jej wrogowie. Bo przecież żaden ateusz nie śmiałby znieważyć Chrystusa posądzeniem, że ten
                 pobłogosławiłby wygnanie kilkudziesięciu tysięcy ludzi za to tylko, że są katolikami-
                 Polakami. Tymczasem, począwszy od ks. Bismarcka, a skończywszy na p. Pindterze, wszyscy
                 ci więksi i mniejsi apostołowie Ewangelii ausrotten nazywają się christ1ich. Nie do-
                 puszczają się gwałtów i okrucieństw w imię Atylli, Tamerlana lub Mahdiego, ale w imię
                 Chrystusa.
                      A jednak nie jest to najboleśniejsza strona tej sromotnej sprawy; gorsza od niej nasza
                 obojętność, nasze - darujcie mi ten wyraz - upodlenie. Gdy wilk dusi barana, przykry to wi-
                 dok, ale przykrzejszy, gdy konający baran liże wilka. Za pomocą stu pism roztrąbiamy
                 krzywdę rodaków naszych i gwałt pruski, w rozmowach oburzamy się na ten niesłychany
                 czyn, ale wszystko to nie przeszkadza nam tak kochć ich, szanować i popierać, jak gdyby
                 każdy z nich trzymał róg obfitości z dobrodziejstwami dla nas. Do Warszawy ma jeszcze od-
                 wagę przyjechać pierwszy lepszy pludrzyna z siecią jakiegoś oszustwa i rozesłać okólniki w
                 języku niemieckim.
                      Przypatrując się tej gwałtownie rosnącej furii wykorzeniania, sądziłem, że Niemcy wy-
                 dalą nawet ze swej Walhalli... Kopernika. Ale widocznie uważając, że umarli katolicy pol-
                 skiego pochodzenia nie prowadzą zgubnej dla państwa propagandy, a wcale dobrze ogra-
                 biają deutsche Wissenschaft, nie naznaczyli wielkiemu astronomowi naszemu terminu do l
                 października, a nawet pozwolili mu przebywać w Toruniu. Nie dość tego: zacni doliniarze
                 polityczni w chwili zastosowania okrutnego edyktu sięgnęli po naszego Dzierżona, wynalazcę
                 słynnych ułów, który świeżo ukanonizowany został jako jeden z nieśmiertelnych ojczyzny
                 niemieckiej. Według Norddeutsche Algemeine Zeitung każda wyspa, której nie strzeże
                 garnizon europejskiego wojska, jest niemiecką, również każdy znakomity Słowianin, którego
                 nazwisko nie kończy się na ...ski lub ...icz, jest Niemcem. Wiadomo, że należymy do Halb-
                 Asien, nie przedstawiamy narodu kulturalnego, ale nakraść u nas wiele można: to kawał
                 urodzajnej ziemi, to trochę pieniędzy złotych dobrej próby, to jakiegoś genialnego człowieka
                 - co się uda. Chwytne ręce ujęły teraz Dzierżona i porwawszy go za kark, tak wrzuciły do
                 Vaterlandu, jak wyrzuciły jego ziomków. Daremnie protestował on swym nazwiskiem i
                 rodowodem - postawiono przed nim kufel piwa i już jest gotowy Landsman.
                      Przypomina mi to opis pewnej podróży po Chinach, którego wstęp brzmiał mniej więcej
                 tak: Chiny to kraj ubogi, a naród ciemny, niezdolny do rozwoju i pod każdym względem nie
                 dorównywający Europie. Prawie wszystkie wielkie wynalazki miały tu swoją kolebkę. Dziś
                 Chiny są olbrzymim magazynem herbaty i jedwabiu dla całego świata. Ich tkaniny przewyż-
                 szają najznakomitsze tego rodzaju wytwory europejskie, a ich papier i porcelana pozostają
                 dotąd bez współzawodnictwa. Chińczyk jest najpracowitszym gatunkiem rodzaju ludzkiego,
                 posiada on w przemyśle wysokie zdolności artystyczne, a przy tym przystępne są dla niego
                 najbardziej oderwane rozmyślania filozoficzne - itd. Otóż podobnie i my wyglądamy przed
                 majestatem kulturtragerów: jesteśmy narodem ciemnym i tępym, ale mamy mnóstwo do-
                 wodów oświaty i uzdatnienia, które zawsze się znajdą, gdy je można - zrabować.
                      Jak to dobrze nie wydawać pisma dla high-life'u Toć przecie hrabina Kaka z domu hra-
                 bianka Koko niezawodnie wykrzyknęłaby przy tych moich narzekaniach:
                                                                                                                             100






                      - Ależ dosyć o tym, panie literato, dosyć, powiedzże pan coś tak miłego, jak nieboszczyk
                 Odyniec!
                      Ale ja nic miłego bym nie miał.
                      Tymczasem czytelnicy moi to taki naród niewybredny, że im często i długo mówić moż-
                 na o męczeńskiej tułaczce ich braci, wygarnianych drapieżną łapą.
                      Nie odważyłbym się na to w Krakowie. Tam dr Chmielowski czytał publicznie wykład o
                 pierwszych poezjach Mickiewicza na dochód wygnanych. Zdawałoby się... Przepraszam,
                 wcale nie zdawałoby się, że jeśli nie prelegent, to cel jego osiągnie licznych słuchaczów z
                 podwawelskiego grodu. Gdyby ogłosił, że pewnego dnia odbierać będzie na dworcu kole-
                 jowym beczkę wody z Lourdes albo spacerować po Plantach z dwoma Potockimi, ściągnąłby
                 wielu ciekawych. Ale l) pierwsze poezje Mickiewicza, 2) bieda wygnańców pruskich - co to
                 wszystko obchodzić może rzetelnego krakowianina, bolejącego wtedy jedynie, gdy przegrał
                 na loterii liczbowej lub od roku nie uczestniczył w żadnym zjeździe!
                      I Warszawa ma swoje krakowiaki. Z powodu zrobionego w pismach ogłoszenia - donosi
                 Kurier Warszawski - iż potrzebny jest korepetytor w jednym z domów, zaczęły zgłaszać się
                 pod wskazany adres tłumy studentów i uczniów, lecz tu stróż żadnego nie przepuszczał do
                 mieszkania interesanta, żądając objaśnień co do warunków, kwalifikacji, ilości godzin lekcji
                 itd. Państwo ***, należący do wyższej arystokracji, pragnąc oszczędzić sobie trudów roz-
                 mowy i umowy, włożyli ten obowiązek na stróża.
                      Porządny patrycjusz polski nigdy pracy nie szanował, trudno więc od niego wymagać,
                 ażeby uczuł nawet tyle względności dla korepetytora, ile jej czuje dla dobrego charta. Ale
                 nawet w tej wystudzonej z uczuć sferze zdarzają się przywiązania do dzieci. Otóż powyższy
                 obrazek świadczy, jak blisko serca owych państwa leżeli ich synowie. Wyższa arystokra-
                 cja sama wybiera lokajów, panny służące, konie, owce, woły, niżej więc od tego wszystkie-
                 go stoi nauczyciel ich dzieci. Tym lepiej. Co do mnie bowiem, zawsze doznaję przyjemności,
                 gdy widzę, że to, co zgnić musi, gnije szybko.
                      Dodać winienem, że nasz wyższy świat może tego roku swobodnie poniewierać kore-
                 petytorami, gdyż podaż tego rodzaju usług jest wielka, a popyt mały. Między młodzieżą
                 utrzymującą się z udzielania lekcyj panuje ciężkie bezrobocie przymusowe: nie ma pracy, nie
                 ma chleba, a więc nie będzie nauki. Toteż jeśli który z czytelników naszych szuka korepetyto-
                 ra, w redakcji naszej zawsze znajdzie adres odpowiedniego kandydata.
                      Mamy ich tylu, że polecić możemy jednej z gazet, a raczej jednemu z jej współpracowni-
                 ków, pisującemu sprawozdania teatralne z krzesła nr 24. Że jakiś dziennik ma wesołego
                 chochlika, który w jego kolumnach płata figle nieprzystojne i nie licujące z nastrojem poważ-
                 nego organu - to właściwie jest sprawą zamkniętą między obowiązkami redakcji i prawami jej
                 czytelników. Ale gdy przewracanie koziołków odbywa się na cudzej skórze, gdy wesołe pró-
                 by wyrządzają komuś szkodę - wychodzą wtedy poza granice tego ścieśnionego stosunku i
                 wymagają co najmniej koleżeńskiej uwagi. W prasie naszej jęczą nieprzerwanie różne duchy
                 nad upadkiem krytyki, nad swawolą publicznego słowa, nad upowszechnionym drwinkowa-
                 niem itd. Jęki te brzmią najczęściej tam, gdzie spełniono najwięcej grzechów. W suterenie
                 wzmiankowanej gazety czytamy stale z godnością i znajomością rzeczy pisywane sprawoz-
                 dania teatralne oraz lekkie sarkania na lekkomyślność innych. Tymczasem na górze, z krze-
                 sła nr 24, spadają tak swawolne koncepty, jakich sobie humorystyka nie pozwala. W Ażdzie
                 wystąpił np. p. Szparag. Oto krytyka jego debiutu:
                      Nad brzegami świętego Nilu, pośród rozłożystych palm, czerwonym kwieciem zrumie-
                 nionych kaktusów, pośród fig i daktyli, wystrzelił wczoraj bujnie... Szparag.
                      P[an] Szparag nie jest tym osobnikiem, o którym wieczne źródło mądrości, Encyklopedia
                 Orgelbranda, w tomie XXIV, na stronicy 73 mówi:
                      Szparag (Asparagus officinalis Lin.) jako powszechnie znana roślina warzywna, której
                 młode wypustki korzeniowe, czyli raczej młodociane łodyżki z pączkiem meszkowatym, co
                                                                                                                             101






                 tylko z ziemi wyszłe, jadają się zazwyczaj po wygotowaniu, oblane masłem i obsypane suchą
                 bułeczką.
                      Nie jest też p. Szparag ową nadzwyczajnością, o której Syreński w Zielniku swoim (w
                 roku 1611 wydanym) tak się wyraża:
                      Gromowy korzeń albo szparag zaraz na wiosnę albo w pół wiosny, jaki u nas z ziemi
                 chocholate ku wierzchu i spiczaste kiełki wypuszcza, których stoły obżarte i pańskie uwa-
                 rzywszy, z oliwą, z octem a z solą przyprawiwszy, chciwie używają; nie względem krwie
                 przepolerowania, ale niesytym brzuchom dogadzają.
                      Nie, tym wszystkim nie jest p. Szparag. Natomiast jest p. Szparag tym samym, co p. Sza-
                 niawski - to jest debiutantem i aspirantem do partii barytonowych w operze warszawskiej. Na
                 nazwisko mu rzeczywiście Szparag, a na imię Daniel.
                      Niechże i mnie raz wolno będzie powiedzieć bez komentarzy, chociaż pod tymi dowci-
                 pami podpisany jest p. Czapla, o którym można by również coś przytoczyć z Encyklopedii i -
                 zoologii.
                                                       Nr 44, z 31 października 1885
                      Warszawa jako wielkie miasto. - Porównanie i dowody. - Rzecz bezcenna a nabywa-
                 na. - Pokusy Mefista. - Szczyt oszczędności, czyli 25 fenigów od skazanego na wygnanie.
                 - Wyjazd naszych aktorów do Wiednia. - Zdanie Sontaga o wywoływaniu w teatrze i
                 kłopoty księżnej Eboli. - Niepoprawni. - Dziwny objaw. - Pomiatani. - Miły domek. -
                 Wysługiwanie powszechnego szacunku.
                      Wielkie miasto poznajemy przede wszystkim po wielkiej nie-moralności. Akademie,
                 uniwersytety, fabryki mogą istnieć i istnieją w drobnych zbiorowiskach ludzkich: Darwin
                 otwierał nową epokę wiedzy, a Bismarck rządzi światem - ze wsi. Dopiero obfitość i różno-
                 rodność występków znamionują wielkie miasto. Czy Warszawa już zasłużyła na ten tytuł?
                 Przed laty piętnastu, pamiętacie, jak życie nasze było patriarchalne, proste, barwą pierwotno-
                 ści pokryte: prasa śpiewała zgodnym chórem stare pieśni, przeplatając je sporami o miejsce
                 urodzin Klonowicza lub zgonu Kochanowskiego; ludzie ze zgrozą opowiadali sobie wiado-
                 mości o śmiałych złodziejstwach lub wyjeżdżali do lasu dla obejrzenia krzaków, w których
                 znaleziono ciało zabitego człowieka. A dziś? Ledwie zdążymy zapisywać kradzieże i morder-
                 stwa, a kto wyjął z cudzej kieszeni mniej niż 1000 rubli, nie dostępuje nawet zaszczytu wy-
                 stąpienia w Kurierach imiennie, lecz musi iść do wspólnego dołu, gdzie obliczają ogółem
                 drobnych rzezimieszków.
                      Wszystko to świadczy, że Warszawa jest wielkim miastem. Jeszcze niedawno wątpiłem o
                 tym. Prasa nasza miała rozmaite odcienia, przedstawiała różne stopnie naukowości, talentu,
                 zasad moralnych, ale [nie] wydobywała się z niej charakterystyczna woń zgnilizny. Nareszcie
                 pokazał się i ten zapaszek, coraz mocniejszy, aż na koniec tak nam zaświdrował w nosach, że
                 musimy je ubezpieczać chustkami.
                      Teraz wierzę, iż Warszawa jest wielkim miastem.
                      Jak wiadomo Franciszek I, przegrawszy bitwę pod Pawią, napisał do swej matki:
                 Wszystko stracone, prócz honoru. Wiadomo również, że słowa te powtarzali często ludzie
                 na zielonych stolikach, na stanowiskach pracy, na polach bitew tracący wszystko, prócz owe-
                 go talizmanu, który nie posiada żadnej wartości materialnej, a z którym człowiek uczciwy
                 rozstaje się najtrudniej. Ten przedmiot bezcenny nieraz był celem zabiegów handlowych, a
                 nawet ofiarowano za niego znaczne sumy - zdrajcom. Między trofeami wojny francusko-
                 pruskiej Niemcy najwyżej szacują szpadę, którą Napoleon złożył w ręce cesarza Wilhelma, i
                 obchodzą uroczyście każdą rocznicę Sedanu, a nie obchodzą pamiątki oblężenia Paryża, bo
                 tam zdobyli francuski honor. Jak widzimy tedy, rzecz niematerialna, nie posiadająca wartości
                                                                                                                             102






                 wymiennej, nie przyjmowana na zastaw ani w lombardach, ani w bankach, ma swój popyt i
                 znajduje amatorów pragnących ją nabyć, jak dawniej diabli kupowali dusze.
                      Właśnie o tej sprawie przeczytałem niedawno bardzo kuszący artykuł w jednym z pism
                 polskich. Kiedy zamyślony wpatrywałem się w jego kolumny, wyszedł z nich i stanął przede
                 mną uśmiechnięty Mefisto, który tak przemówił:
                      - Obrzydzenie sprawiają ci te rozsądne słowa? Bądźże trzeźwym. Czemu wy tak strzeże-
                 cie swego honoru, kiedy on ani was broni, ani karmi, ani odziewa, a w walce o byt przeszka-
                 dza? Przypuśćmy, że twój dziad, którego bardzo kochałeś, siadał często na pewnym dużym
                 kamieniu; kamień ten jest dla ciebie drogim, ale czyż wybierając się w daleką podróż, weź-
                 miesz go z sobą, będziesz dźwigał, woził, opłacał koszta transportu? Przecież to byłoby sza-
                 leństwem, a co najmniej zbytkiem, którego pozwalać sobie mogą tylko bogacze. Synaj, Ta-
                 bor, Golgota są to dla chrześcijan góry święte, a jednakże oni pozostawili je na miejscu i nie
                 przenieśli do Europy. Podobnie należy postąpić z honorem osobistym i narodowym. Jest to
                 zawada, która nikomu nie dała korzyści, a wielu pogrążyła w nędzy. Możesz coś złapać - to
                 łap; radź się wszystkich władz swego ducha, ale nie tej, która wiecznie pozostaje małoletnią i
                 głupią. Główny potok nieszczęścia płynie stąd, że ludzie zwykle zaczynają od tego, na czym
                 powinni kończyć: chcą naprzód być uczciwymi, honorowymi, a dopiero później zyskać ma-
                 jątek, stanowisko, znaczenie, kiedy trzeba właśnie iść drogą odwrotną. Jeżeli np. potężni i
                 zamożni Niemcy umacniają w sobie dumę narodową, każdy uzna to za słuszne, ale jeśli ta-
                 kiego zbytku dopuszczą się Słowacy, będzie on śmiesznym, gdyż roztropność zaleca im po-
                 korę w węgierskiej skórze. Czy to raz wydziedziczony biedak, wyciągający rękę do prze-
                 chodniów, uzbierał sobie z jałmużny piękny majątek? A co by się z nim stało, gdyby, podnió-
                 słszy głowę, powiedział: brzydzę się żebraniną i nie poświęcę dla jej zysków mojej godności.
                 Kiedy bogaty na ciebie pluje, tylko się obcieraj; kiedy cię kopie, tylko cierpliwie przykładaj
                 do sińców zimną wodę, ciągle pamiętając o tym, że może wreszcie w lepszej chwili coś od
                 niego z łaski dostaniesz.
                      - Zgałganiałeś, Mefistofelesie - rzekłem - skoro już takim kuszeniem się trudzisz.
                      - Robię to - odparł - co dziś najlepiej popłaca: kupuję honor, godność, sumienie i inną
                 starzyznę.
                      Znikł, a ja powtórzyłem sobie: Warszawa jest wielkim miastem - prowadzi taki handel!
                      Honor należy do zbytku... Te wyrazy szatana brzmiały mi natrętnie w uszach. Chcąc je
                 uciszyć, zacząłem otwierać świeżo przyniesione listy. Pierwszy z Wrocławia. Abonent nasz
                 pisze: Gubimy się w domysłach, jaką zasadę rząd pruski przyjął względem swych ofiar.
                 Znowu bowiem polecił wysiedlić się tutejszemu kupcowi, zamieszkałemu w Wrocławiu od
                 lat trzydziestu. Gdzie indziej tak dawno osiadłych nie rusza. Jedna tylko reguła wszędzie jest
                 stosowaną: mianowicie policja skazanym na wygnanie przesyła swe rozkazy pocztą, w koper-
                 cie rekomendowanej na koszt, ściąga więc od nich jeszcze za to dobrodziejstwo 25 fenigów.
                 Prawdziwie - nic darmo! Zaiste honor jest zbytkiem, którego unika naród tak oszczędny, jak
                 Niemcy. Bo z każdego innego kraju wypędzają - bezpłatnie.
                      Panny Wisnowska i Chraszczewska oraz p. Tatarkłewicz wyjechali do Wiednia dla przyj-
                 rzenia się odegraniu dramatu Arria i Messalina, który ma być wkrótce wystawiony na scenie
                 warszawskiej. Od pewnego czasu, mianowicie od pobytu trupy meiningeńskiej, teatr nasz
                 choruje na Niemców i stara się ich naśladować. Sądzę też, że wyświadczę mu usługę wiado-
                 mością, jak znany aktor niemiecki, Karol Sontag, zapatruje się na sprawę wywoływania. W
                 Dresdener Tageblatt pisze on: Wywoływanie nie jest szkaradnym zwyczajem, jak twierdzi
                 pewien korespondent londyński, lecz według mnie, występkiem. Dopóki wszakże jest ono
                 wielkim odznaczeniem, każdy aktor, a więc i ja, pragnie być jak najczęściej wywoływanym.
                 Uznania potrzebujemy koniecznie, ono nas żywi. Nie tylko daje nam chwilową przyjemność i
                 sprawia zaszczyt, lecz wywiera wpływ na nasze artystyczne stanowisko, na całą karierę, w
                 życiu młodych ludzi - na całą przyszłość. Ze zaś ono wyraża się w tak niedorzeczny i bzdurny
                                                                                                                             103






                 sposób, jak wywoływanie, to rani duszę każdego aktora, szczerze miłującego swą sztukę.
                 Niektóre teatry zabraniają wywoływania przy otwartej scenie, a dozwalają po skończonym
                 akcie. To już nie tylko głupota i niekonsekwencja, lecz niesprawiedliwość. Powodzenie bywa
                 często szacowane według wywoływań; otóż zdarzyć się może, iż jakiś mierny aktor, wystę-
                 pujący w ostatnich scenach, jest ciągle wywoływany, podczas gdy znakomity artysta, grający
                 w początkowych - ani razu. Wywoływanie jednak przed końcem aktu po prostu wzywa o po-
                 mstę do nieba. Don Carlos wybiega z listem, który mu dała księżna Eboli. Pragnie ona mu
                 pismo odebrać, woła go, dopóki jej głosu starczy - Don Carlos znika.
                      Książę, jeszcze słowo! Książę, słuchaj... Poszedł!
                      I to jeszcze! Gardzi mną  oto stoję
                      W strasznym osamotnieniu, odepchnięta, odtrącona!
                      Krzyk biednej Eboli nie wzrusza Don Carlosa, nie obchodzi go wcale, ale gdy kilka osób
                 z publiczności zawoła, nieubłagany wraca natychmiast. Księżna, która teraz mogłaby go
                 schwycić i list odebrać, nie powinna go naturalnie widzieć, musi z głupowatą i zakłopotaną
                 miną odwracać się dopóty, dopóki on nie załatwi ukłonów. Wtedy ona znowu żałuje, że od-
                 szedł. Należałoby poprawić Schillera i księżna powinna by skarżyć się, że po raz drugi została
                 w strasznym osamotnieniu.
                      Prasa nasza kiedyś rzuciła nawet zbiorową klątwę na aktorów wywoływanych i wycho-
                 dzących podczas sceny otwartej, przez pewien bardzo krótki czas strzeżono się występku,
                 ale dziś używa on dawnych praw obywatelstwa. Czy wszakże teraz, potępiony przez Niemca,
                 nie mógłby on już uwolnić od zakłopotania księżny Eboli, a od zmartwychwstania zaduszonej
                 Desdemony? Ale nie wymagajmy za wiele i czekajmy powrotu naszej trójcy teatralnej, która
                 nam niezawodnie przyniesie jakiś artystyczny gościniec. Czyby nie było lepiej posłać od razu
                 cały skład naszego dramatu i komedii na studia za granicę, to inna kwestia, której tu rozwią-
                 zywać nie będę. Zauważę tylko objaw dziwny: Żółkowski nie przypatrywał się obcym wzo-
                 rom i mimo to gra tak wybornie, nawet - arystokratów francuskich.
                      Kucharz jest w zamożnym domu osobą używającą poważania; mopsik lub pinczerek jest
                 istotą otoczoną pieszczotami, ale lokaj, froter, korepetytor, pomywaczka i nauczycielka mu-
                 szą jeść ze żłobu wszystkie brutalstwa, które im pan, pani i paniątko wsypią. Do dobrego tonu
                 należy nie tylko pomiatanie tymi, którzy nacierają olejem nauki twarde głowy pociech ro-
                 dziny, ale nawet okpiwanie przy zapłacie. Doniesienia pism i procesy sądowe otwierają
                 ohydny widok tych stosunków, w których znajdujemy i umizgi bezwstydne do guwernantek, i
                 uwodzenia biednych dziewczyn, i układy z korepetytorami przez pośrednictwo stróżów. Oto
                 znowu Kurier Warszawski opowiada jedną z takich sromotnych a prawdziwych bajeczek.
                 Panna X. przez kantor stręczeń otrzymała miejsce guwernantki u państwa C., we wsi S. Na
                 kolej do Radomia przysłano po nią gnojówkę. W domu traktowano ją na równi z niższą służ-
                 bą, a ,,jednocześnie zmuszona była walczyć z niesfornym postępowaniem pana domu. Gdy
                 chciała odjechać, zagrożono jej... wójtem gminy. Wreszcie uciekła do Warszawy. I cóż? A no
                 cóż, państwo C. będą dalej kapłanami staropolskiego domu, a pan C. pozostanie po-
                 wszechnie szanowanym obywatelem.
                                                         Nr 47, z 21 listopada 1885
                      Nawoływanie do tworzenia gromad. - Brak zdolności do pracy łącznej.- Ilustracja
                 tej wady. - Karność niemiecka. - Przerost indywidualizmu. - Warunki rzeczywiste. -
                 Tworzenie stronnictw. - Potrzeba programów i leki w kramach dziennikarskich. - Stara
                 higiena. - Proces p. Zmurki o potwarz literacką. - Taka pora. - Nil admirari. - Właściwa
                 droga. - Poranek dla Królikowskiego. - Występ p. Popiel-Święckiej. - Oklaski, żale i łuk
                 tryumfalny.
                                                                                                                             104






                      Przynajmniej raz w życiu musiałeś słyszeć, czytelniku, od kogoś, że na markach fabrycz-
                 nych i pieniądzach wielu krajów odbite są święte słowa: Union fait la force, że u nas każdy
                 idzie swoją drogą i rządzi się swoim dworem, że gdybyśmy zechcieli działać łącznie, to by...
                 Ach, ileż ci wtedy obiecywano - i mnie także! Bo i ja słyszałem nieraz tego rodzaju żale, a
                 nawet osobiste napomnienia. Niedawno jeden z młodych literatów westchnął w pewnym pi-
                 śmie nad tym, że żaden z organów postępowych nie usiłował skupić około siebie pokrewnych
                 żywiołów umysłowych. Westchnienie to zawstydziło nas akurat w chwili, gdy podziwialiśmy
                 zręczność, z jaką ów autor dwoma pługami dwie odmienne niwy orze. Dziennikarskie łzy
                 wywoływane są często nie boleścią, lecz mocnym ziewaniem podczas obowiązku zaczernie-
                 nia pewnej miary papieru, obcierać więc ich nie potrzeba i nie warto. Co innego, gdy narzeka
                 ktoś spoza literackiego świata, zwykły czytelnik. Jeśli on się skarży, to widocznie szczerze,
                 nie dla zmycia komuś głowy, nie dla nakropienia zarobkowych wierszy, ale dlatego że mu
                 istotnie coś dolega. Właśnie taką skargę odebrałem w liście z N. od p. E. Pomówmy więc raz
                 o tym godle, które nam się tak podoba głoszone i spełniane - za granicą.
                      Daremne są wszelkie złudzenia: natura polska nie posiada zdolności do organizacji i
                 działania łącznego. Widzimy to na każdym kroku ł przy każdej sprawie. Powiedzcie komuś:
                      - Pawle, dla dobra ojczyzny trzeba wypić Wisłę. Paweł, jeśli posiada zapalny tempera-
                 ment, natychmiast pobiegnie do Wisły i zacznie ją wypijać, dopóki się nie udusi. Ale po-
                 wiedzcie mu:
                      - Pawle, dla dobra ojczyzny musimy we dwóch przynieść co dzień przez miesiąc wiadro
                 wody z Wisły do kolumny Zygmunta.
                      Pierwszego dnia Paweł przyjdzie i obowiązek swój spełni, drugiego - spóźni się, trzecie-
                 go - zaśpi, czwartego - wyjedzie do Marcelina, a dziesiątego - o powinności całkiem zapomni.
                      Rzeknijcie komuś:
                      - Mateuszu, zakładam pracownię ubiorów; ja będę krajał, chcesz szyć?
                      - I owszem.
                      Szyje Mateusz przez tydzień, dwa, trzy, ale w czwartym spóźnia się, w piątym hula, w
                 szóstym rzadko przychodzi, bo gdzie indziej znowu - kraje.
                      Zajrzyjcie do wszystkich stowarzyszeń, spółek, redakcji zbiorowych - wszędzie zobaczy-
                 cie to samo: łączna praca rwie się. Jeśli zaś na szyldach firm spostrzeżecie skojarzone nazwi-
                 ska, to Gebethner i Wolff, Temler i Szwede, Werner i Norblin, Lilpop, Rau i Loewenstein,
                 Hille i Dietrłch itp. Są to dziś po większej części rzetelni i dobrzy Polacy, ale szczepieni na
                 pniach niemieckich, francuskich lub angielskich. Podczas studiów uniwersyteckich w Niem-
                 czech zaproponowałem razu pewnego jednemu ze studentów, ażeby pojechał ze mną na wy-
                 cieczkę za miasto.
                      - Nie mogę - odrzekł - przygotowujemy się w pięciu do egzaminu i napisaliśmy sobie
                 ustawę, która wyznacza markę kary za każde opuszczenie wspólnej pracy, mam zaś tylko
                 jedną markę, która mi potrzebna na obiad.
                      - Ach - zauważyłem - możesz pan nie zapłacić. Obrzucił mnie zdumionym wzrokiem.
                      - Nie - odparł - tak robić u nas nie wypada. Wyrazy te jak błyskawica oświetliły mi róż-
                 nicę między mną a nim: uczułem smutek, niemal wstyd, tym większy, że ów student, zresztą
                 człowiek dość lekkomyślny, pojechał ze mną na wycieczkę, ale jedyną posiadaną markę zło-
                 żył kolegom za karę nieobecności.
                      Tak silnym jest poczucie solidarności w Niemcu. A w nas? Niewielu chyba ma prawo
                 rzucić na innych kamieniem. Ze szczególną ciekawością śledziłem, badałem w naszym społe-
                 czeństwie wszelką pracę zbiorową i wyznaję, że nie spotkałem nigdy pięciu ludzi związanych
                 z sobą ściśle przez czas dłuższy w jakimś wspólnym celu. Nic dziwnego. Cała przeszłość na-
                 sza była nadmiernym rozwojem indywidualizmu - teraźniejszość łączeniu sił nie sprzyja.
                 Skąd miały się wziąć bezwiedne popędy i świadome zasady? Jesteśmy ciągle jako kupa pia-
                 sku, który niby trzyma się razem, ale którego ziarnka wcale się z sobą nie spajają. Chłop z
                                                                                                                             105






                 dala stoi od szlachcica, szlachcic od mieszczanina, przemysłowiec od arystokraty, chrześcija-
                 nin od Żyda, a we wszystkich tych warstwach każdy z dala od innych. W uspołecznieniu
                 przedstawiamy ten stopień doskonałości, co ludy pierwotne w arytmetyce: umiemy liczyć do
                 wysokości dobra jednostkowego, ale zbiorowe, ogólne stanowi jeszcze dla nas cyfrę nie dość
                 zrozumiałą.
                      W tej kupie miejscami złotego, ale nie zwartego piasku połącz, naiwny marzycielu, po-
                 krewne żywioły, wytwórz stronnictwo, zwiąż jednorodne siły, jakie chcesz - zachowaw-
                 cze czy postępowe. Daremny trud! Luzakiem każdy chodzić chce i chodzi. Wszelkie powi-
                 nowactwa wystarczą na chwilę, na długość trwania skutków i wspomnień jednej przyjaciel-
                 skiej uczty. Gdy te ślady się zatrą, wraca indywidualizm - dobrze jeszcze, jeśli zdrowy, ale
                 często zwyrodniały. Ten sam powinowaty duchowo, który z daleka wygląda na towarzysza
                 broni jednego obozu, najmie się innemu, wystąpi o głupstwo przeciwko swoim jawnie,
                 podstawi im nogę skrycie, urządzi współzawodniczą szykanę w porze odnawiania prenume-
                 raty, pchnie innych do walki i schowa się za ich plecy. Są łotry jak wszędzie, ale u nas naj-
                 więcej ludzi niedbałych, lekkomyślnych, w siebie zapatrzonych, niezdolnych do ofiary z naj-
                 mniejszego drobiazgu na korzyść sprawy ogólniejszej. Wytwarzanie grup, stronnictw spo-
                 łecznych, ekonomicznych, literackich z takiego materiału jest wprost niemożliwym, jest krę-
                 ceniem bicza z piasku.
                      To leży w nas - a poza nami?
                      Rozstrzelenie się sił - dowodzi wielu, a także nasz korespondent - nie pozwala wyrobić
                 żadnego programu dla chwili obecnej, lecz garść jednostkowych recept z sobą sprzecznych,
                 opartych tylko na wspólnej, bardzo ogólnikowej podstawie. Przypuśćmy, że jakiś czarodziej
                 zdołał zszyć i skleić jakąś gromadkę ludzi mających prawo do przewodnictwa innym; jaki oni
                 dziś nakreślą program polityczny, społeczny, ekonomiczny, kiedy żaden w warunkach rze-
                 czywistych się nie spełni? Dla dwu wymiarów można wysnuć teorię płaszczyzn, ale nigdy
                 teorię brył. Tymczasem ludzie myślący, łaknący światła, a rozbijający sobie czoła w ciemno-
                 ści, gdy życie daje czasem jeden tylko wymiar, żądają teorii dla trzech! Żądają oni, ażeby
                 literaci, redaktorzy nauczyli ich chodzenia po powierzchni morza bez zatonięcia, mielenia na
                 wiatrakach podczas martwej ciszy, wyrabiania parasoli zasłaniających od deszczu siarczyste-
                 go, przejeżdżania wozami przez wąziutkie szczeliny, wiercenia skał korzonkami niezapomi-
                 najek, słowem, niemożliwości. Zrozpaczeni zawsze bluźnią. Matka, która traci dziecko, zło-
                 rzeczy lekarzowi i wymaga od niego cudu; żona, przygnębiona nędzą, złorzeczy upadającemu
                 pod ciężarem pracy mężowi, że ten mało zarabia. Toż samo czynią społeczeństwa, toż samo
                 zastępy czytelników gazet. Zewsząd mnie ciśnie niedola, ciemność ogarnia, drogi wyjścia z
                 niej nie widzę, głuche wycie wilków słyszę, wszystkie nadzieje zawiodły; przy ostatniej
                 świeczce czytam skwapliwie moją gazetę, czytam jeden numer, drugi, dziesiąty - żaden nie
                 daje mi rady, więc rozżalony i rozgniewany wołam do niej: wskazówek praktycznych, obja-
                 śnień, programu, który by się nie gubił w mgłach odległej przyszłości, lecz był mi przewodni-
                 kiem w chwili bieżącej! A tu na wszystkie wołania odpowiada stale głos niemiłosierny: ucz
                 się i pracuj! Brzmi on jak szyderstwo. Ucz się i pracuj, kiedy tonę, ginę, głodny jestem, przy-
                 gnieciony, kiedy mam nóż na gardle! Precz z taką głupią gazetą - zwrócę się do innej! Ale i
                 owa inna również skutecznego lekarstwa nie daje. Zaczynam tedy złorzeczyć całej prasie.
                      Oto jest zwykły zatarg prawie każdej redakcji warszawskiej z czytelnikami, zatarg pod-
                 sycany wystąpieniami rozmaitych owczarzów, kuglarzów, magików i profesorów prawdzi-
                 wego patriotyzmu, sprzedających różne gojące maście, orzeźwiające krople, odmładzające i
                 wzmacniające leki, znane pod nazwą polityczno-społecznych programów. Są to mieszaniny
                 nieszkodliwych lub trujących odwarów lichego mózgu. Niecierpliwi próbują tych leków,
                 rozważni pozostają wierni dawnej higienie: albo modlą się i bez wyboru strzegą tradycji, albo
                 pracują i uczą się oddziaływając na swoje otoczenie, a tym sposobem uczestniczą w pracy
                 organicznej, wewnętrznej, rozwijającej siły narodu we wszystkich kierunkach.
                                                                                                                             106






                      Przerwijmy wszakże te ogólne rozmyślania - trzeba zajrzeć do kroniki bieżącej. P[an]
                 Żmurko wytoczył sprawozdawcy Tygodnika Powszechnego proces o potwarz za to, że ten
                 nazwał jego obraz malowanym na fotografii. Psychologia i socjologia znają okresy, w których
                 pewne objawy powtarzają się w długim szeregu. Są okresy pojedynków o byle co (o pazno-
                 kieć lub kij bilardowy), bijatyk, polemik, złodziejstw naukowych, uwodzeń itd. Obecna pora
                 należy do procesów prasowych. Śliczna to pora! Ludzie, zamiast przeprowadzić z sobą spór
                 przedmiotowy przed publicznością, w pismach, gdzie mają wszelkie po temu środki, każą
                 sądom rozstrzygać kwestie literackie i artystyczne. Dzięki czasowi, w którym żyję, nieprędko
                 zapewne nad czymkolwiek się zdziwię, więc i to przypomina mi tylko Horacjuszowską regu-
                 łę. Jednakże pozwalam sobie radzić p. Żmurce, ażeby ze swą pretensją przeszedł na inną dro-
                 gę. Nie ma pisma, w którym mógłby się bronić? Otwieram mu Prawdę. Jest to droga nie
                 tylko właściwsza, ale i z tego także względu lepsza, że każda sprawa, przeprowadzona przez
                 wszystkie sądy, podlega ostatecznemu wyrokowi w trybunale opinii publicznej. Czemu więc
                 od tej instancji nie zacząć i na niej nie skończyć?
                      Tak robili zawsze ludzie poważni. Gdyby Darwin, którego oskarżono o upodlenie ludz-
                 kości, o szerzenie zepsucia, o usprawiedliwianie zbrodni walką o byt, chciał był dochodzić
                 swej krzywdy sądownie, musiałby był wytoczyć kilka tysięcy procesów, w których dopiero
                 nadwyrężyłby swą godność, zwłaszcza że każdy sąd rozumny - obywatelski czy państwowy -
                 uznałby się niewłaściwym do rozstrzygania zagadnień biologiczno-etycznych.
                      W zeszłym tygodniu odbył się poranek muzykalno-dramatycz-ny na korzyść Królikow-
                 skiego, złożonego długą i ciężką choroba. Obok najlepszych talentów teatru przyjęła udział w
                 tym przedstawieniu pani Popiel-Święcka. Drugi to już raz po opuszczeniu sceny występuje
                 ona pod wezwaniem dobroczynnym i drugi raz budzi w szerokim kole swych czcicieli zapał
                 połączony z żalem. Krytyka i publiczność naprzód klaszczą, a potem roz-płakują się przypo-
                 minając sobie świetne czasy, kiedy Popielka królowała w teatrze. Chyba artystce zagrodziły
                 powrót niepokonane przeszkody, jeśli nie uległa dotąd tylu i tak serdecznym namowom. Ka-
                 zimierz Odnowiciel nie był z większym upragnieniem do kraju wzywany. Powrót p. Świec-
                 kiej na scenę odbyłby się niezawodnie w takim tryumfie, do którego senat literatury naszej nie
                 daje prawa nawet uwieńczonym jej bohaterom. Przecież gdyby np. Ujejski zaczął znowu pi-
                 sać, nie uderzylibyśmy w dzwony, nie wystawilibyśmy mu łuku. A p. Popiel-Święcka już ma
                 łuk, już ma tłum wielbicieli, a nadto jeszcze ma młodość, która jej pozwoliłaby długo używać
                 sławy, i - wcale nie ma równej współzawodniczki, która by ją pokonać mogła.
                                                           Nr 49, z 5 grudnia 1885
                      Symfonia odegrana na cześć p. Ćwierczakiewiczowej. - Jakie idee nas łączą. - Gdy-
                 byśmy byli Bułgarami. - Studenci pompujący wodę z kanałów. - Kule i świdry. - Prośba
                 do natury. - Wspomnienie o jaskółce pod kloszem maszyny pneumatycznej. - J. Papłoń-
                 ski. - Co mu się należy w dobrych słowach.
                      Fejletoniści wielu pism warszawskich zapewne ani domyślają się, jak rzetelną sprawili
                 mi przyjemność. Książek, prac naukowych i utworów beletrystycznych szerszego zakroju
                 rodzi się u nas obecnie mało, a i ta szczupła garstka ledwie drobniutką częścią zwraca na sie-
                 bie uwagę - krytyki. Prawdziwej też doznałem rozkoszy, spostrzegłszy, z jakim zapałem fej-
                 letoniści rzucili się do wychwalania zalet nowej encyklopedii kucharskiej p. Ćwierczakiewi-
                 czowej . Boże, ile uniesień, ile szczerych uśmiechów, ile zgody w poglądach! Ani śladu roz-
                 terki, a jeżeli jakikolwiek głos odbiegał od innych, to tylko dla stworzenia wyższej kontra-
                 punktycznej harmonii. Po dalekie przykłady porównawcze sięgać nie będę, przytoczę naj-
                 świeższy. Niedawno przedstawiono na scenie naszej dramat Augiera. W sprawozdaniach te-
                 atralnych jeden wołał: strzyżone, drugi - golone, ten biało, tamten czarno, a biedny czytelnik,
                 jak zwykle, splunął, zaklął po cichu: ambo meliores! - i poprosił jesiennego wiatru, ażeby mu
                                                                                                                             107






                 wywiał z głowy tę mętną wrzawę. Tymczasem jaka wspaniała łączność zapatrywań w oce-
                 nach książki p. Ćwierczakiewiczowej! Biblia, gdyby ją poddano krytyce, nie byłaby osądzona
                 jsdnomyślniej. Zmęczony rozdżwiękami naszego życia literackiego, z zachwytem przysłu-
                 chiwałem się temu hymnowi zjednoczonych serc i rozumów, a w talencie p. Ćwierczakiewi-
                 czowej ujrzałem cudowny diapazon, jedynie zdolny zestroić różne instrumenty prasy. Co
                 więcej, jestem przekonany, że gdybyśmy znajdowali się w położeniu Bułgarów, gdyby ona
                 stanęła na czele naszym i gdyby zawołała:  Za Kolędę dla gospodyń i 365 obiadów, bracia,
                 naprzód! - rozbilibyśmy Serbów, a za kilka dni, zamieniwszy w perzynę Pirot i Nisz, biwa-
                 kowalibyśmy w Belgradzie. Tak! Najczystszy i najzgodniejszy ton wydają sfinksy naszej
                 krytyki, gdy na nich padną promienie światła p. Ćwierczakiewiczowej. Czarodziejka!
                      Szkoda, że jej względami nie cieszą się tak studenci, jak właściciele sklepów podpadają-
                 cych jurysdykcji Bluszczu, a nawet wierzę, że gdyby ta szanowna autorka w którymkol-
                 wiek ze swych dzieł podała przepis obiadów studenckich, wszyscy niezamożni wychowańcy
                 uniwersytetu byliby często na nie zapraszani. Bez tych wskazówek szlachetne i litościwe ser-
                 ca nie wiedzą, jak pomóc ubogiej młodzieży, więc tylko wyzyskują korepetytorów, strącają
                 im każdy dzień choroby lub rozrywki ucznia, a czasem dla odmiany kupują bilety na koncert
                 (zwłaszcza jeśli śpiewa Mierzwiński). Wobec tej wspaniałomyślności nie dziwi mnie porę-
                 czona przez osoby wiarogodne wieść, że studenci pozbawieni środków utrzymania wynaj-
                 mowali się w nocy do pompowania wody z zalanych kanałów. Dwa ruble za noc - zarobek
                 dobry. Niestety, zima położy mu koniec. Sądziłem, że nadmiernie przeciągająca się i słotna
                 jesień jest objawem litości nieba nad biednymi studentami. Było to wszakże złudzenie, gdyż
                 jakkolwiek deszcz kropi, kanałów nie zalewa i przy pompach zajęcia nie daje. Pamiętasz,
                 czytelniku, jak to rozczulaliśmy się nad bohaterami Samopomocy Smilesa, którzy przy kagan-
                 kach, na zimnych poddaszach, o głodzie, po całodziennej pracy w warsztacie lub sklepie go-
                 dziny krótkiego odpoczynku poświęcali nauce. Dziś już by nas nie opanowywała taka rzew-
                 ność, bo w naszych stosunkach na każdym kroku spotykamy podobne, a nieraz wymowniej-
                 sze widoki. Bo przyznajcie, że student pompujący wodę z kanałów w nocy, ażeby móc się
                 uczyć w dzień, jest obrazem w galerii społecznej, przed którym stanąć - no i westchnąć warto.
                 A może nawet uchylić kapelusz? Nie przez szacunek dla męczeństwa, które pod taką lub inną
                 postacią stało się dla większości powszednią formą życia, ale dla wielkiej siły moralnej. Gdy
                 widzę młodego człowieka, który, tocząc się po świecie szybko jak kula bilardowa, wyskakuje
                 i pęka, żałuję go, ale gdy zobaczę pracownika, który, wwiercając się jak świder w skały,
                 przedwcześnie łamie się, boli mnie ta strata. Bo nie ów pierwszy, ale ten drugi był społeczeń-
                 stwu potrzebniejszy. Charakterów żelaznych, stalowych, diamentowych charakterów daj nam,
                 naturo, ile dać możesz, a nie zmarnuj ani jednego z tych, którzy zdobywają wiedzę pracą noc-
                 ną przy pompach kanałów.109
                      Przebili się przez pierwsze zapory, odebrali pomazanie duchowe w najwyższej świątyni
                 wiedzy i cóż z tego? - zapytasz czytelniku. Czy z dyplomem uniwersyteckim nie będą musieli
                 może zarabiać na życie ciężką robotą przy kanalizacji? Poniekąd masz słuszność. Nauczyciel
                 fizyki, chcąc nam pokazać działanie maszyny pneumatycznej, wsadził pod klosz jaskółkę i
                 zaczął z niego wypompowywać powietrze. Biedna ptaszyna z początku podskakiwała, ale
                 wkrótce zaczęła coraz szerzej otwierać dziobek i. oddychać nim coraz trudniej, nareszcie wy-
                 sunęła języczek i padła uduszona. Męczeńska jej śmierć długo pokutowała mi w pamięci, ale
                 powoli zatarła się. Trwałe są jednak wrażenia młodości! Tyle lat już upłynęło, a biedna ja-
                 skółka w kloszu maszyny pneumatycznej często staje mi przed oczami, otwiera dziobek, co-
                 raz szerzej, coraz szerzej..., ale odpędzam przykrą marę, zanim skona. Jakaś niewytłumaczona
                 drażliwość nie pozwala mi nawet we wspomnieniu patrzeć na śmierć tego ptaka. Czemuż nie
                 mam wyznać? Po prostu boję się jej... Wyobraźnia zaczyna mi mnożyć jaskółki, nadawać im
                 ludzkie postacie, słyszę ssanie tłoków olbrzymiej maszyny pneumatycznej...
                                                                                                                             108






                      Ale co to wszystko ciebie, czytelniku, obchodzi - prawda? Pytałeś mnie o późniejsze losy
                 pompierów w studenckich mundurach? Mogą pokonać wszystko, tylko nie pokonają... próżni.
                      Nie dla nich przeznaczona ta kartka polskiego Plutarcha, na której zapisano życiorys
                 zmarłego przed kilku dniami Jana Papłońskiego . Zeszedł on do grobu jako ceniony i rzeczy-
                 wiście zasłużony dyrektor Instytutu Głuchoniemych i Ociemniałych. Tymczasem miał swoje
                 okresy szerszej działalności, która należała do innego cennika i zdobyła inne zasługi. Nie-
                 boszczyk piastował najrozmaitsze urzędy: był cenzorem, wizytatorem, profesorem Szkoły
                 Głównej itd. Wielopolski powierzył mu nawet częściowy wybór przewodników tej instytucji.
                 Może tą rolą ucha-rakteryzował się głównie Pa płoński na uczonego, którym nigdy nie był.
                 Wykładał językoznawstwo porównawcze, bo zajmował odpowiednią katedrę, ale naukę tę
                 zrał bardzo powierzchownie i oprócz kilku ogólnikowych i podstawy ścisłego badania po-
                 zbawionych broszurek nic literaturze polskiej w zakresie swej specjalności nie zostawił.
                 Był to raczej profesor-urzędnik niż uczony. Ostatnie lata jego życia stanowią dość ostrą
                 sprzeczność z poprzednimi pod każdym względem. Pomijając inne porównania, zaznaczymy
                 tylko, że niezdolny profesor uniwersytetu stał się wybornym dyrektorem Instytutu Głucho-
                 niemych i Ociemniałych. Zakład ten winien mu wiele trwałych fundamentów i ulepszeń.
                      Nie tylko całość życia człowieka, ale i część pożyteczna ma swoją wagę. W oszczędnej
                 zaś, z małych sum i ułamków złożonej rachubie naszych korzyści społecznych tym bardziej
                 żadna drobinka nie powinna być opuszczoną. Dlatego musimy dobrym wspomnieniem nagro-
                 dzić pracę zmarłego dyrektora Instytutu Głuchoniemych i Ociemniałych.
                                                         Nr 15, z 10 kwietnia 1886
                      Wielkie mrowisko. - Jego zdolności przyswajania sobie nowych pierwiastków. -
                 Wszechrozwój. - Książka arcybiskupa Guilberta. - Związek katolicyzmu z demokracją. -
                 Podróż naokoło świata. - Przesadne pretensje konduktorów. - Niegrzeczność Kocha i
                 Pasteura względem Towarzystwa Lekarskiego. - Zbytnia uprzejmość Kasy Mianowskie-
                 go. - Na co ona przydać się może.
                      Kościół katolicki przypomina czasem mrowisko: rozrzuć je - skupi się, przeorz laską -
                 zapełni bruzdę, podpal - robaczki rzucą się na płonące patyczki i zgaszą ogień. W historii
                 niejednokrotnie burzono i podpalano to mrowisko - zawsze ono spoiło się i dotąd istnieje.
                 Daremnie przechodzili po nim wielcy reformatorowie myśli ludzkiej: wycisnęli głęboko swe
                 ślady, ale go nie zgładzili. Gdy Kopernik przytłoczył je potężną stopą, zdawało się, że roz-
                 gniótł całą budowę wraz z rojem - nie. I skąd pochodzi ta wytrwałość, ta odporność i żywot-
                 ność mrowiska? Z jego uzdolnień przyswajania sobie wszystkich nowych pierwiastków po-
                 stępu. Wrzućcie w nie kawał żelaza: mrówki go natychmiast obsiada, obmacają, a zobaczyw-
                 szy, że twardy i zużyć się nie da, pozostawią. Ale wrzućcie kawałek chleba, cukru, owocu,
                 zjedzą go, choć on nie należy do ich zwykłego pożywienia. Żelazem dla kościoła katolickiego
                 był zawsze materializm; chlebem, cukrem, owocem - rozmaite płody niepodległej myśli, któ-
                 rymi on nie zwykł się karmić, ale które w rozumnej przezorności spożywał, zwłaszcza gdy
                 doświadczył, że one mu nie szkodzą. Pamiętamy wszyscy, jak mrówki papieskie roiły się na
                 Darwinie, jak go szczypały - dziś, wyłączywszy z jego teorii pierwiastki, których połknąć i
                 strawić nie mogły, wiele innych wessały i cieszą się swoją zgodą z duchem czasu. Nie pierw-
                 szy to wypadek i nie ostatni. Chociaż bowiem kościół katolicki szczycił się, że stoi na opoce i
                 że śród niezliczonych przemian pozostawał ciągle niewzruszonym i jednakim, ulegał on rów-
                 nież powszechnemu rozwojowi. Nie poznałby go dziś ani Piotr, ani Innocenty III. Jest to ob-
                 jaw bardzo naturalny. Wszystko bowiem, co istnieje, musi się rozwijać, dopóki istnieje. Gdy
                 tron papieski przejdzie do muzeum watykańskiego, wtedy zacznie być niezmiennym.
                      Niejeden z szanownych a licznych czytelników moich, którzy należą do owego mrowi-
                 ska, osądzi powyższe słowa za zuchwałe bluźnierstwo, którym już tyle razy zgrzeszyłem.
                                                                                                                             109






                 Przewidując to, zamiast się bronić, zapraszam moich przeciwników do wspólnego odczytania
                 małej książeczki arcybiskupa z Bordeaux, Guilberta, która świeżo przyniosła światu kilka
                 niespodzianek. Tytuł: La democratie, son avenir social et religieux. Otwórzmy ją, mili bracia.
                      Ruch demokratyczny porywa za sobą z nieprzepartą siłą świat ucywilizowany... Widzi-
                 my istotnie, że naokoło, u wszystkich naszych sąsiadów, w Anglii, Hiszpanii, Niemczech,
                 Belgii, Austrii, żywioł demokratyczny rozszerza się ustawicznie. [...] Zamiast potwornych
                 przywilejów i oburzających nierówności panuje obecnie równość wobec prawa i Boga,
                 wszelka droga jest otwarta dla każdego, bez różnicy urodzenia; korzyści i ciężary państwa
                 słuszniej rozłożone, sprawiedliwość bezstronniejsza, niepodleglejsza i przystępniejsza. [...]
                 Żadna siła ludzka nie zdoła powstrzymać tego prądu, który my uważamy za dzieło Opatrz-
                 ności. Za pomocą bowiem środków, którymi demokracja rozporządza, za pomocą odkryć i
                 wynalazków, przemysłu i handlu, łączących z sobą umysły i narody, idee rozchodzą się szyb-
                 ko i nigdy prędzej nie rozchodziły się. Jak je zatamować? Rozlatują się przez prasę, po dru-
                 tach telegraficznych, w pociągach kolejowych i na statkach, pękają w bombach naszych bi-
                 tew. Jesteśmy przekonani, że za lat kilka demokracja obieży świat z naszą cywilizacją chrze-
                 ścijańską...
                      Dalej zapewne przytoczy Przegląd Katolicki, który mi dowiedzie, że katolicyzm nie
                 przestał być nigdy demokratycznym, co przyjmę z taką samą wiarą, z jaką przyjmuję wszyst-
                 kie kruczki tego szanownego organu. Nie przeszkadza mi ona naturalnie zaznaczyć, że
                 mrówki francuskie jedzą owoc, który spadł do ich siedziby strącony siłą rozwoju oraz że w
                 katolicyzm wsiąkły znowu krople postępu. Religia arystokratyczna chce z demokracją niedłu-
                 go objechać świat - bagatela! To postanowienie bardzo świeże. Niech ten związek, ręką tak
                 wysokiego dostojnika kościelnego pobłogosławiony, zyska uznanie i naszego duchowieństwa.
                 Przeglądu Katolickiego nawet o zapowiedź ślubu nie proszę, bo - jak rzekłem - osądzi on
                 zapewne, że tu nie może być mowy o małżeństwie pierwszym, lecz co najwyżej o weselu
                 diamentowym.
                      Jeśli wróżba arcybiskupa Guilberta się spełni i czcigodne stadło wybierze się istotnie w
                 podróż poślubną naokoło świata, radzę nowożeńcom, ażeby nie słuchali dziwnej pretensji
                 konduktorów pewnej naszej kolei. Ci nie nasyceni dobrodziejstwami zarządu demokraci, któ-
                 rzy w ciągu czterdziestu siedmiu dni mają aż pięć spoczynku i którzy w ciągu miesiąca nie
                 sypiają zaledwie dwudziestu dwu nocy, przywłaszczyli sobie dotąd prawo wchodzenia na
                 stacjach do sal klasy drugiej. Popełniali oni to nadużycie głównie dlatego, że w klasie trzeciej
                 bufety dzierżawione przez Żydów nakarmić ich mogły zaledwie śledziem i koszernym serdel-
                 kiem. Ale dziękuję państwu za jedzenie wspólnie z jakimś konduktorem, który, ostemplo-
                 wawszy mi bilet i odemknąwszy drzwi wagonu, nie powinien się do mnie przybliżać. Ja her-
                 batę - on herbatę, ja pieczeń - on pieczeń, ja zupę - on zupę. Tego za wiele! Słusznie też za-
                 rząd kolei, przestrzegając granic demokracji prawdziwej, zakazał konduktorom wchodzenia
                 do sal klasy drugiej. Słyszę zarzut arcybiskupa Guilberta:
                      - Ależ ci ludzie bywają zimą trzy do pięciu dni w drodze, prowadząc pociągi towarowe,
                 przecież muszą się czymś ciepłym rozgrzać, a pasażerów drugiej klasy nie żenują, bo ich nie
                 wiozą!
                      Daruje mi Jego Ekscelencja, ale jeśli prawo ma być szanowanym, niech będzie prawem
                 zawsze. Zabijać nie wolno nawet wtedy, gdy nikt nie widzi. Jeżeli konduktor znęci się do sal
                 klasy drugiej przy pociągach towarowych, to będzie wchodził przy osobowych, a wypędzony
                 odpowie:
                      - Przepraszam, zdawało mi się, że towarowy... Demokracja ogłosiła już równość wobec
                 sądów, praw obywatelskich, ale wobec bufetów - nie. To już demagogia, radykalizm, gwałce-
                 nie tradycji, zresztą nie wiem co, ale coś bardzo paskudnego.
                      Nieprzyzwoitszym nazwać można tylko zachowanie się Kocha i Pasteura. Nasze Towa-
                 rzystwo Lekarskie, instytucja bardzo dbała o szczepienie w kraju postępów medycyny,
                                                                                                                             110






                 oświadczywszy kiedyś kategorycznie p. Ochorowiczowi, że jego zamach na la-seczniki prze-
                 cinkowe unieważnia, było najmocniej przekonane, że przez wdzięczność i dla złożenia należ-
                 nego hołdu przyjedzie do niego bakteriolog niemiecki i przedstawi wynik swych doświad-
                 czeń. Jeżeli w teatrze naszym występuje Kochańska, dlaczegóż by w Towarzystwie Lekar-
                 skim nie miał wystąpić Koch? Ale grubych obyczajów i nie znający się na grzeczności Nie-
                 miec nie przybył, a nawet - jak jego znajomi utrzymują - wcale o tym nie myślał. Wtedy wy-
                 słała do niego p. Bujwida - Kasa Mianowskiego. Francuz grzeczniejszy od Niemca, spodzie-
                 wano się więc, że Pasteur pospieszy do naszego areopagu ze swą wścieklizną. Ale i ten pro-
                 stak wizyty swojej nie zapowiedział. Wiedząc o tym, wysłała do niego drą Bujwida - Kasa
                 Mianowskiego. Że na nią Towarzystwo może być obrażone za tę zbytnią uprzejmość dla dwu
                 badaczów, najzupełniej rozumiem. Ażeby zaznaczyć swą powagę, wyznaczyło ono podobno
                 konkurs z odległym terminem w zakresie bakteriologii, autor nagrodzony dostanie zapomogę
                 na podróż do Kocha i Pasteura (jeśli ci naturalnie jeszcze żyć będą). Jest to piękne połączenie
                 powagi, pośpiechu i dbałości o naukę.
                      Jakkolwiek Kasa Mianowskiego postąpiła lekkomyślnie, pojmujesz, czytelniku, po co
                 ona istnieje. Między innymi i po to, ażeby wysyłać specjalistów za granicę do znakomitych
                 badaczów dla poznania ich odkryć w dziedzinie medycyny wówczas, kiedy Towarzystwo
                 Lekarskie wyznacza na ten cel konkursy i słucha wykładu bakteriologii z ust człowieka, który
                 jest bardzo gruntownym uczonym, ale w pracowniach Pasteura i Kocha nie był. Bez pomocy
                 Kasy dotąd żaden lekarz warszawski tych pracowni by nie widział.
                                                            Nr 22, z 29 maja 1886
                      Niepożądani świadkowie. - Odnalezione ogniwo. - Kraosi. - Ludzie czy małpy, a mo-
                 że małpo-ludzie. - Krzywdzenie zwierząt porównywaniem z ludźmi. - Tapety w fajczarni
                 Mackaya. - Co drażni. - Oszuści wścieklizny. - Grzeczność Pasteura. - Nasza arystokra-
                 tyczna skóra. - Z dwojga złego.
                      W państwie birmańskim żyło plemię, które Opatrzność długo zasłaniała przed bluźnier-
                 czym wzrokiem darwinistów, a które bezbożna ciekawość wreszcie wyśledziła i ukazała Eu-
                 ropie. Plemię to, zwane Kraosami, posiada znamiona, odgadywane przez Darwina w zagi-
                 nionych przodkach rodu ludzkiego, małpoludach, stanowiących brakujące ogniwa w łańcuchu
                 biologicznym. Poczciwcy ci mają budowę ciała bardzo zbliżoną do małp, są całkowicie poro-
                 śnięci włosem, nie znają ani związków społecznych, ani mieszkań, ani nawet ognia. Natural-
                 nie żadnych gazet i książek nie czytywali wcale, zatem nie wiedzieli, że komuś bardzo by się
                 przydali na świadków. Gdy uczeni europejscy obejrzeli jedną dziewczynę z tych antropolo-
                 gicznych zabytków, wyznawcy Darwina orzekli, że Kraosi są ludźmi zatrzymanymi w roz-
                 woju, przeciwnicy, że przedstawiają rasę zwyrodniałą. Ta wszakże rasa zwyrodniała po-
                 psuła nieco humor kapłanom tradycji stworzenia, a nawet Gazeta Warszawska, pisząc o niej
                 i ciesząc się zwycięstwem prawdy umiejętnej, ma kwaśną minę i widocznie wolałaby, aże-
                 by tych włochatych potworów nie wydobywano. Nic to nie znaczy, co szanowna staruszka
                 powiada: Na podstawie dotychczasowych badań stwierdzono całkiem stanowczo, że Kra osi
                 nie są małpami, lecz ludźmi. Właśnie taki wniosek płynie na koło darwinizmu tym więcej, że
                 łatwo obie strony pogodzić z korzyścią dla teorii rozwoju, nazywając ich małpo-ludźmi.
                      Tyle razy skrzywdzono zwierzę porównywaniem go z człowiekiem, że i ja rad jestem z
                 tytułu ludzkiego, przyznanego Kraosom. Głupiec nazywa się (rozumnym) osłem, bałwan
                 (pracowitym) wołem, złośnik i łotr (uczciwym i wiernym) psem; wszystkimi niecnotami
                 człowieka obarczono zwierzę, niechże ono przynajmniej w tym wypadku będzie wolnym od
                 cudzej niesławy. Zresztą skala ujemnych i dodatnich uzdolnień naszych jest tak rozległą, że w
                 niej zmieści się geniusz z kretynem, bohater uczciwości z opryszkiem. Po co więc zapisywać
                 ludzkie długi na hipotece moralności zwierzęcej, kiedy własna wystarczy? Niegodziwców
                                                                                                                             111






                 mianujemy płazami, ale czy jest taki płaz, taka gadzina, taki złośliwy wąż, który by swą ja-
                 dowitością wyrównał nikczemnemu człowiekowi? Całą swą rozmaitość natura wysiliła na
                 odmiany najwyższego gatunku swych tworów, dla scharakteryzowania więc ich niżej sięgać
                 nie należy. Wszystkie grzechotnicze zęby są żądłami komarów wobec jednego języka
                 oszczercy. Człowiek zarówno w złym, jak dobrym, przez żadną istotę przewyższonym nie
                 został.
                      Kraosi zatem mają wszelkie prawo do godności ludzkiej, chociaż jedzą surowe ryby,
                 mają skórę włosami obrosłą, a umysł nieprzystępny dla wielu objawów wyższych procesów
                 intelektualnych. Takich umysłów nie potrzeba szukać aż w Birmie, a trochę więcej włosów...
                 Alboż to nagość pod tkaną wełną jest już cywilizacją! Ręczę, że żaden Kraos nie popełnił
                 nigdy takiego występku, jakie my nie tylko popełniamy, ale podziwiamy. Gazety bez nagany,
                 owszem, z pewną zazdrością donoszą, że słynny bogacz amerykański, Mackay, urządził sobie
                 zbytkowną fajczarnię, w której ściany tapetowane są banknotami różnych krajów. Na obicie
                 spotrzebował ze sto kilkadziesiąt tysięcy dolarów tego papieru - wtedy kiedy jego ojczyzna
                 była polem zaciekłych starć ubogiej pracy z rozpustnym kapitałem. Czy można zuchwałej
                 obrazić i wyzwać do walki głodne instynkty mas? Rozmaitymi przyczynami usiłowano wy-
                 tłumaczyć rozruchy amerykańskie i niewątpliwie zasiewał je los różnorodnym ziarnem, ale
                 tam i wszędzie nie należy zapominać o takich podrażnieniach. Niejednemu z biedaków krew
                 zawre, gdy nie mając chleba, widzi, że Mackaye, zbogaceni trudem cudzym, tapetują sobie
                 fajczarnię banknotami. Tego nie zrobiłby z pewnością Kraos. Ani wielu innych sławnych
                 czynów naszej cywilizacji, i to może właśnie dlatego, że stoi bliżej zwierzęcia. Pies, wilk,
                 koń, pokąsany zaraźliwie, wścieka się, ale ani mu na myśl nie przyjdzie udawać wściekliznę.
                 Tymczasem zaledwie Pasteur rozpoczął szczepienia, a już uwijają się oszuści, którzy wyna-
                 leźli sobie w tej sprawie interes. Pisma nasze zaznaczyły już kilka wypadków podstępu, mia-
                 nowicie rycerze przemysłu, zraniwszy się dobrowolnie, usiłują wyłudzić zapomogi na po-
                 dróż do Pasteura. Już nie Kraos, ale czy takiego paskudztwa dopuści się lis, wilk, kuna, sza-
                 kal, kot? Jest to sztuka czysto ludzka. Na nieszczęście oka sieci moralnej i prawnej są tak
                 wiązane, że tego rodzaju ryby zawsze się przez nie przemykają. Bezwładna czy ubezwładnio-
                 na sprawiedliwość słyszy tylko ich plusk w błotach życia, ale rzadko łowi te miętusy (prze-
                 praszam miętusa za to porównanie). Ścigane umieją schować się w nory, złapane - wyślizgnąć
                 się z palców. I cokolwiek umysł ludzki wspaniałego stworzy lub wynajdzie, na wszystko pada
                 ta gryząca rdza występku, która nie oszczędza ani genialnego dzieła, ani wielkiej boleści.
                      Do znakomitego badacza francuskiego ciągną ze wszech stron pokaleczeni. Spieszą też i
                 lekarze: jedni uczą się u mistrza, a drudzy odwiedzają go i po powrocie do kraju wypisują mu
                 w Kurierach świadectwa grzeczności. Nic to nie szkodzi, że Pasteur jest grzecznym i przy-
                 stępnym, ażeby to jednak miała być jego zaleta, godna publicznego hołdu, nie sądzę. My w
                 ogóle, jako Francuzi Północy i jako ludzie łatający chętnie inne braki dobrym wychowa-
                 niem, kładziemy wielką wagę na elegancję obejścia. Mamy znakomitości słynne tylko
                 przyzwoitością. W społeczeństwie arystokratycznym, jakim dotąd jest nasze, etykieta musi
                 być cnotą niezbędną, przed którą szczerość rubaszna zawsze wygląda poślednie. Z dwu osta-
                 teczności zawsze przeniesiemy grzecznego głuptasa nad rozumnego prostaka. Nic bardziej w
                 Goethem nie raziło gości polskich, jak bezbożność i szorstkie obejście. Dobrych manier
                 wymagamy nawet od Goethego, nawet od Pasteura, a nie przebaczymy nigdy Amerykanom
                 tego, że witając się nie uchylają kapeluszów i w kawiarniach zakładają nogi na stół. Chociaż
                 Polak zdemokratyzuje się wewnątrz, zwykle arystokratycznej skóry nie zrzuca. Wystrojone-
                 mu i nie zdejmującemu rękawiczek Lassallowi przebacza, gotów nawet przyznać mu dużo
                 słuszności, ale brutalny Marks jest dla niego tylko chamem. Musset to poeta, ale Heine to
                 łobuz. Sam Shakespeare, boski Shakespeare, mógłby być dla nas przyzwoitszym. My nie
                 ulica, my salon - zawsze i wszędzie. Cóż dziwnego, że Pasteur podobał nam się również,
                                                                                                                             112






                 jako człowiek grzeczny. W oświetleniu dobrego tonu piękniej się przedstawia jego strzykaw-
                 ka z jadem wścieklizny.
                      Słyszałem również pochwały, że Józio Hofman jest chłopczykiem grzecznym, a wielu
                 osobom podobał on się głównie z tej strony. Bo to w dziewiątym roku życia ślicznie gra,
                 komponuje, rozwija bez namysłu trudne tematy, a przy tym bardzo dobrze wychowany. Na
                 jego wychowanie chciałbym właśnie zwrócić uwagę. Nie idzie mi wszakże o to, ażeby się
                 zręcznie kłaniał i w porę uśmiechał, ale o to, ażeby wyrósł na znakomitego muzyka. Trudno
                 doprawdy publiczny morał wtykać w tak ścisły stosunek, jak ojca do syna - ojca, który świet-
                 nym rezultatem złożył dowód, że go kształcił umiejętnie. Szanując wszakże nietykalność
                 praw rodzicielskich, pozwolę sobie tylko nadmienić ogólnie, że wychowawca ma tu do roz-
                 wiązania zadanie bardzo trudne. Utrzymać taki delikatny, wyjątkowo wrażliwy organizm w
                 prawidłowym rozwoju, nie nadwyrężyć go, nie złamać, nie popsuć to przedsięwzięcie wyma-
                 gające nadzwyczajnej troski i umiejętności. Częste zawody stwierdziły, że tzw. cudowne
                 dzieci, postępując z początku szybko, nagle ustają i przez resztę życia pozostają bardzo zwy-
                 kłymi ludźmi. Ponieważ jednak niektóre (jak np. Mozart, Chopin i inni), objawiwszy wcze-
                 śnie genialne zdolności, zachowują je i później, kwestia wychowania nabiera tu szczególnej
                 wagi. Jakich środków używać trzeba, na to ogólnej recepty nie ma, gdyż sposoby muszą być
                 zastosowane do szczególnych własności organizmu. Ale w każdym wypadku zdaje się być
                 słuszną zasada, ażeby nie pędzić zbyt mocno młodych latorośli. A takim pędzeniem jest za
                 wczesne i za częste wprowadzanie małych muzyków na estrady koncertowe. Józio Hofman
                 występował już dwukrotnie, podobno ma występować częściej - ostrożnie! Strun arfy eolskiej
                 szarpać nie należy. Tym piękniej ona zagra, gdy te struny się wzmocnią i nie popękają.
                                                           Nr 32, z 7 sierpnia 1886
                      Ruch rozwoju. - Konserwatyzm człowieka. - Opór w postępie i moc tradycji. - Że-
                 bractwo. - Gnijące bagno. - Szkody obu stron. - Nowy porządek na kolejach. - Okrzy-
                 czanie i utrudnianie tego środka komunikacji. - Chłop w powieści, nudzący krytyków. -
                 Placówka Prusa. - Wielkie dzieło w małym świecie. - Skurczenie ojczyzny. - Występek
                 imienny i bezimienny. - Wystawa ogrodnicza. - Jerzy Aleksandrowicz. - Zbrodnia skier-
                 niewicka. - Dwa pytania.
                      Jeżeli rozwój pojęć i stosunków ludzkich uważać będziemy jako ruch, to przyznać trzeba,
                 że jest to najpowolniejszy z ruchów w naturze. Historia przedstawia księgę pod tym wzglę-
                 dem niezmiernie ciekawą: ile człowiek nakołował po manowcach, zanim doszedł do tego, co
                 tuż przed nim stało; ile nawzdychał się, zanim przyjął to, co później poczytywał sobie za roz-
                 kosz i chlubę; ile zużył wykrętów, zanim uznał teoretycznie niezbitą prawdę, a ile wymówek,
                 zanim ją zastosował praktycznie! Zwierzęta. potrzebowały mniej czasu na zmianę swego
                 ubarwienia w doborze naturalnym niż ludzie - na zmianę swoich przekonań w postępie cywi-
                 lizacji; prędzej zając północny ubrał się w białą turzycę, niż Europejczyk zgodził się na wnio-
                 ski ścisłego rachunku. Tak konserwatywnej istoty nie zna całe stworzenie. Trzysta kilkadzie-
                 siąt lat upłynęło od narodzin systemu Kopernika, a jednakże dotąd nawet astronomowie w
                 swych pracach zachowują wschód i zachód słońca. Czy można się dziwić prostaczkom, że
                 stoją dotąd na stanowisku Ptolemeusza? Czy można się dziwić wróblowi, że buduje swe
                 gniazdo jak przed pięciu wiekami, chociaż i on wplata w nie przecież włókna, których wów-
                 czas nie znano? Dla wprowadzenia kartofli musiano je aż - zakazywać i tym sposobem łech-
                 tać żyłkę złodziejską. Wiadomo, czym jest dobra i szanowna tradycja. Jeżeli ona utrzymuje,
                 że dwa razy dwa równe pięć, trzeba zmarnować całe lata zbiorowej pracy, ażeby przekonać
                 jej czcicieli do czterech. Pomijając niemożność zrozumienia prawd nowych, na wszelki po-
                 stęp patrzy człowiek, jak odlew gipsowy patrzyłby na inną formę, nie tą, w której jego
                 kształty odciśnięto; wierzy, że mu w niej będzie niewygodnie, że się połamie, pokruszy...
                                                                                                                             113






                      W każdej epoce, a więc i w obecnej, widzimy szereg pewników uświęconych a skaza-
                 nych na wymarcie, całe systematy mniemań szanowanych a niedorzecznych, całe sieci sto-
                 sunków utrwalonych i nie mających podstawy. Wszystko to, prędzej czy później, musi zginąć
                 i runąć, my o tym wiemy, jednakże podpieramy: łatamy ruderę, bo z nią zżyliśmy się, bo
                 przywykliśmy do jej dziur, spróchniałych wiązań i stęchlizny. Już teoria dawno w najwyż-
                 szych instancjach potępiła niewolnictwo, które dotąd istnieje; już wydano ostateczny wyrok
                 zagłady na poddaństwo, które w ostatnich dopiero czasach zaczęto znosić. Gdy człowiek nie
                 może niczym obronić jakiegoś tradycyjnego zabytku, okurza go, odnawia, przerabia i dopa-
                 sowywa do wymagań współczesnych. Ta restauracja przeszłości wypełnia większą część
                 rozwoju cywilizacji, który chyba w rzadkich odstępach rozwala gmachy stare i wznosi nowe,
                 zwykle zaś naprawia tylko. Burze, wybuchy wulkanów i pożary duchowe zmuszają nas do
                 przebudowywania się z gruntu.
                      Czy jest coś naturalniejszego od żebractwa - wszak prawda? Pozbawieni pracy lub sił do
                 niej, proszą zdrowych i bogatych o jałmużnę - to bardzo proste. Nie dziwmy się też dziadom i
                 babom, skomlącym po podwórzach, na ulicach, przy cmentarzach, pod kościołami - wszędzie,
                 gdzie potok ludzki przepływa. Istnieją, jak np. w Częstochowie, osobne respubliki żebracze,
                 uorganizowane i uszczeblowane. W naszych powieściach i poezjach światek ten zajmuje dość
                 poważne miejsce i używa rzetelnego szacunku. Czasem nawet składaliśmy w nim wyższe
                 uczucia, czerpaliśmy z niego proroctwa i wskazówki. A jednakże jest on bagnem naszego
                 życia, w którym gnije spodlenie człowieka. Bo z jakiejkolwiek sączy się ono nędzy - kalectwa
                 czy niedostatku - w każdym razie nie powinno być ani schroniskiem gadów, ani widowiskiem
                 ulicznym. Urokiem poezji otaczamy przechodniów dających biedakom jałmużnę, ale roz-
                 ważmy istotę tych szlachetnych czynów. Jest nędzarz, który umiera z głodu, a na chleb zaro-
                 bić nie może, czy wyciąga rękę do społeczeństwa o wsparcie bezimienne, tajemne, ze źródeł
                 ofiarności zbiorowej płynące? Nie, wyciąga rękę do jednostek na miejscach publicznych, pa-
                 da przed nimi w proch, daje im sposobność popisu, w którym dobrowolnie przyjmuje na sie-
                 bie rolę wygłodzonego zwierzęcia. To nie człowiek mający prawo do pomocy dobroczynnej,
                 ale istota upokorzona, błagająca miłosierdzia; nie zdobywa sobie warunków bytu od razu, ale
                 musi je wypraszać ciągle, u wszystkich. Czy pozbywszy się godności w tej nieustannej żebra-
                 ninie, czy straciwszy cały wstyd w publicznym skomleniu, nie spodli się? Czy nawet owo
                 ciągłe budzenie się świadomości w dobroczyńcach, że oni swoją łaską karmią nędzę, działa
                 na nich samych uszlachetniająco? Rozmyślano u nas wiele nad sposobami usunięcia żebrac-
                 twa, ale dla względów, że tak powiem, estetycznych chciano się pozbyć wstrętnego wido-
                 ku. Arystokratyczne nerwy nasze bywają przezeń obrażone - ani słowa, lecz czy one swą
                 odrazą rozwiązują węzeł społeczny? Bynajmniej. Jęczący kaleka przedstawia niewątpliwie
                 wstrętny widok, ażeby wszakże temu zapobiec, dość byłoby go wrzucić do Wisły, skazać
                 na śmierć głodową lub wywieźć z innymi w ostęp puszczy, ażeby tam się wzajemnie zjedli.
                 Jeśli zaś nie chodzi jedynie o naszą wrażliwość, ale i o jego życie materialnie znośne i moral-
                 nie nie spodlone, winniśmy go ratować. Podjęło ten trud grono osób, które ma wytworzyć
                 instytucję tamującą wzrost żebractwa. Będzie ona starała się l) o rozumne skierowanie miło-
                 sierdzia i 2) o ułatwienie organom porządku publicznego łowów na żebracze rzemiosło. A
                 więc będzie to łata na starej dziurze, plaster na zadawnionej ranie, która się pod nim nie za-
                 goi; ponieważ wszakże, jak rzekłem, postęp sczepia się z łat i plastrów, zatem policzmy i ten
                 między korzyści.
                      Koleje nasze założą pewnie towarzystwo zapobiegające sprzedaży biletów powrotnych,
                 które jedna z nich kazała podróżnym ostemplowywać w kasach. Pamiętając, że u nas zrobio-
                 no już wiele dla utrudnienia jazdy drogami żelaznymi, że posiadamy nie znany całej Europie
                 przywilej opłacania za dalszą przestrzeń, niż przebywamy, że wsiadając na przystankach,
                 zyskujemy przyjemność powtórnego kupowania biletów na następnej stacji, że w wagonach
                 wolno nam o tyle zajmować miejsca płatne, o ile nie kupujemy kart wolnej jazdy - byłbym
                                                                                                                             114






                 gotów przypuścić, że i ten nowy porządek ma na celu wyłącznie obrzydzenie wynalazku
                 Stephensona, a zachęcanie do tego rodzaju komunikacji, którego z rozkoszą używał niedź-
                 wiedź litewski, spieszący na wózku żydowskim do zwierzyńca warszawskiego. Ale ponieważ
                 wiadomo wszystkim, że nasze koleje ledwie koniec z końcem wiążą, i to bardzo sztucznie,
                 więc sądzę, że ów przepis ma je ochronić od handlu biletami powrotnymi. Otóż przypominam
                 sobie spór prawny z tego powodu w Niemczech, gdzie między innymi słynny badacz, dr
                 Ihering, oświadczył się za prawem swobodnej sprzedaży niezużytkowanych biletów z po-
                 wrotem bezpłatnym. Praktycznie nawet sprawdzanie tożsamości osoby jest niemożliwym,
                 trudno zaś zaopatrywać koleje żelazne w przyrządy śledcze. Niech więc ich pomysłowość nie
                 wytęża swego dowcipu w tym kierunku i niech lepiej wynajduje sposoby ułatwienia podróży
                 ludziom biednym; poprawi tym swoją kasę i wyświadczy dobrodziejstwo ogółowi, który do-
                 tąd jeszcze przenosi furki żydowskie i chłopskie lub wreszcie własne nogi nad wagony kole-
                 jowe.
                      Od bardzo niedawnego czasu beletrystyka nasza zwróciła uwagę na istoty, które jeszcze
                 odmawiają sobie dróg żelaznych, jeśli mają tylko 5 lub 6 mil do przebycia - na chłopów. Po
                 uwłaszczeniu ich i obdarowaniu prawami obywatelstwa, po smutnych wreszcie doświadcze-
                 niach, w których przekonaliśmy się, że szlachetczyzna niedaleko nas zawiedzie, zaczęliśmy
                 rzucać promienie światła w ciemną otchłań życia ludu. Dziś jest on przedmiotem częstych
                 naszych rozmyślań i bohaterem w obrazkach powieściowych, z których stanowczo wypiera
                 hrabiów i książąt. Niestety, ledwie się ukazał w literaturze, już nas znudził. Jeden z krytyków,
                 ziewając przed nowelami chłopskimi, żąda, ażeby ograniczono ten rodzaj produkcji. Gdyby
                 powstawał w ogóle przeciwko tandecie, bez względu na to, czy ona maluje młodszych, czy
                 starszych braci, warto byłoby go posłuchać, ale gdy uderza wyłącznie na przeładowanie
                 powieści tematami ludowymi, zdaje mi się, że słyszę głos obłaskawionego wilka, którego
                 natura ciągnie do lasu. W beletrystyce naszej jeszcze najmniej szkodliwą jest fuszerka z mo-
                 tywów ludowych, bo przynajmniej otwiera przed naszymi oczami dziedzinę, którą długo
                 trzymaliśmy zamkniętą i o której dotąd chętnie zapominamy. Dodać przy tym trzeba, że ta-
                 lenty prawdziwe wydobyły nam z tego morza garść przepięknych pereł. Nie mówiąc o ślicz-
                 nych obrazkach Sienkiewicza, który zarzucił ten najwdzięczniejszy swój pędzel, dość wymie-
                 nić Prusa i przeczytać jego Placówkę . Kiedyś pomówimy o tym utworze szczegółowiej, dziś
                 zaznaczam, że gdyby chłopomania nasza wydała tylko ten jeden klejnot, wynagrodziłaby nas
                 za wszystkie płody poronione piór niezdolnych. Są w nim ustępy genialne, mogące ozdobić
                 koronę najdumniejszej literatury, a całość okazuje tak głębokie wniknięcie w myśli i uczucia
                 chłopa, jakiego dotąd u nas nikt nie osiągnął. Jest to książeczka prawdziwie narodowa, bo ją
                 cały naród zrozumieć i z korzyścią przeczytać może; przemawia ona tym prostym a znako-
                 mitym językiem, którego tajemnicę posiadają jedynie wielkie talenty. Jak wszystkie prace
                 Prusa o szerszym zakroju i ta z wielu stron kuleje i nie posiada artystycznego planu, ale ile w
                 niej olśniewających szczegółów! Czemuż jej nie widzi świat rozlegle jszy od naszego zakąt-
                 ka, który tego znakomitego autora uważa tylko za dowcipnego bawiciela Warszawy i stawia
                 obok drobiu literackiego, mogącego jedynie u jego stóp zbierać dziobkami ziarna sypane
                 szczodrą ręką.
                      Kogo chłop w powieści już nudzi, ten niech urozmaici i rozweseli ją tymi bohaterami,
                 którzy kurczą ojczyznę. Telegram znowu doniósł, że wieś Lubowo (około Gniezna), obej-
                 mująca 479 hektarów, sprzedana została rządowi pruskiemu za 300 tysięcy marek na cele
                 germanizacyjne. Kto spełnił tę ofiarę patriotyczną, dzienniki milczą, bo u nas paskudztwa
                 dobrej krwi występują bezimiennie [1]. Gdy Abram Milgram, kantorowicz, ukradł 100 rs. i
                 uciekł, napiętnowano go bez osłony, ale gdy jeden dobrze urodzony ukradł usłużnej damie
                 400 rs., a drugi oszukał łatwowiernych na tysiąc kilkaset, o tych albo zamilczano, albo zazna-
                 czono ślad ich niecnoty pod początkową literą nazwiska. I właściciel przeto Lubowa ma pra-
                 wo do maski. Gdyby się nazywał Abram Milgram, dalibyśmy mu! [...]
                                                                                                                             115






                      1 W ostatnich dniach jeden z dzienników wyjawił, że ów mąż zasłużony nazywa się -
                 Lewandowskim.
                                                       Nr 42, z 16 października 1886
                      Powody samobójstw. - Objaw zagadkowy. - Kto najczęściej skraca sobie życie. - Ja-
                 kim sposobem je przedłużyć. - Gwałt jubileuszowy. - Bezskuteczność oporu. - Dobry
                 obyczaj. - Będzie pomnik dla Mickiewicza. - Ratunek w jedynowładztwie. - Niemożność
                 dogodzenia życzeniom ogółu. - Kwestorze na korzyść wdów ludzi zasłużonych. - Bieda
                 uczniowska i studencka.
                      Władzom obowiązanym badać powody samobójstw należałoby nieco ułatwić pracę. Po
                 co one mają otwierać nieboszczyka, przesłuchiwać krewnych i znajomych, kiedy ostatecznie
                 prawie zawsze znajdzie się kartka, w której samobójca oświadcza, że odebrał sobie życie z
                 powodu braku zajęcia. Nawet miłość, dawniej w tych dramatach grająca rolę główną, dziś
                 ustępuje na plan dalszy i rzadko kiedy podsuwa zrozpaczonemu rewolwer, sznurek lub łebki
                 od zapałek. Sezonową jest śmierć skutkiem przymusowej bezczynności. W życiu naszym
                 spotykają się dwa zjawiska całkiem sobie przeciwne i nadające obecnemu położeniu pozorną
                 zagadkowość, mianowicie brak rąk i brak pracy. W kraju, w którym za wywabienie jednej
                 plamy na surducie trzeba płacić rubla, w kraju, w którym ptaszek wymalowany na talerzu
                 kosztuje kilka rubli, ludzie wieszają się i topią z głodu - czyż to nie jest dziwnym? Nie - jeśli
                 zważymy, że prawie zawsze giną jednostki nie ukształcone do zarobkowania specjalnego.
                 Proletariat nasz składa się przeważnie z osobników niezdecydowanych, jednako uzdolnionych
                 do wszystkiego, takich jakich wytwarza łatwość życia, która u nas znikła nagle. Znajdujemy
                 się w epoce gwałtownego przełomu, który bardzo lekkie warunki bytu zamienia na trudne, do
                 nowych więc nie zdążyliśmy jeszcze dopasować swojej natury i zaskoczeni znienacka, bądź
                 tłoczymy się w ciasne opłotki zawodów nie wymagających szczególnego przygotowania,
                 bądź naśladujemy ślepo zwycięzców w gonitwie przedsiębiorczej, bądź pakujemy sobie kule.
                 Średnio inteligentny Polak zwykle jest kandydatem do posady w kantorach przemysłowych,
                 w bankach, towarzystwach dobroczynności, a zwłaszcza na drogach żelaznych. Ze stu co
                 najmniej dziewięćdziesięciu marzy o dostaniu się na kolej. Chybią zachody, prośby i stosun-
                 ki, zawiedziony rozgląda się wokoło i śledzi, kto i na czym bez nauki zrobił majątek. Zależ-
                 nie od wyników tej obserwacji zostaje właścicielem kilku dorożek, dystrybutorem, owoca-
                 rzem, restauratorem, wydawcą pisma periodycznego itd. Jeden wygra los główny, dziewiętna-
                 stu stawki, a osiemdziesięciu, spróbowawszy innego numeru na loterii życia, zapada w nędzę
                 lub ucieka do grobu. Bez wątpienia liczba ofiar byłaby daleko mniejsza, gdyby dzieci odbie-
                 rały ukształcenie bardziej określone, a dorośli zamiast szukać dróg utorowanych, szukali nie-
                 utorowanych. Nasza pomysłowość zarobkowa, zaklęta w niewielu postaciach szablonowych,
                 musi się rozwinąć, urozmaicić, objawić w formach nowych - jeśli nie chcemy jeść łebków od
                 zapałek, łykać kuł rewolwerowych i huśtać się za szyję na powrozach.
                      Musi się urozmaicić nawet w obchodach jubileuszowych, które dotąd tkwią w składko-
                 wych obiadkach. Niedawno roztoczył się przed naszymi oczami wzruszający obraz. Wyśle-
                 dzono - taka rzecz u nas się nigdy nie ukryje - że inspektor Konserwatorium Muzycznego, p.
                 Brzowski, kończy dwadzieścia pięć lat publicznej służby. Rozumie się, natychmiast postano-
                 wiono wyprawić mu obiad. Przestraszony staruszek, przewidując, co go czeka i co zjeść musi,
                 ukląkł i zaczął listownie błagać w Kurierach o miłosierdzie. Na chwilę zlitowano się nad
                 nim, ale wkrótce nieczułe serca wróciły do swej zatwardziałości. Musisz oblać z nami tę
                 uroczystość i chyba po naszych trupach uciekniesz, zawołali przyjaciele. Nie było rady -
                 wszelkie zaklęcia nie skutkowały i p. Brzowski musiał być bohaterem jubileuszowego obiadu.
                 Gdyby sam jeden odcierpiał tę karę za dwudziestopięcioletnie zasługi, żałowałbym go szcze-
                                                                                                                             116






                 rze. Ale ten sam los, jak zgon, wszystkich czeka. Baletnik ostatniego rzędu, który podskakuje
                 jako butelka we Fliku i Floku, po dwudziestu pięciu latach swej ..pożytecznej działalności
                 musi z towarzyszami zjeść ucztę i wypić toast. Cóż dopiero mówić o ludziach pracujących na
                 znaczniejszym podwyższeniu! Są tacy nieprzejednani, którzy gotowi przyłożyć pistolet do
                 piersi jubilata z groźbą: przyjmiesz obiad składkowy lub oddasz życie. Wszelki opór, wy-
                 mówki, tłumaczenia byłyby w takich wypadkach daremne, a przypominam sobie, że najmoc-
                 niej łajano postępowców za zniesławienie tradycji i zniewagę obyczajów wiekami uświę-
                 conych wtedy, kiedy najczęściej młoda prasa ostrzeliwała jubileuszowe restauracje.
                      Członkowie komitetu budowy pomnika dla Mickiewicza, nie chcąc doczekać jubileuszu
                 swych niepowodzeń, chwycili się rozpaczliwego a u nas najskuteczniejszego środka: zawiesili
                 swe togi i birety na kołkach, a całą zbiorową powagę i sprawę odstąpili jednemu człowieko-
                 wi, p. Zyblikiewiczowi. Rozraduj się w wieczności, duchu poety, teraz pomnik z pewnością
                 stanie, gdyż l) nie ma już komitetu, 2) jest na jego miejscu energiczny człowiek. Nieraz już
                 miałem sposobność spowiadać się czytelnikom z mojego mniemania o różnych naszych ko-
                 mitetach. Z rzadkimi wyjątkami są to żywe obrazy niezgody lub niedołęstwa, komicz-no-
                 poważne kabały, które umieją tylko strzec przyzwoitości i uroczystości. Ile razy jakaś
                 ważna sprawa dostanie się w ręce takiego konsylium, zdaje mi się, że ją widzę na łożu szpi-
                 talnym z tabliczką: rozrzedzenie mózgu - i że prędzej czy później skończy żywot na tę choro-
                 bę. Każdy z doktorów może by ją wyleczył, ale gdy kilku zacznie radzić, niezawodnie ją za-
                 bije. Dr Zyblikiewicz jest właśnie doktorem, jakiego nam w tym wypadku potrzeba: śmiały,
                 energiczny, stanowczy, nieco despotyczny, nadający swym działaniom tempo szybkie i rozci-
                 nający mieczem węzły długo rozplątywane. Przymioty te nie wyłączają możliwości, że po-
                 mnik stanie, ale życzeniom ogółu nie dogodzi. Otóż wątpię, czy jakikolwiek tym życzeniom
                 odpowie. Tyle wymagamy od niego - ażeby był piękny, poetyczny, narodowy, ażeby symbo-
                 lizował utwory wieszcza, przeszłość, teraźniejszość i przyszłość społeczeństwa - że należało-
                 by pokryć cały Rynek krakowski różnymi figurami dla zadowolenia wszystkich pragnień.
                 Gdy Włosi wystawiają pomnik Cavourowi, a Francuzi Gambetcie, myślą tylko o Cavourze i
                 Gambetcie. Tymczasem my chcielibyśmy do Mickiewicza przyczepić milion różnych wspo-
                 mnień, uczuć i godeł, które odbiły się i na jego duszy, ale nie stanowiły jej znamion głów-
                 nych. Wynika to z nastroju chwili, która ową pamiątkę rodzi i w której za dużo słów ciśnie się
                 przez zwarte usta. Jest to więc naturalnym, ale nie powinno być obowiązującym, bo przy tej
                 zasadzie wprzódy się doczeka posągu p. Koźmian lub Tarnowski niż Mickiewicz. Jeżeli tedy
                 marszałek galicyjski nie ma rozczarować nas nowym zawodem, musimy umiarkować nasze
                 żądania i określić je dokładnie. O co nam chodzi: czy o uczczenie Mickiewicza-poety, czy
                 wspomnień, czy marzeń narodowych? Bez ścisłej odpowiedzi na to pytanie ani p. Zyblikie-
                 wicz, ani żaden rzeźbiarz nie stworzy dzieła zadowalającego i co najwyżej wyilustruje bajkę o
                 młynarzu i ośle.
                      Po pismach naszych krzątają się kwestarze zbierający ofiary na korzyść wdów po pra-
                 cownikach zasłużonych. Ma wyjść książka, z której dochód przeznaczono dla żony Wójcic-
                 kiego, ma być urządzony koncert z celem zapomogi dla rodziny po Dobrskim, a nie mniej od
                 innych godna współczucia p. Lamowa. Dziennik Polski zapewnił jej 25 złr. miesięcznie,
                 Lam ubezpieczył swe życie na 4000 - wszystko to jednak razem nie pokryje niedostatku dwu
                 kobiet, matki i córki, na które spadł prawdopodobnie ciężar pieniężnych zobowiązań niebosz-
                 czyka. Galicja, która mu najwięcej winna, nie zdobyła się i nie zdobędzie na żadną, prócz
                 idealnej, wdzięczność. Tam składki na pomnik dla Piusa IX trysnęły obficie, tam księże wy-
                 dawnictwa wsiąkają w olbrzymią gąbkę ultramontanizmu, tam reformatorowie gry loteryjnej
                 używają szerokiego rozgłosu, ale literat, i do tego zmarły, wpływem swoim do kieszeni ogółu
                 nie sięga. Kraj, który kupił zaledwie siedem albumów jubileuszowych Kopernika, nie zapali
                 się do Lama. I tego więc rodzinę musi otoczyć swą opieką nasza pamięć. Wprawdzie bieda
                 ogólna miłosierdzie kurczy, a inteligencja i przedstawiciele narodu rozpoczęli oszczęd-
                                                                                                                             117






                 ność w budżecie od usunięcia wydatków na literaturę, ale jeszcze dużo wycisnąć można i
                 ofiar, i litości z serc nie płacących dobrowolnego podatku karnawałowi, podróżom zagranicz-
                 nym i wyścigom. W tych sercach znajdą się uczucia dla rodziny Lama, który łudził się obie-
                 cując sobie śmiech w grobie.
                      Do tych społecznie bezimiennych a moralnie odznaczonych odzywa się ponownie stu-
                 dencka i uczniowska bieda. Tegoroczny wpływ ofiar na wpisy szkolne jest we wszystkich
                 redakcjach niesłychanie mały, gdyż - jak poczciwi ludzie mówią - cukier, zboże, wieprze sta-
                 niały. Na szczęście nie każdy posiada do zbycia cukier, zboże i wieprze, nie każdy musi
                 sprzedawać niemieckiej komisji kolonizacyjnej ziemię, nie każdy z 10 spadł na 5 tysięcy rubli
                 renty gruntowej i nie może bawić się w dobroczynność, do tych więc upośledzonych a nie
                 skłopotanych znacznymi ubytkami dochodu w spichrzu, owczarni, oborze, stajni, fabryce
                 odsyłamy młodych biedaków, którzy przez nas o miłosierdzie publiczne proszą. Czyń każdy
                 w swoim kółku, co każe duch... obywatelski, a całość pożądana się złoży. Wprawdzie jedno
                 z pism radziło ongi, ażeby tylko zamożni szli do szkoły, cóż począć jednak, kiedy biedni nie
                 posłuchali tej rady i jak zwykle dystansują w wyścigu folblutów.
                                                          Nr 4, z 28 stycznia 1888
                      Dumania nad karnawałem. - Wątpliwości co do jego charakteru. - Pod-galarrie
                 czupryn i pomyślny wniosek. - Jakiego rodzaju jest bóstwo karnawałowe. - Gody w nie-
                 bie. - Próba obrony nowych świętych. - Przyszła kanonizacja na naszą korzyść. - Jeszcze
                 raz wynicowana praca organiczna. - Niewygasły ród i z m ó w. - Tajemnicze związanie
                 przyczyny i skutku. - Potrzeba głębszej analizy.
                      Pomimo najściślejszych badań nie mogłem dotąd wywnioskować, czy reporterzy naszych
                 pism radują się, czy boleją nad karnawałem tegorocznym, czy on jest bardzo, czy nie bardzo
                 ożywionym. Czytam bowiem kolejno i żałosne westchnienia, i okrzyki wesela, i dowody, że
                 bawimy się mniej, i opisy balów trwających całą dobę. Zbadanie tej sprawy jest mi potrzebne
                 z trzech względów: naprzód, dla zdobycia wiarogodnej nowiny i objaśnienia prowincji, w
                 jakim kierunku ma naśladować Warszawę; po wtóre, dla sprawdzenia ciągłości tradycji, o co
                 w tym wypadku dbam szczególnie, a po trzecie, dla wymierzenia stanu naszej zamożności.
                 Jeżeli tedy przyjmiecie mój domysł (przy którym, wyznaję, nie mogę, jak Prus, powiedzieć z
                 dumą: otwórzmy statystykę), to karnawał jest niezły, tradycja podtrzymana, a zamożność nie
                 poderwana. Jeszcze nas stać na bale, jeszcze nam starczy ochoty do białych mazurów.
                      To dobrze. Nieraz bowiem napadają nas czarne myśli, gotowi jesteśmy przypuszczać, że
                 w każdym drzewku rośnie dla nas kij żebraczy, że pracujemy do współki z losem nad podga-
                 laniem naszych czupryn, z których już zaledwie tyle zostało, ile potrzeba, ażeby papieski
                 Rybitw miał nas za co uchwycić i na swoją opokę wynieść. Każdy karnawał wykazuje
                 wprawdzie, że obawy są płonne, a twierdzenia, jakobyśmy pływali jedynie dzięki pęcherzom
                 pod pachami, niedorzeczne, ale tegoroczny posiada moc szczególnie przekonywającą. Bo
                 jeżeli teraz jeszcze mamy fantazję do skakania, to nam jej nigdy nie zabraknie. Bal panieński,
                 wioślarski, cyklistowski, tysiąc prywatnych - muzo zapustna, czegóż chcesz więcej od ludzi,
                 którzy właściwie powinni by wyprawić sobie jeden bal - dziadowski. Jeden z moich znajo-
                 mych, który wielokrotnie chybił w strzałach do serc niewieścich i skutkiem tego mierzy teraz
                 do ich głów grotami zatrutymi, przypisuje kobietom naszym główną zasługę podtrzymywania
                 dobrej światowej sławy naszych karnawałów.
                      - Kobiety - powiada on - są bardzo podobne do Żydów: ogółem są nieładne, do swych
                 szat przywiązane, fanatycznie pobożne, ekonomicznie nas wyzyskujące, moralnie wykrętne.
                 Prawda, jeżeli na tysiąc zwykłych Żydów znajdzie się jeden wolnomyślny, uczciwy, rozum-
                 ny, to przeważy dwustu Aryjczyków, a jeżeli na tysiąc kobiet znajdzie się jedna piękna, z
                 przesądów wyzwolona, zacna, to przeważy dziewięćset mężczyzn, ale wyglądu i wartości nie
                                                                                                                             118






                 nadaje tkaninie jedna złota nić, przeciągnięta śród tysiąca konopnych. Otóż większość kobiet
                 potrzebuje karnawału za wszelką cenę i we wszelkich warunkach.
                      Przypuściwszy, że to twierdzenie zawiera przesadę - kobiety są wszędzie, a najhuczniej-
                 sze zabawy u nas - zdaje mi się, że płeć nadobna nie odstąpi brzydkiej prawa reprezentacji
                 w Olimpie. W naszej mitologii bóstwo karnawału jest rodzaju żeńskiego.
                      Bóstwo to w roku obecnym nie powinno ścieśniać swego kultu na ziemi, tym bardziej że
                 niebo, którego najwierniejszy odblask na nas pada, teraz właśnie obchodzi gody. Papież bo-
                 wiem świeżo wprowadził doń dziesięciu nowych świętych. Nie potrzebuję zapewniać czytel-
                 nika, jaką radością napełnia mię wiadomość, że czcigodni Bonfiglio Monaldi, Sostegno So-
                 stegni, Manetto dell'Antella i inni na koniec otrzymali wstęp do nieba. Nie mogę wszakże
                 pojąć, czemu przy sądzeniu procesu kanonizacji adwokat świętych tylko zaklinał najusil-
                 niej, ażeby im przyznano żądany tytuł, a nie zwrócił uwagi prokuratorowi, który ich
                 oskarżał, że dzieje się im wielka krzywda. Wszakże niektórzy czekali na sprawiedliwość po
                 kilkaset lat. Gdybym ja był owym adwokatem, powiedziałbym tak: Ojcze święty, jest to
                 bardzo nieładnie, ażeby ludzie, którzy przed kilku wiekami zasłużyli na niebo, dopiero teraz
                 byli doń wpuszczani. Jakkolwiek Piotr apostoł nie miał ani tiary lśniącej brylantami, ani
                 kosztownych pierścieni, ani sekretarzów stanu, podkomorzych, podczaszych, marszałków i
                 chociaż on dotąd strzeże wrót nieba, a ty siedzisz na nositelnym tronie, jednakże on posiada
                 większą władzę, skoro więc on tym dziesięciu kandydatom dawno drzwi otworzył, czemu ty
                 aż dotąd je zamykałeś? Kanonizacji nie można wydawać na porcje, tylko należy przyznawać
                 natychmiast tytuł świętości wszystkim, którzy na niego zasłużyli.
                      Tak bym rzekł - i, zdaje mi się, logicznie. Nowi niebianie - jak ich nazywa korespon-
                 dent Kuriera Warszawskiego - pochodzą z miast włoskich, hiszpańskich i francuskich, na-
                 szym nie dostał się ani jeden dyplom. Gdyby wszakże kiedykolwiek na nas spaść miała taka
                 łaska, gdyby - co nastąpić musi - najpobożniejszy z tylu pobożnych dziennikarzów warszaw-
                 skich miał być kanonizowanym, proszę, ażeby mnie wybrano na adwokata jego sprawy. Dla-
                 czego żaden z nich nie został odznaczony dotąd w ten sposób, pojąć nie mogę i tłumaczę so-
                 bie tylko zbytnim natłokiem kandydatów i zaległościami w badaniu ich dowodów. Ponieważ
                 zaś sądy często robią przeskoki w wokandach i przywołują sprawy nie według kolei, to
                 mniemam, że niejeden Sostegno i Amadio z XII wieku mógłby ustąpić naszemu współcze-
                 snemu ziomkowi, który wychwala zacność, dobroć i sprawiedliwość Leona XIII. W kwiet-
                 niu ma nastąpić pielgrzymka słowiańska do papieża - jej wodzowie powinni tę kwestię
                 podnieść.
                      Tymczasem tańczmy, a w przerwach rozmawiajmy z damami o pracy organicznej, bo
                 to modne. Modnym jest zwłaszcza potępianie owego hasła, które nas doprowadziło do zmate-
                 rializowania i zbogacenia jednostek kosztem ogółu. Gazeta Rolnicza rozpoczęła w tym
                 przedmiocie szereg artykułów, które zdradzają pióro rozważne, ale niezupełnie wolne od złu-
                 dzeń. Autor przyznaje, że pogoń za zyskiem nie była zasadą programu pracy organicznej,
                 ale wynikiem złego jej zrozumienia. Od lat kilku tak przywykłem czytać brednie wypisywane
                 przeciwko tej idei przez ludzi, którzy jej źródła, w tzw. młodej prasie, nigdy nie zbadali, aż
                 mnie zdumiało to przyznanie. Wiem, jak pozytywiści pojmowali pracę organiczną, wiem,
                 że ogarniali nią cały obszar rozwoju wewnętrznego, wiem, że po nich nic lepszego nie wyna-
                 leziono i że taka praca, najrozmaiciej określana i rozwijana, będzie zawsze najwyższym zada-
                 niem dla naszego społeczeństwa, bo jest nim dla wszystkich, a mimo to dziwię się, gdy widzę
                 kogoś nie wskazującego w niej głównego źródła naszych nieszczęść. O, bo my przynajm-
                 niej co rok musimy mieć nowe źródło naszych nieszczęść, odnalezione przez jakiś... izm.
                 Nie ma na świecie narodu, któremu równie łatwo, jak nam, zaimponować świeżym... izmem.
                 Kogoś np. ogarnia nagła chęć szerzenia czytelnictwa śród ludu. Jest to praca organiczna, ale
                 to idea wyszarzana, więc apostoł głosi, że on to będzie robił w imię... izmu. Sekta gotowa
                 - naprzód liczy dziesięciu, dwudziestu wyznawców, ale powoli ogół, kiwając głowami, po-
                                                                                                                             119






                 wiada: tak, tak, w tym izmie jest trochę słuszności. Za rok zawiśnie na kołku nowe sitko i tak
                 dalej. Jestem przekonany, że gdyby wystąpił u nas krzykacz zapowiadający zbawienie kraju
                 animizmem, mormonizmem, ostracyzmem, kleopatryzmem, brytanizmem, zebrałby rzeszę
                 uczniów, a poniekąd wmówił w szersze koła, że wymyślił jakiś lek zbawczy na wszystkie
                 niedole i choroby społeczne.
                      Obecna moda - jak rzekłem - zwraca się przeciwko organicznikom i zaleca różne izmy.
                 Praca organiczna jest ein überwundener Standpunkt, czyli idea rozwijania materialnych i
                 duchowych sił narodu równa się idei krynoliny w epoce tiurniury, która żąda wypukłości jed-
                 nostronnej.
                      Autor z Gazety Rolniczej nie oświadcza się za programem tiurniurowym, ale popełnia
                 błąd, utrzymując, że hasło (źle pojęte) pracy organicznej zmaterializowało ogół, rozbu-
                 dziło chciwość i rozluźniło sumienia, zbogaciło jednostki kosztem ogółu. Żadna logika nie
                 zdoła mi tego wytłumaczyć, że jeden został wyzyskiwaczem, drugi skąpcem, trzeci ograni-
                 czonym dorobkiewiczem, czwarty zimnym egoistą - skutkiem czytywania artykułów o po-
                 trzebie pracy organicznej, nb. artykułów drukowanych w tej części prasy, która nigdy przez
                 ogół czytywaną nie była. Jak tu dwa zjawiska wiążą się ze sobą, daremnie zgaduję. Mnie się
                 zdaje, że wypielmy i wyrzućmy frazeologiczny perz, który nasze pole publicystyczne za-
                 chwaszcza, i zacznijmy je uprawiać sumienniej: jeżeli społeczeństwo nasze istotnie zmateria-
                 lizowało się i znieczuliło na dobra duchowe, trzeba przyczyn takiego zwrotu poszukać głę-
                 biej, a w każdym razie gdzie indziej niż w artykułach i dziennikarskich programach, nawołu-
                 jących ogół do pracy organicznej. Jest to analiza wprost śmieszna.
                                                            Nr 9, z 3 marca 1888
                      -Wzrost mojej marki. - Jej urągliwe spojrzenia i ostateczne wydęcie. - Do czego doj-
                 dzie. - Spadek rubla i rozkład jego wagi. - Ciężar kresów. - Owoc cykuty. - Spóźniony
                 wierszyk. - August Zawisza. - Pozgonne. - Nowa oszczędność Kolei Nadwiślańskiej. -
                 Śmiała obrona jej systemu. - Kilka pytań. - Czy człowiek może być przekonanym. - Wy-
                 padek w bóżnicy.
                      W szufladzie mojego biurka leży od lat wielu pruska marka. Została mi ona kiedyś z po-
                 dróży zagranicznej. O ile sobie przypominam, zapłaciłem za nią wtedy trzydzieści kilka ko-
                 piejek. Codziennie prawie, wysunąwszy szufladę, widziałem ten srebrny krążek, który zdawał
                 się do mnie mówić:
                      - Prusy urosły i ja urosnę, zobaczysz!
                      - Milcz - odpowiadałem - ty z cudzej krzywdy wykuta blaszko, twoje Prusy skurczą się
                 jak przekłuty bąbel, a ty zejdziesz do szeląga.
                      Tymczasem kursa giełdowe podnosiły ciągle wartość marki, która uśmiechała się do
                 mnie coraz zuchwałej. Zdawało mi się, że ona rozszerza swój obwód, rośnie. Nareszcie pod-
                 czas wojny rusko-tureckiej rozdęła się do wielkości półrublowej i urągała mi tak bezczelnie,
                 że odwracałem od niej wzrok. Schudniesz - myślałem - niedługo, ty zbogacona dwuzłotko.
                      Rzeczywiście schudła, ale wkrótce znowu utyła. Po czym przyzwyczaiłem się do jej szy-
                 derskiej i dorobkiewiczowskiej miny, aż znowu zeszłego roku zaczęła tak szybko pęcznieć, że
                 ledwie mogłem uwierzyć własnym oczom. Co się z nią dzieje w miesiącu obecnym, czytelnik
                 odgaduje. Z dnia na dzień nabrzmiewa tak potwornie, że niedługo przyjmie postać rubla. Ale
                 czy ona w jego obrębie się zatrzyma? Już dziś nie wiem. Chwilami przypuszczam, że przybie-
                 rze rozmiary srebrnego medalu, tarczy strzelniczej, koła wagonowego, toru wyścigowego...
                 Może rozszerzy się w krąg jeszcze większy, może za nią bez targu kupię cały polski Man-
                 chester. Straciłem już wszelką miarę możliwości. Widzę tylko, że moja marka w ciągu lat
                 piętnastu z mizernej 30-kopiejkówki stała się drogocennym klejnotem, poważnym kapitałem,
                 który jeszcze nie zakończył swego rozrostu. Biedny rubel, który niedawno dumnie obok niej
                                                                                                                             120






                 się rozpierał, tak maleje, że przechodzi w krainę mikroorganizmów, które objawiają swe życie
                 i siłę tylko wielością.
                      Tych drobnych tworów potrzeba dziś posiadać bardzo liczną kolonię, ażeby utrzymać ży-
                 cie na poziomie, do którego rości sobie prawo człowiek cywilizowany. Na spadku wartości
                 rubla traci całe państwo, ale nie w jednakowej mierze. Najbardziej cierpią jego krawędzie
                 zachodnie, zależne od stosunków przemysłowo-handlowych z zagranicą i będące stacjami
                 pośredniczącymi w międzynarodowej wymianie towarów. Rosja jest mocarstwem olbrzymiej
                 przestrzeni, zbiorowiskiem wielu żywiołów, które na tym obszarze posiadają własne, samo-
                 dzielne ogniska życia ekonomicznego, wystarczające potrzebom miejscowym. Gubernie we-
                 wnętrzne, dalej ku Azji posunięte, mogą prawie obywać się bez wyrobów zagranicznych, a
                 więc nie ponoszą strat z różnicy kursów pieniężnych. Nie sięgając dalej, mieszkaniec guberni
                 moskiewskiej lub kazańskiej żyje przeważnie produkcją rodzimą, dla niego więc rubel nie jest
                 tym, czym dla mieszkańca guberni płockiej lub warszawskiej, który nie tylko wiele swych
                 potrzeb zaspokaja wytworami obcymi, ale nadto z pośrednictwa w ich obrotach handlowych
                 ciągnie ważne korzyści. Dlatego to nadzwyczajna obniżka wartości papierów pieniężnych
                 ruskich przygniotła nas głównie swym ciężarem. Przejechał prawdę korespondent N[eue]
                 F[reie] Presse, co Warszawę przedstawił jako rynek ekonomicznie zadżumiony, od którego
                 zagranica powinna się odciąć pasem kwarantannowym, jako obozowisko bankrutów, w któ-
                 rym każdy jest lub wkrótce będzie dłużnikiem niewypłacalnym, ale zataić trudno, że handel
                 zdrętwiał, uległ paraliżowi, stracił mocne oparcie, stoi, chwieje się lub upada. Według Kurie-
                 rów ruch na komorze celnej ledwie daje znaki życia, kupcy nie odbierają nawet towarów nie
                 znoszących długiego transportu i leżenia w magazynach, inni nie pokrywają zobowiązań, bo
                 według kursu 163 fenigów za rubla pokryć ich nie mogą. Oto jest owoc cykutowy, który do
                 naszego ogrodu spadł z drzewa polityki niemieckiej. Nadęta, zuchwała, brutalna marka pru-
                 ska weszła w nasze gospodarstwo, rządzi nim samodzielnie, naznacza ceny, wyzyskuje, grabi;
                 ona określa, co mamy płacić zagranicy za angielską książkę, za austriackie wino, za francuski
                 kort, za włoskie korale, za amerykańskie maszyny; ona jest szafarką naszej kieszeni i dykta-
                 torką naszego rynku ekonomicznego. My przygięliśmy kark i czekamy, a najwyżej pytamy,
                 kiedy panowanie tej Prusaczki się skończy. Kiedy? Słońce wstąpiło w znak pikelhauby i ani
                 myśli z niego wyjść.
                      Owa wszechwładna marka pruska nie zamyka swego niszczącego wpływu granicami na-
                 szego kraju, dosięga ona również Polaków na obczyźnie zamieszkałych. Jest między nimi
                 pewna grupa jej ofiar, których szkody obarczają szczególnym kłopotem serce pism perio-
                 dycznych. Mówię o korespondentach i współpracownikach zagranicznych prasy warszaw-
                 skiej. Ludzie ci żyją przeważnie z pióra, a wynagradzani według skali tutejszej, przy obecnym
                 kursie rubla stracili znaczną część dawnego zarobku. Dwie, trzy, cztery kopiejki od wiersza to
                 właściwie jedna, półtory, dwie. Materialny stan prasy naszej, wstrzymany albo cofnięty w
                 swym rozwoju ogólną biedą i gorszą od niej obojętnością ogółu, nie pozwala na podwyżkę
                 płacy. Jeżeli zaś spadek wartości rubla posunie się dalej, albo nasi koledzy zagraniczni zejdą
                 do honorariów równających się najmowi za uprzątanie z ulic śniegu, albo pisma mniej za-
                 możne będą musiały wyrzec się zupełnie ich pracy. Byłby to dla obu stron wypadek nie-
                 zmiernie dotkliwy, któremu zapobiec trudno. A jednakże giełda berlińska ciągle i szybko go
                 ku nam przysuwa. Już dziś jest po prostu niepodobieństwem zwrócić się do zagranicznego
                 autora polskiego z ofiarowaniem mu warszawskiej stopy wynagrodzenia, które, zamienione
                 na monetę obcą, jest wynagrodzeniem kopisty. Warto w tej smutnej doli przypomnieć sobie
                 gorliwe zabiegi naszego nieboszczyka--członka kongresów literackich, pracującego nad opo-
                 datkowaniem nas za prawo przekładu książek obcych, warto pomyśleć, co my poczęlibyśmy
                 wobec konwencji teraz, przy 163 fenigach za rubla! Członek ten umarł nie przekonany, że
                 dogadzając próżności uczestniczenia w bezmyślnych zjazdach, działał na szkodę swego pi-
                                                                                                                             121






                 śmiennictwa; gdyby wszakże dotąd żył, sądzę, że podałby się do dymisji z urzędu apostoła
                 międzynarodowej własności literackiej.
                      W Krakowie zmarł nagle młody, nieznany a obiecujący pieśniarz, którego zgon odbił się
                 w naszej redakcji serdecznym smutkiem. Od lat dwu nadsyłał nam swoje utwory do druku, a
                 gdy nie przyjmowaliśmy ich - do oceny. Początkujący a dziwnie sympatyczny i widocznie
                 utalentowany poeta nie zrażał się ani odmową, ani surową krytyką, dziękował za uwagi, pro-
                 sił o rady i pisał dalej. W wierszach jego zwykle bywały pomysły oryginalne i pojedyncze
                 zwrotki piękne, ale całość zawsze kulała tym lub owym szczegółem. Gdy raz w odpowie-
                 dziach redakcji przytoczyliśmy jedną taką zwrotkę, zasługującą na wyróżnienie, autor po-
                 dziękował nam, uszczęśliwiony za lę drobną przyjemność, i wyraził nadzieję, że on kiedyś
                 całym utworem wejdzie do kolumn ,,Prawdy. Nareszcie po dwu blisko latach prób niezmor-
                 dowanych i postępów widocznych nadesłał on nam garstkę wierszy, z których wybraliśmy
                 jeden i zawiadomiliśmy go w nrze 6 Prawdy, że Chleb zamieścimy. Wiersz ten brzmi:
                      Niegdyś, niegdyś, przed wieki, szatan pełen złości
                      ku potomkom Adama, którzy rośli w siły,
                      pozbierał ziarnka zboża, które ich żywiły,
                      i zakopał do ziemi w skrytości.
                      Minął rok. Szatan cieszył się w swej nienawiści,
                      że w mogile pogrzebał ludzkości plon cały.
                      Tymczasem na mogile, pełne chlebnych kiści,
                      srebrne kłosy za wiatrem się chwiały.
                      Wyobrażam sobie, jak młody pieśniarz poił się tą na koniec spełnioną nadzieją ujrzenia
                 swojej pracy w druku. I nie doczekał tej chwili. Zanim zdążyliśmy wierszyk powyższy umie-
                 ścić, odebraliśmy list od kolegi nieboszczyka z doniesieniem, że August Zawisza, który tak
                 gorąco pragnął rozwinąć swe skrzydła do lotu poetycznego w Prawdzie, umarł nagle z wa-
                 dy serca. Biedny duchu, czemuż nie zapaliłem ci przed zgonem tego promyka radości! Ale
                 my, jak i ty, nie przypuszczaliśmy, że cię szatan losu zakopie w ziemię jako niedojrzałe ziar-
                 no literatury, które nie wyrośnie kiścią srebrnego kłosa. [...]
                                                           Nr 30, z 28 lipca 1888
                      Przemiana gatunków społecznych w Bośni i Hercegowinie. - Nasze poświęcenia i
                 męczeństwo. - Bank ziemski w Poznańskiem. - Jego ostatnie posiedzenie. - Życzliwa ra-
                 da. - Wystawa kucharska. - Swojskie pieszczoty. - Na straży dworu. - Czego lud nie
                 umie. - Odezwa w sprawie zwierzyńca. - Koniec wesołej polemiki. - Ciekawe pytanie.
                      Jedna z gazet wiedeńskich opowiada dziwną historię przemiany gatunków... Bośnia i
                 Hercegowina sprawiły sobie kalendarz adresowy, książkę, która jest wysoce pouczającą nie
                 tylko dla obu tych prowincji, ale nawet dla... nas. Otwórzmy ją w kilku miejscach.
                      Str. 78: Osman Beg Beganowicz. W r. 1878 był dostojnikiem wojskowym, dziś ma skład
                 towarów kolonialnych.
                      Str. 230: Rizwan Begowicz. Kiedyś drżała przed nim cała Hercegowina. Należał do
                 dumnej rodziny feudałów, którzy między innymi dowodami swej sławy przechowywali w
                 zamku stolackim obszerny list, otrzymany przez dziadka z podpisem: Napoleon Empereur et
                 Roi i z tytułem: Mon cher cousin. Dziś Begowicz jest - kupcem tkanin w Stolacu. A Jus-
                 suff Beg Filipowicz? Został - adwokatem. |
                      Wszystkie te przemiany dokonały się w ciągu lat dziesięciu.
                      Gdy patrzymy na nie z oddali, staje nam przed oczami szereg zachwytów, które nas cią-
                 gle dolatują z bliska: córka zamożnych niegdyś rodziców założyła sklepik; były obywatel
                 ziemski pełni obowiązki kontrolera tramwajowego; żona bogatego marszałka szlachty utrzy-
                 muje restaurację itp. Faktom tym towarzyszy oklask Kurierów, a czasem ciche i pełne bole-
                                                                                                                             122






                 ści współczucie. Zwłaszcza jeżeli ktoś należał ongi do czoła narodu i bądź skutkiem niepo-
                 wodzeń, bądź skutkiem hulanek i marnotrawstwa stracił majątek, a nie poszedł na utrzymanie
                 do bogatej rodziny, lecz zaczął pracować, widzimy w nim albo bohatera, albo męczennika.
                 Kobieta, która przez całe życie tylko przebierała się w rozmaite suknie, czerniła brwi i różo-
                 wała usta, tańcowała na balach i odwiedzała wszelkie bady, a gdy środków zabrakło, zaczęła
                 sprzedawać bułki, przedstawia się nam mniej więcej tak jak chrześcijanka rozszarpywana za
                 wiarę przez dzikie zwierzęta w cyrku rzymskim. O ile przygląda się temu żalowi duch wieku,
                 wcielony w życie narodów ucywilizowanych i szanujących pracę, bawi się taką naiwnością
                 serdecznie.
                      Rzecz dziwna, im naród biedniejszy, w losach swoich bardziej upośledzony, tym większy
                 czuje wstyd zajmowania się tym, co właśnie stanowi potęgę społeczeństw, a tym większą
                 cześć do wszelakich szychów. Anglik uprawiał ziemię, która go zawiodła, spróbował wyra-
                 biać mydło, które mu również nie dopisało, zaczął więc handlować piaskiem lub pantoflami.
                 Z jednego stanowiska na drugie przechodzi bez zadawania sobie gwałtu, bez sromu, bez
                 uznawania się za ofiarę losu, bo każda praca rzetelna jest dla niego źródłem ekonomicznym
                 równouprawionym z innymi, Na drogę tej logiki wstąpiły również kraje tak nie rozwinięte,
                 jak Bośnia i Hercegowina, a my ciągle jeszcze pasujemy się z widmem szlachetności. Bo
                 proszę wystawić sobie, gdyby nasz cher cousin cesarza Napoleona sprzedawał sukno! Aż
                 strach pomyśleć!
                      Kochani kuzynowie w Poznańskiem, jak wiadomo, podjęli równolegle dwa sposoby
                 ratowania ziemi z rąk germańskich: zaczęli na wyścigi sprzedawać ją wielkimi obszarami...
                 Niemcom i zakładać bank, który by jej nie pozwolił kupować... także Niemcom. Genialny ten
                 pomysł zbawienia ojczyzny nie był wcale pracą Penelopy, która nocą pruła to, co dziergała
                 dniem, bo mnóstwo majątków już popruto, a jeszcze ani jednego nie zaszyto. Czego nikt
                 oprócz ks. Bismarcka nie przypuszczał, okazało się, że daleko łatwiej sprzedawać ziemię
                 Niemcom, niż ją nabywać. Ów sławny bank, który na drożdżach przechwałek (tych samych,
                 co to w parlamencie pruskim zapowiadały: nie pójdziemy do Monako!) wyrósł do olbrzymich
                 sum, powoli malał, źle mówię - nie mógł się narodzić, pomimo że ustawicznie obcinano jego
                 rozmiary. Ostatecznie miał zebrać 3 miliony marek. Niecierpliwsi pukali ciągle w jego za-
                 mknięte okiennice, ale im odpowiadano z wewnątrz, że jest opalany jak najlepszymi chęcia-
                 mi. Nawet jego przeciwniczka, komisja kolonizacyjna, nie mogąca opędzić się natręctwu pa-
                 nów ofiarujących jej swoje dobra, również wołała błagalnie: Ratuj mnie od swych patriotów!
                 Zaraz, zaraz, odpowiadał bank... ratunkowy, poczekajcie!
                      Czekali patrioci, od których miał ziemię bronić, czekała oblężona przez nich komisja,
                 czekał naród zainteresowany tą sprawą, nareszcie dnia 13 bm. odbyło się walne doroczne
                 zebranie, które - jak pociesza korespondent Gazety Polskiej - wydało jeden przynajmniej
                 dodatni rezultat, iż... zredukowano kapitał zakładowy z 3 do 1200 tysięcy rubli. Przy tym
                 rada nadzorcza i dyrekcja dotychczasowa cała solidarnie podały się do dymisji.
                      Oto jest wielki skutek wielkiego rozmachu! Ech, panowie, darujcie mi szorstkość wyra-
                 żenia, gdyż radzę wam szczerze: zredukujcie od razu kapitał zakładowy do zera, podajcie się
                 wszyscy do dymisji i nie bałamućcie błazeństwami opinii publicznej, która wam jeszcze wie-
                 rzy. Nie dorośliście albo - jeśli wolicie - nie dorośliśmy do tego zadania, więc go nie podej-
                 mujcie, bo tylko wyłażą na wierzch szwy partackiej roboty i ośmieszają niezdolnych kraw-
                 ców. Z tej mąki chleba nie będzie, bo to nie mąka, ale piasek, zwykły nadwiślański piasek, do
                 żadnej trwałej budowy nieprzydatny.
                      Ot, do czegośmy utalentowani: zimą urządzimy sobie znowu wystawę kucharską, na któ-
                 rą cisnąć się będą tłumy i wrzucać do puszek dla biednych - guziki. Właściwie u nas trwa
                 nieprzerwanie wystawa kucharska - dla przekonania się dość odwiedzić kilku znajomych lub
                 o każdej porze dnia i nocy zajrzeć do jakiejkolwiek restauracji. Żarłoctwem i smakoszostwem
                 przesiąkło całe nasze życie, nawet nasz język. Za granicą lekarz przepisujący choremu dietę
                                                                                                                             123






                 powiada: możesz pan jeść rosół, kurczę, kotlet, kompot itp. Tymczasem nasz mówi: możesz
                 pan jeść rosołek, kurczątko, kotlecik, kompocik itd. Wielu zdrobniałych wyrazów słownika
                 kucharskiego obce języki wcale nie posiadają. Anglik wytrzeszczyłby oczy, gdybyśmy w re-
                 stauracji zażądali od niego - wódeczki i śledzika.
                      To są nasze swojskie pieszczoty.
                      Jeżeli chłop sprzeda śmietanę zaprawioną wapnem, jeżeli kogoś wyzyska lub oszuka, za-
                 raz pojawiają się w dziennikach skwapliwie przedrukowywane artykuliki pt. Nasi poczciwi
                 wieśniacy. Myśl tych obrazków jasna: oto, panowie demokraci, uczciwość waszego ludu, któ-
                 ry tak wychwalacie. Natomiast gdy Sienkiewicz napisał swoje Szkice węglem, zgroza zatrzę-
                 sła całą niemal ówczesną prasą, a gdy teraz powieść tę przerobiono na obraz sceniczny i nieco
                 czarniej podmalowano postać szlachcica obojętnego na niedolę chłopską, znowu odezwały się
                 głosy syczące w organach przedstawicieli narodu. Nikt nie zaprotestował przeciw temu,
                 ażeby Zołzikiewicz, pisarz gminny, oszust i zgnilec moralny, był wiernym wyobrazicielem
                 całej swej warstwy, nikt nie skruszył kopii za chatę, ale gromada rycerzy honoru szlacheckie-
                 go stanęła z dobytymi szablami przed dworem i plebanią. W tych dwu przybytkach naszych
                 cnót nie ma ołtarzów dla egoizmu, to świątynie najczystszych uczuć. Doprawdy trudno się
                 dziwić, że przeciw tak długo stosowanej zasadzie: ponieważ szlachcic (lub ksiądz), więc za-
                 cny, a ponieważ chłop, więc zwierzę, stanęła na przeciwległym biegunie inna: ponieważ
                 chłop, więc zacny, a ponieważ szlachcic, więc nicpoń. Nadmierne wytężenie jednej krańco-
                 wości musiało wywołać drugą. Może nigdy bardziej niż w tym sporze prawda nie znalazła się
                 pośrodku. Oba probierze są mylne, czasami niedorzeczne. Ale jeśli drugi ma przynajmniej tę
                 dobrą stronę, że podnieca w nas zanikła albo raczej nierozwiniętą czułość zmysłu społeczne-
                 go, który uwrażliwić się musi, pierwszy natomiast pielęgnuje kalectwo i zamawia chorobę
                 przesądnymi gusłami. Gdzie jest na świecie chłop, który by nie kradł drzewa lub nie oszuki-
                 wał, a zarazem gdzie jest szlachta, która by złożyła w dziejach tyle dowodów sobkostwa i
                 pogardy dla ludu? A dziś co jest większym złem: czy fałszowanie śmietany, czy wekslów; czy
                 wypasanie cudzej łąki, czy sprzedawanie ziemi pod zasiew germanizacji? Urągamy naszym
                 poczciwym wieśniakom; oj, ostrożnie, bo gdyby oni zaczęli urągać naszym poczciwym pa-
                 nom... Tylko na szczęście nie znają historii i nie wiedzą, co się dzieje za granicami ich gminy.
                 [...]
                                                         Nr 17, z 27 kwietnia 1889
                      Kobiety ginące w mężczyznach. - O Niezapominajce i Szuwarze. - Pani Śnieżko-
                 Zapolska o emancypacji kobiet. - O złotowłosej Ewie. - Macierzyństwo i aktorstwo. -
                 Strachy chirurgiczne. - Odpowiedź przyjaciółki. - Echo czasów odległych. - Wyjaśnienie
                 w sprawie kanalizacji. - Zupełna i... warszawska. - Zmarnowane środki.
                      Etnolog przeglądający listę naszych kwestujących dam spotyka w niej fakt godny uwa-
                 gi i wymowny. Nowoczesne prawa i zwyczaje topią jeszcze kobietę w mężczyźnie, ale po-
                 zwalają jej wynurzać warkocz, za który ją w razie niebezpieczeństwa wyciągnąć można. Wy-
                 szedłszy za mąż, staje się ona nieletnią, traci prawo do swego majątku, obywatelstwo, nawet
                 nazwisko, ale zatrzymuje maleńki kwitek, na mocy którego wyprocesowywa sobie względną
                 niezależność. Tym kwitkiem jest jej imię i nazwisko rodowe. Dotychczas zachowywała ona
                 oba, starała się wyglądać przynajmniej jak książka z futerału, która tytułem na grzbiecie wy-
                 kazuje, że jest czymś od niego odrębnym. Wyznaję, że zawsze szanuję tę resztkę i z przyjem-
                 nością patrzę na bilet z napisem: Julia z Niezapominajek Szuwar. Szuwar przez małżeństwo
                 pochłonął Niezapominajkę, ale ona ratuje i ocala swą indywidualność, chce być ciągle sobą,
                 chociaż została cudzą żoną. Dzięki modzie francuskiej, która pod błyszczącą gazą rozpościera
                 często po Europie najgrubsze szmaty barbarzyństwa, przepadła i ta resztka samoistności ko-
                 biecej. Dziś już znika nie tylko Niezapominajka, ale nawet Julia, nie tylko nazwisko rodowe
                                                                                                                             124






                 kobiety, ale nawet jej imię; dziś żona Józefa Szuwara nazywa się Józefową Szuwarową. A
                 jakże by ochrzcić jego kamizelkę, koszulę, czapkę? Również Józefową Szuwarową. Bo to
                 także jego własność, którą tylko w ten sposób wyrazić można. Jak rzekłem, dla etnologa, a
                 poniekąd i dla socjologa, w ogóle dla badacza kultury jest to objaw cenny. Świadczy on, że
                 poza niewielkim kołem umysłów, z natury mocnych lub doświadczeniami życia rozwiniętych,
                 dla ogółu niewieściego samoistność jeszcze dziś jest równie pożądaną jak staropanieństwo.
                 Ogół ten szepcze, mówi, krzyczy wszystkimi świadomymi i nieświadomymi głosami: męża,
                 męża dajcie, niech w nim przepadnę, niech w nim utonę nawet z warkoczem.
                      Dziwnym, bardzo dziwnym jest nasz wiek, ten bogaty nędzarz, silny niedołęga, postępo-
                 wy wstecznik, bezbożny bigot, mądry głupiec, ten wiek, w którym obok siebie żyją i nieraz
                 spajają się pierwiastki z przeciwległych końców rozwoju ludzkiego, ten wiek, w którym do
                 tysiąców ludzi można przemawiać bez żadnego sensu i być słuchanym, a nawet podziwia-
                 nym. P[ani] Śnieżko-Zapolska odezwała się w Kurierze Warszawskim o emancypacji
                 kobiet. Autorka spostrzegła, że sprawa ta nie jest jeszcze i nie będzie rozstrzygniętą, dopóki
                 ona na szalę nie rzuci swojego głosu. Więc wezwana do urny przez przyjaciółkę, spełniła
                 swój obywatelski obowiązek, złożywszy kartkę jako postępowa i realistka, z najzupełniej-
                 szą wiarą, że należy do tych, które potrzebują tylko oświadczyć: Nie chcę kobiet-lekarzy,
                 prawników, weterynarzy - i kobiet takich nie będzie lub też stracą one na swej wartości. Nie
                 ma bardziej morderczej broni na pewne umysły nad prosty zdrowy rozsądek; dość je z nimi
                 skonfrontować, ażeby się okryły zabójczą śmiesznością. P[ani] Śnieżko-Zapolska rozpoczyna
                 i kończy swój wylew mimowolnego humoru wyznaniem: Kobietą jestem i tylko kobietą
                 chcę zostać do zgonu. Otóż pragnąłbym, ażeby ktoś, którego życzenia ona uwzględnia, po-
                 prosił ją, ażeby kobietą być przestała, już nie do zgonu, ale bodaj na pięć minut. Co by też
                 zrobiła? Mnie się zdaje, że wszelkie wysiłki nic by nie pomogły i chcąc nie chcąc, kobietą
                 zostać musi  aż do zgonu. Co najwyżej zdołałaby przyswoić sobie kilka przymiotów lo-
                 gicznego rozumowania męskiego, których jej dziś brak. Brak przerażający. Pocieszniejszy
                 bowiem od niechcenia p. Śn[ieżko]-Z[apolskiej] jest jej wywód. Mianowicie gdy Bóg wy-
                 pędził Ewę z raju, powiedział do niej: matką będziesz... Wyrok ten spadł jeszcze przed poto-
                 pem na złotą [!] głowę Ewy, gdy swe ranne [?] sploty rozwiewała w słońcu porannym, i trwa
                 już wieki całe. Ponieważ autorka posiada tak dokładne wiadomości o raju, że nie tylko wie,
                 co Bóg rzekł do Ewy, ale nawet jakie nasza prarodzicielka miała włosy i co robiła podczas
                 ogłoszenia wyroku, więc my, żadnych informacji w tym przedmiocie nie posiadający, musi-
                 my poważnemu świadectwu wierzyć. Ale jeżeli Ewa i wszystkie jej córki istotnie skazane
                 zostały tylko na macierzyństwo i jeżeli ono wyłącza kobietę od praw zawodowych, to rów-
                 nież zabrania jej być aktorką. Pani Śn[ieżko]-Z[apolska] wcale nie wspomina, ażeby Bóg
                 Ewie na to zajęcie pozwolił. A jednakże ono również przeszkadza tej sielance macierzyńskiej,
                 której autorka-aktorka tak broni. Ty przede wszystkim należysz do rodziny, do męża, do
                 twego dziecka - uczy ona swą przyjaciółkę. - I od nich to, od twych ukochanych, odrywać się
                 masz, porzucać ich bez opieki, bez twego uśmiechu, aby biec bronić złodzieja, który ukradł
                 kawałek płotu, lub puszczać krew chorej krowie?... Spędź dzień cały na nogach, przebiegnij
                 pięćdziesiąt pięter, a zobaczysz, czy powróciwszy do domu, będziesz miała siłę utulić płaczą-
                 ce dziecko, policzyć bieliznę i pogderać na służące. Frazes ten można by z równą słuszno-
                 ścią wyrazić tak: od rodziny, od twych ukochanych, masz się odrywać dla odegrania na scenie
                 wietrznicy, plotkarki, idiotki, złodziejki? Czy spędziwszy cały wieczór w teatrze, będziesz
                 miała siłę bodajby tylko pogderania na służące? Męża twego i dzieci musisz porzucić dla
                 wzruszania słuchaczów melodramatem lub głupią farsą? Jakże to wszystko pogodzić z wy-
                 rokiem wydanym na córki złotowłosej Ewy? Ja na kwestię emancypacji zapatruję się po
                 swojemu, zdrowo, trzeźwo, realistycznie - powiada p. Śn[ieżko]-Z[apolska], tymczasem
                 zapatruje się ona tylko po swojemu, tj. naiwnie. Dla przerażenia swej przyjaciółki trudami
                 lekarza pisze: Rano, skoro świt [!], przegląda stosy [!] medycznych dzienników, później bie-
                                                                                                                             125






                 gnie do chorych, wstępuje do szpitali [!], do prosektorium [?], do teatru anatomicznego [!!]
                 itd. Jest to bajda realistyczna. Lekarz bowiem nie potrzebuje przeglądać żadnych stosów,
                 wstępować do szpitalów ani do prosektorium, ani do teatru anatomicznego (jeżeli tam
                 nie ma stałego zajęcia). Trzeba dokonać operacji. Ty jesteś kłębkiem nerwów - woła p.
                 Śn[ieżko]-Z[apolska] w przypuszczeniu, że mężczyzna nie jest kłębkiem nerwów. Jęk
                 kobiety, rozciągniętej na marmurowej płycie, jęk straszny, okropny, przenikający do głębi -
                 czy nie wstrząśnie tobą? Nie zadrga w twej ręce nóż i drgnięciem tym o włosek nie zanurzy
                 się głębiej niż powinien? Jeżeli przyjaciółka, którą ten melodramat chirurgiczny ma odstra-
                 szyć od togi doktorskiej, posiada zdrowy rozsądek i jaką taką wiedzę, odpowie autorce:
                 Kochana Gabryniu. Zamiast drżeć, śmiałam się czytając twoje przestrogi. Mój nóż operacyj-
                 ny ani o włosek nie zanurzy się głębiej w ciało owej kobiety rozciągniętej na płycie mar-
                 murowej, z tego prostego powodu, że ją wprzód uśpię chloroformem i jęczeć wcale nie bę-
                 dzie. Co zaś do wpływu migreny i zdrady męża na pewność mojej ręki, to zwracam ci uwagę,
                 że mężczyźni również cierpią na migrenę i bywają zdradzani, a jednakże to im nie przeszka-
                 dza robić operacji z wielkim spokojem. Nie przypuszczam zaś, ażebyś sądziła, że żaden le-
                 karz nie ma migreny i niewiernej żony, a wszystkie lekarki znajdują się w położeniu przeciw-
                 nym. Do tego listu dołączyłbym jeszcze następujący przypisek. Autorka powiada: W kobie-
                 cie widzi się zawsze plotkarkę. Otóż jej artykuł jest plotką emancypacji, rozpowiada bowiem
                 o niej banialuki. Z realizmem ma p. Ś[nieżko]-Z[apolska] tyle wspólnego, że barwy swych
                 malowideł powieściowych zaprawia mocno tłuszczem naturalistycznym, z postępowością
                 zaś nie pozostaje nawet w dalekim pokrewieństwie. Pisząc zaś swe ćwiczenia, miała tylko
                 jeden moment jasny, w którym jej błysnęła myśl: Być może, że to, co mówię, są proste ko-
                 munały. Właściwie gorzej niż komunały. Bo w takim credo odbija się echo tego dzikiego
                 stanu społeczeństwa, kiedy kobieta wskakuje w grób mężczyzny lub pali się dobrowolnie,
                 gdyż nie może istnieć bez niego, a pragnie mu nawet w drugim życiu służyć i jego dzieci
                 niańczyć. [...]
                                                            Nr 27, z 6 lipca 1889
                      Moralna powaga Przeglądu Katolickiego w jego parafii dziennikarskiej. - Czego
                 on wymaga od swych owieczek. - Ich skoki w bok od prostej drogi. - Kazanie z powodu
                 wspomnień o Giordanie Brunie. - Rozmowa z rozsądkiem. - Wymagająca dusza. -
                 Zmartwychwstanie p. Halperta i nagłe ukazanie się p. Piltza. - Powrót do pierwszej mi-
                 łości. - Uwagi Ateneum o zatargu na Kolei Warszawsko-Wiedeńskiej. - Kulawe po-
                 równanie. - Zapowiedź wesela.
                      Przegląd Katolicki nie jest organem żadnej władzy, żadnej partii, nie jest nawet pi-
                 smem szeroko czytanym, gdyż wielu księży (zwłaszcza wiejskich) wcale jego kartek nie roz-
                 cina i poprzestaje na teologii...Wieku lub Słowa, a gdyby nie obowiązek, co najmniej
                 połowa abonentów zrzekłaby się tego przysmaku duchownego. Mimo to hipnotyzuje on naszą
                 prasę konserwatywną jak boa wiewiórki. Nie dość, że nie pozwala jej na najmniejsze zbocze-
                 nie od prawomyślności, ale nawet każe jej być, jak sam jest, fanatyczną. Naturalnie o naj-
                 mniejszej krytyce działań księży lub uznaniu dla uczonych wpisanych na indeks nie może być
                 mowy; pierwsi są wszyscy zacnymi kapłanami, drudzy - potwarcami Kościoła. We
                 wszystkich opisywanych wypadkach, gdzie tylko księdza można wysunąć na plan pierwszy,
                 tam koniecznie należy go wyprowadzić z medalem zasługi: on najenergiczniej ratuje przy
                 pożarach, on pierwszy z jałmużną spieszy do powodzian, on nawet nie ma nigdy innych pie-
                 niędzy (gdy je złodzieje kradną), tylko zebrane na odnowienie kościoła. A jeżeli już coś ta-
                 kiego zbroi (jak Stojałowski we Lwowie), z czego w żaden sposób nimbusu zawiesić nad
                 głową niepodobna, to trzeba mu ją przynajmniej nakryć czapką niewidymką. Wolno pod prę-
                 gierzem wystawiać w prasie ludzi wszelkiego rodzaju i pokazywać hańbę, której cień pada na
                                                                                                                             126






                 ich niewinne rodziny, ale nie wolno potępiać najgorszego księdza, chociaż on nie ma dzieci,
                 których by oszczędzać należało, i jest jedynym człowiekiem, który nie dzieli się z nikim
                 swoją sromotą i nie przekazuje jej w spadku. Tak chce i rozkazuje Przegląd Katolicki, a
                 owczarnia dziennikarska pokornie go słucha. Ale, jak rzekłem, nie zadowala on się uległością
                 negatywną i wymaga żarliwości pozytywnej; ażeby mu dogodzić, nie dość osłaniać grzechy
                 zacnych kapłanów, trzeba jeszcze znieważać bezbożników. Właśnie teraz nadarzyła mu się
                 sposobność do przypomnienia pismom tego drugiego obowiązku z powodu uroczystości wło-
                 skiej i wspomnień o Giordanie Brunie. Proboszcz naszej parafii dziennikarskiej wystąpił z
                 gwałtownym (innych nie używa) kazaniem, w którym zwłaszcza oblał gorącą smołą i zapalił
                 jako ostrzegającą pochodnię jeden z Kurierów. Cóż znowu, czyżby którykolwiek z nich,
                 wiecznie załzawionych i rozczulonych do zacnych kapłanów, śmiał położyć najskromniej-
                 szy wianuszek pod pomnikiem wyklętego filozofa? Broń Boże, tylko za mało mu... nawy my-
                 ślał. Nic to nie znaczy, że Bruno był myślicielem głębokim, że przekonania swoje okupił
                 śmiercią, że popełniono na nim jeden z tych gwałtów, których echo nie zamilknie nigdy w
                 historii - należy go jeszcze po trzech stuleciach znieważać, bezcześcić i tak palić jego cień,
                 jak spalono ciało. Nasza prasa bogobojna spełniła w ogóle swoją powinność względem mę-
                 czennika, jak umiała: jedne jej organy plunęły w jego popioły, drugie zelżyły go od hultajów i
                 sodomitów, inne - mniej skłonne do brutalstw - zauważyły tylko z przepysznym, choć mimo-
                 wolnym humorem, że umrzeć za swe przekonania to godne uznania, ale nie tak znowu wy-
                 jątkowe i nadzwyczajne, aby kwalifikowało się do najwyższej glorii. Ale tego wszystkiego
                 było nie dosyć Przeglądowi Katolickiemu. On by dopiero się uraczył, gdyby każde prawo-
                 myślne działo w baterii prasy naszej strzeliło takimi kartaczami: G. Bruno to urwipołeć, łotr,
                 bluźnierca, pijak, złodziej, sodomita, socjalista, wolnomularz, zbrodniarz, oszust (w pismach
                 ludowych można by jeszcze dodać: geometra). Wtedy nasz pleban czułby się zadowolonym i
                 pobłogosławił kartaczownice. Niestety, nie wszystkie wyrzuciły z siebie takie naboje.
                      Chciałbym stukanych kanonierów obronić, a przynajmniej usprawiedliwić. Nie potrze-
                 buję tu zaś odwoływać się do masonów, ale zapytam rozsądku redakcji Przeglądu Katolic-
                 kiego: czy podobna żądać, ażeby nawet w tak pobożnym społeczeństwie, jak nasze, ludzie
                 ukształceni poczuli szczerze tę odrazę, której doznaje załoga watykańska, przyglądając się ze
                 swych okien uroczystemu upamiętnianiu okrutnego morderstwa jej poprzedników, dokonane-
                 go na człowieku dziś czczonym? Czy podobna, ażeby oni zbudzili w sobie sztucznie niena-
                 wiść do myśliciela, którego historia myśli człowieczej zaliczyła do swych mędrców, a papież
                 spalić kazał? Czy podobna wreszcie, ażeby jakikolwiek naród i jego pisma przejęły się du-
                 chem księży? Czyż to jest możliwe, ażeby cała prasa powlekła się barwą Przeglądu Katolic-
                 kiego? Mnie się zdaje, że nawet nie schodząc ze stanowiska religijnego, trzeba tu uznać
                 pewną różnicę i stopniowanie prawomyślności. Jak innego zawodu człowiek będzie zawsze
                 gorszym telegrafistą, buchalterem lub grabarzem niż telegrafista, buchalter lub grabarz, tak
                 samo nawet najlepsza owca kościoła musi być mniej prawowierną niż jej pasterz. Zachowaw-
                 cze pisma nasze robią, co mogą: nie zapominają nigdy w swych artykułach rozpuścić trochę
                 soli Przeglądu Katolickiego, ale żeby się zamieniły na Wieliczkę ultramontanizmu i
                 wszystko wyrabiały z jego soli - tego wymagać od nich nie można, bo to przechodzi ich ludz-
                 kie siły. Zapewne, trudno mieszkańcowi spod równika odtworzyć sobie potrzeby mieszkańca
                 spod bieguna, więc może się mylę, ale sądzę, że gdybym ja był tak duszą prasy warszawskiej,
                 jak Przegląd Katolicki, byłbym z mojego ciała zupełnie zadowolony. Tylko, zgodnie z za-
                 sadą co do grzesznych członków, wyłupiłbym sobie z jedno oko, odciął kilka palców (tj. or-
                 gany postępowe), a za resztę dziękowałbym Bogu w każdej modlitwie. Bo zlitujże się, ojcze
                 duchowny, gdzie ty widzisz równie bogobojną, a nade wszystko powadze duchowieństwa
                 uległą prasę? W Niemczech, we Francji, w Anglii, we Włoszech? Ach, chyba jej nie znasz.
                 Wszędzie na jednego archikonfraterzystę literackiego przypada dziesięciu wolnomularzy, a u
                 nas? Całkiem odwrotny stosunek. Dwa, no, od biedy - trzy pisma nie odśpiewują ci et cum
                                                                                                                             127






                 spiritu tuo, a sześćdziesiąt kilka organistuje, dziaduje, dzwoni, plebanię zamiata lub przy-
                 najmniej kolana księży obejmuje. Doprawdy, czego tu jeszcze więcej w grzesznym świecie
                 żądać można? [...]
                                                           Nr 11, z 14 marca 1891
                      Orzeszkowa. - Kostrzewski
                      Epokową dla literatury była chwila, w której kobieta zaczęła dla niej pisać. Przybył bo-
                 wiem umysłowości i twórczości ludzkiej nowy czynnik, który z łona męskiego nigdy narodzić
                 się nie mógł; zwinęło się pierwsze ogniwo łańcucha dzieł, którego kuźnia męska nigdy by nie
                 ukuła; otworzyło się bogate źródło, które do rzeki prac męskich wprowadziło szeroki dopływ.
                 W dziejach powtarza się ciągle jeden fakt: żywioły czynne w jakiejś pracy sądzą, że zdołają
                 ogarnąć i wyczerpać całe jej pole, że mogą mnożyć się i potęgować tylko w swoim rodzaju i
                 nie podzielą swych zadań z innymi. Tak mniemali wszelacy patrycjusze, szlachta, mieszcza-
                 nie, w nauce zaś i sztuce długoletni panowie tych dziedzin - mężczyźni. Rewolucja bez krwi i
                 toporów, bez zajadłych walk i przewrotów, rewolucja roztopiona w powolnym postępie po-
                 konała ich w monopolu, jego prawach i złudzeniach: kobiety ze swymi własnymi pługami,
                 siejbą i żniwem stanęły na zagonach literatury. Jak rzekłem, był to wypadek wielkiej donio-
                 słości nie przez to jedynie, że ilościowo zwiększył siły wytwórcze, ale również - co może
                 ważniejsze - urozmaicił je świeżym pierwiastkiem. Bo kobieta jest i pozostanie w umysłowo-
                 ści swojej odmienną od mężczyzny. Ma z nim wiele cech wspólnych, jednakie wykształcenie
                 upodabnia ją z nim jeszcze bardziej, uczy się wraz z nim tej samej matematyki, logiki, filozo-
                 fii, nauk przyrodniczych itd., pomimo to wszakże dusza jej nie przestaje być soczewką ina-
                 czej załamującą promienie myśli i uczuć niż męska. Genialny Jean Paul powiada, że w ko-
                 bietach wszystko jest sercem, nawet głowa. Według Lessinga natura chciała kobietę uczy-
                 nić swoim arcydziełem, ale pomyliła się co do gliny i użyła zbyt delikatnej. To serce sięgają-
                 ce aż do głowy, ta zbyt delikatna glina nadaje umysłowi jej szczególne własności. Rzec moż-
                 na, iż serce było początkowo wyłącznym organem jej rozumu, ono nauczyło ją myśleć, ono
                 popchnęło ją do wszelkiej działalności, a więc i literatury. Zamknięta w domu, odgrodzona
                 murem od życia publicznego, nie dopuszczona do szkoły, pozbawiona praw obywatelskich, w
                 sercu, które rodzi się mądrym lub głupim i nie wymaga takiej jak mózg kultury, składała całą
                 swoją wiedzę. Wspomniałem, że bywa ono mądre, i to częściej niż mniemamy. Serce to filo-
                 zof bardzo głęboki, szczery, odkrywający tam prawdę, gdzie jej rozum dostrzec nie może, i
                 nieraz poprawiający jego grube omyłki. Zanim on wyśledził warunkowość ludzkiej woli i
                 psychologiczną nieodpowiedzialność, zanim nauka wypatrzyła w człowieku fatalizmy choro-
                 bliwe, strącające go w otchłań przestępstwa i kary, czyż nie serce litowało się wprzódy nad
                 skazańcami prowadzonymi pod miecz katowski, czyż nie ono wstrzymywało mściwą rękę,
                 znęcającą się nad zbrodniarzem, czyż nie ono zdjęło kajdany wariatom, czyż nie ono otwo-
                 rzyło przytułki podrzutkom? Gdybyśmy posiadali chemię cywilizacji i mogli dokonać ścisłe-
                 go rozbioru organizacji naszego życia umysłowego i społecznego, niezawodnie zadziwiliby-
                 śmy się, jak wiele w nim jest pierwiastków gorącego uczucia, zaliczanych ciągle do trzeźwej
                 myśli. Jeżeli zaś w ogóle kobieta posiada serce o tyle większe niż mężczyzna, że - jak ktoś
                 wyrzekł - bardziej pragnie uszczęśliwiać, niż być szczęśliwą, to ten organ dochodzi do nie-
                 zwykłej miary w utalentowanej. Na firmamencie naszej literatury błyszczą trzy pierwszorzęd-
                 ne gwiazdy niewieście: Żmichowska, Konopnicka i Orzeszkowa. Dwie pierwsze siłą blasku
                 może przewyższają nieco ostatnią, ale za to jest ona z nich największą. Żmichowska już zga-
                 sła, więc ją ocenić możemy; Konopnicka płonie jeszcze pełnym światłem, wątpimy jednak,
                 czy zszedłszy pozostawi za sobą taką łunę, taką szeroką zorzę, jak Orzeszkowa. Ta bowiem
                 rozpostarła promienie swego talentu bardzo szeroko. Dopiero kończy piąty dziesiątek lat, a
                 już w skarbcu literatury złożyła przeszło sześćdziesiąt tomów pism, między którymi są praw-
                                                                                                                             128






                 dziwe klejnoty. Posiada ona rozległą, męską wiedzę, ale w niewieścim wielkim sercu, które u
                 niej jest wspaniałą urną, pełną pereł. Nie znam warstwy społecznej, nie znam sprawy ogólnej,
                 nie znam niedoli, z której by ona nie wydobyła i w artystyczne ramy nie oprawiła piękna,
                 które zachwyt budzi, dobra, które cenić się każe, majestatu, który uczcić trzeba. Śród tłumu
                 postaci jej utworów, oprócz widocznych pomazańców szlachetności, spotykasz ludzi obłoco-
                 nych, sponiewieranych, biednych i nędznych z głowami okrążonymi jasnością, z charakterami
                 czystymi jak ich łzy, z łachmanami, z których można wykroić święty sztandar. Jako autorka
                 tendencyjna nie poprzestawała na szukaniu w życiu widoków malowniczych, lecz układała z
                 jego najwymowniejszych wątków żywe obrazy i podkładała pod nie jakąś moralną lub spo-
                 łeczną prawdę. Jej wyobraźnia nie wylatywała z buduaru jak pszczoła po słodycze kwiatów
                 dla zbytkownego ula, lecz unosiła się jak gołębica nad potopem ludzkiego nieszczęścia, upa-
                 trując miejsca, idzie arka zbawcza bezpiecznie osiąść może. Chociaż przekonania postawiły
                 Orzeszkową na stronie liberalizmu, nie zamieszała się ana do walki obozów i nie rozbiła sobie
                 namiotu z płótna jakiejś klasy społecznej. Oprócz sekt fanatycznych i ciemnych szanowała i
                 nawiedzała świątynie wszelkich wyznań socjologicznych. Jej bowiem stanowisko było okre-
                 ślone raczej ogólnym humanizmem. niż ścisłym systemem rozumowym. Dokąd zaprowadzić
                 jej nie mogły zasady, wiodło ją serce, które często, nie znalazłszy gruntu i drogi, zsuwa się po
                 nici pajęczej. Gdziekolwiek usłyszała jęk boleści lub krzyk rozpaczy, dojrzała drżący płomyk
                 kaganka lub tętno zdrowia, uczuła woń świeżych i niepokalanych uczuć, tam zwracała się z
                 apostolskim posłannictwem sztuki. W bagnistych trzęsawiskach odnajdywała zdroje, v; po-
                 piołach iskry, v/ rudach szlachetne kruszce. Muza jej nie była nigdy ani płochą i próżną, ani
                 okrutną i surową, ani szorstką i gniewną. Była łagodną pocieszycielką, jeśli uśmiechniętą - to
                 smutnie, jeśli karcącą - to dobrotliwie. Z lampką rozpraszającą mroki w jednej ręce, z palmą
                 w drugiej nie wzdragała się zejść nigdzie, jeśli tylko spodziewała się jakąś ciemność rozświe-
                 cić, jakąś dolegliwość złagodzić. Zbierała szczere westchnienia ludzkie i rzucała je z siłą w
                 świat jako skargę, wytaczała przed sąd sumienia ogólnego ciężkie krzywdy, otwierała przed
                 winnymi święte księgi obowiązków, rozniecała wielki ogień poświęceń, w który ciskała cha-
                 raktery pordzewiałe, ażeby je przetopił i oczyścił. Nie z przekleństwem lub złorzeczeniem, ale
                 z napomnieniem kapłanki zwracała swój głos ku grzesznikom Sodomy społecznej, nawołując
                 ich do poprawy i odwrócenia zemsty losu. Słuchali jej też wszyscy, prócz tych, których uszy
                 otwierają się tylko dla szeptów samolubstwa.
                      Dwadzieścia pięć lat właśnie mija, jak w literaturze naszej zabłysnęła ta piękna gwiazda.
                 Czciciele jej postanowili tę rocznicę upamiętnić i odpowiednim hołdem dług wdzięczności
                 spłacić. Obejmują zaś oni większe koło niż granice naszego kraju. Orzeszkowa znana jest w
                 Europie. Nawet pisma ruskie przypomniały swym czytelnikom szereg przetłumaczonych
                 utworów naszej autorki i jej jubileusz literacki. Bardzo liczny zastęp pisarzów i pisarek pol-
                 skich we wspólnym wieńcu prac wyrazi jej swoją cześć i uznanie.6 Zasłużyła na to i wielkim
                 talentem, i wielkim sercem.
                      Gdyby obok Hypatii wystąpił Cyrulik sewilski, nie wytworzyłby większej sprzeczności
                 niż wobec Orzeszkowej - Kostrzewski. Muza smutna i poważna spotkała się tu z wesołą, tań-
                 czącą i urżniętą. Słynny rysownik humorystyczny wydał swój Pamiętnik, który jest doku-
                 mentem niezmiernie ciekawym. Bo chyba nie można nazwać tego wypadkiem zwykłym, że
                 był między nami człowiek, który po sześćdziesięciu latach nazywa się zupełnie szczęśliwym i
                 na którego ustach w ciągu tej epoki raz tylko uśmiech ustąpił miejsca smutkowi - przy śmierci
                 żony. Na panoramę życia Kostrzewskiego, którą on przed nami przesuwa, nie pada ani razu
                 najlżejszy cień chmury wiszącej nad ogółem, widoki pławią się w jasnym słońcu, pogodzie i
                 szczęściu. Wyznania autora są szczere, bardzo szczere, a jeżeli opowiada on, jakie płatał figle,
                 jaką czuł słabość do kobiet, jak się upijał, to z pewnością nie przemilczałby, gdyby jakaś kro-
                 pla boleści ogólnej w jego serce się wsączyła. Nie, on nie cierpiał, a zawdzięcza to przede
                 wszystkim stosunkom z panami, którzy mają kuchnie i piwnice koncertowe, oraz poczci-
                                                                                                                             129






                 wemu i wytrwałemu żołądkowi, który - według niego  z ograniczeniem potrzeb wytwarza
                 humor. Właściwie to ograniczenie potrzeb dodał on tylko dla ubawienia czytelników, bo
                 trudno przypuścić, ażeby spędziwszy część życia na hulankach, zbytkownym jedzeniu i piciu
                 u magnatów, poważnie chciał sławić swą wstrzemięźliwość. Już to przyznać trzeba - mówi -
                 że nikt z moich znajomych nie był tak na bibki wciągany, jak ja; dzięki dobremu humorowi
                 nie obyło się nigdy beze mnie tam, gdzie się bawić chciano. Tych wszystkich bibek w
                 Warszawie, w kraju i za granicą, na rozmaitych ucztach, polowaniach, odwiedzinach, Ko-
                 strzewski nie próbuje nawet zliczyć, tylko od czasu do czasu wzdycha ogólnie:
                      Wiele to śniadanek z wielkimi panami już wówczas się zjadło! Ci panowie są niewy-
                 czerpaną kopalnią jego przyjemności i dochodów. Z nimi pije, je, bawi się, gwiżdże, oni na-
                 bywają jego rysunki i obrazki, na kolanie kreślone, oni wreszcie płacą mu za lekcje. A jakie
                 lekcje! Jeden z paniczów prosi go, aby się nieco spóźniał, bo on całej godziny wytrzymać nie
                 może. Ponieważ byłem z natury zawsze zgodnym - opowiada autor - więc przychodziłem z
                 początku na pół godziny, potem na kwadrans, aż nareszcie doszło do tego, że mój uczeń zo-
                 stawiał mi bilet w przedpokoju, a sam się wynosił. Innym razem zaczął dawać lekcje dwu
                 arystokratycznym panienkom, które albo puszczały mu żabę, albo zapalały fajerwerki, albo
                 przygotowały inną jakąś niespodziankę, zakończoną śniadaniem. Mistrz, biorąc za godzinę 3
                 ruble, tak dawał lekcje przez lat pięć. Śród tych ustawicznych bibek, po których zwykle
                 było się urżniętym, muza, przebywająca w służbie lub gościnie u panów, zmuszona nieraz
                 między dwoma kieliszkami nakreślić szkic, a między dwoma śniadankami akwarelę, nie mo-
                 gła myśleć o artyzmie swoich utworów. Toteż Kostrzewski sam przyznaje, że całe to swoje
                 malarstwo jakoś z amatorska traktuje i że ile razy staranności dołożył, zawsze nietęgo na
                 tym wyszedł. Nie żałuje jednak talentu tak zużytkowanego, bo cel życia osiągnął. Nie
                 wiem, doprawdy - pisze - czy ktokolwiek tyle przyjemnych i swobodnych dni w swoim życiu
                 przepędził, ile ja! I nie wiem, czy kto to tyle cenił, ile ja... Starałem się wpoić w moje dzieci
                 trochę filozofii tego gatunku, przede wszystkim żeby dzisiejsze swoje j a i swoje radości ce-
                 niły jako przypadkowe szczęśliwe momenty, które nam życie zdobią. Oby dni takich, sło-
                 necznych, jak najwięcej im przypadło.
                      Filozofia tego gatunku nie wejdzie zapewne do systemu pedagogicznego czytelników
                 moich, mógłbym więc dalej bezpiecznie jej próbki okazywać z Pamiętnika, ale sądzę, że tej
                 bibki autobiograficznej mamy dosyć i że wam po niej zaczyna już być niedobrze. Zaznaczę
                 więc tylko, że Kostrzewski osiągnął swoją książką skutek całkiem przeciwny zamierzonemu.
                 Chciał jej czytelników zabawić, a wielu niewątpliwie zasmucił. W jego opowieści wszakże
                 jest jedno westchnienie - jeżeli prawdziwe, bardzo pocieszające. Oto narzeka on na upadek
                 tego hulaszczego życia, z którego ssał zadowolenie pełnymi ustami. Wszystko to już prawie
                 pomarło - mówi on - a pałace w Warszawie stoją pustkami. Bodajby tak było! Wraz z ową
                 świetnością muszą naturalnie zginąć i jej, podobni Kostrzewskiemu, wielbiciele, artyści
                 obracający się w sferze, gdzieo sztukach pięknych wyobrażenia ani śladu, ale za to sztuka
                 używania doszła do szczytu. Nie mieliśmy dotąd zapewne z przypadku, ale za lat pięćdziesiąt
                 już chyba z konieczności nie będziemy mieli takiego Pamiętnika.
                                                           Nr 13, z 28 marca 1891
                      Duch Talleyranda
                      Dzięki księciu Broglie zmartwychwstał i zajmuje nas obecnie człowiek, którego współ-
                 cześni i potomni nazywali katem Europy, biskupem od śmiechu, nieprawym synem Voltaire-
                 'a, Ezopem dworskim, parasolem Ludwika Filipa itd., a który nazywał się Talleyrandem.
                 Świeżo wydane jego Pamiętniki, w których stary lis, oszukujący za życia wszystkich, chciał
                 po śmierci okpić historię, nie zwróciłyby na niego zbyt wielkiej uwagi, ale wykradziono mu i
                 ogłoszono Brewiarzyk, w którym zawarł dogmaty swego życia, a nadto Figaro z pism, czy-
                                                                                                                             130






                 nów i wyrzeczeń jego ułożył Spowiedź przed diabłem, malującą grzesznika w pełnym świe-
                 tle. Talleyrand powiada w niej:
                      Należy się strzec pierwszych wzruszeń, gdyż zwykle są one najszlachetniejsze.
                      Trzeba ludzi tak prowadzić, ażeby nie dostrzegli swego jarzma, i tak opanować ich wolę,
                 ażeby nie czuli gwałtu.
                      Nie mów nigdy nic złego o sobie; wyręczą cię w tym twoi przyjaciele.
                      Moralność jest oszukiwaniem serca przez umysł.
                      Bardziej się obawiam gromady stu owiec pod przewodnictwem lwa niż gromady stu
                 lwów pod przewodnictwem owcy.
                      Kochając siebie, nie potrzebuję żadnej innej miłości.
                      Są błędy, które usprawiedliwiam, i namiętności, które przebaczam, mianowicie - moje.
                      I tak dalej.
                      Są to niewątpliwie złote ziarnka, z których składa się skarb mądrości ludzi roztrop-
                 nych. Ani wszakże wydawcy Pamiętników słynnego dyplomaty, ani ci, którzy odtworzyli
                 jego Brewiarzyk i Spowiedź, nie wiedzą, że otrzymał on w spuściźnie po przodkach i nieco
                 uzupełniony przekazał potomkom podręcznik Filozofii praktycznej. Podręcznik ten, nie spisa-
                 ny i nie wydrukowany dotąd, jak pieśni Homerowe, jak legendy i bajki, jak reguły moralne,
                 przechowuje się w tradycji ustnej, w pamięci ludzi zwycięskich w walce o byt, pomnażany i
                 rozszerzany przez geniusz nowych pokoleń. Nie udało mi się u nikogo spotkać go w całości,
                 lecz w okruchach, często tylko w pojedynczych zdaniach. Spisując wszakże i zestawiając te
                 ułamki przez lat wiele, złożyłem dość szczegółowy zarys, który godzien jest poznania jako
                 drogocenna pamiątka po przeszłości i jako system sprężyn moralnych teraźniejszości. Oto
                 ważniejsze jego zasady, które na użytek bliźnich oddaję:
                      Mędrzec nie bada natury, ale ją poprawia, toteż powinien upewniać ludzi, że stworzyłby
                 im świat lepszy.
                      Prawda jest śpiącą królewną, której strzeże smok pożerający tych, co się do niej zbliżają.
                      Kto chce zapuścić się w głębię przyrody, musi siąść w windę wiary i zatrzymać się tam,
                 dokąd sięgną jej sznury.
                      Wiedzę, jeśli ma być pożywna, trzeba tak jeść, jak cebulę, obraną tylko z zewnętrznej
                 powłoki; ciekawi, którzy zdejmą z niej wszystkie opony, nie znajdą w środku nic.
                      Idącemu prędzej od ciebie w poznaniu rzuć pod nogi kij, wykop mu na drodze rów, za-
                 grodź płot, a jeśli nie stanie, upadnij przed nim albo uczep się jego poły, ażebyś miał prawo
                 go oskarżyć, że cię podeptał lub, ciągnąc leżącego, poranił i zbrudził.
                      Wypuszczaj myśl swoją z głowy jak ptaka z klatki - na nitce, za którą możesz go ścią-
                 gnąć.
                      Jeżeli w badaniu odkryłeś nieznaną prawdę, zapytaj naprzód tych, którzy jej nie szukali,
                 czy już ją mają lub czy ci ją mieć pozwolą.
                      Jeżeli urodziłeś nowy pomysł, zaproś na jego chrzestnych rodziców ludzi bezpłodnych,
                 którzy mogliby się nim cieszyć jako swoim dzieckiem.
                      Nie chciej mieć więcej praw od słońca, przed którym ludzie zasłaniają sobie okna role-
                 tami, i nie żądaj, ażeby ciemne głowy odsłaniały się dla wpuszczenia promieni twej wiedzy.
                      Kto rzuca światło nauki na głupich, podobny jest do łobuza, który lusterkiem ciska blask
                 w chore oczy spokojnym obywatelom.
                      Mając wzrok krótki, otocz swój mały widnokrąg wysokim murem, który by stojącym
                 obok ciebie nie pozwalał spoglądać dalej.
                      Odstąp swoje łóżko gościowi, ale pod warunkiem, że gdy będzie dla niego za krótkie,
                 obetniesz mu nogi.
                      Sprzęgaj ludzi jak konie odmiennej rączości i tego, który się naprzód wyrywa, ściągaj
                 kiełznem.
                                                                                                                             131






                      Głoś nierówność w tym, czego masz od innych więcej, a równość w tym, czego posia-
                 dasz mniej, więc jeżeli jesteś głupi, wymagaj, ażeby mądrzy zrzekli się swego rozumu, o ile
                 on narusza harmonię powszechną.
                      Literatura nie powinna być ani akademią, ani świątynią sztuki, lecz miejscem rozrywki,
                 gdzie każdy może dostać tego, co lubi.
                      Nauka wtedy jest pożyteczna, kiedy dostarcza na targ artykułów żywności.
                      Nie gardź ludźmi dopóty, dopóki ci nie zapłacą za twoje pochlebstwo.
                      Nie odmawiaj im nigdy sprzedania rzeczy, którą się brzydzisz.
                      Nie spieraj się z nimi o to, że kupując od ciebie świder, nazywają go fiołkiem, lecz za-
                 chwalaj jego przyjemny zapach.
                      Nauczaj, że kąt prosty jest większy od rozwartego, skoro w pierwszym tkwi twoja, a w
                 drugim cudza korzyść.
                      Noś moralność jak futro - włosem samolubstwa na wewnątrz, a skórą miłości bliźniego
                 na wierzch.
                      Kulę ziemską uważaj za olbrzymią brzoskwinię, której słodki sok chętnie sam byś wy-
                 ssał, i żałuj tylko, że nie masz dość wielkich rąk, ażeby ją ująć, i dość wielkich ust, ażeby ją w
                 nie włożyć - po zgarnięciu mrówek, którymi są inni ludzie.
                      Zanim cokolwiek zrobisz, poradź się swego najlepszego przyjaciela - egoizmu.
                      Nie naśladuj złodzieja w czynach, ale w metodzie: gdy inni się modlą, gromadzą na uro-
                 czystościach i procesjach, korzystaj z ich nieuwagi i wyciągaj im z kieszeni swój interes.
                      Wyzysk poczytuj za swój prawny dochód, a jałmużnę za konieczny od niego podatek.
                      Noś samolubstwo w piersi jak serce, które jest niewidzialne, a jednak ciągle bije i cały
                 organizm odżywia.
                      Miłość własna powinna być najwstydliwszym organem twej duszy, ale i najważniejszym.
                      Idąc przez życie, nie patrz na dół, gdzie rosną zioła i pełzają robaki, które możesz roz-
                 gniatać, ale w górę, gdzie wiszą gałęzie wysokich drzew, które mogą ci wykłuć oczy.
                      Wrzucaj ciągle w piece dobra powszechnego zapaloną słomę, a gdy się dostatecznie roz-
                 grzeje, wsuń w nie kryjomo swoje bochenki chleba.
                      Oberżnij niepostrzeżenie plombę z towaru współzawodnika, a potem go oskarż, że han-
                 dluje kontrabandą.
                      Nie rozdawaj uczuć z serca jak oleju z lampy, bo zgaśnie ten płomień, który cię ogrzewa
                 i oświeca.
                      Nie kochaj kobiety inaczej niż źródło przyjemności; roztop ją w sobie jak cukier w ślinie.
                      Przebacz dzieciom, że się urodziły, w imię tego, że powstały z twojej rozkoszy.
                      Poświęcaj swoje środki, jak rolnik poświęca swoje ziarna, które w dobrze uprawną zie-
                 mię wrzuca i z jednego dziesięć zbiera.
                      Każdego spotkanego człowieka otwórz jak stary znaleziony pugilares: wyjąwszy zawar-
                 tość, ciśnij go, ażeby cię potem nie zdradził, żeś sobie cudze pieniądze przywłaszczył.
                      Gań w ludziach otwartość, ażeby im nie przyszła chęć zajrzenia w ciebie.
                      Spełniaj wszystkie cnoty, jeżeli one cię taniej kosztować będą niż występki.
                      Uczciwość rozpinaj nad sobą jak parasol, ażeby na ciebie zarzuty nie padały.
                      Bądź zuchwałym wobec tchórzów, dumnym wobec pokornych, ale nawet w skromności
                 mianując się drobiazgiem, zaznaczaj, że jesteś małą śrubką, bez której wielka maszyna spo-
                 łeczna działać by nie mogła.
                      Złam wszelkie śluby, z wyjątkiem tego, który zaprzysiągłeś sobie.
                      Nie mów nigdy, że to, do czego dążysz, jest twoim celem, to, czego pragniesz, twoim do-
                 brem, lecz celem i dobrem ogółu. Wtedy wszyscy ci pomagać będą, a ty osiągniesz przy ich
                 współudziale korzyść własną jak gracz zgarniający ze stołu cudze stawki.
                                                                                                                             132






                      Z całego słownika mowy ludzie najlepiej rozumieją jeden wyraz - interes; rozpal tym wy-
                 razem ognisko, a kłaść się w nie będą jak kłody i pozwolą ci w swoim żarze, który ich znisz-
                 czy, upiec kartofle, które ciebie nakarmią.
                      Powyższe wypisy nie zawierają jeszcze całego katechizmu filozofii praktycznej, na który
                 złożyły się wieki, który zawdzięcza swe perły takim geniuszom, jak Machiavelli, Kulawy
                 Diabeł Lesage'a, Mefistofeles, Talleyrand i inni. Czy on rzeczywiście istnieje? - zapytacie z
                 niedowierzaniem. A czy istnieje sól w morzu? Możemy zanurzyć się na dno jego głębi i nie
                 znajdziemy bryły, nawet gruzełki. Mimo to jeżeli nalejemy wody morskiej w basen i pozwo-
                 limy jej wyparować, w osadzie pozostaną kryształki soli. To znaczy, że filozofia Talleyranda,
                 którą on strącił z życia i skrycie zadowalał nią swoje potrzeby, przechowuje się roztopiona w
                 morzu dusz ludzkich. Nie ma jej tylko w charakterach krynicznych, ale jest w oceanie istot
                 samolubnych, obłudnych i nienasyconych, które świat wypełniają. Daremnie więc ów ocean
                 burzy się gniewnie i pieni wzgardą na starego cynika, spoglądając w pozostałe po nim zwier-
                 ciadło. Gdyby ta małpa moralna nie była podobna do ludzi, nie wydałaby się im tak wstrętną.
                 Przebaczyliby mu bezwstyd, ale nie mogą mu przebaczyć gadatliwości i zdrady. Zamiast - jak
                 sam zalecał - milczeć, wygadał się ze wszystkim, co wiedział złego o naturze człowieczej.
                 Jest to Zola etyki praktycznej, naturalista malujący nagość. Przeczytajcie dzieła Lombrosa lub
                 sprawozdania naczelnika policji francuskiej o badanych przez niego złoczyńcach - znajdziecie
                 tam w wynurzeniach zbrodniarzów niejedną maksymę Talleyranda. Czemuż pomimo to nie
                 zaliczono go do nich, czemuż jego Brewiarzyka nie włączono do literatury więziennej? Bo
                 zgorszeni sędziowie dostrzegli w jego cynizmie pewne rysy, storę im przypomniały naturę
                 własną. Z szatańskim uśmiechem powiada on: Istnieje straszniejsza broń od potwarzy -
                 prawda. Jeżeli przeto nie napisał prawdy o innych, tylko o sobie, po co zgroza? Wszakże
                 rzec można, iż urodził się wyjątkowy potwór, nie pozostający z cnotliwymi dziećmi Europy w
                 żadnym pokrewieństwie - i oddać jego dokumenty psychopatom. Boleć powinna tylko rodzi-
                 na. Tymczasem ta rodzina rozszerzyła się do milionów. Wszystkie pisma periodyczne cywili-
                 zowanego świata przedrukowały Brewiarzyk Talleyranda, a ich czytelnicy wydali okrzyk
                 zgrozy za zniewagę godności ludzkiej. Bądźcie ostrożniejsi, przedstawiciele i obrońcy jej
                 majestatu! Udajcie, że ten stary szyderca kłamał, popisywał się zepsuciem, które nawet w nim
                 nie zapuściło głębokich korzeni.
                      Tak, on kłamał - prawda? Po ziemi uwijają się szatany, ale rzadko, głównie zaś obsiadły
                 ją anioły z odłamanymi skrzydłami, które odbywają swą pielgrzymkę doczesną smutne, z
                 wzrokiem w niebo utkwionym. ,,Cnota bywa niekiedy nagradzana, a występek karany - mówi
                 Talleyrand. - Są to wszakże wyjątki stwierdzające regułę. Ależ to oszustwo! Cnota bywa
                 zawsze, a co najmniej często nagradzana, a występek karany. Bo jeżeli nawet sprawiedliwość
                 nie dosięgnie winowajcy swym mieczem, to ludzie uścielą mu Madejowe łoże. Czy nie spo-
                 tykaliście takich pokutników? Czy zdarzyło wam się kiedykolwiek widzieć, ażeby bogatemu
                 złodziejowi nisko się kłaniano, ażeby oszusta mianowano kontrolerem rzetelności, ażeby
                 krzywdziciela sierot nazywano ich dobrodziejem, ażeby wyzyskiwacza cudzej pracy czczono
                 jako filantropa? No, przypuśćmy wreszcie, że to się kiedykolwiek zdarzyło, ale i wtedy nawet
                 ludzie mieli dla nieuczciwca odrazę, tylko głęboko schowaną. Wejdźcie do sali biesiadnej
                 lichwiarza, łupieżcy, oszusta, przestępcy uwolnionego od kary dla braku dowodów, cóż zoba-
                 czycie? Goście śmieją się, ale dla zagłuszenia smutku, jedzą wyśmienite potrawy i piją kosz-
                 towne wina, ale dla uśmierzenia wewnętrznego bólu, dla uspokojenia tajemnej odrazy? Gdy-
                 by na tej uczcie ukazał się duch Talleyranda, nie miałby ani racji, ani powodu do szyderczego
                 śmiechu, powinien by raczej powiedzieć obecnym:
                      - Wiem, że ten kawior, ten majonez, te kuropatwy nie smakują wam i wolelibyście jeść
                 barszcz zwyczajny na stole uczciwego kmiotka. Lecz wy poświęcacie się dlatego, ażeby go-
                 spodarz widział wyglądający ku niemu z waszych oczu gorzki wyrzut. Rozumiem, wy go
                 karzecie...
                                                                                                                             133






                      Tak jest. Pytałem raz kogoś, czemu bywa u jednego ze swych znajomych, którego uważa
                 za nicponia.
                      - Czemu? - odrzekł bez zakłopotania. - Ażeby popatrzeć w jego oczy i ażeby on z moich
                 wyczytał, jak nim gardzę.
                      Dodać trzeba, że wzgardzony dawał sute kolacje, a gardzący miał dobry apetyt, ostatni
                 więc mścił się na pierwszym często i nielitościwie.
                                                           Nr 30, z 25 lipca 1891
                      Epoka kwestionariuszów. - Biegli od wszystkiego. - Pytania stawiane czytelnikom. -
                 Ofiara z własnego rozumu. - Setna rocznica śmierci Mozarta. - Źródło czarów. - Dusze
                 skaliste. - Żona wielkiego człowieka. - Zmiany w kierownictwie teatru. - Fabryka utwo-
                 rów scenicznych. - Teatrzyki ogródkowe. - Wylęg wiosenny. - Arcydzieła z podpórkami.
                 - Zwykła kolej.
                      Jeżeli ludzie posiadający środki odzywania się do ogółu, a więc przede wszystkim redak-
                 cje, nie rozsyłają swym czytelnikom kwestionariuszów i nie żądają na nie odpowiedzi, to do-
                 wodzą albo dziwnej wstrzemięźliwości, albo też niepojmowania ducha czasu. Bo trzeba wie-
                 dzieć, że jest to dziś najmodniejszy pomysł prasy. Urodził się on naturalnie we Francji, tej
                 ojczyźnie wszystkich głupstw. Tam redakcje zwracają się do osób znakomitych z pytaniami
                 najrozmaitszego rodzaju, drukując odpowiedzi, które potem cały świat powtarza. Proszą ich
                 np. o wyrażenie swego zdania:
                      Czy pieprz roztarty w paszczy krokodyla ma smak równie gorzki, jak w ustach człowie-
                 ka?
                      Czy niemowlę dwutygodniowe, kiedy mu na nosie siądzie mucha, krzyczy aaa czy
                 eee?
                      Czy dym tytoniowy pomaga, czy szkodzi trawieniu?
                      Czy mężatka, wychodząc na spotkanie z kochankiem, powinna ucałować swą córkę?
                      Czy kanały na Marsie są spławne?
                      Czy człowiekowi byłoby wygodniej z trzema nogami i gdzie trzecią należałoby umie-
                 ścić?
                      Na te i tym podobne zagadnienia odpisują chętnie i stanowczo:
                      Dumas (mistrz od wszystkiego), Maupassant, Pasteur, Simon i inni, którzy nie wahają się
                 ogłaszać swych wyroków nawet w tych sprawach, w których ich rozumy mogą być tylko pod-
                 sądnymi.
                      My nie mamy tylu znakomitych ludzi, więc musimy odwoływać się do ogółu. Kilkakrot-
                 ne próby dały wynik dostatecznie humorystyczny, który zachęcił do dalszych. Słyszeliśmy, że
                 ruchliwsze redakcje przygotowują cały szereg kwestionariuszów, między którymi wyróżnią
                 się szerokim zainteresowaniem następujące:
                      Czy w marcu miauczą na dachu koty, czy kotki? Dlaczego pudle łatwiej uczą się nosze-
                 nia koszyków niż barany? Od czego zależy styl architektoniczny w budowie kobiety i męż-
                 czyzny?
                      Czy ogon raka jest rzeczywiście ogonem, czy szyją? Być może, iż skutkiem mojej zdrady
                 tajemnic redakcyjnych zamiast powyższych zostaną wybrane inne tematy dla kwestionariu-
                 szów, powołani wszakże do głosowania nic na tym nie stracą, gdyż naprzód mogą sobie dla
                 wprawy te opracować, a po wtóre, z pewnością otrzymają w zamian równie ciekawe. A po-
                 móżcie swymi rozumami redaktorom, szanowne rzesze, oświecane jasnością ich głów, bo oni
                 bez was nie dowiedzą się nigdy i znikąd, gdzie rak ma szyję i dlaczego kot miauczy, bo na ich
                 umysłach legną zmorami te sfinksowe zagadki, których sami rozwiązać nie zdołają. Zamiast
                 zaś wymagać wdzięczności, okażcie ją swoim mistrzom. Czyż bowiem możecie od nich wy-
                 magać większej ofiary nad wyrzeczenie się ich własnego zdania? Niewątpliwie oni myślą,
                                                                                                                             134






                 czują, mają pewne zasady i wiadomości, ale pragną wszystko to uznać za marny pył i złożyć
                 go na sandałach waszych. Chcą przeszczepić w siebie myśli, uczucia, upodobania swoich
                 czytelników i zlać się z nimi jak rzeki z morzem. Mówią do nich: powiedzcie nam przez od-
                 powiedzi na kwestionariusze, w co mamy wierzyć i co wyznawać, my wypłuczemy się, wy-
                 jałowimy jak butelki i nalejemy się esencją waszych gustów, a następnie podamy się wam
                 jako napoje życia. Jeden tylko warunek: zasiadajcie licznie koło naszego stołu i płaćcie za
                 przygotowaną na nim ucztę z góry.
                      Tak odzywają się dziś redaktorowie. Pomimo całego szacunku dla owych kwestionariu-
                 szów byłem w śmiertelnej trwodze, ażeby im się nie dostał na pastwę Mozart z powodu setnej
                 rocznicy jego śmierci, obchodzonej uroczyście w Salzburgu. Otwierałem gazety zagraniczne i
                 miejscowe z drżeniem, czy nie znajdę w nich rzuconego znakomitym lub nieznakomitym py-
                 tania, jak im się podoba twórca Don Juana. Wprawdzie Dumas już nam rozstrzygnął, co to
                 jest hipnotyzm lub czy mamy używać alkoholu, ale wolałbym, ażeby on swoim półświato-
                 wym geniuszem nie dotknął wszechświatowego geniuszu Mozarta. Każda miłość jest także
                 religią, bo jest czcią, wiarą i pragnieniem osłonięcia jej przedmiotu od bluźnierstw. Kochacie
                 zapewne, czytelnicy, taką miłością jakiegoś wielkiego ducha, któremu zawdzięczacie najgłęb-
                 sze wzruszenia umysłu. Pod tym względem wszyscy podobną przebywamy kolej. Jedne z
                 tych duchów wchodzą do nas przez mózg, inne przez serce. Wpatrując się w nie, jedne po-
                 dziwiamy chłodno, inne uwielbiamy z miłosnym zachwytem. Niewątpliwie poza stosunkiem
                 zdumienia lub sprawiedliwej oceny między każdym człowiekiem a geniuszem zawiązuje się z
                 osobnych nici spleciony stosunek pewnego pokrewieństwa natur. Gounod opowiada w swych
                 pamiętnikach, że usłyszawszy jako trzynastoletni chłopiec po raz pierwszy Don Juana, stracił
                 przytomność. Najzupełniej temu wyznaniu wierzę. Kiedy po raz pierwszy usłyszałem muzykę
                 Mozarta, uczułem, że nagle stało się ze mną coś nadzwyczajnego. Ogarnął mnie nie znany
                 przedtem czar, który przyćmił, jak gdyby roztopił w sobie moją świadomość. Nie umiałem
                 zdać sobie sprawy z wrażeń, nie mogłem zdobyć się na najdrobniejszy ruch woli, poddawa-
                 łem się tylko urokowi, który wszechwładnie zapanował nade mną i pogrążał mnie w stan roz-
                 kosznego marzenia. Z samowiedzy pozostało mi tyle zaledwie promieni, ile potrzeba było na
                 oświetlenie tego uczucia nadziemskiej błogości. Inne pogasły tak dalece, że nie uprzytomni-
                 łem sobie, gdzie jestem i co słyszę. Jeżeli przypuścimy - a nie będzie to hipoteza ryzykowna -
                 że od lat stu przeszło miliony ludzi ulegały temu czarowi, to pojmiemy, dlaczego uroczystość
                 salzburska tylu ściągnęła czcicieli, a duch mistrza dotychczas unosi się ponad nimi w nie-
                 zwiędłym na skroniach wawrzynie. Są wszakże skaliste dusze, których on nie porusza, a które
                 natomiast drgają może na dźwięk trąbki pocztowej. Kiedy zwiedzałem w Salzburgu Mozar-
                 teum, gdzie w dwu pokoikach jego mieszkania zgromadzone są pamiątki po nieśmiertelnym
                 muzyku, jakaś Niemka, zbliżywszy się do małego, starego fortepianiku, zapytała dozorcy:
                      - Czy można zagrać?
                      Pozwolił - ona uderzyła w klawisze, w te same klawisze, których dotykał Mozart. Chcia-
                 łem krzyknąć, ale zbudzony ze swego wiekowego snu instrument pod świętokradzkimi łapa-
                 mi odezwał się tak gorzkim smutkiem, że Niemka natychmiast je odjęła.
                      Istota najbliższa Mozarta, jego żona, była jeszcze bezwrażliwszą bryłą. Pudło fortepianu
                 lepiej rozumie wygrywane na nim arcydzieła niż ona swego męża. Gdy umarł (w Wiedniu),
                 nie zaznaczyła jego grobu nawet kółeczkiem w mogiłę zatkniętym (stąd też miejsce spoczyn-
                 ku prochów Mozarta nie jest znane, a pokazywana jego czaszka wątpliwa), wkrótce poślubiła
                 pewnego radcę, który ją olśniewał swym tytułem, a kiedy umarł, czuła radczyni wystawiła mu
                 ogromną piramidę. Już chyba tej baby na sądzie ostatecznym nie rozgrzeszą. Po co takie
                 istoty się rodzą - można nie pytać, bo zawsze obok kogoś znajdą dla siebie rację bytu, ale po
                 co los wiąże je z ludźmi, których nie pojmują, a potomność łączy takie dziwne pary w zawie-
                 szonych obok portretach? Żona Mozarta mogłaby z wielką dla jej dumy i dla nas przyjemno-
                                                                                                                             135






                 ścią wynieść się z Mozarteum i zawisnąć na haku obok swego radcy gdzieś w pokoju jego
                 rodziny.[...]
                                                           Nr 31, z 30 lipca 1892
                      Rozmyślania ogrodnicze. - Walka z zielskiem. - Protest większości. - Chór dzięk-
                 czynny. - Sceptyczne pytania. - Mogiła kwiaciarza. - Fatalizm. - Pora małości. - Przed-
                 świt w obłędzie. - Wyznania wariatów.
                      Cała nasza praca dziennikarska jest niczym więcej, tylko sadzeniem, oczkowaniem,
                 szczepieniem, pieleniem i - zachwaszczaniem. Gdyby więc innych pobudek ku temu brakło,
                 sam tyloletni nałóg kazałby mi czynić to samo na wsi. Więc sadzę, oczkuję i pielę. Nade
                 wszystko pielę, zawzięcie, niezmordowanie. Zdaje mi się, że jak przed dwudziestu paru laty
                 podjąłem walkę z zielskiem, po raz drugi wyciągam z doświadczenia wniosek, że zielsko jest
                 panem ziemi. Wyrwiesz je, wykopiesz, wydrzesz z korzeniami, nazajutrz lub po kilku dniach
                 pojawi się znowu. Roślinę szlachetną wsadzisz w żyzny grunt, podlejesz, oczyścisz z owa-
                 dów, zabezpieczysz od wiatrów - ledwie żyje; badyle niszczone, wycinane, prześladowane
                 wszystkimi sposobami - pienią się bujnie. Uwierzyć trudno, jak ono mało potrzebuje i jak
                 żarłocznie nasyca swój głód: wystarczy mu kawałek muru lub cembrowiny; wygnane z zago-
                 na, ucieka na ścieżkę; zgładzone na niej, chroni się pod kamień lub płot, a wszędzie zapusz-
                 cza głęboko swoje ssawki i pije, tuczy się, wielmożnieje i szydzi z daremnych wysiłków
                 twoich. Nalej jakiemuś szczepkowi w miseczkę pożywienia - soli azotowych lub potasowych
                 - w tej chwili zleci się do niej gromada najróżnorodniejszych chwastów, które jej wyssą po-
                 karm, zanim ona zdoła go spożyć. Walkę z tymi przeciwnikami człowiek prowadzi najbrutal-
                 niejszym i, że tak powiem, najniekonstytucyjniejszym gwałtem, gdyż stanowczo jest przez
                 ,,młodszych swoich braci w naturze przegłosowany. Pewien ogrodnik zaręcza mi, że słyszy
                 złorzeczenia przeciw sobie wszystkich zwierząt. Bydło, konie, owce i kozy wymyślają mu za
                 to, że nie pozwala w sadzie rosnąć trawom i niszczy je dla drzew. Świnie, z natury antyse-
                 mickie, oskarżają go nawet o judofilstwo, dowodząc, że dlatego wyrywa smaczne dla nich
                 badyle z cebuli, ażeby się podobać Żydom.
                      - Cóż to oni mają być lepszego, te pasożyty i szachraje - kwiczała w oburzeniu najgwał-
                 towniejsza - ode mnie, którą całkowicie, nie wyłączając kiszek, nóg i ogona, zjadają najwięksi
                 smakosze? Czemuż to przede mną grodzą płoty, a ich wpuszczają wszędzie? Czemuż cebula,
                 której rzeczywiście nie lubię, ma być dostojniejsza od pokrzyw i rdestu?
                      Osioł znowu protestuje przeciwko tępieniu ostu i mietlicy, a ptaki, żaby i gady przeciwko
                 zabijaniu owadów. Słowem, jeżeli wola większości ma rozstrzygać spory, człowiek jest sta-
                 nowczo przegłosowany przez wszystkie prawie zwierzęta.
                      Na nieszczęście nie czytują one gazet, w ogóle nie znają literatury. Z tej bowiem dziedzi-
                 ny, którą chwast bujnie obrasta i w której używa wszelkich przywilejów swobody, a zwierzęta
                 wypasają się kosztem ludzi, poczerpnęłyby one niejeden dla siebie argument. Ot np. w Ga-
                 zecie Warszawskiej znajduję następujące ogłoszenie: Potrzeba dwóch kucharzy: obaj winni
                 zajmować się ogrodem i posługiwać we dworze. Dwór, który potrzebuje aż dwóch tego
                 rodzaju mistrzów, musi być zamożny i musi posiadać piękny ogród. Jak dalece zaś sztuka
                 ogrodnicza jest lekceważona, widać z tego, że ją powierzono opiece kucharzów. Czy tam
                 zielsko nie śpiewa chórem hymnu dziękczynnego? I zwierzęta są zadowolone, bo chociaż
                 niektóre z nich giną na ołtarzu ofiarnym, kończą żywot tłuste i znajdują wieczny odpoczynek
                 w dostojnych grobach. Tam dzieje się wszystko według sprawiedliwości.
                      Gromada to wielki człowiek, zwykle głupi, ale wielki. Ta gromada albo jest zielskiem,
                 albo pożąda zielska. Jeżeli więc w ogrodzie czy w literaturze pielemy, oczkujemy, szczepimy,
                 uszlachetniamy dzikie płonki, to stanowczo popełniamy gwałt, działamy przeciw naturze,
                 która oddała ziemię chwastom, przywłaszczamy sobie władzę, której one nam odmawiają.
                                                                                                                             136






                 Myśląc o tym, nieraz opuszczam ręce i pytam siebie, czy nie należałoby zaprzestać tej nisz-
                 czącej walki i oddać panowanie nad światem zielsku i gromadzie - większości? Czy warto
                 zużywać tyle sił, mozołów i udręczeń na rezultat tak marny? Bo ostatecznie nawet z postępu
                 korzysta głównie ten tłum, który mu się przeciwstawia. Jeżeli dla żywienia roślin wytworzysz
                 doskonałą mieszaninę azoto-fosforo-potasową, karmić się nią będą rozmaite perze, kąkole i
                 łopuchy, które przylecą lub przyczołgają się, gdziekolwiek je wsypiesz do ziemi. Gdy wyna-
                 lazcy druku i zegara ogłosili swoje pomysły, ciemnota uznała ich za szkodników, ale potem
                 opanowała te wynalazki i posługuje się nimi daleko szerzej niż mądrość. Więc na co pracuje
                 duch doskonalenia? Na to, żeby zielsko miało obfitszy pokarm, a głupstwo liczniejsze środki,
                 ażeby oba posiadały prawo mu powiedzieć: gwałcicielu, ustąp, bo należysz do mniejszości!
                 Może więc przestańmy pleć i szczepić? Są ludzie, którzy przez całe życie hodują tylko naj-
                 piękniejsze i najwonniejsze kwiaty; gdy spoczną w ziemi, którą tak ukochali i uszlachetnili,
                 czy na ich mogiłach wyrosną róże i fiołki? Bynajmniej - najlichsze chwasty, które im szepczą
                 do grobu z urąganiem: patrzcie - jesteśmy!
                      Nie ma rady. Ale jest usprawiedliwienie. Chociaż całe nasze ogrodownictwo, fizyczne
                 lub duchowe, stanowi jeden wielki grzech przeciw naturze, to z drugiej strony my także jeste-
                 śmy jej dziećmi. Możemy więc przed nią usprawiedliwiać się: Czemu nas urodziłaś? Czemu
                 nie stworzyłaś nas zielskiem? Czemu kazałaś je pleć? Czemu wlałaś w nasze piersi pragnienie
                 doskonałości? Jeżeli duszą twoją jest rozum, to przecież chyba nie chciałaś sobie zrobić bez-
                 myślnej igraszki i widowiska walki, w której nad ciągłymi zwycięstwami istot wyższych try-
                 umfują ostatecznie niższe?
                      Cokolwiek by ta wszechmatka odrzekła, cokolwiek powiedziałoby nam nasze zwątpienie,
                 prawdopodobnie będziemy dalej pleć, szczepić i pielęgnować płonki szlachetne. Nie widząc
                 ani celu, ani skutku, nie osiągając ani zadowolenia, ani rezultatu, iść będziemy bez ustanku
                 torem wewnętrznego fatalizmu, który nas pcha nieugiętą mocą i odpocząć nie daje. Wszystkie
                 nasze bunty przeciwko tej sile są podobne do obrotów wystrzelonej kuli, która mimo to bie-
                 gnie kierunkiem rzutu i ostatecznie uderzy w punkt oznaczony.
                      Obfitość chwastów i owadów zależy od roku - w jednym jest ich mniej, w drugim więcej.
                 Stosuje się to do wszystkich dziedzin życia ludzkiego. Od lat już wielu jest ono zachwaszczo-
                 ne i zarobaczone straszliwie na całej przestrzeni cywilizowanego świata. Wyznaj mi, czytel-
                 niku, szczerze: czy często z bliska lub z daleka dostrzegasz fakty, które by ogarnęły cię po-
                 tężnym uniesieniem? Przypuszczam, że zwykle doznajesz wrażeń muszli, która odczuwa z
                 zewnątrz tylko jakieś drobne drgnienia i zmiany. Najczęściej zapewne widzisz zielsko, kupkę
                 owadów, zadowolone lub niezadowolone zwierzę, słaby wysiłek, maleńki rozum, blask
                 skrzydeł świętojańskiego robaczka, blady kwiatek lub coś podobnego. Co najwyżej olśniewa
                 cię słońce lub wstrząsa grzmot. Wszystko jest małe, drobne, nawet cholera. Od dwudziestu lat
                 najbardziej imponującymi wypadkami w Europie i Ameryce są wylewy rzek i wybuchy wul-
                 kanów. Ślepe i niszczące potęgi w nich działają, ale potęgi. Wystawcie sobie, jakiej to potrze-
                 ba mocy, żeby wydąć garb na ziemi, rozedrzeć górę lub wtłoczyć w ocean wyspę! Czymże
                 wobec tego jest licytacja trykotów i pończoch baletniczek w Paryżu lub nawet zwycięstwo
                 wyborcze Gladstone'a? A wiecie, gdzie dziś najwięcej spotkać można wzniosłych idei, śmia-
                 łych zamiarów, płomiennego uczucia, wstrętu do robactwa i zielska? U wariatów. Wolno
                 wam podzielać to przekonanie lub nie, według mnie jednak tegocześni szaleńcy odbijają w
                 sobie brzask jakiegoś wspaniałego światła, przeważnie bowiem są obłąkani w sferze pragnień
                 zbawienia ludzkości. Poniekąd są to ideały. Z pewnością żaden człowiek tzw. zdrów na umy-
                 śle nie będzie nigdy do takiego stopnia logiczny lub uczciwy, jak wariat. Pierwszy bowiem
                 zawsze nagnie swoje rozumowania do jakiegoś względu, nadsztukuje logikę wykrętem, cnotę
                 zmiesza z obłudą, ustąpi lub zboczy. Tymczasem jeżeli szaleniec uwierzy, że jest wodzem lub
                 świętym, będzie tak mówił i postępował, że nigdy nie uchybi ścisłości. Tylko jego założenie
                 jest mylne, ale wnioskowanie najzupełniej prawidłowe. Nie należy więc tych biedaków wy-
                                                                                                                             137






                 śmiewać, bo oni są w lepszym, porządku od tzw. zdrowych. Otóż, jak rzekłem, śród nich naj-
                 więcej jeszcze działa sił dużej miary. Niedawno rozmawiałem z dwoma i obaj zachwycili
                 mnie. Jeden z nich wiercił ziemię myślą. Już zgłębiłem się - mówił - na 17 423 metry i do-
                 tarłem do jądra płynnego. W straszliwym ogniu stopiona cała mieszanina materii tworzy pra-
                 pierwiastek, który jest ojcem wszystkich innych. Od piekielnego gorąca mózg mi się zwęgla,
                 ale wiercę, a raczej tonę, coraz głębiej. Niezadługo przebrnę rdzeń lawy i znowu przedostanę
                 się do skorupy - wtedy ochło-dnę. Gdybyś pan wiedział, jaka to rozkosz tak przebijać myślą
                 zasłony tajemne i chwytać ukrytą za nimi, żadnym ludzkim łgarstwem nie pokonaną prawdę!
                 Czaszkę wypełnia mi olbrzymie słońce. Ale odejdź pan, bo muszę świdrować dalej.
                      Ten pragnie wiedzy.
                      Drugi oszalał z miłości. Odleciała - mówił - odfrunęła, umarła, słowem, wybiegła z mo-
                 ich oczu. Raz przyprowadził mi ją sen; schwyciłem ją i zamknąłem w sercu. Ale wkrótce za-
                 stanowiłem się, że więzić jej nie powinienem, więc otworzyłem serce na oścież - nie wyszła.
                 Namawiam ją - nie chce, wreszcie powiada: w twoich oczach było mi źle, a w sercu dobrze.
                 Odtąd staram się, ażeby to jej mieszkanko było czyste i jasne, ażeby żaden pyłek, żaden mrok
                 do niego się nie dostał. Ze starej rudery zamieniam je na pałac odpowiedni dla królowej. Nie-
                 szczęście jest to taki robak, który się lęgnie nie zewnątrz, ale wewnątrz człowieka. Od czasu
                 jak ją w sobie noszę, gdy piorun spada na ziemię, drwię z niego, bo cóż on mi może zrobić?
                 Co najwyżej zabić z nią razem. Wszyscy diabli nie zdołają mnie unieszczęśliwić.
                      Ten kochał.
                      I jak tu pleć takie wariactwa?
                      Spostrzegam, że zapomniałem zupełnie o wiadomościach bieżących. Odstępuję głos.
                                                          Nr 45, z 5 listopada 1892
                      Korzenie się przed naturą. - Wyłączeni z niej. - Lud jako jej część. - Uwielbianie
                 wszelkich jego tworów. - Dwie zasady. - Urodzeni geniusze. - Historia kultu zakopiań-
                 skiego. - Praca drą Matlakowskiego o Budownictwa na Podhalu. - Ojcowie stylu i cał-
                 kiem przypadkowe jego odkrycie. - Przesada uniesień. - Nieproporcjonalne trudy.
                      Rozpłakane i cierpiące dziecko tuli się do matki; podobnie zniechęcony zawodami lub
                 zrozpaczony bezsilnością człowiek zwraca się do natury. Wtedy podziwia jej mądrość, uwiel-
                 bia jej wdzięki, korzy się przed jej potęgą i uważa siebie za marny pyłek na wspaniałej szacie
                 jej majestatu. Chociaż sam stanowi tylko jej cząstkę, najprzedniejszy organ jej wielkiego cia-
                 ła, przeciwstawia się jej jako coś wyodrębnionego i maluczkiego; chociaż jego dzieła często
                 wielokroć przewyższają to, do czego zdolna jest cała przyroda bez człowieka, on wobec niej
                 wstydzi się swej marności i niedołęstwa. Artysta, który namalował krajobraz piękniejszy od
                 rzeczywistego lub wzniósł budynek przedziwnej architektury, technik, który sporządził ma-
                 szynę zadziwiającej pomysłowości - wszyscy ci ludzie genialni, prawdziwi stwórcy, w chwi-
                 lach zwątpienia nazywają się mizernymi partaczami w porównaniu z niedoścignioną mistrzy-
                 nią - naturą.
                      Właściwie nie wyłącza się i nie przeciwstawia jej człowiek, ale człowiek ukształcony i
                 utalentowany. Dzikich, barbarzyńców, protestantów zaliczamy do natury. Klękając więc
                 przed nią, musimy z konieczności klękać przed nimi. Chłop - jak rzeka, łąka, niwa, drzewo,
                 koń, ptak - stanowi dla nas jej część składową. Gdyby Chełmoński wymalował powrót z ko-
                 ścioła panów w tu-żurkach i pań w sukniach, uznalibyśmy jego obraz za banalny, ponieważ
                 zaś wymalował powrót z kościoła czerwonych, bosych dziewczyn wiejskich, idących drogą
                 między łanami zboża, uznajemy jego płótno za piękne, bo przedstawia naturę. Ten dziwny
                 pogląd panuje we wszystkich dziedzinach naszego życia umysłowego. Śród tysiąców wierszy,
                 zamieszczanych w pismach periodycznych, obok robót czysto rzemieślniczych znajdują się
                 nieraz istotne perły artystyczne. Nikt jednak nie zwraca na nie uwagi, nikt ich nie ceni, nie
                                                                                                                             138






                 wyróżnia, bo wytworzyły się na muszlach inteligencji. Tymczasem najgłupsza i najpospo-
                 litsza piosenka ludowa, która nawet stosunkowo do stopnia rozwoju i uzdolnienia swych
                 twórców jest płodem niedołężnym, bywa starannie zbierana z ust wieśniaczych, spisywana we
                 wszystkich najbłahszych odmianach i wnoszona jako klejnot do skarbca poezji narodu. Ro-
                 bimy najstaranniejsze poszukiwania, jak w każdej okolicy kraju wieśniaczki zwołują kury,
                 kaczki i świnie, ogłaszamy, że w jednym miejscu służy do tego malu-malu, a w innych -
                 maluśki-maluśki; piszemy osobne artykuły o jednym zmienionym wyrazie bzdurnej przypo-
                 wieści w pewnej okolicy; cieszymy się, gdy ktoś wykrył, że we wsi Zakrzówku laskę stróża
                 nocnego nazywają wartą, a we wsi Wrzosy-Kurzele - pałką, lub że zagadka gdzieś brzmi:
                 Fitu, fitu, pełna skrzynia aksamitu, a gdzie indziej: Situ, situ, pełna skrzynia aksamitu itd.
                 Słowem, zbieramy nie tylko wartościowe produkty umysłowości ludu, ale jej najmarniejsze
                 okruchy z taką czcią, jaką ledwie okazujemy najwyższym geniuszom; zjadamy ów lud, że tak
                 powiem, całkowicie, jak wieprza, z wszystkimi wnętrznościami i ogonem, nie marnując na-
                 wet szczeciny, z której wyrabiamy szczotki. W sferach wyższej twórczości istnieje krytyka,
                 która jej płody gatunkuje, ocenia, stawia w wyższych i niższych rzędach, zalicza do sztuki i
                 literatury lub z nich wyłącza, tu wszystko zarówno dobre, piękne i podziwu godne, tu nicze-
                 go, bezwzględnie niczego nie lekceważy się, tu wszystko idzie na ołtarz, a nic na śmietnik.
                      To samo w dziedzinie języka. Lud urabia wyrazy nowe, dobre i malownicze, ale także,
                 zwłaszcza z obcych naleciałości, fabrykuje cudackie, niedorzeczne, prawdziwe grzyby i naro-
                 śle na pniu mowy. Jedne i drugie wszakże są starannie zbierane, spisywane, włączane do
                 słownika i wypieszczane przez filologów. Jeżeli mieszczanin powie lewerwer, wybuchamy
                 śmiechem; jeżeli ten sam skażony wyraz znajdzie się w ustach chłopskich, filozofujemy nad
                 nim, objaśniamy, jak cudownie w nich r przeszło na l, a o na e. Jeżeli usłyszymy chłopa mó-
                 wiącego: siarna, fort (dalej), sołdryk (żołnierz), ciecierz (cietrzew) itd., wpadamy w za-
                 chwyt, a szczęśliwy znalazca paru takich klejnotów językowych natychmiast przesyła je do
                 Akademii i ma za to wszelką nadzieję zostać jej członkiem. Nasi poeci i prozaicy na-tworzyli
                 wiele wyrazów nowych i pięknych, które długo nie wychodziły poza stronice ich dzieł, z
                 wolna niektóre z nich zyskały prawo obywatelstwa, a innych dotychczas używamy w cudzy-
                 słowach, zachowując tym sposobem przy nich znamię indywidualnej własności Słowackiego
                 lub Krasińskiego. Trentowski nastrugał mnóstwo wyrazów oryginalnych, które prawie wcale
                 nie weszły do mowy powszechnej, gdyby jednakże te same dziwolągi narodziły się w jakiejś
                 Wólce, z Wojtków i Maćków, uważalibyśmy je za najświętsze relikwie języka i obnosili po
                 literaturze w uroczystych procesjach filologicznych.
                      Szczęśliwi Wojtki i Maćki, wszystko, co zrobią, jest znakomite! Ani wiedzą, że gdy który
                 z nich, podchmieliwszy sobie w karczmie, zaimprowizuje jakąś tłustą piosenkę, stworzy rzecz
                 poetyczniejszą niż Konopnicka w całej swej chwale.
                      Przed laty czterdziestu kilku ślicznej pamięci nieboszczyk Chałubiński, który był na
                 wskroś poetą i kochał góry, wędrując śród Tatr, znalazł w nich piękne ustronie, o którym le-
                 dwie wiedzieli galicyjscy poborcy podatkowi, Zakopane. Rozmiłował się w tym zakątku, w
                 jego ludzie z natury inteligentnym i urodziwym, zaczął tam przez długi szereg lat jeździć na
                 odpoczynek letni, chodzić po wirchach, poprawiać dolę biedaków i sprowadzać im gości.
                 Za tak potężną osobistością musiała podążyć liczna rzesza chorych i turystów. Wkrótce też
                 Zakopane stało się miejscowością uczęszczaną, lubianą, podziwianą, leczącą z chorób pier-
                 siowych, a wytwarzającą... umysłowe. Objawiła się bowiem osobnego rodzaju fiksacja zako-
                 piańska. Kto nie umiał lub nie mógł naśladować Chałubińskiego w jego upodobaniach, starał
                 się przynajmniej upodobnić do niego bezmyślnymi zachwytami. Ten unosił się nad mądro-
                 ścią, pięknością lub elegancją Górali, tamten kupował sobie ich ciupagę, inny przenosił
                 woń zatłuszczonej koszuli bacy nad najrozkoszniejsze pachnidła, inny rozpływał się nad
                 kierpciami i czuhą, inny zaręczał, że nie jadł nic smaczniejszego niż podpłomyk owsiany;
                 przebierano się w odzież Górali, zwożono do Warszawy ich grzyby, umieszczano między
                                                                                                                             139






                 kosztownymi sprzętami niezdarnie nożykiem wycinane przedmioty, opisywano ich, rzeźbio-
                 no, lepiono z gliny, malowano, a już nieśmiertelny Sabała tak zapełnił swoimi portertami
                 wszystkie dziedziny sztuki, że Du Bois-Reymond zawołałby z większą jeszcze rozpaczą niż z
                 powodu Goethego: Sabała und kein Ende! Jak zakopianin wygląda, jak mówi, krowy pasie i
                 podróżnych oprowadza, śmieje się, płacze, kicha, co je, pije, baje - wszystko wiemy.
                      Zdawało się, że już nam nic do zbadania i uwiecznienia nie pozostaje, tymczasem w na-
                 szej wiedzy była luka: nie zastanowiliśmy się, jak on mieszka, jak jest znakomitym i orygi-
                 nalnym budowniczym. Już p. Witkiewicz w długiej i zajadłej polemice z pp. Gersonem i
                 Meyetem (w Kurierze Warszawskim) podniósł do wielkiego znaczenia motywy sztuki za-
                 kopiańskiej i jej odrębny styl, którego dotychczas nie umiano ani należycie uczcić, ani arty-
                 stycznie wyzyskać, a który zasługuje na adorację. Te zresztą dość ogólnikowe napomknienia i
                 zachwyty postanowił uzasadnić i szeroko rozwinąć dr Matlakowski i oto mamy świeżo wyda-
                 ne Budownictwo ludowe na Podhalu, książkę objaśniającą nam wdzięki i tajemnice tego
                 stylu oraz dwadzieścia kilka tablic z najszczegółowszymi rysunkami chałup, stodół, bali,
                 węgłów, drzwi, okien, progów itd. Wydawnictwo, kosztujące zapewne kilka tysięcy złr., wy-
                 szło nakładem krakowskiej Akademii Umiejętności. Chociaż dr Matlakowski narzeka, że pra-
                 ca jego chroma niezupełnym wykończeniem i niedostatecznym wżyciem w byt Górali, nie
                 sądzę, ażeby dzieła najgenialniejszych .architektów świata przedstawiono tak drobiazgowo w
                 tekście i rysunkach, wątpię, ażeby bazylika Św. Piotra lub katedra kolońska doczekały się
                 podobnego zaszczytu jak chałupy Tatara lub Skobla. Każda niemal wybitniejsza chata, każda
                 przy niej zagródka, każda kreska, ścięcie i nacięcie, każda dziura i rowek .zostały wiernie
                 skopiowane w osobnych wizerunkach. To już nie estetyczne badanie, ale religijny kult. Nie
                 przeczę, że budownictwo ludowe na Podhalu ma pewne swoje właściwe cechy, mniemam
                 jednak, że dla uwydatnienia ich wystarczyłoby kilka ilustracji i artykulików w Wiśle. Czy-
                 telnik niesfanatyzowany nadmiernym zamiłowaniem dla tych pierwocin architektury i tych
                 robót zwykłej chłopskiej ciesielki i przejrzawszy książkę drą Matlakowskiego, jej wspaniale
                 odbite tablice, po prostu uczuwa zdumienie wobec tego przecenionego ubóstwa, nazwanego.
                 wielkim bogactwem. Podobnych stylów i arcydzieł można by znaleźć prawie tyle, ile jest
                 okolic, a po rozmaitych kątach kraju dałoby się odszukać wiele chałup, obór i chlewików tej-
                 że samej wartości i oryginalności architektonicznej co zakopiańskie. Skąd więc to odznacze-
                 nie?
                      Jeżeli pewien układ zrębu lub dachu, pewne nacięcia nad drzwiami, pewna forma komi-
                 na, chociażby najprostsze, zasługuje na miano osobnego stylu, to niewątpliwie Podhalanie
                 posiadają swój styl. Jeżeli zaś on wyprowadzony został na widownię estetyki tak uroczyście i
                 postawiony tak wysoko, to tylko dzięki temu, że grono ludzi ukształconych, z żywym umy-
                 słem i gorącą fantazją, skazanych na bezczynność, a nie mogących jej. znieść, przebywa stale
                 dla zdrowia w Zakopanem. Gdyby Matlakowski i Witkiewicz nie byli chorzy i nie musieli
                 tam przemieszkiwać, prawdopodobnie nigdy nie słyszelibyśmy o stylu zakopiańskim, a już
                 niezawodnie nie mielibyśmy wytwornie tłoczonych dzieł i tablic, poświęconych budownic-
                 twu na Podhalu.. Dla obu tych ludzi, dla ich szlachetnych i płomiennych dusz,. żywię szcze-
                 rą sympatię i szacunek, ale uczucia te nie zasłaniają mi ich fanatyzmu względem Górali, który
                 ciągle robi kroki dzielące szczytność od śmieszności. To, co dr Matlakowski napisał. i wyry-
                 sował w swej pracy, lśni się wszystkimi barwami przesady i należy do tych samych uwiel-
                 bień, które wybuchają przy lada piosence chłopskiej. Trud pozostaje trudem, zapał - zapałem,
                 dobra wola - dobrą wolą, gdziekolwiek i dlaczegokolwiek się objawiają. Dr Matlakowski zu-
                 żył na swe przedsięwzięcie-i wiele trudów, i wiele zapału, i wiele dobrej woli, które uszano-
                 wać należy, ale czy je zrównoważył i opłacił skutek? Moim zdaniem, stanowczo nie. Jak owe
                 śpiewki, nowotwory językowe, pisanki, kilimki i inne objawy niemowlęcej produkcji ludo-
                 wej, tak też budowle Podhalan są bądź skamieniałościami niedorozwoju, bądź zaczątkami
                 kultury, które nie mogą jeszcze rościć pretensji do artyzmu. Nie myślę ich lekceważyć jako
                                                                                                                             140






                 ogniw łańcucha rozwojowego i odmawiać im wartości jako materiału dla badań etnologicz-
                 nych i historycznych, ale zarazem nie mogę w nich dostrzec pomników sztuki, zasługujących
                 na podziw, uwielbienie, obszerne rozprawy i wytworne tablice. I owsianym podpłomykiem
                 zakopiańskim można głód zaspokoić, niemniej wszakże jest on ciastem bardzo pierwotnym i
                 niesmacznym, a w piekarstwie nie przedstawia osobnego i uroczego stylu.
                                                            Nr 9, z 4 marca 1893
                      Genialny wynalazek. - Sposoby oszczędzenia prac w pisaniu. - Blankiet w literatu-
                 rze. - Kilka wzorów ofiarowanych bezinteresownie na użytek publiczny. - Korzyści wy-
                 dawców. - Skarga komitetu obywatelskiego. - akcent odezwy. - Jawność składek i wsty-
                 dliwość ofiarodawców. - Czy kobiety mogą być ogrodniczkami. - Dwa błędy. - Praktyka
                 rozcinająca węzeł kwestii teoretycznej.
                      To, co niżej powiem, jest najrzetelniejszą prawdą. Zgłosił się do nas pewien człowiek,
                 genialny w pomysłach praktycznych, z całym szeregiem wynalazków i prośbą, ażebyśmy mu
                 pomogli w świat je wprowadzić i odpowiednio wyzyskać. chociaż nie mogliśmy nie uznać ich
                 rzeczywistej wartości, musieliśmy odmówić poparcia materialnego, na które nas nie stać.
                 Wtedy on zwrócił się do kilkunastu innych redakcji, gdzie mu odpowiedziano, że wynalazki
                 jego z nieznacznymi zmianami są ad dawna znane i stosowane. Zniechęcony upoważnił nas
                 do ogłoszenia i oddania na użytek publiczny swych myśli, co też, spełniając jego zacną wolę,
                 na tym miejscu czynię.
                      Wiadomo, że nie tylko biura, urzędy, kantory, banki i wszelkiego rodzaju instytucje pu-
                 bliczne, ale nawet osoby prywatne, posługują się tzw. blankietami, t j. papierami, na których
                 wydrukowany jest pewien stale powtarzający się tekst i tylko pozostawione w nim puste miej-
                 sca dla wpisania wyrazów i wyrażeń zmiennych. Blankietów takich używamy do wekslów,
                 kwitów, kontraktów, najmu mieszkań, paszportów, książek służbowych itd. Łatwo ocenić, ile
                 dzięki im społeczeństwa ucywilizowane oszczędzają sobie bezpotrzebnej i bezużytecznej pra-
                 cy. Co dawniej odrabiała gromada pisarzów, kancelistów, urzędników, to dziś załatwia ma-
                 szyna drukarska, pozostawiając ludzkim rękom tylko drobne dodatki. Ten sam akt, który jesz-
                 cze przed dwudziestu laty wymagał paru godzin pisania, dziś wychodzi gotów w ciągu kilku-
                 nastu minut. Myśl rozszerzenia i przeniesienia blankietów na dalsze dziedziny życia nasuwała
                 się całkiem naturalną drogą, zwłaszcza gdy w jakiejkolwiek z nich dostrzeżono pewną, często
                 lub ciągle powtarzającą się stałość tekstów. W ostatnich czasach zaczęto się nimi posługiwać
                 nawet w korespondencji prywatnej. Po co np. lekarz z rozległą praktyką ma co dzień pisać
                 kilkanaście razy: Szanowny kolego. Służyć będę na konsylium u p... dnia... o godzinie... z
                 szacunkiem, kiedy może sobie to na arkuszach listowych wydrukować i wstawiać tylko daty
                 z nazwiskami.
                      Zdawało się, że jedna sfera życia, wyłączająca jednostajność, pozostanie na zawsze za-
                 mknięta dla blankietu, mianowicie literatura i prasa periodyczna. Zauważono jednak, że i ona
                 powoli otwiera mu swe podwoje. Czytelnicy pism codziennych niezawodnie dostrzegli, że
                 pewne doniesienia podawane są stale z jednakowymi tytułami: wyrodna matka (dzieciobój-
                 czyni), przez własną nieostrożność (robotnik fabryczny, skaleczony lub zabity przez maszy-
                 nę), na posterunku (robotnik kolejowy, zgnieciony przez wagony) itp. Tego już reporter pi-
                 sać nie potrzebuje. Obecnie ustaliła się nawet forma tych doniesień. Więc czytamy np. zaw-
                 sze: Wczoraj spadł z rusztowania mularz... Podniesiono go ze złamaną rękę i obrażoną gło-
                 wą. Po udzieleniu mu doraźnej pomocy lekarskiej odesłano go do... Śledztwo w toku. Tu
                 blankiet jest całkiem usprawiedliwiony.
                      Wszystko to jednak są wiadomości drobne, stereotypowe raporty dzienne, które muszą
                 być jednostajne jak wpisywane w nich wypadki. Schematyzm wszakże zaczął objawiać się
                 tam, gdzie z pozoru nie było dlań miejsca - w pracach literackich. To właśnie dojrzał czło-
                                                                                                                             141






                 wiek genialny, o którym wyżej wspomniałem. Zauważył on, że nie tylko w wiadomościach
                 brukowych, ale w wielu artykułach i utworach, powtarzają się stale te same zdania, że więc
                 można w nich również zastosować blankiety. Mam właśnie pod ręką kilka przez niego ułożo-
                 nych, które przedstawię czytelnikom jako dowody doskonałego pomysłu.
                      Blankiet przeglądu politycznego. Konflikt, który zdawał się zagrażać pokojowi euro-
                 pejskiemu, został szczęśliwie zażegnany. Widnokrąg polityczny dzięki... wypogodził się tak
                 dalece, że go już nie zaciemnia żadna chmura. Wprawdzie od strony... podnoszą się małe ob-
                 łoczki, ale nie zapowiadają burzy. Negocjacje dyplomatyczne, których filiację nam sygnali-
                 zowano, kontynuują się dalej w gabinetach. Spodziewać się należy, że w zachowaniu się mo-
                 carstw okaże się możliwość porozumienia się itd.
                      Blankiet sprawozdania teatralnego. Autor podjął jedną z najdonioślejszych tez, ale jej
                 nie umiał wyzyskać. Jego figury są starymi szablonami, odświeżonymi nieco trafną obserwa-
                 cją. Kochanek za mało (lub za dużo) ma zapału, naiwna - za mało (lub za dużo) prostoty, re-
                 zoner zbyt przypomina... Co do teściowej i cioci, mamy lepszy typ w... Jeden tylko stary słu-
                 ga, chociaż nie dorównywa... jest postacią żywą. O podstarzałej kokietce powiedzieć można
                 to tylko, że jej model... mizdrzy się lepiej itd.
                      Blankiet krytyki naukowej. Pan... ogarnął całą wiedzę w swym przedmiocie, zużytko-
                 wał ją umiejętnie i przystępnie. Dziwi nas tylko, że nie wspomniał o naszym rodaku... który
                 miał te same myśli, chociaż ich szerzej nie rozwinął itd.
                      Blankiet wspomnienia pośmiertnego dla literata. Nie błyszczał światłem geniuszów,
                 ale cichą pracą zasłużył sobie na pomnik trwały w sercach ziomków. Toteż wszyscy koledzy
                 po piórze znaleźli się koło trumny nieboszczyka, żegnając go szczerym żalem. Nie był to ro-
                 zum zimny, lecz ogrzany cnotą. Często nawet najbliższemu kółku znajomych niewiadoma
                 była jego serdeczna uczynność, którą ofiarował każdemu, kryjąc starannie swą pomocną rękę.
                 Może obdarowani dotąd nie odgadują, kto był ich przyjacielem. Mamy nadzieję, że szybko
                 znajdzie się wydawca, który zbierze jego rozrzucone po pismach artykuły i ogłosi je w książ-
                 ce stanowiącej cenny nabytek dla literatury. Niech ci, zacny druhu, lekką będzie ziemia, którą
                 tak ukochałeś itd.
                      Blankiet nekrologu księdza. Dnia... we wsi... zmarł miejscowy proboszcz, kapłan cnót
                 wielkich. Zaraz po przybyciu odnowił świątynię. Parafian swych kochał jak dzieci i jak naj-
                 czulszy ojciec troskał się nie tylko o ich dobro wieczne, ale i doczesne, nie skąpiąc ani rady,
                 ani pomocy. Toteż osierocone owieczki z nieutulonym żalem pożegnały swego czcigodnego
                 pasterza. Na cmentarzu słychać było rzewne płacze i szlochania itd.
                      Blankiet nekrologu obywatela ziemskiego. Okolica... poniosła dotkliwą stratę przez
                 zgon... właściciela folwarku... Był to człowiek wielkiego rozumu i serca. Znakomity gospo-
                 darz, nieoceniony sąsiad, szczery przyjaciel ludu, pozostawia po sobie żal powszechny. Jak
                 pojmował i spełniał swe obowiązki obywatelskie, świadczy fakt, że gdy we wsi... spaliła się
                 cała zagroda chłopska, nieboszczyk posłał biednemu włościaninowi furę... Dopiero teraz do-
                 wiedziano się o tym szlachetnym czynie itd.
                      Niech czytelnik nie sądzi, ażeby powyższe teksty nadawały się tylko do pewnych szcze-
                 gólnych wypadków. Ponieważ bowiem artykuły polityczne, sprawozdania teatralne i wspo-
                 mnienia pozgonne brzmią w naszej prasie zwykle jednako, bez względu na to, do kogo i cze-
                 go się odnoszą, więc wynalazca powyższych blankietów mniema, że one dadzą się zastoso-
                 wać nawet wtedy, gdy np. Europie nie grozi żaden konflikt, gdy zmarły literat swą dobro-
                 czynność okazywał w zaciąganiu długów, których nigdy nie spłacał, obywatel kochał lud w
                 młodych dziewczętach, a czcigodny pasterz strzygł swe owieczki. Pogląd bardzo słuszny. Bo
                 jeżeli my nie rozróżniamy ściśle ani ludzi, ani rzeczy i najodmienniejszym wystawiamy też
                 same kwity i dyplomy uznania, po co marnować pracę na ciągłą pisaninę pewnych frazesów,
                 które stale mogą być wydrukowane w odpowiednich blankietach? Dla wydawców byłaby to
                 olbrzymia oszczędność w kosztach produkcji. Teraz polecają oni napisać wspomnienie po-
                                                                                                                             142






                 zgonne o jakimś literacie, obywatelu ziemskim lub czcigodnym kapłanie; wprowadziwszy
                 blankiety, kazaliby je tylko wypełnić nazwiskami i datami; teraz płacą kilka rubli za cały ar-
                 tykuł, a wówczas płaciliby kilkanaście kopiejek za parę wyrazów lub wierszy. Zwracam na tę
                 korzyść uwagę interesowanych. [...]
                                                           Nr 30, z 29 lipca 1893
                      Drukowstręt. - Azjata i Europejczyk. - Tyrania faktów bieżących. - Mediumizm. -
                 Jego nowa epoka od wystąpienia Eusapii. - Spór dwóch obozów. - Czego chcą eusapiści i
                 czemu się opierają antyeusapiści. - Stosunek pretensji do tryumfu. - Wyższość i zasługa
                 starych. - Mnożenie znaków zapytania. - Rada dla czytelników.
                      W Azji można być Chińczykiem, a przynajmniej pojmować chiński zwyczaj szanowania
                 drukowanego papieru, cokolwiek on zawiera i gdziekolwiek się znajdzie. W Europie jest to
                 niepodobieństwem: serce nasze oburzyłoby się na takie bezmyślne marnowanie uczuć. Jak to,
                 mielibyśmy z równą czcią podejmować poniewierającą się na drodze kartkę poezji Mickiewi-
                 cza lub Shelleya, jak skrawek dziennika, poczerniony jadem politycznym lub kłamstwami
                 reporterskimi? Nigdy! Przeciwnie, Europejczyk, który dziewięć dziesiątych swego życia
                 przepędza śród gazet łżących, wymyślających, spotwarzających, szachrujących, a jedną dzie-
                 siątą śród książek i pism naukowych i artystycznych, ma daleko większy powód i prawo nie-
                 nawidzić drukowanego papieru i gardzić nim, niż uważać go za świętość. Toteż podnosi on
                 leżący na drodze kawałek żelaza, drzewa, gipsu, tkaniny, złamaną podkowę, odtrącony trzo-
                 nek noża, szmat płótna lub bawełny, ale nigdy nie schyli się po wdeptany w błoto papier. Pro-
                 staczek uważa go za rzecz bezużyteczną, człowiek ukształcony patrzy nań z odrazą. Giń pod
                 nogami ludzkimi - myśli on sobie - ty jednodniowy władco, ty bezczelny szachraju, szerzy-
                 cielu nieprawdy i niecnoty, sofisto i plotkarzu! Naturalnie obrzuciwszy niegodziwca najdo-
                 tkliwszymi wyrazami wstrętu, najbardziej oburzony powraca do niego i pozwala mu się dalej
                 okpiwać.
                      W każdym razie - jak powiada uroczysty ustęp wszystkich ćwiczeń stylistycznych i wielu
                 artykułów - bywają chwile w życiu narodów i jednostek, w których uczuwamy szczerą nie-
                 chęć do drukowanego papieru, a przynajmniej do gazety. Zwykle przypadają one w lecie.
                 Wtedy filozof i pastuch sądzą, że wobec wspaniale zapisanej księgi natury żadnych innych
                 czytać nie warto. Na równi z jednym i drugim ulegam w części temu drukowstrętowi. Mówię:
                 w części, gdyż dotyczy on głównie organów chwili bieżącej. Wy wszyscy szczęśliwcy, którzy
                 siejecie zboże, kopiecie węgiel lub siarkę, nie znacie jednej straszliwej tyranii - tyranii faktu
                 bieżącego. Wyczytując z ciekawością w dziennikach, że odkryto Skublińską zagładzającą
                 niemowlęta, że bogaty nieboszczyk zapisał olbrzymi majątek kotom, przeciw którym wystą-
                 pili z procesem spadkobiercy, że Zola po raz dziesiąty postawił swą kandydaturę do Akade-
                 mii, że Mierzwiński śpiewać będzie w Sztokholmie itd., ani przypuszczacie, ile w tych do-
                 mniemaniach i wypadkach tkwi despotyzmu. Na pewien czas usuwają one z porządku dzien-
                 nego najważniejsze sprawy, nie pozwalają ci myśleć o najgłębszych zagadnieniach, a jeśli
                 jesteś robotnikiem lub majstrem literackim, każą ci (pod karą za uchybienie ,,aktualności)
                 wytrząsnąć z głowy wszelkie inne ziarno i napełnić ją tym makiem. Milczcie, wszystkie za-
                 gadki wiedzy, gdy ja występuję na scenę - woła Skublińską lub Diebwurzel, który okradł
                 bank. I rzeczywiście cała wiedza milknie, a wszystkie krosna dziennikarskie naciągają się
                 nićmi żywota Skublińskiej i Diebwurzla.
                      Co do mnie, to niewiele potęg dokuczyło mi tak okrutnie, jak ucisk ze strony faktu bieżą-
                 cego, zwłaszcza że jest to siła niczym nie pokonana. Ściga ona mnie wszędzie i niemiłosier-
                 nie. Gdy siedzę w mojej pracowni i czytam jakąś ciekawą książkę, wpada z łoskotem i wy-
                 dziera mi ją z rąk. Gdy idę ulicą i rozmyślam o czymś niezależnym od chwili teraźniejszej,
                 wyskakuje do mnie z ust znajomego, który w przelocie rzuca nowinę, że przed godziną hra-
                                                                                                                             143






                 bianka Ifigenia, którą chciano poświęcić na złotym ołtarzu Izaaka, uciekła za granicę ze swym
                 ubogim kochankiem. Gdybym siedział w więzieniu, i tam z pewnością poczciwy dozorca
                 szepnąłby mi: wczoraj poeta Muziewicz wyłamał kratę w kasie Towarzystwa Ziemskiego, ale
                 go złapano. Musiałbym chyba umieścić się w takim grubościennym i mocno zatkanym na-
                 czyniu, w jakim
                      chemicy trzymają tlen skroplony, ażeby do mnie nie przeniknął fakt bieżący.
                      Rzecz naturalna, że dościga on mnie i w tym zakątku wiejskim, w którym przez lato
                 udaję człowieka wypoczywającego. Daremnie chcę myśleć o tym tylko, co się dzieje zawsze,
                 on mi ustawicznie aże myśleć o tym, co się dzieje dzisiaj. Obecnie stał się szczególnie natręt-
                 nym, przybrawszy postać mediumizmu. Nie ma rady, trzeba się nim zająć, zwłaszcza że wy-
                 wołał w prasie daleko namiętniejsze spory niż Kolej Wilanowska.
                      W ostatnich paru latach przyrosło nam mnóstwo izmów, w samej dziedzinie objawów
                 psychicznych wiązka obfita. Najmłodszym jest mediumizm. Ma to być właściwość pewnych
                 osobników do ulegania pewnym tajemniczym wpływom i okazywania pewnych tajemniczych
                 sił, o których filozofom dotychczas się nie śniło - definicja mizerna, ale cóż począć, kiedy
                 innej dać nie można. Nową epokę dla tych cudów XIX wieku otworzyła Eusapia Palladino,
                 prosta Włoszka, która samą wolą podnosi v górę stoły, przesuwa rozmaite przedmioty, głasz-
                 cze obecnych 30 twarzy czyjąś niewidzialną i nieuchwytną ręką itd. Obserwowali ją naprzód
                 Richet, Lombroso, Schiaparelli i inni uczeni, nie zdoławszy wykryć żadnego oszustwa, a gdy
                 ich protokół ogłosiła w Kurierze Warszawskim p. Hajota i gdy sława medium zaczęła roz-
                 brzmiewać coraz szerzej, nasz generalny reprezentant i doktor wszechnauk tajemniczych, p.
                 Ochorowicz, pojechał do Rzymu i tam u Siemiradzkiego dokonał z Eusapią szeregu doświad-
                 czeń, które opisał naprzód w Kurierze Warszawskim, a następnie (z fotograficznymi zdję-
                 ciami) w Tygodniku Ilustrowanym. P[an] O[chorowicz] nie tylko stwierdza wszystkie fak-
                 ty, ogłoszone przez wspomnianych badaczów, ale nadto dodaje kilka nowych. Próbuje on
                 przy tym usunąć niewiarę i zdziwienie czymś w rodzaju wyjaśnień naukowych, ale nie może
                 z nich wyjść poza chwalebny zamiar. Jego wywody roznieciły spór, w którym przyjęło udział
                 kilku zapaśników. Jedni, opierając się na prawach wiedzy ścisłej, utrzymują, że zjawiska
                 przeczące tym prawom muszą być oszustwem, że więc cztery nogi stołowe, unoszące się w
                 górę, nie mogą obalić teorii Newtona, drudzy zaś sądzą, że trzeba przypuścić możliwość ist-
                 nienia sił i praw nam nie znanych, które objawiają się ludzkości za pośrednictwem Eusapii i
                 w ogóle mediumizmu. Jeżeli rozważymy ściśle rdzeń tego sporu, to łatwo dostrzeżemy, że w
                 nim ścierają się zdania przeciwne nie o fakty lub ich tłumaczenie, ale o... rzetelność. Eusapi-
                 ści zaręczają, że ich medium nie popełnia i w warunkach doświadczeń nie może popełniać
                 oszustwa oraz że oni zeznają prawdę, antyeusapiści zaś mówią wyraźnie lub domyślnie, że
                 albo eusapiści kłamią, albo medium zręcznie ich oszukuje. Na tej osi obraca się cała polemi-
                 ka, w której chodzi nie o różnice w objaśnianiu faktów, ale o ich wiarogodność. Dopóki zaś
                 walka toczy się na tym gruncie, stanowi ona tylko mniej lub więcej ciekawe widowisko, a
                 nauce nie dostarcza żadnego poważnego materiału. Dopiero wtedy, gdy zniknie wszelka wąt-
                 pliwość co do rzetelności objawów i sprawozdań, przeciwnicy muszą zamilknąć, a ogół za-
                 cznie słuchać apostołów prawd nowych.
                      Dziś ich pretensje przerastają znacznie tryumf. Bo ostatecznie czegóż oni w najlepszym
                 razie uczą? Tego, że istnieją pewne, dotychczas nie znane fakty, których wytłumaczyć nie
                 umieją. Oto cała mądrość. Antyeusapiści mają przynajmniej tę wyższość, że powołują się na
                 prawa nie podlegające zaprzeczeniu i że strzegą naukę przed fantazją, kłamstwem i oszu-
                 stwem, wymagając najściślejszej wiarogodności zjawisk i spostrzeżeń. Natomiast eusapiści
                 chcieliby bardzo rozluźnić warunki badania i otworzyć pole łatwowierności. Wiedza dotych-
                 czasowa - powiadają oni - nie wyczerpała nawet kropli z olbrzymiego morza tajemnic pozna-
                 nia, nie powinna więc opierać się rozszerzeniu swych granic. Byłby głuptasem ten, kto by
                 mniemał inaczej. Nie potrzebujemy wcale uciekać się aż do nadzwyczajności, ażeby się o tym
                                                                                                                             144






                 przekonać. Jeżeli wsadzę w doniczkę dwa ziarna grochu, wkrótce zobaczę że nie potrafię wy-
                 tłumaczyć różnicy, jaka się okaże we y/zroście dwu łodyg odmiennych, pomimo że wyrosły z
                 jednego nasienia i w tych samych warunkach. Nauka od tysiąców lat zna fakty, z którymi
                 daremnie się pasuje i których przeniknąć nie zdołała. Już nie sen hipnotyczno-magnetyczny,
                 niedawno stwierdzony, ale sen zwyczajny, codzienny jest zagadką, chociaż wszyscy ludzie
                 śpią i na śpiących patrzą od czasu, jak istnieją. Sama obserwacja do niczego ich nie doprowa-
                 dziła. Tymczasem eusapiści i mediumiści, schwyciwszy garść faktów podejrzanych, ogłaszają
                 je za garść promieni światła, jak gdyby nauka była składem surowego materiału. Przypuśćmy
                 nawet, że spódnica Eusapii wydyma się ukrytą w niej siłą, że ta siła podnosi stoły, przesuwa
                 lampy, głaszcze czyjąś (?) ręką obecnych - czy te zjawiska pomnażają naszą wiedzę o coś
                 więcej niż o kilka nowych znaków zapytania, których w niej jest bez liku? Pojmujemy kon-
                 trolerów cudotwórczej Włoszki, gdy nie zdemaskowawszy jej oszustwa i przedsięwziąwszy
                 najskrupulatniejsze (według nich) środki zapobiegawcze, bronią prawdomówności swych
                 zmysłów i przysięgają, że istotnie widzieli to, co zeznają, ale nie pojmujemy ich pychy i wy-
                 niosłego tonu wobec tych, którzy albo nie ufają ich zmysłom, albo nie są olśnieni ich odkry-
                 ciami. Zapominają bowiem o tym, że są jedynie co najwyżej reporterami naukowymi, dono-
                 szącymi o pewnych zdarzeniach i nie umiejącymi ich związać żadną teorią. Nawet dzicy wie-
                 dzieli, że kamień rzucony w górę spada na ziemię, ale dopiero Newton objaśnił, dlaczego
                 spada. Newton hipnotyzmu, magnetyzmu, mediumizmu jeszcze się nie urodził, a już wszyscy
                 dzicy mniemają, że nim są.
                      Z powyższych uwag wypływa jasno rada dla moich czytelników, jak się należy zachować
                 wobec owych i z mów: należy przede wszystkim krytycznie przyjmować ogłaszane fakty i nie
                 dowierzać im, póki nie będą sprawdzone wszystkimi probierzami ścisłego badania, i należy
                 pamiętać, że te fakty zamienią się na prawdy naukowe dopiero wtedy, gdy poznane będą ich
                 przyczyny i prawa.
                      Po odrobieniu tej pańszczyzny w służbie u aktualności pozwólcie mi znowu odpocząć.
                                                         Nr 47, z 24 listopada 1893
                      Przysłowie starego dziadka. - Zmowy przeciw spożywcom. - Konwencje przemysło-
                 we. - Zagranica pomagająca nam utrzymywać drożyznę produktów. - Potrzeba grun-
                 townego rozjaśnienia tajemnicy. - Dalsze losy Jakuba Warki. - Kilka słów o tym drama-
                 cie pogrzebanym bez honorów, - Nowa moja godność. - Szczególna Akademia i szczegól-
                 ny jej komitet.
                      Wesoły dziadek jednego z moich znajomych ile razy usłyszał w rozmowie wyrazy nie
                 można lub nie wolno, zawsze wtrącał: Jak komu. Czasem były to jedyne jego słowa, a
                 że je powtarzał ustawicznie, stał się wprost nieznośnym. Bo wyobraź sobie, czytelniku, iż
                 prowadząc z kimś rozprawę naukową, mówisz: Żelaza z platyną nie można połączyć... al-
                 bo: Kotła parowego nie można pozostawić bez dozoru... Jak komu - bąka staruszek i
                 uśmiecha się przy tym tak dobrotliwie, że niepodobna mu odrzec: Przestań pan już raz wkrę-
                 cać tę swoją śrubkę. Gdy wszakże raz ktoś niecierpliwszy, dowodząc, że nie wolno czynie
                 zmowy na szkodę spożywców, odburknął się na dziadka za owo jak komu, ten ostatni od-
                 parł nieśmiało: A cukrownicy? Był to argument, którego przeciwnik nie spodziewał się i
                 który go mocno zakłopotał. Bo rzeczywiście tzw. konwencja, jaką cukrownicy zawarli mię-
                 dzy sobą, zobowiązując się wzajem do wywożenia za granicę całej ilości produktu, przekra-
                 czającej pewną określoną normę, dla podtrzymania jego wysokich cen wewnątrz państwa, jest
                 zmową tolerowaną. Ostatecznie dziadzio miał słuszność, o czym nieraz przekonywały nie-
                 wiernych rozmaite kartele, czyli uprawnione sprzysiężenia wytwórców przeciwko spożyw-
                 com, a nawet wiele, bardzo wiele innych grzechów zamienionych na cnoty.
                                                                                                                             145






                      Zmowy te stały się dziś ulubionym środkiem producentów w ubezpieczaniu swych zy-
                 sków. Ze wszystkich bowiem dróg w tym kierunku są one najkrótsze i najpewniejsze. Przypu-
                 śćmy, że cukrownik chce mieć czystego dochodu 10 tysięcy rs. Sumę tę może on osiągnąć
                 albo sprzedawszy 100 tysięcy pudów cukru po niskiej cenie albo 10 tysięcy po wysokiej. Po-
                 nieważ zaś rynki stawiają mu ograniczone żądania skutkiem ograniczonego popytu, więc dla
                 zdobycia owego zysku musi on albo rozszerzyć zakres zbytu, albo unikać nadprodukcji. In-
                 nymi słowy, musi albo bardziej rozpowszechnić śród ludzi konsumpcję cukru i sprzedawać go
                 w masach tanio, albo utrzymać jego wyrób w takiej normie, jaką przecięciowo wskazuje za-
                 potrzebowanie, i sprzedawać go drogo. Pierwsza droga byłaby prostsza, ale trudniejsza i za-
                 wodna, druga jest kręta, ale łatwa i pewna. Cukrownicy umawiają się, że dostarczą na rynek
                 tyle a tyle towaru, ażeby zaś zapobiec przeładowaniu i spadkowi cen, nadmiar wywożą za
                 granicę.
                      Tego wypróbowanego środka chwyciło się również kulejące od urodzenia Towarzystwo
                 Oczyszczania i Wywozu Spirytusu: wyprawia ono za granicę i sprzedaje tam ze stratą swój
                 produkt, aby tylko jego cenę w kraju utrzymać na pożądanym, tj. wysokim, poziomie. Zagra-
                 nica tedy otrzymuje dwa tak ważne artykuły, jak wódkę i cukier, tanio, ażebyśmy za nie pła-
                 cili drogo. Brzmi to jak bajka, a jednak jest prawdą. Dosyć już na ten temat wygłoszono ka-
                 zań, które nikogo nie skruszyły i nie nawróciły, więc dajmy pokój morałom i zastanówmy się
                 jedynie nad kwestią, czy powyższa operacja jest ogólną właściwością przemysłu i odbywa się
                 we wszystkich krajach, czy też stanowi nasz wynalazek własny. Bo być może, że ona jest
                 tylko pojedynczą falą olbrzymiej rzeki handlu, przepływającej świat cały: może my obdzie-
                 ramy swoich i obdarowywamy cukrem i wódką cudzoziemców, oni zaś obdzierają siebie i
                 obdarzają nas innymi produktami, wynagradzając nam straty wzajemną ofiarą? Nie śmiem
                 twierdzić stanowczo, że tak się nie dzieje gdziekolwiek, ale to wydaje mi się pewnym, że na
                 nasz benefis żaden kraj nie wywozi swoich wytworów. Nie słyszałem, ażeby Niemcy, Fran-
                 cuzi, Anglicy lub Austriacy również uwalniali swoje rynki od nadmiaru i regulowali ceny w
                 ten sposób, jak my to czynimy z cukrem i spirytusem. Przyzna każdy, bo nawet może sami
                 cukrownicy i gorzelnicy, że w fakcie tego sztucznego podtrzymywania drożyzny wewnątrz
                 kraju przez wyrzucanie produktów za granicę tkwi potworność moralna, obrażająca sumienie
                 społeczne. Ale jeżeli już koniecznie mamy ją znosić, nie znośmy przynajmniej z zamkniętymi
                 oczami i z zupełną nieznajomością rzeczy. W ostatnich czasach pojawiło się kilka prac grun-
                 townych (np. Suligowskiego), doskonale oświetlających rozmaite sprawy ekonomiczne, dla-
                 czegóż nie znajdzie się pisarz, który by zbadał i bezstronnie przedstawił kwestię podnoszenia
                 cen za pomocą wywozu? Sądzę, że taka praca byłaby ważniejsza, a nawet ciekawsza niż stu-
                 dium o czarnych charakterach na scenie.
                      Dziwni z nas ludzie! Mamy drogi cukier, drogie owoce, drogie książki, drogie dzienniki
                 dlatego, że drobna stosunkowo część społeczeństwa spożywa cukier, owoce, książki i dzien-
                 niki. Zamiast starać się o pomnożenie liczby konsumentów, a przez to o zniżenie ceny pro-
                 duktów, wolimy obdzierać ową małą gromadkę, niż ciągnąć zyski z mas. Wszedł na tę drogę
                 cukier, weszła wódka, kto wie, czy na nią nie wejdą inne artykuły? Dlaczegóż byśmy nie
                 mieli np. sprzedawać na wywóz naszej pszenicy niżej kosztu albo po prostu jej palić dla
                 utrzymania wysokich cen? Dlaczego nie mielibyśmy wydawać książek w kilkuset egzempla-
                 rzach po 10 lub 20 rs.? Są tacy, którzy zawsze kupią i zysk zapewnią.
                      Tak czasem wygląda ,, gospodarstwo społeczne i rozwój przemysłu krajowego.
                      Niektórzy sprawozdawcy teatralni i sędziowie świeżo przedstawionego dramatu Jakub
                 Warka dali do zrozumienia, że jego autor mógłby spełnić owo zadanie i napisać dobrą roz-
                 prawę ekonomiczno-finansową. Według nich bowiem tak dalece dowiódł on potrzebnej ku
                 temu zdolności w owej sztuce, że ona aż wywarła na słuchaczach wpływ maku. Jakub Warka
                 został odznaczony na konkursie Kuriera Warszawskiego i aż do pierwszego przedstawienia
                 widocznie zajmował uwagę prasy jako utwór szczególnej wartości, skoro ona donosiła nawet
                                                                                                                             146






                 o wyprawie autora z aktorem do Tworek dla studiowania objawów obłędu, któremu ulega
                 jeden z bohaterów dramatu. Po tym wszystkim wyobrażałem sobie, że czymkolwiek jest Ja-
                 kub Warka, będzie uznany przez większość krytyków co najmniej za jeden z owych utworów
                 wysokiej rangi literackiej, które nawet po śmierci scenicznej grzebane bywają przy biciu z
                 dział i innych zaszczytach. Tymczasem wbrew tej nadziei wrzucono go do wspólnego dołu
                 biedaków i odmówiono nawet zwykłej mowy nadgrobnej, sławiącej cnoty nieboszczyka.
                 Niejeden zapewne z czytelników doświadczył tego, że przestudiowawszy kilka recenzji war-
                 szawskich, nie mógł absolutnie odgadnąć - już nie wartości, ale po prostu natury ich przed-
                 miotu. Co do mnie, znajduję się w tym komicznym położeniu bardzo często. Przeczytam dwa,
                 trzy, cztery sprawozdania z jakiejś opery lub komedii i nic o nich nie wiem. Krytyk np. rzuca
                 takie frazesy: Zwolennicy melodii tym razem nie będą się uskarżali na niedostatek: kompo-
                 zytor wylewa potoki śpiewu, jak gdyby jego operę usnuł słowik ze swych cudnych trelów.
                 Tak zachęcony idziesz do teatru i znajdujesz kilka motywów rozciągniętych hakami Wagnera,
                 wszystkie sztuki i koncepty kontrapunktu lub harmonii i ani śladu słowiczych trelów. Daw-
                 no już stało się to dla nas jasnym, że Polacy, a w każdym razie warszawianie, nie posiadają
                 talentu do ścisłej charakterystyki i obrazowania przedmiotowego. Jeżeli który z nich streści
                 czyjąś mowę, to z pewnością w tym streszczeniu będzie mnóstwo pochwał lub nagan, rekla-
                 my lub zniesławienia, pochlebstw lub przygryzków, dowcipów lub przeczeń, a najmniej myśli
                 mówcy. Zamiast pisać o kimś, piszemy z powodu kogoś. Ten subiektywizm dochodzi nieraz
                 do tak wielkich rozmiarów, że odfotografowawszy małpę, dajemy wizerunek muzy lub na
                 odwrót.
                      Pamiętając ciągle o tym i chcąc mieć wyobrażenie o Jakubie Warce, trzeba go samemu
                 przeczytać i widzieć na scenie. Przeczytać, chociaż można widzieć? Tak. Wszystkie dowo-
                 dzenia pisarzów teatralnych, wszystkie ich tryumfy, wszystkie odpusty grzechów, udzielane
                 autorom scenicznych arcydzieł będących głupstwami literackimi, nie uleczyły mnie z tego
                 przesądu, że rozstrzygający głos o wartości artystycznej komedii i dramatu daje krytyka lite-
                 racka, a nie aktorska. Utwór, którego się nie czyta, tylko ogląda, który staje się czymś dopiero
                 w grze aktorskiej, jest takim śmieciem literatury, jak zwyczajne libretto. Otóż Jakub Warka
                 jest niewątpliwie czymś lepszym niż librettem aktorskim. Autor na zgniłe tło szacherek finan-
                 sowych rzucił obraz miłości dwojga ludzi, których ostatecznie zgniatają kręcące się przeciw
                 sobie walce twardych i niemiłosiernych egoizmów. Stary Warka, utuczony cudzą krzywdą
                 spekulant, ma syna kochającego córkę jego ofiary; swym oporem i łotrostwem doprowadza
                 on go do obłędu i samobójstwa. Jednocześnie zaś wpada w dół wykopany pod jego nogami
                 przez syna drugiego nieszczęśliwca, którego także zrujnował.
                      Czego nas ta opowieść uczy? Tego, o czym wszyscy dawno wiemy, mianowicie że w
                 morzu złota pływają rekiny, które pożerają mniejsze i słabsze ryby, a w potrzebie karmią się
                 również mięsem serc ludzkich. Ale poeta nie jest ani urzędowym nauczycielem, ani nawet
                 korepetytorem społeczeństwa i musi powtarzać stare lekcje życia - aby je tylko wykładał z
                 nowym talentem. Jeżeli usłyszymy, że on obrał sobie za przedmiot odmalowanie walki psa z
                 kotem lub kota z myszą, niech nas to źle przeciw niemu nie uprzedza; z takiej walki dziś jesz-
                 cze, a nawet za tysiąc lat można stworzyć arcydzieło. Ze więc np. Zgliński w epoce pogoni za
                 świeżymi tematami wybrał sobie zleżały, bez zaprzeczenia obraził tym modę, ale bynajmniej
                 nie obraził sztuki: zając jest starszy niż giełdziarz, a jednakże go jeszcze dziś malują. Nie
                 chodzi o glinę lub marmur, ale o ich formę artystyczną. Pod tym względem Jakub Warka ma
                 wiele słabizn: postacie są w wielu punktach chropowate i nie wyrzeźbione umiejętnie; ich
                 stosunki, powikłane dość bezładnie, ciągle się rwą i nawiązują, a stąd cała osnowa posiada za
                 wiele supłów; w akcji siła nie stopniuje się należycie, lecz objawia drobnymi wybuchami.
                 Mimo to wszakże są w tej pracy ustępy, zdania, uwagi, rysy i całe sceny, które mogły się zro-
                 dzić tylko w łonie talentu. Może autor, chcąc wydążyć na konkurs, nie miał dość czasu na
                 opracowanie szczegółów według rady Horacjusza? Bądź co bądź nie wystawił on  jak by
                                                                                                                             147






                 można było wnosić z lekceważących sądów - na bazarze literackim roboty rzemieślniczej,
                 wykonanej na obstalunek słabymi siłami, lecz dał utwór, który i żyje krwią serca, i barwi się
                 kolorami wyobraźni, i płonie ogniem talentu. A gdyby nawet tych wszystkich pierwiastków
                 nie było wiele, to najmniejsza ich ilość nakazuje szacunek.
                      Przed rozstaniem się muszę uprzedzić czytelników, że od dnia dzisiejszego obowiązani
                 są widzieć we mnie dostojnika. Académie Artistique, Scientifique et Littéraire du Hainaut
                 (Belgia) przysłała mi nominację na członka, z którą połączony jest medal pierwszej klasy i
                 wielki dyplom honorowy. Zaszczyty te otrzymałem na przedstawienie jakiegoś generała
                 ruskiego, a mam za nie zapłacić tylko 25 fr. Taniej dostać można tylko kadryla, wyrabia-
                 nego w wędlarniach dla psów. Jeżeli jakaś szajka hiszpańska wciąga u nas nadzieją spadku
                 naiwnych w swój zbójecki potrzask, w którym ich podobno dusi, to trzeba przyznać, że owa
                 Akademia, która zapewne takich nominacji i dyplomów przysłała do Warszawy więcej, za-
                 stawia na głupotę ludzką stosunkowo niewinne sidła. Jej operacje uznalibyśmy nawet za zu-
                 pełnie zgodne z duchem czasu, gdyby nie to, że w Bulletin Officiel między członkami ko-
                 mitetu honorowego podaje takie nazwiska, jak Sully Prudhomme, Massenet, Franciszek Co-
                 ppée, A. Dumas itp. Cóż to znowu znaczy?
                                                            Nr 19, z 11 maja 1895
                      Wychowanie młodych pokoleń. - Atmosfera ideałów. - Kto jest u nas badaczem na-
                 ukowym, kto działaczem społecznym, kto filantropem, kto artystą? - Taniec pojęć. -
                 Wielkości nierówne a zrównane. - Maskarada, a nie maskarada. - Wychowańcy tej
                 szkoły.
                      Młode pokolenia przynoszą z sobą na świat rozmaite organizacje i wyrastają w warun-
                 kach bardzo złożonych; jakim każdy człowiek ma być, zależy to od jego antropologicznego
                 dziedzictwa, od wpływów otoczenia domowego i społecznego, od żywności, nauki itd. Śród
                 tych wszakże czynników niewątpliwie bardzo ważną rolę gra, że tak powiem, atmosfera ide-
                 ałów. Dziecko lub młodzieniec słyszy od rodziców lub znajomych, a potem czyta w książkach
                 i pismach periodycznych pochwały lub nagany dla pewnych czynów, objawy czci lub potę-
                 pienia dla pewnych ludzi i, o ile mu nie przeszkadzają inne wpływy, wyrabia sobie ideał
                 człowieka, do którego dążyć powinien i do którego rzeczywiście dąży. Któż z nas nie zapra-
                 gnął być podobizną bohatera jakiejś powieści lub jakiegoś wypadku opisanego w gazetach! A
                 może bohaterowie gazet jeszcze bardziej pociągają niż powieściowi, bo wierzymy w ich rze-
                 czywistość. Pokolenia, które obecnie dojrzewają i starzeją się, kształciły się więcej według
                 książek, niż teraźniejsze, wychowywane przez prasę. Jeszcze przed ćwierć wiekiem pismo
                 periodyczne nie wpiło się tak w potrzeby naszego życia, jak dzisiaj; wówczas można było na
                 setki i tysiące liczyć ludzi inteligentnych, którzy nie czytywali stale żadnego, dziś są to wy-
                 jątki wskazywane palcami. Wobec tej zmiany należy rozważyć, jakie też wzory do naślado-
                 wania stawia prasa nasza nowym pokoleniom.
                      Wyznaję z góry, że nie wiem, i gdybym był młodym człowiekiem, szukającym w tej sfe-
                 rze wskazówek, zgubiłbym się w domysłach, jak powinienem postępować, ażeby być wiel-
                 kim, znakomitym, szanowanym, pożytecznym społeczeństwu, zasłużonym itd.
                      Bo przypuszczam, że chcę zostać badaczem naukowym. Z rozmaitych przykładów i są-
                 dów szybko przekonam się, że opinia publiczna nie zachowuje prawie żadnej różnicy między
                 rzeczywistym uczonym a blagierem i dyletantem. Zarówno ten, kto całe życie poświęcił roz-
                 ległym studiom, jak ten, kto przyswoił sobie treść kilku podręczników, jest naszym znakomi-
                 tym filozofem lub przyrodnikiem, czcigodnym kapłanem wiedzy, szanowanym profesorem
                 (godność przyznawana najczęściej), powagą w swoim przedmiocie, specjalistą itp. Co więc
                 właściwie należy czynić, ażeby pozyskać jeden z owych tytułów? Zgłębiać naukę czy też ją o
                 wierzchu liznąć? Licho zgadnie.
                                                                                                                             148






                      Zamarzyłem o działalności społecznej - mam na to czas i środki, oglądam się tylko za
                 wzorami. I widzę pomiędzy tymi, którzy a skroniach noszą wieńce wawrzynowe, posiada-
                 czów synekur, płytkich deklamatorów, popisujących się z wytartymi frazesami a rozmaitych
                 zebraniach, bezmyślne frygi, kręcące się z brzękiem na jednym miejscu, niewyczerpanych
                 projektowiczów, rodzących co dzień nowy pomysł, a nie wykonywających żadnego, nadętych
                 pyszałków, którzy zostali stworzeni na prezesów, a śród tego tłumu czasem błąka się jakiś
                 dziwak z energią i dobrą wolą, na którego nikt nie zwraca uwagi. Z kogo tu zdjąć miarę la
                 siebie? Licho zgadnie.
                      Tyle wokoło nędzy i cierpienia - serce mnie rwie do filantropii, trzeba się przyjrzeć jej
                 ideałom. Dostrzegam bardzo bogatą damę, która przyjechawszy na wieś, do swego majątku,
                 chodzi o oborach i chlewach dla zbadania, czy w żłobie lub korycie rów i świń jej parobków
                 nie ma jakichś śladów plewy i ziarna dworskiego. Co niedzielę zwołuje ona uroczyście żebra-
                 ków spod ościoła, ażeby im rozdać 3 rs. jałmużny. Milionowy pan, który każe wypłacać stale
                 po 2 kopiejki dziennie ubogim i który oburza ą na propozycję, ażeby w pożytecznym przed-
                 sięwzięciu zaryzykował 100 rs., głosi taką etykę: Wszyscy ludzie kradną, ta tylko nędzy ni-
                 mi zachodzi różnica, że jedni są złodziejami jawnymi,
                      drudzy skrytymi; otóż ja wolę przyjmować na oficjalistów złodziejów wiadomych, gdyż
                 ci nie dają mi żadnych złudzeń i nie sypiają mojej czujności. O tej damie czytam w gazetach:
                 Opiekunka ludu, czuła matka wszystkich maluczkich, zapomniała zupełnie o sobie i żyła
                 wyłącznie szczęściem tych, którzy potrzebowali jej pomocy. A o tym panu: Potężną siłą
                 swych środków materialnych i swej inteligencji oddziaływał głęboko na nasze sprawy eko-
                 nomiczne i był prawdziwym, choć niesentymentalnym, dobroczyńcą swego społeczeństwa.
                 Ludzi znał i umiał ich cenić, chociaż wrodzony optymizm narażał go często na pomyłki i
                 zmarnowane ofiary. Obok bohaterów cnoty widzę czcigodnego obywatela, który za sowitą
                 pensję zarządza majątkiem dobroczynnym, widzę szlachetnego kwestarza, który ciągle sięga
                 miłosierną swą ręką do cudzych kieszeni, ale sam ze swojej nie wyjmuje ani rubla; widzę
                 specjalistę, który wyzyskuje na cele filantropijne muzyków, śpiewaków, aktorów, literatów,
                 ale sam poświęca biednym tylko swój drogocenny czas, którego nie może zabić. Przyglą-
                 dając się tym mistrzom, pytam, co mam począć, ażeby być filantropem? Licho zgadnie...
                      Może pewniejsza droga artyzmu. Wszakże wszyscy się godzą na to, że Mickiewicz był
                 wielkim poetą, Chopin - wielkim muzykiem, Matejko - wielkim malarzem, więc zapewne
                 opinia posiada jakąś ścisłą miarę. Gdzie tam! Grasuje w naszej literaturze, a raczej prasie,
                 pewien powieściopisarz, na którego kosze redakcyjne spoglądają zdziwione, że ich nim nie
                 nakarmiono. O tym gryzmole powiada sprawozdawca: Praca p. X. sięga do tych głębin i tych
                 wyżyn ducha ludzkiego, które są dostępne tylko mocnym głowom, nie doznającym zawrotu
                 ani w przepaściach, ani na szczytach. Ponieważ zaś równocześnie wyszedł zbiorek poezji
                 pewnej genialnej autorki, więc krytyk zauważył: Wiersze pani X. są niewątpliwie ładne,
                 dźwięczne, chociaż nieco jednostajne. Nadto pozwolimy sobie zaznaczyć, że nie mówi się:
                 woła, ale wołu, gdyż woła jest trzecią osobą liczby pojedynczej czasu teraźniejszego od sło-
                 wa wołać.
                      W Berlinie wystąpił z koncertem jeden z naszych fortepianistów; korespondent donosi o
                 nim: Do czego w natchnieniu wznieśli się najwięksi kompozytorowie, co w technice osią-
                 gnęli najznakomitsi wykonawcy, to zjednoczyło się w grze i utworach waszego ziomka. Słu-
                 chacze po każdym numerze wpadali w szał, krzyczeli, miotali się, wyli, ryczeli, kobiety ule-
                 gały napadom histerii, mężczyźni - atakom furii; zdawało się, że zapał buchnie wulkanem,
                 zburzy dach i zginie w niebiosach.
                      - Mój panie - zaczepiam znajomego - czy prawda, że on ak czarująco grał?
                      - Słyszałem lepszych - odpowiada mi obojętnie.
                      - A cóż piszą?
                      - Kurierowe fajerwerki.
                                                                                                                             149






                      Zaszedłem na wystawę obrazów: nowe płótno, przedstawiające fioletowe liście, czerwo-
                 ną trawę, niebieskie konie i zielonego za-ya. W parę dni potem recenzent wykłada mi:
                 Twórca Polowała jest śmiały w rzucaniu, mocnych barw, ale przyznać mu trzeba, że czyni to
                 mistrzowsko. O kilkadziesiąt wierszy niżej w odcinku powieściowym: Brutalnie piękna, ze
                 spódnicą podkasaną a kolana i odkrywającą brudne łydki, była żywym posągiem brutalnego
                 wdzięku, nie mającym nic wspólnego z martwymi pozami lalek Rafaela. Zastanawiam się,
                 co to jest geniusz artystyczny? Licho odgadnie!
                      Przez takie wrażenia, wątpliwości i dziwy przechodziłbym prawdopodobnie, gdybym
                 dziś chciał urabiać mój młody umysł we-ług norm głoszonej i drukowanej opinii publicznej.
                 Przypuszczam, że przez te same doświadczenia przechodzą tysiące ludzi dojrzewających.
                 Widzą oni wokoło siebie jakiś bezładny chaos, szalony wir pojęć, w którym cal równa się
                 średnicy ziemi, skra - słońcu, kropla - oceanowi, góry - kretowinie, trawa - topoli. Wszystkie
                 te wielkości zmieszane, zrównane lub odwróćcie w swoich stosunkach; nieuctwo nazywa się
                 uczonością, sknerstwo - hojnością, wyzysk - miłosierdziem, nieudolność - geniuszem, fuszer-
                 ka - arcydziełem; mędrcy wrzucani do grobów jak bezużyteczne gruzy, szachraje chowani ze
                 czcią jako ofiary obowiązku, skąpcy - jako dobroczyńcy. Zdaje ci się, że jesteś na wielkiej
                 maskaradzie, w której wszyscy są przebrani w stroje nie odpowiadające ich rzeczywistemu
                 stanowisku, tytułują się fałszywymi imionami, kłamią ubraniem, głosem, językiem, ruchem.
                 A jednak to wcale nie maskarada, która jest szkołą społeczeństwa, lecz życie. Jacyż to ludzie
                 mogą wyjść z takiej szkoły?
                                                           Nr 13 z 28 marca 1896
                      Wiosna i jej zwiastuny. - Co jest w niej najbrzydsze. - Modne damy i zmarnowana
                 przez nie praca mężczyzn. - Rewolucja przeciw kobietom. - Zawzięte spory z niewątpli-
                 wym wynikiem. - Oświetlenie i tramwaje elektryczne, i orkiestra warszawska. - Upodo-
                 bania naszego kapitału i nasze zdolności organizacyjne.
                      Skończyliśmy wspaniały poemat pt. Natura i znowu zaczynamy czytać pierwszy jego
                 rozdział Wiosna. My nie mamy jeszcze prawa nazwać przyrody swoją księgą mądrości, bo
                 jej dotychczas całkowicie nie rozumiemy, możemy tylko ją nazwać poematem, bo dopiero się
                 nią zachwycamy. Jak wszystkie wielkie dzieła, i to nigdy nie powszednieje, i nie nudzi, cho-
                 ciaż ciągle do niego wracamy. Człowiek, który by wyznał, że już mu obrzydły jaskry i ka-
                 czeńce, bzy i fiołki, śpiewy słowika i skrowronka, majowe deszcze, bladozielone liście, woń
                 świeżo zoranej ziemi, zasługuje na to jedynie, ażeby go żywcem wrzucić do kompostu. Ta-
                 kiemu zgniłkowi nie dałbym noża i zapałki w obawie, ażeby kogoś nie zarżnął lub nie podpa-
                 lił, nie powierzyłbym mu pod opiekę ślepego psa, ażeby go nie zagłodził, nie uczyniłbym go
                 stróżem, służącym, posłańcem, nie zaufałbym mu nawet po najuroczystszej przysiędze, że nie
                 połknie korka lub gąbki. Anegdota opowiada, że pewien Żyd nie chciał jechać z chłopem,
                 zauważywszy, że ten nie zdjął przed krzyżem czapki. Ja bym nie przejechał przez las z fur-
                 manem, który rzekłby usłyszawszy słowika:
                      - To się drze, psiakość.
                      Ktoś mi zaręczał, że złodzieje nie lubią wiosny i lata z powodu krótkich nocy. Nie mo-
                 głem sprawdzić tego faktu, przypuszczam natomiast, że żaden z nich nie zgodziłby się na
                 wieczną noc zimową, chociażby w niej mógł kraść do syta. I wynaturzenie się człowieka ma
                 swoje granice, poza którymi chyba leży zupełna obojętność na wdzięki przyrody. Jeżeli zaś są
                 ludzie, którzy tak daleko zaszli, trzeba ich wrzucić do kompostu, ale trzeba ich zarazem uznać
                 za bardzo nieszczęśliwych.
                      Mamy tedy wiosnę, którą już nawet reporterowie uroczyście stwierdzili zobaczywszy w
                 oknach sklepów spożywczych sałatę. Wprawdzie mówią oni sobie w duchu, że jest to wiosna
                 podła, marna, niewarta pamięci, bo nie dała im ani jednego wylewu i spuściła na rzekach lody
                                                                                                                             150






                 ostrożnie jak Żyd niezaasekurowane tratwy, ale ostatecznie trudno jej nie uznać, skoro ter-
                 mometr pokazuje kilkanaście stopni ciepła, magistrat brukuje ulice, panie spacerują pod para-
                 solkami, a rzadkiewki pojawiają się w najskromniejszych restauracjach. Dla rzetelnego war-
                 szawiaka i jego mistrza, ogłaszającego w Kurierach pory roku, są to dowody nieodparte.
                      Wiosna ma tylko jeden szczegół brzydki - modną kobietę. Oko cierpi zarówno zranione
                 kolcem, jak dotknięte szpetnym widokiem. Często powtarzany w sądach estetycznych frazes,
                 że twory rzeźby greckiej są dla nas, którzy przewyższyliśmy starożytnych pod każdym
                 względem, wzorami niedoścignionymi, byłby grubą niedorzecznością, gdyby nie nasze
                 nadobne, urocze i eleganckie damy. Żaden Fidiasz, żaden Michał Anioł nie zdołałby wydo-
                 być piękności z tych istot, których nie mógłby ani rozebrać, gdyż powstrzymane w rozwoju
                 ciała są niekształtne, ani ubrać, bo są w swych strojach poczwarne. Co największy geniusz
                 pocznie wobec tych skurczonych stóp, zeschłych łydek, przewężonych gorsetami u dołu, a
                 zapadniętych u góry torsów, lub wobec tych cudacznych kapeluszów, przybranych wiązką
                 ptaków, tych ogromnych worków na rękach, tych spódnic lejkowatych, tych bawolich grzy-
                 wek i żydowskich pejsów? Apollo nie wyzyskałby takiego modelu dla sztuki. Ile razy tedy
                 słońce roześmieje się wiosną i tchnie ciepłymi powiewami, oczekując zmartwychwstania uro-
                 ków przyrody, jednocześnie uczuwamy dreszcz na myśl o tym, co też jeszcze obrzydliwszego
                 wynajdzie moda dla kobiet i czym one pastwić się będą nad naszymi oczami. Bo jak się ubio-
                 rą w każdym nowym sezonie, to może być wątpliwym, ale że ubiorą się szkaradnie, to nie
                 ulega wątpliwości. Dlatego stanowią zawsze plamę na wspaniałym płaszczu wiosny.
                      Mężczyźni zrobili już wiele buntów i stoczyli wiele walk, ale dotychczas nie podjęli re-
                 wolucji bardzo potrzebnej - przeciwko kobietom. Już jeżeli one koniecznie chcą być nie-
                 ukształcone, bezczynne, próżne, zamiłowane w ozdobach zewnętrznych, niechże sobie będą.
                 Czemu wszakże te stare dzieci mają oszpecać się za pieniądze mężczyzn, którzy przecież za
                 tę ofiarę mogą wymagać od nich gustu! Usuwam z tego pytania ludzi płci żeńskiej, myślą-
                 cych, pracujących, przyjmujących udział w trudach i postępach świata, będących jakąś cyfrą
                 w jego poważnych rachunkach, pytam tylko te ogoniaste, bufiaste, ufryzowane i wymalowane
                 bawidła: jeżeli one nie umieją nawet ładnie ubrać się, to czy warte są istnienia na ziemi?
                 Mężczyźnie, bogatemu i rozrzutnemu panu, podobało się znaczną część owoców swej pracy
                 poświęcać żywej lali - taka jego fantazja, ale niechże przynajmniej ta lala da zadowolenie
                 jego oczom, niech swą modę powierzy jakimś mistrzom dobrego smaku - malarzom, estety-
                 kom - ale nie zwyczajnym krawcom i fabrykantom, którzy jej narzucają swoje pomysły nie-
                 dołężne lub wariackie. Niegdyś mówiono, że najpiękniejszym tworem natury jest kobieta,
                 dziś powiedzieć trzeba, że najbrzydszym tworem natury jest kobieta modna. Tylko mężczy-
                 zna może i powinien przywrócić jej straconą urodę, ale tego nie zrobi, bo ona po części już i
                 jemu smak popsuła. Gdyby on był dawnym Grekiem, mającym wrażliwe i mocne poczucie
                 piękna, rzekłby do niej:
                      - Dosyć tego, mój elegancki koczkodanie! Ja nie będę pracował w biurze, kantorze, fa-
                 bryce po dziesięć godzin dziennie, nie będę wyczerpywał swoich sił, rujnował zdrowia, aże-
                 byś ty mogła robić z siebie czupiradło. Jeżeli pragniesz mieć parę wron lub wieżę z wstążek
                 na głowie, zamiatać kurz z ulic dwoma łokciami tkaniny jedwabnej lub wełnianej, udawać
                 tiurniurą Hotentotki z naroślami tylnymi, to na tę przyjemność zarób sobie sama.
                      Och, jakże prędko moda nauczyłaby się artyzmu! Niestety, on jej tego nie powie, gdyż
                 albo pod jej wpływem przytępił w sobie zmysł piękna, albo, znużony daremną walką, tak zo-
                 bojętniał na wybryki baby, że nie zaprotestowałby, gdyby ona w swych uszach zamiast kol-
                 czyków zawiesiła ogonkami dwie myszy, a na głowę wsadziła konewkę.
                      Zaiste, rzecz dziwna! Zdawałoby się, że kobieta, która tak długo nie uczestniczyła w
                 rozwoju cywilizacji i stanowiła w niej pierwiastek bierny, powinna piastować ideał piękna, że
                 skazana na to, aby się ubierać, stworzy wysoki artyzm stroju. Tymczasem - nie. Po dwudzie-
                 stu kilku wiekach rozmyślań i starań w tym kierunku, o ile nie korzysta z męskich wzorów
                                                                                                                             151






                 rzeźby i malarstwa, robi z siebie straszydło. Unika cudactw tylko zwyczajna chłopka i robot-
                 nica lub kobieta ukształcona do miary pełnego człowieka. Dwa te krańce przedstawiają też
                 największą wartość społeczną.
                      Nie każdemu zapewne wiadomo, że modne panie są zapamiętałymi przeciwniczkami
                 światła elektrycznego, które podobno jest im nie do twarzy. Jakkolwiek płeć brzydka liczy
                 się wielce s tym wymaganiem pięknej i dobrze wychowany mężczyzna powinien zgodzić się
                 na to, że dwa razy dwa jest dwa tysiące, leżeli to przypada do twarzy eleganckiej damie, jed-
                 nakże na tym punkcie będziemy musieli być niegrzeczni. Obecnie toczy się spór o to, czy
                 oświetlenie i tramwaje elektryczne mają być połączone w jednej stacji i w jednym przedsię-
                 biorstwie, czy też w dwu. Moim zdaniem, jest to dysputa scholastyczna, czyli mielenie słów
                 na plewy: bo tak czy owak, w każdym razie oba te interesy dostaną się w ręce kapitalistów
                 zagranicznych, a czy na nich zarabiać będzie tylko towarzystwo belgijskie, czy też belgijskie i
                 holenderskie lub niemieckie, to dla nas jest obojętnym. Nieobojętnymi są jedynie dochody
                 kasy miejskiej i wydatki spożywców - ogółu. Jeżeli Menelik abisyński da magistratowi ko-
                 rzystne warunki, a publiczności tanie światło i tanią jazdę tramwajową, głosuję za Meneli-
                 kiem, który nawet byłby dla mnie sympatyczniejszym niż jezuici belgijscy, obdzierający nas
                 za pomocą kolei konnej. A może ktoś przypuszcza, że zawsze mądre poniewczasie kapitały
                 krajowe chwycą się elektryczności? Przy każdym nowym przedsięwzięciu ekonomiczno-
                 finansowym rodzi się u nas z popiołów ta sama legenda, która widuje gruszki na wierzbie, a
                 która zapewnia, że nasi milionerzy tym razem nie pozwolą sobie wydrzeć dobrego kęsa.
                 Wkrótce jednakże okazuje się, że pozwolą, gdyż l) ród starych Steinkellerów, Leopoldów
                 Kronenbergów itp., ludzi śmiałych, pomysłowych, energicznych, wygasł bezpotomnie i 2)
                 nasz kapitał ciągle jeszcze marzy o procentach lichwiarskich. Dla niego otrzymywać 5 lub 7
                 procent z interesu, to faules Geschäft; dopiero od 10 zaczyna się odrzucanie przyzwoite.
                 Ponieważ zaś oświetlenie i tramwaje elektryczne to nie szynk lub lombard prywatny, którego
                 wysokie zyski są pewne, więc nasz kapitał potrzebuje się namyśleć, tj. potrzebuje się
                 schować. [...]
                                                          Nr 5, z 30 stycznia 1897
                      Panorama Golgoty
                      Patrząc w najdalszą przyszłość, nie możemy wyobrazić sobie takiego stanu ludzkości, w
                 którym by Chrystus nie budził głębokiej czci, a tragedia jego męki - wstrząsającego współ-
                 czucia. Bo trudno pomyśleć, ażeby ta ludzkość zobojętniała kiedykolwiek na promienie nauki
                 Jezusa i na okropność śmierci, którą za nią poniósł. Tylko bardzo płytkie umysły sądzić mo-
                 gą, że wspaniała gwiazda, która przed dziewiętnastoma wiekami zabłysła w Judei, jedynie
                 przypadkowi zawdzięcza, iż tak szeroko rozpostarła swą jasność, dotąd nie zgasła, a może
                 wiecznie przyświecać będzie człowieczeństwu w jego wędrówce po krętych i ciemnych dro-
                 gach. Chrystus nie założył sekty religijnej, to znaczy nie splótł w system wierzeń, przesądów,
                 interesów i pragnień pewnego miejsca i czasu, lecz stał się głosem uczuć powszechnych i
                 wiekuistych. On nie otworzył własnego jedynie serca ani serca swego narodu, lecz wyjął ser-
                 ce z piersi rodu ludzkiego, położył je na przeczystej dłoni, pokazał jego rany, ucałował je i
                 dotknięciem kochających ust zabliźnił. Umiłowanie wszystkich i przebaczenie wszystkim,
                 związanie całej rodziny człowieczej węzłami braterstwa, zupełne zrównanie jej członków
                 wobec prawa i obowiązku, wygnanie z życia obłudy, nienawiści i okrucieństwa, przeniesienie
                 jego celów ze świata niskich żądz w świat najwyższych ideałów, otoczenie anielskimi skrzy-
                 dłami ubóstwa i wszelakiej maluczkości to są idee, które nie tylko przed dwoma tysiącami lat,
                 nie tylko dziś, ale zawsze będą drogowskazami najmniejszego i największego człowieka.
                 Nigdy przedtem ani potem nie zjawiła się na ziemi istota tak dobra, tak czuła, tak wolna od
                 pobudek samolubnych, tak roztapiająca swe myśli i uczucia w szczęściu bliźnich. Za jedno z
                                                                                                                             152






                 dwu najwyższych przykazań uznał Chrystus: miłuj bliźniego twego jak siebie samego.
                 Większego przykazania - dodaje - nad to nie masz. Nikt też nie zdobył równie słusznego
                 prawa nazywania się synem bożym. Ewangeliści opowiadają, że gdy razu pewnego matka i
                 bracia stanęli przed domem, gdzie Jezus nauczał, zawiadomiony o tym, wyciągnął rękę
                 swoją na ucznie swoje i rzekł: Oto matka moja i bracia moi. Albowiem ktobykolwiek czynił
                 wolę ojca mojego, który jest w niebiesiech, ten jest bratem moim i siostrą, i matką.
                      Jeżeli miłość bliźniego ma być najświętszą formą i najważniejszą regułą życia, to któż
                 powinien być głównym jej przedmiotem? Naturalnie nieszczęśliwi, biedni, wydziedziczeni,
                 skruszeni grzesznicy, wszyscy, którzy posiadają najmniej, a cierpią najwięcej. I rzeczywiście
                 ku nim zwróciło się przede wszystkim serce Chrystusa, uderzające wobec każdej niedoli to-
                 nem dziwnej szlachetności. A ponieważ ta niedola stanowiła zawsze w świecie bezmierny
                 ocean, z którego wynurzały się tylko małe stosunkowo wysepki szczęścia, więc też nauka
                 Jezusa, niewyczerpane źródło powszechnej miłości, musiała rozlać się szeroko, jest dotąd i
                 będzie zawsze czystą krynicą najpodnioślejszych zasad i natchnień. Bunty, opory, protesty,
                 które wybuchały przeciwko niej w dziejach, nie powstawały przeciwko niej prawdziwej, ale
                 przeciwko sfałszowanej. Zarówno pobożny chrześcijanin, jak rozumny innowierca, wyznaw-
                 ca Mojżesza lub Mahometa, zarówno ateusz, jak filozof i poeta, Tomasz z Akwinu lub Mili,
                 Tasso lub Shelley -patrzył i patrzyć będzie na ukrzyżowanego Chrystusa z głębokim zrusze-
                 niem, a jeżeli uczuje żal albo niechęć, to nie dla Mistrza, ale dla przewrotnych uczniów, któ-
                 rzy nadużyli czcigodnego imienia i zmącili czysty zdrój ochrzczonej nim wiary i moralności.
                 Zaiste szatan historii dla dogodzenia swej ironii sprawił, że łagodny baranek boży, który
                 chciał zgładzić grzechy świata, że syn człowieczy, który miłością usiłował spoić zwa-
                 śnioną ludzkość, że orędownik ubóstwa, który mu zapewnił królestwo niebieskie, często-
                 kroć mianowany był i jest patronem nienawiści, gwałtu, rozbestwienia i zbytku. Na krzyżu
                 zawisło serce dobroci miłosierdzia pełne, a wobec krzyża dzieją się okrucieństwa zdrożności
                 serc kamiennych. One to, a nie Jezus, są przedmiotem zgrozy i buntu.
                      Każda epoka dziejów chrześcijaństwa widziała w jego świątyni faryzeuszów, starała się
                 ich z niej wygnać i wskrzesić prawdziwy, a przez nich sfałszowany jej zakon. Ta dążność
                 objawia się również w naszych czasach i dlatego tragedia Golgoty nabrała znowu żywego
                 znaczenia.
                      Możemy ją od kilku dni oglądać w panoramowym obrazie i. Styki. Naturalnie malarz nie
                 mógł nam ukazać jej treści wewnętrznej, lecz tylko przedstawić formę zewnętrzną, uwidocz-
                 nienie jednak wielkiej i tak doniosłej w swych skutkach chwili przypomina wszystko to, co z
                 nią się związało, co z niej się wysnuło i do naszych czasów sięga. Jakże artysta spełnił swoje
                 śmiałe trudne zadanie? W ogóle szczęśliwie, chociaż nie tak bezwzględnie, jak mu bezkry-
                 tyczna chwalba przyznała. P[an] Styka zwiedził miejsca pobytu i męczeństwa Chrystusa,
                 więc odtworzył ich widok prawdopodobnie wiernie a niewątpliwie pięknie. Jerozolima i jej
                 okolice roztaczają się przed nami bardzo wyraźnie. Masa figur, zgromadzonych na górze
                 czaszek, zawiera wiele odmian, typów, urozmaiceń w wyrazie twarzy i stroju. Stoją one w
                 grupach członków sanhedrynu, oprawców, wojska, niewiast, mężczyzn, a wreszcie długiego
                 potoku tłumów, płynących z miasta ku Golgocie dla obejrzenia widowiska. Z tych grup arty-
                 sta wyosobnił lub wysunął na czoło kilka postaci: Szawła, Józefa z Arymatei, Annasza i Ka-
                 ifasza, Jana, Matkę Jezusową, Piotra, dwu zbrodniarzy i w środku stojącego Chrystusa. Za-
                 równo w wyborze figur, jak w ich rozmieszczeniu nie trzymał się ściśle opowieści ewangeli-
                 stów, którzy np. nie wspominają o obecności sanhedrynu, Szawła i Piotra, orszakowi niewiast
                 każą przypatrywać się z dala, o Szymonie mówią, że był przymuszonym do niesienia
                 krzyża itd. Ale z tego nie można p. Styce czynić zarzutu, gdyż fantazja, nie skrępowana pew-
                 nością faktów historycznych, miała zupełne i szerokie prawo zastąpić ich brak, uzupełnić tra-
                 dycję, a nawet zmienić ją w szczegółach. Ściśle należy się obliczać tylko ze stroną artystycz-
                 ną obrazu. Otóż przyznając mu zalety w rysunku, rozkładzie grup i rozległości widoków, za-
                                                                                                                             153






                 uważyć trzeba, że warunki perspektywy nie są umiejętnie zachowane. Ludzie i rzeczy pierw-
                 szego planu posiadają rozmiary zbyt wielkie, co zwłaszcza razić musi w rasie nie odznaczają-
                 cej się wysokim wzrostem. Żydzi nie należeli nigdy do olbrzymów. Podobną nieproporcjo-
                 nalność okazują niektóre przedmioty. Krzyże, które Rzymianie jako sposób hańbiącej kaźni
                 wynaleźli, były tak niskie, że często skazaniec dostawał nogami do ziemi. Tymczasem p. Sty-
                 ka dla dwu zbrodniarzy postawił tak wysokie, że trudno pojąć, jak oni mogli być na nie wcią-
                 gnięci, zwłaszcza za pomocą małej, leżącej przy nich drabinki. Krzyż Chrystusa jest znacznie
                 mniejszy i nie wkopany. Dlaczego mniejszy i dlaczego nie wkopany? P[an] Styka poszedł za
                 tradycją kościelną (Ewangelie o tym szczególe milczą), według której Chrystus został na-
                 przód przybity na krzyżu, a potem z nim podniesiony. Jeśli wszakże artysta przyjął ten prze-
                 bieg męczeństwa, to powinien był również położyć dwa inne krzyże, gdyż Jezusa skazano na
                 taką samą karę jak obu złoczyńców, a jedyne wyróżnienie stanowić miała tabliczka z urągają-
                 cym napisem Piłata: Król żydowski. Unaocznienie tego zrównania podniosłoby jeszcze
                 bardziej zgrozę sceny.
                      Najgłówniejszym przedmiotem ciekawości widza w takim obrazie musi być Chrystus.
                 Nie przeczymy, że trudność w wyobrażeniu tak wielkiej, ziemsko-nieziemskiej, ludzko-
                 nieludzkiej postaci jest olbrzymią. Ale też p. Styka nie pokonał jej zwycięsko. Jego Chrystus
                 nie jest ani realnym męczennikiem, który przecież zniósł straszną poniewierkę, chłostę, ude-
                 rzenia strażników, pastwienie się tłumu, ciężar dźwiganego krzyża i moralną boleść dzikiej
                 katuszy, ani też wcielonym duchem, nie czującym żadnej dolegliwości fizycznej i zatopionym
                 jedynie w marzeniu o swym spełnionym posłannictwie. Jest on po trosze jednym drugim.
                 Chudy, spokojny, z podniesioną ku niebu twarzą budzi żal, ale nas nie wstrząsa, nie porywa,
                 nie rzuca na kolana i nie wydziera z serca krzyku uwielbienia i skargi. Widzimy w nim nie-
                 winną i szlachetną ofiarę ciemnoty i niesprawiedliwości, ale to wrażenie nie wyczerpuje jesz-
                 cze całej wagi życia i całego tragizmu śmierci Chrystusa.
                      Pomimo to praca p. Styki zasługuje na szczere uznanie i uwagę najszerszego koła wi-
                 dzów. Niech jego panoramę obejrzą jak najliczniejsze gromady ludzkie - z widoku wielkiego
                 męczeństwa a swobodę ducha, za miłość powszechną, za ukochanie cnoty, za czystość serca,
                 wyniosą pobudki i natchnienia, które im są bardzo potrzebne i stanowią najcenniejsze dobro
                 człowieka.
                                                          Nr 14, z 3 kwietnia 1897
                      Antysemityzm
                      Między zagadnieniami społecznymi są sprawy podobne do zjełczałych tłuszczów: przez
                 długie wietrzenie, przez nieczyste zachowywanie ulegają gniciu i fermentacji, rażą nieprzy-
                 jemnym widokiem i odrażającą wonią. Do spraw takich należy u nas jedna z najdawniejszych,
                 najważniejszych i najtrudniejszych - kwestia żydowska. Tyle rąk ją obrabiało, tak ją rozba-
                 brano, głupotą i złą wolą zabrudzono, że doprawdy trzeba pokonać w sobie duży wstręt, aże-
                 by się jej dotknąć. A jednakże z obowiązku publicystycznego dotykać się trzeba.
                      Przed kilku tygodniami zamieściliśmy artykuł p. B. Hertza, jako głos alterae partis i jako
                 garść uwag częścią trafnych, częścią dających temat do poważnego sporu. Za tym artykułem
                 nie odezwał się nikt, przeciw niemu wielu. Odebraliśmy mnóstwo listów i obszernych wywo-
                 dów, karcących autora, wyrażających żal redakcji za okazaną mu gościnność, rozcinających
                 nowym mieczem stary węzeł gordyjski. W tych kazaniach i dowodzeniach znaleźliśmy nieje-
                 den argument słuszny, ale prawie wszystkie one osnute na tej pospolicie używanej w apolo-
                 giach filosemickich kanwie: wszelka krytyka stanowiska i działalności Żydów jest dalszym
                 ciągiem odwiecznej względem nich niesprawiedliwości społeczeństw chrześcijańskich, świa-
                 domą lub bezwiedną robotą przesądu, ciemnoty i nietolerancji. Otóż zdaje mi się, że ta kanwa
                                                                                                                             154






                 nie zawsze jest właściwą i że w pewnych wypadkach trzeba ją po prostu rzucić między rupie-
                 cie.
                      Jestem równie daleki od antysemityzmu, jak od ultramontanizmu lub od fetyszyzmu i są-
                 dzę, że gdybym rzucił klątwę na wszystkich Żydów, na moje pióro spadłaby hańba. Tyle bo-
                 wiem znam jednostek z tego świata wysoce szlachetnych, tak pożyteczną, bezinteresowną i
                 ofiarną widziałem ich pracę w służbie społecznej, tak bezpośrednio i często stykałem się z ich
                 gotowością do poświęceń, ze szczerym przywiązaniem do kraju, że uważałbym się za pu-
                 blicznego kłamcę, gdybym o tym głośno nie zaświadczył. Więcej powiem: nieraz, kiedy sam
                 lub z kimś chciałem ratować jakąś nędzę, uczynić zadość jakiejś ogólniejszej potrzebie, zło-
                 żyć na ołtarzu dobra społecznego jakąś ofiarę, nigdy w takich wypadkach nie odmawiali mi
                 swej pomocy przyjaciele i znajomi Żydzi, a czynili to zawsze bez chęci popisu i bez nadziei
                 rozgłosu. Za dużo mam w pamięci takich zacnych czynów, ażebym o nich kiedykolwiek mógł
                 zapomnieć. Zapewnie, byli to Żydzi, dla których człowiek rozumny i prawy nie zna już
                 tego ani żadnego tytułu odmiennego od nazwy innych obywateli kraju, ale przecie ghetto an-
                 tysemickie zamyka wszystkich w obrębie swoich rogatek.
                      Te jednak dowody i te płynące z nich uczucia nie zasłaniają mi faktu, że Żydzi, nawet
                 bardzo rozumni, do krytycyzmu zdolni, interesy społeczeństwa, z którym się zrośli, doskonale
                 pojmujący, objawiają dziwną, rzec można, chorobliwą drażliwość na wszelkie zarzuty pu-
                 bliczne, czynione ich rzeczywistym lub tylko nominalnym współwyznawcom. Najostrzejsze
                 sądy o arystokracji, szlachcie, mieszczaństwie, kupiectwie, rzemieślnikach, literatach itd.,
                 chociaż sprawiają dotkniętym istotną przykrość, nie wywołują w nich takiego gniewu, skargi,
                 odwetu i alarmu, jak wśród Żydów. Z najbłahszego powodu podnoszą oni taki krzyk, jak
                 gdyby bogini sprawiedliwości wywleczona została ze świątyni za włosy przez dziki i pijany
                 tłum, znieważona i ukrzyżowana. Drażliwość ta da się poniekąd usprawiedliwić psycholo-
                 gicznie nadzwyczajną nerwowością rasy i jej pamięcią długowiekowego bólu w doznawanych
                 krzywdach, nadczułością instynktu samozachowawczego. Żydom nowoczesnym zdaje się, że
                 gdy ulicznik zawoła za nim: Hep-hep! - na to zaklęcie przylecą z przeszłości i obskoczą ich
                 wszystkie widma prześladowania i gwałtu. Jest to, jak rzekłem, choroba usprawiedliwiona,
                 ale choroba. Obok innych niepożądanych skutków sprowadza ona i ten, może najgorszy, że
                 podczas gdy prasa antysemicka opluwa Żydów, przyjazna im albo ich z tej śliny obciera, albo
                 ohydnemu widokowi obojętnie się przypatruje. Tym sposobem stoją oni ciągle między potwa-
                 rzą a pobłażliwością lub apatią, przy których nie ma miejsca dla uczciwej i bezstronnej kryty-
                 ki. Jeżeli zaś ta krytyka jest wszędzie i zawsze potrzebna, to tym bardziej w obecnej sprawie i
                 u nas, na gruncie, z którego wyrasta główny pień żydowskiego drzewa i gdzie ten pień po-
                 kryty jest grubą warstwą mchu, pleśni i rozmaitych pasożytów. Przede wszystkim więc o tych
                 grzybach mówić trzeba i zeskrobywać je, jeśli nie prawem, które nie jest w naszej mocy, to
                 przynajmniej piórem.
                      Po wtóre, trzeba jak najszerzej otwierać oczy na fakty rzeczywiste. Autor artykułu, o któ-
                 rym wyżej wspomniałem, zaznaczył, że antysemityzm, nie opuszczając swojego głównego
                 gniazda, w którym pierwotnie się wylągł i dotąd leże, mianowicie ciemnoty i niskich in-
                 stynktów, przenosi się i rozwija na zdrowszych i lepszych żywiołach. Obok zachowawczego
                 lub wstecznego występuje dziś postępowy lub nawet radykalny. Otóż dziwny ten z pozoru
                 fakt objaśnia się bardzo naturalnie. Żyd podczas całej swojej historii tułaczej i obecnie stano-
                 wi jak gdyby wcielenie pieniądza. W przekonaniu mas jego mózg jest małą mennicą, a serce
                 kasą, w której przechowywa gotówkę i weksle, a jego najwyższym marzeniem jest mieć
                 ubranie uszyte z banknotów, a obuwie z listów zastawnych. Według tego mniemania, uważał-
                 by się za najdoskonalszą i najszczęśliwszą istotę, gdyby posiadał włosy z jedwabiu, oczy z
                 drogich kamieni, usta z korali, zęby z kości słoniowej, ciało ze srebra, a nerwy z drutów zło-
                 tych. Nie ma on żadnych innych myśli, uczuć, pragnień poza tymi, które zmierzają do pom-
                 nażania bogactwa, a raczej pieniędzy. Zdarzało się to już nieraz w dziejach, że pewna idea
                                                                                                                             155






                 wszczepiała się w umysły tych, którzy ją prześladowali i którzy długo nie wiedzieli o tym, że
                 są jej apostołami. Podobny proces odbył się i odbywa jeszcze w naszych czasach. Walka z
                 kapitałem, podjęta naprzód przez jeden żywioł społeczny, wciągnęła w swój ruch inne, które
                 bynajmniej nie chciały w niej uczestniczyć i które dotychczas wypierają się wszelkiego w niej
                 udziału. Prawodawcy, którzy ograniczają samowolę ciemięzców i wyzyskiwaczy przemysłu,
                 konserwatyści wojujący ze spekulantami, księża roztaczający swe skrzydła nad wydziedzi-
                 czonymi, liberalni wynalazcy kojących plastrów filantropii, rozmaitego rodzaju patronowie
                 niezasłużonej nędzy i krzywdzonej pracy - wszyscy stanowią zastępy, które, wychodząc z
                 odmiennych obozów, po odmiennych drogach i z odmiennymi sztandarami, dążą w jednym
                 kierunku i atakują jedną twierdzę. Ale podczas gdy legion najbardziej uświadomiony zwraca
                 się również przeciw fortom tej twierdzy, zajętym przez jego mimowolnych i mimowiednych
                 sojuszników, oni ich bronią i chcą zburzyć tylko fortecę kapitału ruchomego, której broni
                 załoga żydowska. Tak więc antysemityzm jest wąskim i mętnym dopływem szerokiej rzeki
                 ruchu antykapitalistycznego, a ci, którzy po tym dopływie żeglują, zatrzymują swoje statki
                 przy jego ujściu dlatego, że im nie pozwala wpłynąć w główne koryto bądź brak odwagi, bądź
                 zagrożony interes. Tam łożysko za głębokie, pęd za bystry, fale z mułu oczyszczone, a przy
                 tym biegną szlakiem niepożądanym. Więc należy przezornie ich unikać. Nie przeczę, że na
                 obecną nienawiść do Żydów składają się te same pierwiastki, które ją od wieków podsycały:
                 wstręt rasowy, wyznaniowy, kulturalny itd., ale drożdżami jej w nowszych czasach są nie-
                 wątpliwie fermenty społeczne. Nic to nie znaczy, że typowy, brutalny antysemita wyprzysię-
                 ga się najdalszego z nimi związku: jest on w tym wypieraniu się albo tak ograniczony, że nie
                 zna swego sosu, w którym się pławi, albo tak obłudny, że nie chce do niego się przyznać. A
                 obu gatunków w tym obozie obfitość. Jest to naturalna kolej rzeczy, że gdy jakaś idea puści
                 korzenie w umysłach jałowych lub nie uprawionych, nade wszystko zaś w instynktach gru-
                 bych i niskich, musi ona wyrodzić się i skarleć odpowiednio do swego gruntu. Niepodobna
                 również żądać od ciemnego tłumu, ażeby on teoretyzował szeroko, przestrzegał w swych
                 wywodach ścisłości, szedł do najdalszych wniosków konsekwencji logicznej. Jemu trzeba
                 wszelkie rozumowanie uprościć i wskazać najwidoczniejszą postać złego, na które ma ude-
                 rzyć. Do tego celu nadaje się wybornie Żyd. Należy on do odrębnej rasy, wyróżnia się swym
                 wyglądem zewnętrznym, wyznaje inną religię, używa paskudnej gwary, zachowuje inne zwy-
                 czaje, a przy tym posiada kapitał w najoczywistszej i najzrozumialszej formie - pieniędzy.
                 Więc on sprawcą niedoli i twórcą wyzysku, na niego rzucić się trzeba. Że jest to jedna z naj-
                 większych piramid głupstwa i niegodziwości, nikt nie wątpi, kto ludzi bada, a nie szczuje.
                      Ale odtrącając moralne czynniki tego procesu, nie należy lekceważyć jego skutków,
                 zwłaszcza u nas, gdzie on ma wyjątkowo obfity materiał. U nas Żydzi skupili się w wielkiej
                 liczbie, znaczna ich większość żyje w stanie odrębności i ciemnoty, a przy tym trudni się
                 chętniej i liczniej spekulacją i wymianą plonów cudzej pracy niż produkowaniem ich. Jak-
                 kolwiek oddanie każdej jednostce wszystkich owoców jej mozołu, uwolnienie jej od haraczu i
                 zniesienie pośrednictwa między wytwórcą a spożywcą jest dziś tylko marzeniem sięgającym
                 w odległą przyszłość, pomimo to ciągłym staraniem społeczeństwa musi być mnożenie sił
                 produkcyjnych, a zmniejszanie pasożytniczych. To dążenie, obok usiłowań obywatelskich,
                 rodzić będzie jeszcze długo działalność antysemicką. I właśnie dla osłabienia jej wpływu na-
                 leży rozwijać najściślejszą i najwszechstronniejszą krytykę żywiołu żydowskiego, o ile on
                 wyosabnia się, podtrzymuje swój zastój i odrębność, stanowi naród w narodzie i przeciwsta-
                 wia się interesom społeczeństwa. To nie robota przesądu, nietolerancji rasowej lub wyzna-
                 niowej, ale kulturalna uprawa pola ugorującego i zachwaszczonego. Jest to również antyse-
                 mityzm, ale taki, który pragnie wytopić z surowej rudy żydowskiej czysty kruszec ogólno-
                 ludzki i krajowy. Jeżeli istnieją, a istnieją, wady, występki, przeżytki cywilizacyjne, dążenia
                 szkodliwe, które wyłącznie lub przeważnie tkwią w charakterze Izraelitów, dlaczego o nich
                                                                                                                             156






                 ma milczeć światły rozum i bezstronna moralność? Byłby to jakiś dziwny przywilej, którego
                 nie używa nigdzie jeden żywioł społeczny, nadto przywilej dla nas szczególnie zgubny.
                                                          Nr 22, z 3 czerwca 1899
                      Przywidzenie Podora
                      Macieja Podora lubiłem i szanowałem szczerze, bo był to człowiek zacny, rozumny i
                 uczynny. Jedno tylko mnie w nim zawsze raziło: niezmierna chciwość. Pomimo sześćdziesię-
                 ciu lat wieku, pomimo że wszystkie dzieci już wyposażył, a sam posiadał jeszcze włókę od-
                 powiedzialnej ziemi, zamordowywał pracą służbę, żonę, konia, a przede wszystkim siebie.
                 Często powtarzał, że słońce jest to wielki pan, a człowiek mizerny parobek, który powinien
                 raniej wstawać, niż ono wyjdzie na niebo, i kończyć robotę wtedy dopiero, kiedy ono spać się
                 położy. Utrzymywał nawet, że słońce zasłania się z gniewu chmurami na leniwych ludzi i
                 gdyby nie widziało próżniaków, nie przestawałoby nigdy świecić pogodą. Razu pewnego, gdy
                 w gęstym zmierzchu jeszcze orał zmęczony, z włosami przylepionymi potem na wychudzo-
                 nej twarzy, zagadnąłem go:
                      - I czy to wam potrzeba tak męczyć się?...
                      - Widać potrzeba, panie. Z dobrej woli człowiek nawet nie podrapie się, aż dopiero wtedy
                 kiedy go zaswędzi.
                      - Alboż to nie macie dostatku?
                      - Toć nie zjadam wszystkiego chleba.
                      - I dzieciom waszym go nie brak.
                      Wstrzymał konia u końca skiby, pochylił pług, zsunął czapkę na tył głowy i rzekł:
                      - Et, przecie nie mówię, że orzę koniem, ażeby bieda mną nie orała.
                      - Więc czemuż nie odpoczywacie?
                      - Będzie jeszcze na to czas! Wyleżę się w grobie do sądu ostatecznego.
                      Spostrzegłem, że chce mnie zbyć omówieniami, poza którymi kryje myśl utajoną - jak
                 sądziłem - nałogową chciwość. Dalszym przekonywaniem tylko bym mu dokuczył, zatem
                 przeciąłem rozmowę:
                      - Ha, jeśli wam tak lepiej...
                      - Ani ja taki głupi, ani taki pazerny, jak pan sądzi - odparł siadając na zagonie. - Wiem
                 dobrze, co panu o mnie ludzie gadają. Podor jest skąpy, żre wszystko oczami, czego nie może
                 gębą, chciałby mieć kapotę uszytą z bankocetli i zapinaną na guziki z dukatów. Słyszałem to
                 nieraz i pomyślałem sobie: co tam tłumaczyć wronie, żeby sobie kupiła garnek i gotowała
                 jadło.
                      - Ale ja chyba nie jestem wroną i ze mną można rozmówić się po ludzku.
                      - Nie zapieram, że pan człowiek uczony, tylko wydaje mi się, ;e pan także by mnie nie
                 zrozumiał.
                      - O! - zawołałem - to musicie chować w sobie jakąś wielką nądrość.
                      - Zwyczajną, chłopską, więc dla panów niegodną niucha tabaki. Bez urazy powiem: mój
                 rozum nie dla pańskiej głowy.
                      - Bajecie, Macieju.
                      - A, ot nie baję. Niedawno przecie nam pan dowodził: chłop chciwy jest na ziemię jak
                 wydra na rybę, dlatego często wpędza się w biedę, bo nie może posiadanego gruntu ani spła-
                 cić, ani dobrze uprawić; pożycza pieniądze na wyższy procent, niż mu rola dać może, zaciąga
                 długi, które go niszczą, rozszerza gospodarstwo, a zwęża brzuch. Jest ciągle goły i głodny.
                      - Czyż nie miałem słuszności?
                      - Nie.
                      - Zatem według was ziemia, kupiona za lichwiarski dług, opłaca się, zatem chłopi żyją
                 dostatnio, zatem...
                                                                                                                             157






                      - Nie, broń Boże.
                      - Więc czegóż chcecie?
                      - Ja chcę, ażeby chłop kupował ziemię, nie pytając, co ona mu da, choćby mu dała tylko
                 nędzę.
                      - Prawda, nie rozumiem was.
                      - Widzi pan! Jednakże cała ta chłopska spekulacja jest bardzo prosta. Czy pan czytał w
                 Zorzy o Marsie?
                      - Cóż tam było?
                      - Ano było opisane, że na tej gwieździe żyją ludzie, że nawet widać kanały, które oni po-
                 kopali, że tam ma być daleko lepiej i porządniej niż u nas, na ziemi.
                      - Naprzód to nie jest pewnym...
                      - Ale w mocy Boga wszystko jest możliwym. Zresztą panowie widocznie w to wierzą,
                 kiedy tak się zajmują balonami.
                      - Przypuszczacie, że w nich będzie można dostać się na Marsa?
                      - Na Marsa czy nie, w każdym razie na jakąś planetę. Bo jeżeliby balony nie miały służyć
                 do tego, to nie zgaduję, po co by mądrzy ludzie tyle na nie tracili pracy i pieniędzy, a często
                 łamali karki. Ażeby latać po powietrzu? Tfu! To dobre dla dzieci!
                      - Mylicie się, Macieju, tu nie chodzi o zabawkę, ale o pożytek. Z balonów wzniesionych
                 wysoko można się dowiedzieć i dojrzeć bardzo wiele rzeczy, których z ziemi zbadać niepo-
                 dobna.
                      - Na to Bóg dał wysokie góry. Niech pan mnie nie przekonywa, bo ja już dawno na świat
                 patrzę i uważnie jedno z drugim wiążę. Od lat dwudziestu widzę, że panowie pośpiesznie
                 wyprzedają ziemię, jak przed odjezdnym, każdemu, kto chce kupić, że ciągle mówią i piszą o
                 balonach, że gotują się do podróży na Marsa i inne planety. Dawniej folwark po kilkaset lat
                 zostawał w tej samej rodzinie, dziś prędzej zmienia właścicieli niż kożuch. Skąd to pochodzi?
                 Stąd, że panowie zamierzają wkrótce opuścić ziemię. Cóż my, chłopi, powinniśmy robić?
                 Kupować ją, jak najwięcej - wszystką.
                      Nareszcie zrozumiałem przywidzenie i przyczynę wysiłków strwożonego Podora, a zara-
                 zem dostrzegłem łatwy sposób obalenia jego wywodów.
                      - Jeżeli panowie - rzekłem - porzucą ziemię, to po co macie ją kupować, kiedy możecie
                 wziąć darmo?
                      - O, nie - odparł - oni z pewnością kiedyś zatęsknią i wrócą, bo gdyby Bóg miał lepszy
                 świat niż ziemia, to by na nim ludzi osadził. A wtedy odbiorą każdemu swój grunt, jeśli go od
                 nich nie nabył. I znowu ma być tak, że my przez kilkadziesiąt lat uprawimy rolę, a oni potem
                 ją wezmą i skorzystają z naszej pracy, jak gdybyśmy byli ich bezpłatnymi parobkami? Niedo-
                 czekanie! Obwarujemy się dobrze. Czy teraz pan rozumie, czemu chłop odmawia sobie
                 wszystkiego, ażeby kupować ziemię, i czemu ja nie odpoczywam?
                      Nie odpowiedziałem nic, bo czułem, że najwymowniejsza argumentacja byłaby bezsilna
                 wobec tak upartej i chorobliwej myśli. Pożegnałem tylko Podora, który uśmiechał się z jakimś
                 dziwnym tryumfem, i odszedłem.
                      Nie ulegało wątpliwości, że on skutkiem wycieńczenia, wieku, a nade wszystko wytężo-
                 nych przez całe życie w jednym kierunku pragnień, wpadł w manię, do której dorobił sobie z
                 paru sztucznie związanych spostrzeżeń dziwaczne usprawiedliwienie. Również jest pewnym,
                 że powszechna chciwość ludu na ziemię nie płynie z tego fantastycznego źródła, a w więk-
                 szości wypadków jest popędem zupełnie bezwiednym. Chłop od wieków tak jest zrośnięty z
                 ziemią, jak gdyby rodził się z jej łona, a nie z ludzkiej matki; nie oświecono go, nie nauczono
                 innych sposobów życia, więc on w trwodze i niebezpieczeństwach walki o byt czepia się
                 konwulsyjnie tej karmicielki, którą dobrze zna i która mu nigdy nie odmówiła swej pomocy.
                 Niejeden, gdy obejrzy swój potężny instynkt w świetle rachunku, przyznaje, że kupiwszy ka-
                 wał gruntu za pożyczone na wysoki procent pieniądze, nie może ich z dochodu ani spłacić,
                                                                                                                             158






                 ani nawet pokryć odsetek, że więc podejmuje przedsięwzięcie rujnujące, ale uspokaja się albo
                 nieokreśloną nadzieją szczęścia, albo też przekonaniem, że sprowadzając swoje potrzeby do
                 najmniejszej miary, wyrówna niedobory. Toteż nieraz widzimy pozornie zamożnych gospo-
                 darzów, posiadaczów kilkunastu mórg, którzy karmią się wyłącznie kartoflami, odmawiają
                 sobie kropli mleka i okrucha słoniny, chodzą podczas tęgich mrozów w dziurawych butach i
                 lekkich kapotach, a głodni, nie wyspani i zziębnięci dokonywają robót siłaczów. Wytrzyma-
                 łość organizmu chłopskiego u nas zdaje się przeczyć wszystkim zasadom fizjologii i higieny.
                 Każde zwierzę domowe, któremu natura da na zimę ciepłe futro lub opierzenie, a człowiek
                 dostarczy paszy, żyje w warunkach stokroć większej wygody niż nasz przeciętny włościanin,
                 zarówno ten, który ma ziemi za mało, jak ten, który ma jej za dużo. Pierwszy stara się być
                 krzakiem łubinu, który czerpie swój pokarm z chudej ziemi i powietrza, drugi jest ofiarą po-
                 święcenia się syna dla matki.
                      Gdyby zagadnienia życia rozwiązywały się tylko rachunkiem ekonomicznym, należałoby
                 powiedzieć, że fanatyczna, ślepa, nierozważna namiętność naszego chłopa do ziemi jest błę-
                 dem i szkodą. Ale rachunek materialny nie jest jedyną miarą wartości osobniczej i społecznej
                 czynów ludzkich. Obywatele poznańscy, sprzedający swoje dobra komisji kolonizacyjnej,
                 robią korzystne interesy, czyli ze stanowiska ekonomicznego postępują rozumnie. A przecież
                 są to moralni nicponie, którzy wyrządzają społeczeństwu ogromne krzywdy. Natomiast chłop,
                 który w niedostatku kurczowo a rozpaczliwie trzyma nabytą ziemię, wyświadcza mu wielkie
                 dobrodziejstwo, chociaż o nim wcale nie wie i nie pod wpływem jego pobudki działa. Ale
                 czyż pszczoły nie są pracownicami cennymi dlatego, że zbierają miód bez myśli o nas? Czyż
                 ptaki, które zjadają szkodliwe owady, nie są pożyteczne dlatego, że czynią to bez zamiaru
                 obrony naszych ogrodów? Nieporównanie mniejsza ilość szczęścia spływa na człowieka ze
                 świadomych dążeń niż z bezwiednych popędów. Nie należy przeto obniżać zasługi z tego
                 względu, że ona nie była zamierzoną, bo nawet największy nasz dobroczyńca, słońce, ogrze-
                 wa nas bez wiedzy i chęci dogodzenia naszym potrzebom. Podobnie chłop - ten ekonomiczny
                 dzieciak, a społecznie niestrudzony konserwator narodu. Bez niego bylibyśmy zapewnię ode-
                 rwaną od miejsca garścią piasku, którą wiatr rozrzucałby po całym świecie i może kiedyś
                 urzeczywistniłaby się fantazja Podora o tyle, że marzylibyśmy, ażeby nas balony uniosły na
                 inną planetę.
                                                       Nr 41, z 13 października 1900
                      Potargane myśli
                      Jakże natrętna ta nić babiego lata! Wszędzie cię ściga: opływa na otwartym polu, przy-
                 czepia się z krzaków, owija ci głowę, ręce, nogi... Zdaje się, że ją snuje i spuszcza na ziemię
                 jakaś niewidzialna prządka, zawieszona w powietrzu.
                      Podobne czasem bywają myśli...
                      Jesień prześliczna, godna całego roku, który chyba należy do najpiękniejszych i najwe-
                 selszych, jakie od wieków patrzyły na brzydotę i smutek życia ludzkiego. Każdy dzień stroj-
                 ny, uśmiechnięty, miły, dobry. Jego wdzięki nie pozwalają na żadnym przedmiocie i widoku
                 długo zatrzymać uwagi. Jasne niebo rozprasza myśli, ponure je skupia. Więc idąc zieloną
                 jeszcze miedzą śród odpoczywających pól, dumam bezładnie.
                      Nikt Burom nie pomoże? Muszą zginąć?
                      .Biedny chłopina orze krowami. To nie próżnujące mamki, obowiązane tylko dwa razy
                 dziennie dać mleka ludzkim ssakom, to ubogie pracownice, których karmienie dzieci nie
                 uwalnia od znoju. Nie mają wcale żalu do swego gospodarza. Gdy spojrzą na jego czarne,
                 popękane dłonie, na jego nogi, na których stwardniała skóra stworzyła przyrośnięte obuwie,
                 na połatane suknem i perkalem parciane spodnie, na pobrużdżoną, piaskiem i nawozem po-
                 krytą twarz, na której można by zasiać zboże... czyż nie widzą, że nie wymaga więcej od nich
                                                                                                                             159






                 niż od siebie? Cha, cha, cha! Temu chłopinie troskliwy o zdrowie ludu pan inżynier z Towa-
                 rzystwa Higienicznego radzi wybudować murowaną studnię kosztem 600 rb. i po wymuro-
                 waniu posłać z niej wodę do analizy dla przekonania się, czy dobra do picia... Cha, cha, cha!
                 Jest humor!
                      Zdawałoby się, że krzyk ginącego narodu jest wołaniem strasznym... Dlaczegóż głos Bu-
                 rów nie wstrząsa światem?
                      Wiosna jest porą kwiatów, jesień porą liści. Jakimże bogactwem barw one się mienią!
                 Zielone, żółte, czerwone, brązowe, w najrozmaitszych odcieniach. Przypominają mi się
                 kwietniki warszawskie - prześlicznie i starannie utrzymane. Nic piękniejszego nie dostrze-
                 głem w najstrojniejszych stolicach Europy. Reporterzy, którzy wzywali pogotowie ratunkowe
                 opinii publicznej, gdy z konieczności ogłowiono kilka starych drzew alejowych, nie mają
                 słowa uznania dla wielkiego gustu i troskliwości ogrodników miejskich tam, gdzie oni zasłu-
                 gują na najwyższą pochwałę. Prawda, natura urządzając swoje cudne widoki, nie dba o re-
                 porterów, ale za to jej dzieła opiewają poeci. Oto znowu zachodzące słońce lunęło potokami
                 blasków na zieloną ścianę lasu, który zasypia pod nimi w cichym rozmarzeniu. Para dzikich
                 gołębi przeleciała lękliwie ponad nami i zapadła z ufnością w gęstą grupę drzew. Jak ten las
                 ciągnie, ile obiecuje... Złudzenie! Gołębiom da spokój, ale
                      nie ludziom.
                      Angielska zatem pięść, wzniesiona niby potężny młot, spadnie na Burów, rozmiażdży ich
                 i nikt...
                      Niewątpliwie Anglicy są bardzo mądrzy. Prostym, zdrowym rozsądkiem dawno zrzucili z
                 siebie wiele kłopotów, z którymi inne społeczeństwa nie umieją sobie poradzić. Głupota musi
                 zawsze pływać w sosie śmieszności. Oficer węgierski, który odmówił koledze pojedynku
                 skutkiem swych przekonań chrześcijańskich, nie pozwalających mu stawać do takiej walki,
                 książę hiszpański, który publicznym listem pochwalił konsekwencję oficera, arcybiskup wie-
                 deński, który przyłączył się do nich i wywołał ruch przeciwko barbarzyńskiemu zwyczajowi,
                 byliby może poderwali mu korzenie, gdyby im nie przeszkodził... papież, który oświadczył,
                 że kodeks honoru jest obecnie ważniejszy niż Ewangelia. Dziwna rzecz. Anglicy nie znają
                 pojedynków i umieją bronić swego honoru. O, umieją!
                      Chamberlain, niecierpliwy grabarz, stoi z łopatą przy głębokim dole i krzyczy na Burów,
                 ażeby co prędzej położyli się do grobu. Oni wyciągają błagalne ręce.
                      Od wielu lat daremnie poszukuję u nas lorda Kelvina. Anglicy umieją również wielkimi
                 zasługami przeciwważać swoje zaborcze zbrodnie. Co by taki Thomson, bogaty pan, robił
                 gdzie indziej, a zwłaszcza nad Wisłą? Grałby w karty, hodował konie wyścigowe, cudzołożył,
                 zmykał przed napastniczą filantropią i pielęgnował narastającą na nim skorupę samolubstwa.
                 Tam Thomson, nawet jako lord Kelvin, zdumiewa świat swoimi pracami naukowymi. Bijemy
                 czołem przed najzwyczajniejszym hr. Przed takim dostojnikiem trzeba chyba rozbijać sobie
                 czaszki od pokłonów. A może właśnie on by nam nie imponował. Lord Salisbury jest również
                 uczonym...
                      I ten człowiek zapisze w historii wspomnienie pozgonne Burom? Nic ich nie ocali, nic?
                      Ktoś mi opowiadał, że w sklepach londyńskich można widzieć takie objaśnienia: kilo wi-
                 nogron francuskich l szyling, kilo winogron angielskich l i pół szylinga. U nas przeciwnie:
                 towar krajowy ma cenę niższą, zagraniczny, a zwłaszcza angielski, wyższą. A jeśli już nie
                 sam towar, to przynajmniej jego nazwa musi być cudzoziemska, jeśli ma zyskać popyt. Z jaką
                 to dumą będzie kiedyś patriota nadwiślański mówił: mieszkam w hotelu Bristol! A gdyby ten
                 hotel nazywał się: Ojców lub Kazimierz, stawaliby w nim tylko ci, którzy sami odnoszą z
                 dworca kolejowego swoje tłumoczki lub dają portierom przy odjeździe fałszywe czterdzie-
                 stówki.
                      Jeszcze nieszczęśliwe rozbitki walczą, ale bez nadziei? Nie ma więc już żadnego, żadne-
                 go ratunku dla Burów?
                                                                                                                             160






                      Ach, te pasma babiego lata! Omotały mnie całkowicie i niepodobna od nich się uwolnić.
                 Na miedzy wytrysnął świeży kwiatek. Nie boi się jesieni. Gdyby chociaż kilka nocy było dla
                 niego ciepłych! Żyłby króciutko, ale szczęśliwie...
                      Nieodwołalnie zginą. Ich mogiła zamknie się cicho, a zapłaczą
                      na niej tylko krokodyle.
                      Przypominam sobie wypadek, jaki przed paru laty zdarzył się na szosie brzeskiej. Jechał
                 do Warszawy w nocy Żyd ze szczeciną. Wypadło do niego kilku rabusiów; ponieważ jednak
                 szczecina stanowiła cały jego majątek, usiłował ją (nie siebie) bronić. Rozjątrzeni zbóje do-
                 byli nożów, rozłożyli go na furze i zaczęli krajać.
                      Stanęli jednak przed sądem, który nie mógł ich ukarać z powodu braku świadków. Buro-
                 wie bronią również bohatersko swojej szczeciny. Anglicy krają ich nożami, ale dlaczegóż
                 przynajmniej napastnicy nie będą postawieni przed sądem? Przed jakim? Wszakże takiego
                 trybunału nie ma, chociaż już przygotowano dla niego prawa.
                      Czyli Burowie muszą zginąć.
                      Uprzykrzona nić babiego lata. Osnuwa mi każdą myśl. Miedza doprowadziła mnie do
                 potoku, który cicho przesuwał swoje płytkie fale. Nawet taka woda magnetyzuje. Usiadłem
                 nad brzegiem i zacząłem rzucać w strumień myśli jak oberwane liście, które on w dal odnosił.
                      Czemu Wisła dotąd nie obulwarowana? Czy nowa komisja zgładzi ten grzech naszego
                 niedbalstwa? Podobno w Transwalu rzekiw'zbierają gwałtownie...
                      Znowu Burowie... znowu to babie lato! Cóż to, mieliby oni być kąsającą żmiją w moim
                 niewinnym sumieniu, kiedy dla winnych są tylko nieprzyjemnie brzęczącym komarem, od
                 którego się oganiają niecierpliwie? Daj ty mi spokój, smutna maro, nie dręcz mnie.
                                                         Nr 25, z 22 czerwca 1901
                      Uczta motłochu
                      Pewnego dnia, jak opowiadają badacze zakładów karnych, żadne zamki, parkany, warty
                 nie mogą powstrzymać katorżników od ucieczki. Usłyszał kukułkę, podkopał się, omylił
                 czujność straży i poszedł do lasu na włóczęgę, chociaż wiedział, że albo go złapią, albo na-
                 cierpiawszy się głodu, powróci dobrowolnie i otrzyma chłostę. Jego plecy już pokryły się
                 grubą korą blizn, on jednak co wiosnę ucieka i co jesień bierze plagi.
                      I my tak samo wyrywamy się corocznie z naszych ciężkich robót, a nieraz tak samo by-
                 wamy karani po dobrowolnym do nich powrocie.
                      W ciągu paru miesięcy nie będę przedzierał się przez gęste ciernie miejskiego życia i nie
                 będę zdejmował z siebie tej pajęczyny spraw literackich, które jak babie lato dokuczliwą i
                 nieskończoną przędzą owijają się wokoło mojej głowy. Siedzę w wagonie, po którym chodzi
                 chłopiec z dziennikami. Nie dotknę się ani jednego pasma tych nici. Nałóg szepce: tylko raz -
                 ostatni. Kupuję numer Kuriera. Naturalnie wyskakują mi z niego do oczu morderstwa, kra-
                 dzieże, rozprawy nożowe, oszustwa, areszcie...tragedia w Tyflisie. Św. Mateusz powiada:
                 Gdzie jest ścierw, tam gromadzą się orłowie. Więc boję się opisów tragedii w dziennikach,
                 w szponach bowiem ich reporterii nawet najszlachetniejsze serca zamieniają się na ścierw.
                 Istotnie wypadek niezwykły, a przynajmniej tak sensacyjny, że ostre i żarłoczne dzioby
                 drapieżnych ptaków mogą zeń wyszarpywać ogromne kawały zaledwie ostygłych ciał. Toteż
                 nad okrwawionym punktem Kaukazu zawisła chmura sępów wpatrzonych pożądliwie w swą
                 zdobycz. Leżą dwa trupy, wcale niepowszednie, nie takie bezimienne, jakie uprzątacze brze-
                 gów rzecznych i ulic znoszą do prosektoriów. Na te, gdy były żywe, rzucała przelotne spoj-
                 rzenia, a teraz wytrzeszcza oczy czcigodna plotkarka - opinia publiczna. On był nie rozwi-
                 niętym jeszcze pąkiem mężczyzny, który wszakże już ukazywał piękne barwy kwiatu, ale
                 ona? Pytanie to łechcze najwrażliwsze nerwy owych gałganiarek, które rozgrzebują wszystkie
                 śmietniki życia, owych tropicieli cudzych tajemnic, którzy wwiercają wzrok w dziurki od
                                                                                                                             161






                 kluczów i przykładają uszy do ścian sąsiadów dla wykradzenia nowin, rozdawanych znajo-
                 mym jako najsłodsze cukierki, owych kumkających i rechoczących żab, które napełniają
                 swoje bagno plotkarską ikrą. Ona była kobietą piękną, córką norweskiego lekarza, przez lat
                 kilka przyjaciółką sławnego w Europie powieściopisarza, potem żoną głośnego autora pol-
                 skiego; szlak jej życia biegł ostro łamanym zygzakiem - nosiły ją burze, ścigały płomienne
                 żądze, przywabiała literatura, a ciągle otaczał tuman zmieszanych i krzykliwych głosów, za-
                 chwytów i złorzeczeń, ten tuman, który często tak okrywa ludzi niezwykłych, że ich w nim
                 wcale nie widać. I oto nareszcie zagnana czymś aż na Kaukaz, zginęła od kuli człowieka, któ-
                 ry wraz z nią strącił się do grobu. Czy to okrwawione widmo stoi dziś przed nami z wyrazem
                 głębokiego bólu, czy wesołego bezwstydu?
                      Ile razy kimś miotają wichry, chociażby nawet nie z zewnątrz go chwytające, ale w jego
                 duszy zamknięte, zawsze można być pewnym, że jest to istota bardzo nieszczęśliwa, a tłum
                 zawsze mniema, że jest bardzo grzeszna. Każdy osobnik tego tłumu wierzy, że jeśli on tuczy
                 się i rozmnaża w sposób najprostszy i najbezpieczniejszy, nie tylko urzeczywistnia najwyższy
                 ideał życia, ale czyni to mocą swej wolnej woli, że gdyby, będąc piskorzem, zechciał, mógłby
                 od razu zostać rekinem. O tę wolę posądza i oskarża również tych, którzy od kolebki do
                 trumny nie przesuwają się na tłustych brzuchach, lecz przebiegają w szalonych podskokach.
                 Domyślna gawiedź w poszukiwaniu rozwiązania trudnych zagadek natury ludzkiej będzie
                 wpadała na najrozmaitsze przypuszczenia, tylko ominie jedno: że najdziwaczniejsze, najnie-
                 normalniejsze objawy wywołuje również konieczność. Suma rozumów najliczniejszego mo-
                 tłochu nie dosięga prawie nigdy zera, a jednakże jest on bardziej przekonany o swej mądrości
                 niż najwięksi geniusze świata. Podczas gdy przyroda dla stworzenia go najmniej zużywa
                 swych sił, on wyraźniej w sobie widzi jej potęgę niż w tych, których ona najszczodrzej obda-
                 rza swą mocą. Ateńska handlarka czosnku uważała się z pewnością za naturalniejszą od
                 Aspazji, a stróż opactwa westminsterskiego poczytuje swą duszę za godniejszą tablicę praw
                 natury niż Byrona. Tajemnice, zagadki istnieją tylko dla mędrców; motłoch wszystko zna,
                 wszystko sobie rozstrzyga; wie on z równą stanowczością, skąd powstają grady, jak dokąd
                 dąży ludzkość. Dla każdego wypadku znajdzie odpowiedni w swoim kodeksie paragraf, każdą
                 nędzę i zasługę ściśle oznaczy, bez badania, bez dociekań, bez rozważań. W sądzeniu zaś
                 wszelkich, nawet najzawilszych, spraw ludzkich stosuje tylko dwa wyroki: jednych karze
                 sromotnym pręgierzem, drugich nagradza pełnym korytem. I zdaje mu się, że jest najnie-
                 omylniejszym sumieniem świata.
                      Chociaż potomstwo Tersytesa i Meduzy w umysłowym i moralnym układzie pierwiast-
                 ków ludzkich zajmuje najniższe kręgi, właściwy motłoch nie stanowi bynajmniej wyłącznego
                 materiału nizin społecznych. Przeciwnie, tam on jest najmniej liczny i najmniej drapieżny,
                 tam dość często spotkać można diamentowe dusze, tylko nie oszlifowane kulturą i porysowa-
                 ne nędzą, tam samo życie cierpieniami i poniewierką uczy rozumu i szlachetności. Natomiast
                 gdy brutalne instynkty rozrosną się w dobrobycie, gdy drewniane mózgi wygładzą się po-
                 wierzchowną kulturą, gdy kamienne serca obrosną mchem, na którym drobne krople uczuć
                 błyszczą w słońcu pozorami pereł, wówczas motłoch staje się najgorszym i najbardziej zdra-
                 dza swoją niegodziwą naturę. Kapelusze, zdobne suknie i tużurki okrywają przejrzystą zasło-
                 ną jego puste lub zgnilizną napełnione wnętrze, spod masek i kostiumów wyglądają rozmaite
                 odmiany głupoty i okrucieństwa. Jest to staroegipski święty wół, obwieszony jedwabną kapą i
                 świecidłami, który na ołtarzu szuka trawy i nie krępuje się uroczystością chwili w dogadzaniu
                 swym potrzebom.
                      Może kiedyś, kiedyś, po długiej pracy badawczej, wiedza nasza dojdzie do tej doskonało-
                 ści, że jej mędrcy czytać będą tak wprawnie w duszach ludzkich, jak dziś w księgach. Wtedy
                 wystąpią oni w ostatnim akcie każdej tragedii życiowej i odkryją świadkom cały niedostrze-
                 galny dla nich jej psychiczny mechanizm. Dziś oni tego jeszcze uczynić nie mogą i groby
                 ofiar nieprzeniknionych pieczętują krzyżem męczeńskim. Ale to nie upoważnia motłochu do
                                                                                                                             162






                 zrywania owych pieczęci i znieważania grobów, do wyprawiania sobie rozkiełznanych orgii
                 przy trupach. Trzeba to pozostawić hienom. Bohaterka tragedii tyfliskiej, o ile jej życie potrą-
                 ciło uwagę publiczną, nie była dla naszych pragnień i pojęć wzorem moralnym, według któ-
                 rego chcielibyśmy kształtować charaktery niewieście. Ale czy my możemy objaśnić, dlaczego
                 ona przeszła taką, a nie inną kolej? Czy my możemy związać w łańcuch przyczyn i skutków
                 wszystkie momenty jej życia? Gdyby nawet oba trupy zmartwychwstały i opowiedziały nam
                 szczegółowo, co między nimi zaszło, zanim on ją i siebie zastrzelił, zrozumielibyśmy tylko,
                 że stanęło między nimi nieszczęście, że zabiło ich nieubłagane, z całej ich przeszłości zrodzo-
                 ne fatum, że za błędy odpokutowali największą karą, jaka winnych dosięgnąć może. To
                 wszystko. Czy nie dosyć? Czegóż jeszcze żąda motłoch? On łaknie uczty, więc wciska się do
                 schronienia samobójców, wpija wzrok w ich twarze, usiłuje wykraść im tajemnicę cierpienia i
                 śmierci, rad by obnażyć i obejrzeć martwe ciała, schwytać każdy drażniący szczegół i wszyst-
                 kie odkrycia wynieść z cynicznym śmiechem na rynek. On nie zbliża się do nich ani z mądro-
                 ścią, ani ze smutkiem, lecz z głodną żądzą zapuszczenia głęboko kłów w smaczny łup, roz-
                 dzierania skandalu na kawały i pożarcia go z dzikim pomrukiem. Tak rzadko mu się zdarzają
                 podobne zdobycze, więc nie daruje najmniejszego kąska. Ze ta uciecha jest zwierzęcą, że ona
                 jeszcze szerzej otwiera rany serc, na których ta tragedia wyryła się nieuciszonym bólem i nie-
                 zatartym wspomnieniem - co to obchodzi motłoch? Gdyby wiedział, że wykradłszy lub roz-
                 niósłszy ukradzioną najskrytszą tajemnicę umarłych, zabije tym żywych, nie ulitowałby się
                 nad nimi. Takim porządny motłoch jest wszędzie i zawsze.
                                                       Nr 42, z 19 października 1901
                      Precz z oczu! - Aż sumienia?
                      Ustawiczne wstrząsanie systemu nerwowego przyjemnością ciała, które jej nie wywo-
                 łuje i nie żąda; karmienie się czarnym mięsem z dodatkiem czterech salaterek sałaty dopra-
                 wionej śledziem wędzonym; nadmiar alkoholu, bez którego &laquo;wykonywanie zawodu
                 jest niemożliwe&raquo;; nadużywanie wódki, która w ustach jest wodą, a w gardle żarem;
                 życie klasztorne przy zapuszczonych żaluzjach, śród ciemności, śród spleenów nudy dni
                 chmurnych i słotnych; gwałtowne przejście z nocy dnia do płomiennego dnia nocy; bezsenne
                 znużenie w pracy; ciągły niepokój o długi, które bezustannie rosną i przepędzają kobietę z
                 jednego zakładu do drugiego; obawa jutra, w którym wszędzie jej powiedzą: Moja dziew-
                 czyno, jesteś już za stara; pobyt w szpitalu, z którego można nigdy nie wyjść; straszne po-
                 czucie istnienia poza prawem ogólnym, bez obrony i ratunku przeciwko niesprawiedliwości;
                 świadomość nieposiadania własnej woli i ulegania kaprysom i żądaniom władzy, gospodyni i
                 każdego przybysza; codzienne odczuwanie swego upośledzenia i swojej hańby - oto nie-
                 szczęśliwa służebnica zwierzęcych potrzeb mężczyzny według E. Goncourta (La filie Elisa).
                      Nasze społeczeństwo jest bezlitosne dla tych istot małej winy i ogromnego nieszczęścia,
                 więc też nasza literatura nie wypowiedziała w ich obronie ani jednego miłosiernego słowa.
                 Wspominamy o nich z obrzydzeniem, spędzamy je zarówno z kart poczytnej książki, jak z
                 chodnika ludnych ulic, pozwalamy krążyć jedynie w mrokach i pustkowiach, z dala od wraż-
                 liwych i niewinnych oczu. Przechodnie, spotkawszy gromadę okutych w kajdany zbrodnia-
                 rzów, prowadzonych na miejsce pokutnej kary, zatrzymują się, spoglądają na nich ze współ-
                 czuciem. Ale nikt, mijając sromotny pręgierz, pod którym stoi kupcząca swym ciałem jawno-
                 grzesznica, nie da jej Chrystusowego przebaczenia. Podobnież bohaterami naszych powieści i
                 dramatów bywają mordercy, ojcobójcy, oszuści, zdrajcy, panny sprzedające swe ciało przez
                 licytację konkurentom, żony bawiące się sportem wiarołomstwa, rozpustnice pod maską
                 przyzwoitości dochodzące do granic bezwstydu - wszystkie te postacie zgniłe, wstrętne, za-
                 raźliwe i gorszące uważamy za godne miejsca w sztuce i na widnokręgu dusz najbardziej nie-
                 pokalanych. Tylko te-te są wyłączone, o ile, rozumie się, nie mają salonów, nie jeżdżą powo-
                                                                                                                             163






                 zami, nie noszą strojów służących za wzór damom, które wytrzymując cierpliwie dokuczliwy
                 ucisk konwenansu, po cichu zazdroszczą im powodzenia.
                      Ale nie, czasem zniecierpliwieni i oburzeni przerywamy wzgardliwe milczenie. Zwykle
                 ktoś, kto chce złożyć publiczne świadectwo swej niewinności, kogo rozdrażniła natrętna za-
                 czepka lub tylko widok ulicznicy, wreszcie ktoś, przed kim ona zbyt często staje jako mara
                 przykrych wspomnień, wnosi skargę do trybunału prasy i daje hasło do wystąpień przeciwko
                 ćmom nocnym. Wtedy rozpoczyna się prawdziwie pospolite ruszenie bolejących ojców,
                 matek, matron, obywateli itd., całej tej rzeszy, która dostarcza wart twierdzom cnoty. Wspa-
                 niały poryw!
                      Właśnie teraz patrzymy na ten szlachetny wybuch. Jeden z dzienników zatrąbił pobudkę
                 do ataku na bezczelne nocnice, które uwijają się po ulicach uczęszczanych. Natychmiast ode-
                 zwał się cały zastęp oburzonych, prawie cierpiących od zgrozy, którzy podziękowawszy czuj-
                 nemu rycerzowi, stanęli z ostrymi piórami obok niego do boju. Naturalnie tryumf jest niewąt-
                 pliwy - ćmy będą pokonane. Chwała dzielnym obrońcom!
                      Ale jakkolwiek wygrać taką bitwę jest wielkim zaszczytem, czy wszakże głowy uwień-
                 czone zwycięskimi wawrzynami nie powinny by pomyśleć o tym, ażeby nieprzyjaciel przestał
                 istnieć i odradzać się? Przegnać wściekłe zwierzę z jednej kryjówki do drugiej, zamknąć trę-
                 dowatego bardzo łatwo, a czasem bezpiecznie, ale czy nie lepiej, chociaż trudniej, byłoby
                 wytępić zupełnie trąd i wściekliznę? Mściciele krzywd naszej moralności chcą usunąć ćmy
                 nocne z ulic, czy nie uważaliby za stosowne zużytkować swoją energię na usunięcie ich z
                 życia? Prawdopodobnie, zacny panie, który dziś tak rozpaczliwie opędzasz się napaściom
                 tego ohydnego roju plugawych owadów, pamiętasz, że jeśli nie ty, to twoi znajomi i przyja-
                 ciele kiedyś bardzo chętnie go poszukiwali, a nawet bardzo czynnie pomnażali. Prawdopo-
                 dobnie, zgorszony obywatelu, przyznajesz, że ta przeklęta instytucja jest stworzona dla męż-
                 czyzn i podtrzymywana przez mężczyzn. Prawdopodobnie słyszałeś lub widziałeś, że armia
                 bezwstydnie, która tak obraża twoje uczucia, a nade wszystko twoje oczy, rekrutuje się z istot
                 podstępnie uwiedzionych, niecnie oszukanych, nikczemnie porzuconych, z ofiar męskiej
                 zwierzęcości, rozpasania, okrucieństwa i tego właśnie bezwstydu, który cię w tych ofiarach
                 najbardziej razi. Jeżeli zaś tak wygląda rachunek sumienia męskiego i społecznego, jeżeli
                 wina, która wytwarza hańbę, jest daleko większą niż wina, która ją nosi, czy z tego stosunku
                 nie rodzi się prawo moralne, które upoważnia skrzywdzone do rzucenia krzywdzicielom na-
                 kazu:
                      - Milczeć, obłudnicy! My cierpimy strasznie za naszą łatwowierność i omyłki, a gdzie
                 wasza pokuta za naszą mękę? Na kolana przed naszą niedolą, która jest waszym dziełem!
                      Tak, mężczyzna powinien milczeć i obmyślać sposoby zmazania sromoty - własnej. Kto
                 naprzód ujarzmił istotę słabą i uczynił ją podnietą, używką i nasytem swoich namiętności, kto
                 ją samolubnie wyzyskał, upodlił, następnie zniesławioną wygnał poza granice społeczeństwa i
                 prawa, ten nie może być jej surowym sędzią. Anioł sprawiedliwości strąca go z tego siedliska
                 i każe mu pokornie stanąć w charakterze podsądnego - przed kim? Przed kobietą. Tylko ona
                 może i powinna podnieść głos skarżący, pokalana - przeciwko swemu pohańbieniu, czysta -
                 przeciwko bezkarnej samowoli względem jej płci. Gdyby kobieta uczciwa mniej dbała o wra-
                 żenia swoich oczu i gdyby ona w piętnie frymarczącej swym ciałem ulicznicy widziała odbi-
                 cie gorszego piętna występku mężczyzny, gdyby ona go wychowywała w odrazie do uwodzi-
                 cielskiego bezprawia i bezkarności, gdyby ona w ogóle nie ślizgała się wzrokiem po ze-
                 wnętrznych objawach, lecz spojrzała głęboko w ich przyczyny, nie pisałaby płytkich listów z
                 ubolewaniem do redakcji, lecz występowałaby z protestem zasadniczym, w stronę rzeczywi-
                 stej winy zwróconym. Nie przeczę, szanowne panie, że widok jaskrawo ubranych, zuchwa-
                 łych, cynicznych, natrętnych rozpustnic jest bardzo nieprzyjemny, ale wystawcie je sobie w
                 innym obrazie, kiedy one są kuszone i oszukiwane przez obłudnych mężczyzn, kiedy zostają
                 wygnane z domu rodzicielskiego, rodzą skrycie nieprawe dzieci, które podrzucają w wago-
                                                                                                                             164






                 nach kolei i bramach domów, kiedy hańba wypędza je ze społeczeństwa i pozbawia praw
                 ludzkich, kiedy w nędzy i rozpaczy pukają do zakładów najstraszniejszego zarobku, kiedy na
                 ulicach, drżąc w zimnie i szarudze, żebrzą przechodniów raczej o litość nad swoim ubóstwem
                 niż o zachwyt nad swym sponiewieranym ciałem, kiedy kroczą tą błotno-ciernistą drogą, o
                 której mówi Goncourt. Wtedy dopiero, kiedy wpatrzycie się w ten obraz, piszcie skargi do
                 dzienników. Wtedy również uwierzycie, że gdyby na zaryglowanych wrotach piekła, w któ-
                 rym cierpią te potępieniec, nie było napisu: Ci, którzy tu wchodzicie, porzućcie wszelką na-
                 dzieję, one by z niego uciekły.
                      Promień koła sprawiedliwości i miłosierdzia wydłużył się już dziś tak dalece, że sięga do
                 ostatnich, do najbardziej upośledzonych kręgów społeczeństwa. Kalecy, zwyrodniali, zło-
                 czyńcy są przedmiotem troski dusz szlachetnych, noszących w sobie pamięć dziejów i znajo-
                 mość przyczyn ludzkiej niedoli. Dlaczegóż to hasło nie objęło jeszcze najnieszczęśliwszych,
                 bo najbardziej skrzywdzonych? Likurg, który założył podwaliny domów rozpusty i uorgani-
                 zował mężczyznom swego kraju niezbędną wygodę, nie zastanawiałby się nad tym pyta-
                 niem, ale my, humaniści XX wieku, my, wyznawcy Chrystusa, my, czciciele świętej Magda-
                 leny?
                                                          Nr 44, z l listopada 1902
                      Kłamstwo
                      Gdyby Sfinks dzisiejszy dał zagadkę: co ludzie najchętniej i najpowszechniej czynią na
                 wszelkich stanowiskach i we wszystkich porach życia - należałoby odpowiedzieć: kłamią.
                 Rzeczywiście trudno byłoby wynaleźć w nich jakiś rys ogólniejszy, jakiś bardziej wspólny
                 mianownik, mieszczący w sobie niezliczone różnice ich charakterów. To już nie grzech, nie
                 wada, nie występek, lecz bądź złe konieczne, bądź cnota praktyczna. Społeczeństwo -
                 powiada jeden z badaczów tego objawu - wymaga prawie rozkazująco pewnego minimum
                 kłamstwa lub udawania; dopiero gdy kłamstwo przekroczy to minimum, staje się antyspo-
                 łecznym.
                      Toteż kłamią dzieci, dojrzali i starcy, kłamią uczciwi i łotry, kłamią w nauce, sztuce, po-
                 lityce, w stosunkach publicznych i prywatnych - wszędzie. Kłamstwem są teorie naukowe, z
                 pogwałceniem prawdy dopasowane do interesów stronniczych, kłamstwem poematy z podro-
                 bionymi uczuciami, kłamstwem obrazy fałszujące rzeczywistość, kłamstwem umowy pod-
                 stępne, związki obłudne, kłamstwem domy, w których mieszkamy, odzież, którą nosimy, uli-
                 ce, po których chodzimy, kłamstwem sklepy, banki, szkoły, przytułki itd. Kłamstwo to nie
                 robaczek dający się łatwo wytępić, ale olbrzymi głowonóg, oplatający całą ludzkość. Nic też
                 dziwnego, że ono nie jest już dziś jedynie przedmiotem moralizujących książek dla dzieci,
                 lecz wystąpiło jako wielkie zagadnienie psychologiczno-społeczne.
                      Chociaż człowiek oswoił się z tą swoją naroślą moralną, chociaż dostarcza ona stale i
                 powszechnie włókien pewnym tkankom jego życia, jednakże czuje on więcej lub mniej wy-
                 raźną tęsknotę do prawdy i rozumie, że owo złe konieczne nie przestaje być złem. Nawet
                 wtedy, kiedy uznajemy, że trzeba taić przed suchotnikiem niebezpieczny stan jego zdrowia,
                 że trzeba na wojnie udzielić fałszywych objaśnień wojsku nieprzyjacielskiemu, że trzeba
                 zbrodniarzowi dać mylne wskazówki, nawet wtedy dostrzegamy, że w tych naszych czynach
                 pożytecznych tkwi jądro moralnie trujące. Więc postawieni pomiędzy niezbędnością prak-
                 tyczną fałszu a głębokim do niego wstrętem, pytamy siebie, czy. on stanowi nieunikniony
                 pierwiastek istoty życia społecznego,. w jaki grunt dusz ludzkich zapuszcza swe korzenie i
                 jakie warunki sprzyjają jego rozwojowi.
                      C. Melinard poświęcił temu przedmiotowi ciekawy artykuł w miesięczniku francuskim
                 La Revue. Według niego dziecko rodzi się prawdomównym, dopiero uczy się kłamać przez
                 gry (zabawy), naśladownictwo i wpływy otoczenia. Tę naukę utrwalają w nim korzystne jej
                                                                                                                             165






                 owoce, grzeczność, wstyd i inne uczucia wymagające obłudy, a wreszcie wyobraźnia, która
                 często bez celu, a przynajmniej bez rachuby, przędzie niebywałe zmyślenia. Autor dzieli
                 kłamstwo na grupy i wyprowadza całą ich psychologię, ktorą pomijam, gdyż w tej chwili
                 idzie mi głównie o społeczną stronę sprawy. Ponieważ nie ma ludzi bezwzględnie szczerych
                 - mówi on - przeto w rzeczywistości składają oni dwie kategorie: jedni zadowalają się prze-
                 ciętną miarą kłamstwa, wymaganą przez życie społeczne, drudzy zaś wychodzą poza nią i
                 kłamią zawsze, ile razy potrzebuje tego ich interes. Jaka jest owa przeciętna miara? Jak ją
                 wynaleźć i oznaczyć? Kiedy u nas przed trzydziestu laty zaczęto rozpowszechniać teorię
                 Darwina, usiłowano jej wyznawców powstrzymać, a nawet zbezcześcić argumentem, że ona
                 jest szkodliwą dla naszego społeczeństwa, którego zdrowie wymaga biologii niepraw-
                 dziwej. Skutki przekonały, że to kłamstwo nie było nam potrzebne i nie zaraziło wcale nasze-
                 go zdrowia, a jednakże przez swych obrońców uważane było za społecznie nakazane.
                 Kiedy w pewnej książeczce popularnej wyłożono geologiczną teorię Lyella, piastunowie pro-
                 stoduszności również zasłaniali ją przed tym mroźnym podmuchem i dowodzili pożytku
                 ciepłego kłamstwa w nauce o powstawaniu ziemi. I tu ich obawy okazały się płonne: Lyell
                 nikogo nie zabił i nie zdemoralizował. Słowem, minimum niezbędnego społecznie kłamstwa
                 nie da się nigdy określić, a jako zasada może usprawiedliwić wszelkie nadużycia nietoleran-
                 cji. Więc nie należy nigdy kłamać? Każde tego rodzaju pytanie stawia nam zawsze przed
                 oczami chorych nie znoszących prawdy swojego stanu, matki w białych szatach zwodzące
                 swych synów na szafocie nadzieją ułaskawienia, magnetyzerów ludowych, rozniecających w
                 tłumie zapał przesadą, i tym podobne przykłady klasyczne, przytaczane zwykle na obronę
                 kłamstwa. Ale chociażby te wypadki istotnie dowodziły jego użyteczności, wszystkie one
                 należą do położeń złych. Czyli kłamstwo jest środkiem ratunkowym, ale nigdy leczniczym,
                 usuwa ono czasem groźbę natychmiastowego niebezpieczeństwa, ale niszczy organizm mo-
                 ralny. Istotnym źródłem kłamstwa - powiada słusznie Melinard - jest nieprawidłowość ży-
                 cia, którą przede wszystkim trzeba usunąć, jeśli chcemy pozbyć się tego nieszczęsnego le-
                 karstwa. Społeczne rusztowanie stosunków ludzkich jest tak wątłe, nienaturalne, spróchniałe,
                 że dla utrzymania go w mocy trzeba posługiwać się wiązaniem w istocie swej nikczemnym -
                 obłudą. Dopóki ono będzie takim, jakim jest, kłamstwo zachowa swą siłę obowiązującą i
                 wszystkie etyki go nie zmogą. Człowiek będzie z kazalnicy rzucał gromy na maski i, zszedł-
                 szy z niej, włoży maskę.
                      Nie ulega jednakże zaprzeczeniu, że w społeczeństwach dzisiejszych objawia się znaczna
                 (zależna od ich wewnętrznego ustroju) różnica prawdomówności. Szwedzi daleko mniej kła-
                 mią niż Chińczycy, Francuzi mniej niż Hiszpanie. A my? My kłamiemy strasznie. Kłamiemy
                 bowiem nie tylko z powodów i nawyknień ogólnoludzkich, ale także ze swoistych, spoczy-
                 wających bądź w sieci warunków życiowych, bądź też w naszej naturze duchowej. Każdy
                 może to stwierdzić, że człowiek nieszczęśliwy ma większą skłonność (i rację) do kłamstwa
                 niż szczęśliwy, ubogi - większą niż bogaty, niewolnik - większą niż pan. Pierwsi są zmuszeni
                 częściej używać tej drogi dla wyjścia z trudnych położeń i częściej ta jedna im tylko pozosta-
                 je. Nie bez pewnej słuszności ktoś wyrzekł, że najwierniejszym przyjacielem niedoli jest
                 kłamstwo. Czy podziemna, wilgotna nora nie stanowi fałszu mieszkania ludzkiego? A cóż
                 nam odpowie żyjąca w niej nędza? - Nie mam innego przytułku.
                      Całe narody, jak osobniki obdarzone bujną wyobraźnią, usiłują przetwarzać rzeczywi-
                 stość, zaprawiając swe czyny i słowa przesadą lub zmyśleniem. Imaginacja, zdaje się, jest
                 najmocniejszą z władz naszej duszy. Objawiła się ona we wspaniałych tworach sztuki, dała
                 życiu naszemu w pewnych chwilach wielki rozmach i polot, ale zarazem rodziła kłamstwa.
                 Do badań ścisłych - matematycznych, przyrodniczych, lingwistycznych - nie mamy zdolno-
                 ści, a mamy odrazę, natomiast do badań, w których fantazja może szeroko rozpostrzeć skrzy-
                 dła, jak w historii, czujemy szczególne upodobanie. Nasza filozofia jest pasmem rojeń, nasza
                 socjologia - sielanką, a wszelką prawdę naukową, która obraża interes lub tradycję, chowamy
                                                                                                                             166






                 w szczelny futerał. Posłuchajcie krytycznie opowieści o jakimś zdarzeniu, przeczytajcie w
                 naszych dziennikach sprawozdania, opisy wypadków, biografie, nekrologi itd., nie dostrzeże-
                 cie nawet chęci utrzymania się w przedmiotowości. Są to z nielicznymi wyjątkami większe
                 lub mniejsze, świadome lub bezwiedne kłamstwa. Mamyż z tego się leczyć? Energicznie i
                 troskliwie. Ale czy mamy się potępiać? Nie. To nie występek, ale irrégularité de la vie -
                 jak mówi Melinard. Naszym obowiązkiem jest zawsze pamiętać o fatalnym wpływie warun-
                 ków życia i właściwościach ducha naszego, o tym wreszcie, ażeby nie powiększać sztucznie
                 potrzeby nieszczerości i nie widzieć w niej zasady społecznie nakazanej tam, gdzie ona jest
                 tylko bezcelową lub szkodliwą obłudą. Wraz ze wszystkimi ludźmi skazani jesteśmy na po-
                 stęp ku prawdzie i wyłamanie się z kłamstwa, starajmy się więc tego przeznaczenia nie opóź-
                 niać.
                                                            Nr 6, z 6 lutego 1904
                      Do duchów wskrzeszonych
                      W państwie pruskim nie ma Polaków, są tylko Prusacy mówiący po polsku.
                      Jedyną drogą do przyszłości dla poddanych pruskich mówiących po polsku jest jak naj-
                 prędsze i zupełne zgermanizowanie się.
                      Niech poddani pruscy, mówiący po polsku, zniemczą się całkowicie, wtedy rząd ich
                 równouprawni z innymi obywatelami kraju.
                      Nie odstąpimy nigdy, nie damy sobie wydrzeć i nie pozwolimy na wyodrębnienie naro-
                 dowe dzielnic z dawna germańskich, później należących do byłej Rzeczypospolitej Polskiej, a
                 ostatecznie odzyskanych naszą krwią i podniesionych naszą kulturą.
                      ,,W ziemie Poznańskiego, Prus Wschodnich i Śląska musi głęboko zapuścić korzenie las
                 niemiecki, bo to jest gleba przez Opatrzność dla niego wybrana.
                      Naszym prawem jest rozkazywać, a ich obowiązkiem słuchać.
                      Zmartwychwstańcie, duchy czterech Potockich, biskupów Krasińskiego i Rybińskiego,
                 wszystkich wreszcie patriotów z końca XVIII wieku, i słuchajcie! Tak mówią ci, których
                 przodkowie zaledwie przed trzystu kilkudziesięciu laty otrzymali wspaniałomyślną łaską
                 królów polskich prawo niepodległego istnienia! Tak mówią ci, których przodkowie przed stu
                 kilkunastu laty zapewniali nas o swojej serdecznej przyjaźni. I wy wierzyliście tym zapew-
                 nieniom, ogłosiliście je nawet za dogmat patriotyzmu. Pamiętacie wszakże (w roku 1788),
                 król pruski nazwał się w swej nocie najdawniejszym sprzymierzeńcem Rzeczypospolitej, na
                 co Suchodolski zawołał w sejmie: Nota pruska to wolność! Wszakże ten rozkochany w Po-
                 lakach monarcha chciał z nimi zawrzeć wieczyste przymierze i przysiągł, że chce dla nich
                 spełniać tylko dobre usługi. Z najświętszą zgrozą oburzał się na pogłoskę przypisującą mu
                 wrogie zamiary i zaręczał, że byłby pierwszy do oparcia się nowemu podziałowi Polski.
                 Spodziewam się - pisał - że to oświadczenie, uspokajające umysły, zbije odgłos, który krzyw-
                 dzi mój osobisty charakter i sprzeciwia się moim zasadom i uczuciom ku narodowi polskie-
                 mu! 5 Ach, jak wy upajaliście się tymi słowami! Z takim zachwytem powtarzaliście ustęp z
                 listu Fryderyka Wilhelma do Lucchesiniego: Więcej ja zrobię, niż Polacy mają prawo ode
                 mnie wymagać, możesz więc usunąć ich obawy. Przecież to o biskupie Rybińskim mówi
                 Kitowicz: Jeżeli kto się poważył powiedzieć przy nim, że alians z królem pruskim nie jest
                 potrzebny, a tym bardziej że jest niepożyteczny, zaraz się rozżarzał żarliwością, jak gdyby mu
                 kto ognia za nadry nasypał. Wreszcie Stanisław August, który najdłużej opierał się ściślej-
                 szemu związkowi z pośrednikiem narodów, przyznał ostatecznie: Jeżeli pójdziemy z kró-
                 lem pruskim grzecznie, z kawalerską, że tak powiem, poufałością, to króla tego zdewinkuje i
                 sprawi, że on sam potępi i odrzuci radę tych, którzy zastarzałą, a już dziś zhańbioną [!] poli-
                 tyką za jedyny grunt własnych awantażów zakładają szkodę sąsiada. Czy to wszystko przy-
                 pominacie sobie, duchy członków stronnictwa patriotycznego? Przypominacie sobie, jak
                                                                                                                             167






                 Fryderyk Wilhelm i jego posłowie przekonywali was w długich rozmowach i pismach, że
                 możecie bez obawy i skrupułu oddać Prusom Gdańsk i Toruń, że to ustępstwo będzie raczej
                 formalne niż istotne, że ono Polsce przyniesie olbrzymie korzyści, a sąsiadowi - tylko wygo-
                 dę, niezmiernie kosztowną? Jakże niewiele brakło, ażebyście mu byli ofiarowali ten podarek!
                 Z jakąż wzgardą odpieraliście podejrzenia tych, którzy w was budzili niewiarę do umizgów
                 Mefistofelesa pruskiego! To nic nie znaczy, dowodziliście, że on w najważniejszych spra-
                 wach ogranicza się tylko na zobowiązaniach słownych, trzeba postępować z nim grzecz-
                 nie, a ten kawaler nie zawiedzie. Prawda, nie wiedzieliście, że sidłający was Lucchesini po
                 zawarciu traktatu pisał do swego pana: Teraz, kiedy już mam w ręku tych ludzi i kiedy przy-
                 szłość Polski jedynie od naszych kombinacyj zawisła, kraj ten posłużyć może WKMości za
                 teatr wojny i zasłonę od wschodu dla Śląska albo też będzie w rękach WKMości przedmiotem
                 targu przy układach pokojowych. Cała sztuka z naszej strony jest w tym, aby ci ludzie nicze-
                 go się nie domyślali i aby nie mogli przewidzieć, do jakich ustępstw będą zmuszeni w chwili,
                 gdy WKMość za swe usługi zażądasz od nich wdzięczności. Prawda, że domyślność i
                 przewidywanie, czyli zdolność polityczna była najsłabszym nerwem naszej działalności
                 jako mężów stanu. Ale ostrzegawcze znaki wydobywały się na wierzch.. Ten sam Lucchesini
                 rzekł do Stanisława Augusta w przystępie szczerości: Przyznam, że my, Prusacy, krzywdzi-
                 my was, ale jeśli Polska z nami aliansu nie zrobi, to my jeszcze bardziej was. krzywdzić bę-
                 dziemy, a do kogóż będzie miała rekurs sama jedna, bez żadnego sprzymierzeńca? Król
                 przecie tego wyznania nie zataił. Zresztą sam wódz patriotów, Ignacy Potocki, poznawszy
                 propozycje traktatu, zawołał: Za wodę rzeczną chce on wina Bordeaux, a Bóg wie, ile zażą-
                 da, gdy nam poda Madery! Mimo tych przeczuć, spostrzeżeń, zastanawiających objawów,
                 całą gromadą połykaliście zdradziecką wędkę z przynętą czułych słów i krzyczeliście w unie-
                 sieniu: tak nam lekko stąpać pod przyjacielską opieką króla pruskiego! Zobaczcie w teraźniej-
                 szości, czym się stała ta opieka i przyjaźń. Poznajcież katechizm polityki pruskiej względem
                 Polaków, którego każde przykazanie kończy się groźbą zagłady; przeczytajcie mowy parla-
                 mentarne i artykuły dziennikarskie krzyżackich Katonów, których każdy wywód kończy się
                 wnioskiem: praeterea censeo Poloniom delendam esse; posłuchajcie najbrutalniejszych
                 obelg, jakimi oni bez powodu i miary raczą swych niewolników za waszego czasu tytułowa-
                 nych braćmi. Dowiedzcie się, że lud polski na Śląsku w ustach fabrykantów niemieckich na-
                 zywa się polską świnią lub polskim bydłem, a jego język jest według nich podłą gwarą.
                 Nieszczęsne mary, czy wy pojmujecie okropność waszej omyłki? Czy miałybyście odwagę
                 żyć teraz śród jej następstw?
                      Jednakże my was nie oskarżamy tak dalece, jak by upoważniały skutki waszego błędu.
                 Rzeczywiście można było i należało okazać więcej rozwagi, więcej rozumu politycznego, bo
                 przecie już wtedy były wydane pisma Fryderyka II, a w nich jego szczere wyznania samolub-
                 stwa, które miały dostarczyć reguł praktycznych jego następcy; już za waszego życia środki i
                 cele polityki pruskiej były dosyć odsłonięte, a liczne jej matactwa uwidoczniły się w losach
                 waszego narodu. Tak jest, ale znowu na waszą obronę przyznać trzeba, że najdalej sięgające i
                 najpodejrzliwsze jasnowidztwo nie mogło przewidzieć, że stanie się to, co się stało i dziś sta-
                 je. Niemcy były bądź co bądź szczepem oświeconym i szły ku przyszłości szybkim krokiem
                 rozwoju kulturalnego. Nikt więc nie mógł przypuszczać w końcu XVIII wieku, że one za lat
                 sto cofną się. Właściwie nawet nie jest to cofnięcie się, lecz zboczenie na taką drogę, na której
                 żaden naród cywilizowany nigdy nie był. Bo na całym globie ziemskim, oprócz Prus, nie ma
                 dziś państwa, w którym by rząd surowo karał innoplemiennych swych urzędników za używa-
                 nie języka ojczystego w stosunkach prywatnych i rodzinnych. Na całym globie ziemskim,
                 oprócz Prus, nie ma państwa, w którym by rząd nie pozwalał swym innoplemiennym urzędni-
                 kom składać oszczędności w bankach i kasach, założonych przez ich rodaków. Na całym glo-
                 bie ziemskim, oprócz Prus, nie ma państwa, w którym by rząd zakazywał doręczania listów
                 adresowanych w języku swych innoplemiennych poddanych. Na całym globie ziemskim,
                                                                                                                             168






                 oprócz Prus, nie ma państwa, w którym by najwyższy sąd skazywał na grzywny ojców inno-
                 plemiennych, posyłających swe dzieci do wyższych zakładów naukowych za granicę. Na ca-
                 łym globie ziemskim, oprócz Prus, nie ma państwa, w którym by redaktorzy innoplemienni za
                 wykroczenie prasowe zakuwani byli od razu w kajdany przed wyrokiem. A takich odrębności
                 można by wyliczyć jeszcze więcej. Ze one kiedyś przygniotą i rozmiażdżą przytulonych do
                 łona pruskiego Polaków, o tym nie śnili nawet przeciwnicy uwiedzionych przez kusicieli
                 Fryderyka Wilhelma w Polsce. Są to nieprawdopodobieństwa leżące poza obrębem najpomy-
                 słowszej w potwornościach wyobraźni.
                      Chociaż więc ofiarom polityki pruskiej w dzielnicach dawnej Rzeczypospolitej Polskiej
                 muszą ciągle stawać przed oczami duchy grzesznych fatalną naiwnością patriotów złowio-
                 nych w sidła Hertzbergów, Lucchesinich i Goltzów, jednakże nawet w największym rozżale-
                 niu i bólu nie skazalibyśmy ich na powtórne życie w obecnych warunkach, do których wy-
                 tworzenia nieopatrznie przyczynili się. Taka nauka byłaby dla ich winy zbyt bolesną. Ale
                 przerwać na chwilę spokój ich snu wiecznego i ukazać im widok udręczenia ich potomków -
                 to godziłoby się, ażeby wróciwszy do ziemi, wypowiedzieli jej swe żale, od których by ona
                 zatrzęsła się.
                                                         Nr 39, z 24 września 1904
                      Cywilizacja a kultura
                      Jeden z badaczów angielskich utrzymuje, że nawet najbardziej rozwinięte narody euro-
                 pejskie zaledwie wyszły z cywilizacji i znajdują się dopiero w okresie niższej kultury. Do
                 narodów tych zalicza on obok Amerykanów północnych i Anglików, także Niemców. Na
                 pozór zdaje się, że jest to przesada i że różnica między cywilizacją a kulturą nie da się okre-
                 ślić wyraźnie. W istocie jednak pogląd to słuszny. Jeżeli bowiem jakiekolwiek społeczeństwo
                 nowoczesne, w którym np. istnieją bardzo surowe przepisy moralno-prawne, zestawimy w
                 myśli z takim, w którym ogół mieć będzie naturalne pragnienia życia moralnego, to dostrze-
                 żemy zaraz różnicę. W pierwszym ludzie są cywilizowani, bo strzegą się wykroczeń, w dru-
                 gim są kulturalni, bo mają do nich odrazę. Między powstrzymywaniem się od kradzieży a
                 wstrętem do niej, niezależnym od żadnego przymusu zewnętrznego, spoczywa ogromny sto-
                 pień udoskonalenia. Kant, który za szczyt moralności uważał spełnianie obowiązku wbrew
                 chęci i zadawanie dla niego gwałtu naturalnym upodobaniom, nie przeczuwał, że kiedyś jego
                 ideał uznany będzie za pośledniejszy gatunek etyczny, właściwy cywilizacji, ale nie wystar-
                 czający kulturze. Jednocześnie wszakże miałby tę pociechę, że jego rodacy postępują według
                 praktycznego rozumu.
                      Rzeczywiście Niemcy stanowią klasyczny typ narodu cywilizowanego, który jeszcze nie
                 wzniósł się do kultury. Organizacja życia jest tam po prostu wspaniała, ład bezprzykładny,
                 zdolność kojarzenia sił zdumiewająca, pracowitość bajeczna, ścisłość nieporównana. Zdaje
                 się, że oni wydajność energii ludzkiej podnieśli do najwyższego punktu i nadali jej objawom
                 prawidłowość niewzruszoną. Wobec ich porządku życie każdego innego narodu przedstawia
                 obraz chaosu, przypadkowości i fantastycznego zamętu. Ich ustrój społeczny jest maszyną,
                 która, jak każda maszyna, nie zna miłosierdzia, tylko swój cel, i która przez wszystkie stosun-
                 ki przepuszcza ostre noże regulaminu, obcinające bez litości to, co się w nim nie mieści. Mają
                 oni również w sobie dokładność i sumienność narzędzi mechanicznych. Odmierzają i odwa-
                 żają rzeczy tak rzetelnie, jak metry i kilogramy, bez dodatku ze strony wyobraźni. Uczony jest
                 tam tak ścisły, jak buchalter, a urzędnik tak skrupulatny, jak lekarz. Ile razy ogólnie charakte-
                 ryzujemy jakąś masę ludzką, zawsze ktoś złapie na lasso wyjątki, które zaprzeczą regule.
                 Więc łatwo też przytoczyć wiele wypadków, w których te rysy śród Niemców nie występują.
                 Ale nie ulega wątpliwości, że one w ich naturze stanowią przewagę. Niemiec zasłużenie zy-
                                                                                                                             169






                 skał sobie w świecie sławę doskonałego instrumentu, jak wyborny mikroskop, karabin, ma-
                 nometr lub fortepian. Jest w każdym użytku precyzyjny.
                      Mimo tej wysokiej cywilizacji zdradza on ciągle wydzierającą się spod niej dzikość.
                 Zwłaszcza w ostatnich latach nie tylko w interesowanych zgrozę, ale w bezstronnych świad-
                 kach zdumienie wywołały objawy barbarzyństwa niemieckiego, które pozornie nie dadzą się
                 pogodzić z duchowym rozwojem tego narodu. Okrucieństwa kolonizatorów germańskich w
                 Afryce zaćmiły epokę wielkich odkryć, zdobyczy i gwałtów hiszpańskich w Ameryce. Nie
                 wynikły one bowiem nawet z walki, ale były po prostu ohydną igraszką i przyjemnością dra-
                 pieżnych instynktów. Trudno byłoby znaleźć w Europie drugą armię, gdzie by oficerowie i
                 feldfeble stawali przed sądem za znęcanie się na żołnierzach w setkach i tysiącach udowod-
                 nionych wypadków. Trudno byłoby również znaleźć drugi sąd wojskowy, który by oficera za
                 zabicie pijanego, a nie salutującego mu żołnierza skazał na paromiesięczny areszt. Trudno
                 byłoby wreszcie znaleźć drugie państwo, gdzie by ojców pociągano do odpowiedzialności
                 karnej za to, że ich synowie kształcą się w wyższych zakładach naukowych za granicą.
                 Wszystko to się stało i było możliwym w Niemczech? Dlaczego?
                      Podobno my najczęściej zadajemy sobie to pytanie, gdyż nasi bracia spod orła pruskiego
                 dają mu ciągle sposobność do okazania ostrości swych szponów. Nie będę tu wyliczał po-
                 wszechnie znanych kijów, rózeg, sztyletów, tortur, wynalezionych i stosowanych przez tzw.
                 politykę antypolską, zauważę tylko, że o ile jedne z tych narzędzi mogą być do pewnego
                 stopnia usprawiedliwione względami państwowymi, tj. potrzebami uprawnionego gwałtu, o
                 tyle inne służą wyłącznie do zadowolenia barbarzyństwa. Niedawno np. pruski minister
                 oświaty wydał tajemny okólnik, zabraniający nauczycielom poza szkołą, a nawet w swych
                 rodzinach, używać języka polskiego. Zaznaczyć należy, że i takie rozporządzenie byłoby
                 niemożliwe w innym kraju. Ale czego ono dowodzi? Braku moralnej kultury w Niemczech.
                 Gdy tresują psa, to go uczą wystawiać i aportować zwierzynę tylko biciem. Gdy uczą w
                 szkole dzieci, to również wpychają im wiedzę kijem. Gdy ćwiczą rekrutów, to wszelką nie-
                 pojętność karzą kułakiem lub kolbą. W ogóle przymus - wewnętrzny i zewnętrzny - ten przy-
                 mus, który rozczulał Kanta na równi z gwiaździstym niebem, jest naczelną zasadą urządzeń i
                 działań tego narodu. Nie próbował on siłą przynaglić bydła, ażeby się pokryło rybią łuską, lub
                 ryb kształcić w śpiewie, bo mu to niepotrzebne, ale podobnego gwałtu dokonywa na ludziach.
                 Nauczyciele-Polacy w Prusach są tak przerażeni surowością i uciskiem rządu, że w ogromnej
                 większości nie śnią nawet o jakimś oporze przeciwko jego woli. Ale jemu nie wystarczają ci
                 złamani, strwożeni, podeptani służebnicy, trzeba ich jeszcze dosięgnąć zakazem w najtajniej-
                 szych zaułkach ich życia, tam gdzie oni już nie spełniają żadnej funkcji państwowej, tylko w
                 ukryciu wydają stłumione dźwięki mowy, której się w dzieciństwie nauczyli. To już nie ro-
                 zum stanu, ale żądza zaspokojenia barbarzyńskiego popędu, który się przyczaił pod skorupą
                 cywilizacji.
                      W takich to właśnie objawach odsłania się niedorozwój albo kalectwo społeczeństw na-
                 wet bardzo ucywilizowanych, mianowicie brak kultury. Obecnie największym on jest u
                 Niemców. Zdarzają się w ich życiu fakty tak niewątpliwego barbarzyństwa, że można by je
                 przenieść w obyczaje ludów pierwotnych. Ale naturalnie - chociaż w mniejszej mierze - cała
                 Europa, która pielęgnuje militaryzm, oszczędza na oświacie i podszywa etykę polityką, do-
                 tknięta jest tym brakiem, którego zapełnienie należy do najważniejszych jej dążeń. Jedni
                 świadomie to wyznają, drudzy bezwiednie czują, że pomimo olbrzymich skoków w postępie,
                 pomimo wspaniałych wynalazków, tryumfów wiedzy, rozkwitu sztuk, śród wielkiego blasku i
                 bogactwa cywilizacji żyje stara ciemnota i nędza, która już dawno zamrzeć powinna. Ten
                 nasz mądry, elegancki, wystrojony świat zdradza ciągle nałogi barbarzyńcy i czasem tak dzi-
                 ko syknie, roześmieje się lub ujmie maczugę, jak gdyby nad ukształceniem go nie pracowały
                 tysiące lat. Bo on nie ma jeszcze wysokiej kultury, dopiero te niezliczone i rozmaite prądy,
                 które go przenikają z hasłami humanizmu, chcą mu ją dać. I wreszcie dadzą, a wtedy następne
                                                                                                                             170






                 pokolenia dziwić się będą, że my umieliśmy jednocześnie żyć w różnych i bardzo od siebie
                 oddalonych obrazach rozwoju, mieć upodobania jaskiniowców i wytwornisiów pałacowych.
                 Wtedy wszelkie hakatyzmy, szowinizmy, nacjonalizmy, prześladowania wiar, przekonań i
                 narodowości spoczną w muzeum historii, jak spoczęły w nim krwawe ofiary z ludzi, miedzia-
                 ni bogowie z rozpalonym wnętrzem i panowie karmiący ryby ciałem swoich niewolników.
                 Pp. Bulowy, Hammersteiny i tym podobne gatunki przeżytkowe są jaskiniowcami w kulturze
                 nowoczesnej.
                                                       Nr 41, z 13 października 1906
                      Przeklęte pokolenie
                      Czy ci nasi wojacy rozmaitych obozów polityczno-społecznych, którzy się tak namiętnie
                 zwalczają, szkalują i kąsają z tak zaciekłym hargotem, jak kłąb zagryzających się psów, czy
                 oni rozstrzygają między sobą jakąś sprawę ogólną, a bodaj nawet partyjną? Bynajmniej. Po
                 najdłuższym i najzajadlejszym nurzaniu się wzajemnym w błocie, po najgłębszym zapuszcze-
                 niu kłów i szponów, zarówno zapaśnicy, jak ich sztandary pozostaną na swych stanowiskach.
                 Obecna ślinowo-pazurowa kampania niczego nie rozwiązuje, niczego nie rozcina i niczego
                 nie zmienia. Bo to nie jest walka stronnictw, żywiołów warstw społecznych, to jest igrzysko,
                 jakie u nas co pewien czas wyprawia fatalizm dziejowy. Wtedy występuje na scenę pokole-
                 nie przeklęte, które rozbiera między siebie naczelne role i wbrew wszelkim regułom. zdro-
                 wego rozsądku i najoczywistszym wskazaniom życia wpycha naród na błędną drogę i wpro-
                 wadza go w trzęsawisko, z którego on potem wydobywa się przez dziesiątki i setki lat. Wtedy
                 już nie na jednostki, ale na ogół pada ślepota, ogarnia go obłęd, szalony impet ku własnej
                 zgubie, zupełna bezwrażliwość rozumowa. Nieraz drobne odchylenie w inną stronę kierunku
                 dążeń uratowałoby go od strasznej katastrofy, ale on właśnie tego maleńkiego ruchu nie zrobi,
                 on właśnie będzie najstaranniej go unikał. Tak było na zrywanych sejmach i warcholskich
                 konfederacjach, tak było w niezliczonych buntach lub hołdach wiernopoddańczych. Rzecz
                 szczególna, w narodzie, który przez całe swe życie niepodległe był zakochany nawet w roz-
                 hulanej i rozwięzłej swobodzie, zanika coraz bardziej umiłowanie i zrozumienie jej, a nato-
                 miast rozwija się talent i gust do niewoli. Trudno wyobrazić sobie jakikolwiek inny, który by
                 z większą godnością, wytrwaniem i mocą znosił tak straszny ucisk, jak my znosiliśmy do
                 ostatnich lat po utracie samoistności. Umieliśmy bohatersko wytrzymać najpotworniejsze
                 prześladowania, najwymyślniejsze tortury i najsromotniejsze gwałty, umieliśmy w tych wa-
                 runkach nie tylko zachować swój byt, ale wyrobić ogromny kawał pięknej kultury swojskiej,
                 podnieść swoją zamożność, zapełnić rzeczywistym bogactwem skarbce literatury i sztuki.
                 Zdawało się, że jeśli kiedykolwiek odzyskamy bodaj ograniczoną wolność, skorzystamy z
                 niej tak, że będziemy przedmiotem podziwu świata. Pozwólcie mi tylko lżej odetchnąć -
                 wołał duch polski - wypuście mnie z ciemnych podziemi, dajcie przestwór słoneczny, a ja
                 wam pokażę, dokąd sięgają moje skrzydła. Po części spełniło się to życzenie - i co widzimy?
                      Widzimy przeklęte pokolenie, które znowu przywali naród olbrzymim głazem. Prawie
                 już tylko teoretyczną wartość dla naszej ciekawości ma pytanie: po jakiej linii posunie się
                 najbliższa przyszłość Rosji? Czy i jaką będzie Duma, co ona uchwali, co względem nas po-
                 stanowi, bo dziś taką posiada dla nas wagę, jak dla Poznańczyków skład i rezolucje sejmu
                 pruskiego. My w każdym razie na ciało prawodawcze rosyjskie, które o naszej doli zawyro-
                 kuje, żadnego wpływu mieć nie będziemy. Nam bowiem już wcale nie chodzi o to, ażebyśmy
                 padli wielką wagą na szalę losu państwa rosyjskiego, ażebyśmy w nim zdobyli możliwie naj-
                 lepsze położenie, ażebyśmy do tej bardzo trudnej misji powołali spomiędzy siebie wszystkich,
                 którzy są naszą siłą, naszym geniuszem i naszą niezłomną wolą, ażebyśmy rozegrali decydu-
                 jący turniej polityczny, lecz tylko o to, ażebyśmy za pomocą wojny domowej zajęli takie sta-
                 nowiska w kraju, z których najbliżej sięgnąć ręką po władzę i najpewniej ją pochwycić. De-
                                                                                                                             171






                 mokracja Narodowa, zwycięska w kampanii wyborczej, zebrawszy swoje przedstawicielstwo
                 z jednostek maleńkiej miary, a nieraz godnych zaledwie uczestniczyć w dozorze parafialnym
                 lub ochotniczej straży ogniowej, nie troszcząc się nawet o staranniejszy werbunek z własnych
                 szeregów, tym lekceważeniem dowiodła, że zrzeka się akcji politycznej w wielkim stylu. Par-
                 tie socjalistyczne, odmówiwszy udziału w Dumie i wywołując bezmyślny a rujnujący zamęt
                 w kraju, zaświadczyły również, że mniej dbają o wyłamanie narodu z dotychczasowej jego
                 oprawy w państwie niż o porachunki wewnętrzne. A zarówno pierwsze, jak ostatnie, do daw-
                 nego dodały nam nowy system tyranii: mamy rewolucyjne wyprawy karne, rewolucyjne sądy
                 polowe, kontrybucje, rabunki, morderstwa, prześladowania, gwałty, zatrucie sumień sławie-
                 niem zbrodni, przerażający przypływ dzikości, a odpływ kultury, żyjemy bezbronni i ogoło-
                 ceni z wszelkiego bezpieczeństwa, patrzymy na kaskady krwi, kraj zamienił nam się w
                 szlachtuz, w puszczę pełną jaskiń bandyckich. Wszystko to nie tylko osłabia i rujnuje społe-
                 czeństwo, ale zmniejsza jego znaczenie wobec tych, którzy je wprowadzają do swojej rachu-
                 by. Przed rokiem jeszcze byliśmy dla starej i młodej Rosji czymś, siłą, atutem, czynnikiem
                 politycznym pierwszorzędnym, dziś jesteśmy drobiazgiem, słabością, poślednią kartą, wirem
                 rozszalałych furii. Kto dziś liczy się z nami? Czy rosyjski ruch rewolucyjny, który się przeko-
                 nał, że rozkiełznaliśmy najgorsze instynkty i lubujemy się ich dziką orgią? Czy ruch refor-
                 matorski, któremu urągamy w organach stronnictwa głoszącego my to naród. Czy wreszcie
                 rząd, który zasadniczo naszego położenia zmienić nie chce i nie może, który ciągle naszą
                 Proteuszową naturę szyderczo zaznacza? Od kogo my się spodziewamy łaski lub sprawiedli-
                 wości? Od jakiegoś błazeńskiego fanfarona, który wysoko dmucha z wyżyn dziennikarskich?
                      Oskarżenie krąży ciągle w naszej opinii publicznej od jednej strony do drugiej, jak szpul-
                 ka w krosnach. Winowajcami mają być przywódcy bądź Demokracji Narodowej, bądź socja-
                 lizmu. Niewątpliwie jednostki noszą swoje własne grzechy, ale odpowiedzialność spoczywa
                 na społeczeństwie. Nie wierzę, ażeby kilku najzręczniejszych uwodzicieli i krętaczów mogło
                 namówić masy do swoich przekonań. Narodowa Demokracja więc to nie jej sztab, ale ogrom-
                 na większość przemysłowców, rzemieślników, kupców, ziemian, urzędników, lekarzy z dużą
                 przymieszką chłopstwa i robotników. Ci, mogący swoją liczbą i zabiegami zyskać przewagę
                 w każdej sprawie, chcą, ażebyśmy unikali łączności z żywiołami reformatorskimi w Rosji,
                 zwracali się do rządu i wypraszali od niego częściami ustępstwa, ażebyśmy w ten sposób
                 zachowali swoją odrazę do związków i spółek z demokratyzmem, ażebyśmy w domu wzmac-
                 niali pozycje i wpływy pierwiastków wstecznych, ażebyśmy jak najmniej pozwolili zmienić
                 podwalin i wiązań w starym szlachecko-klerykalnym gmachu, do którego ma być przybudo-
                 wane skrzydło dla prawomyślnego mieszczaństwa. Powtarzam, tego żąda nie ten lub ów het-
                 man Demokracji Narodowej, ale jej armia. Podobnie zamętu, anarchii, morderstw, konfi-
                 skat domaga się nie ten lub ów socjalista, ale masa ludu roboczego, która wchodzi w skład
                 organizacji osłaniającej takie czyny swoim uznaniem.
                      A zatem jeśli my damy przyszłości błędy, omamienia, szaleństwa, skutki walki istot łak-
                 nących tylko władzy, a niezdolnych stworzyć siły, to nie będzie winą jednostek, lecz całego
                 obecnie żyjącego i czynnego pokolenia. Jak dziś, uginając się pod brzemionami przeszłości,
                 złorzeczymy przodkom, którzy tym ciężarem nas przygnietli, tak kiedyś potomkowie nasi
                 nam złorzeczyć będą. Jeżeli nie stanie się jakiś nieprawdopodobny cud, który dokona w nas
                 zupełnej przemiany, nie podołamy wielkiemu zadaniu naszego czasu, nie wyzyskamy należy-
                 cie rozpędu i przebudowy państwa, do którego należymy, nie wywalczymy dla siebie trwałe-
                 go zabezpieczenia bytu i rozwoju. Z wojny domowej, z komendy miernot, z bagatelizowania
                 zadań, z samolubnego wyzyskiwania liczebnej przewagi nic wielkiego nie powstanie. Zsu-
                 niemy się dla urzędowej, reformatorskiej i rewolucyjnej Rosji na niski poziom znaczenia
                 plemion kaukaskich, i to wtedy, kiedy mieliśmy i mogliśmy wskrzesić w sobie omdlałą lub
                 uduszoną siłę. Tak chce obecne pokolenie, które już dziś słyszy przeciw sobie pomstowania i
                 które bodajby nie było kiedyś przeklęte.
                                                                                                                             172






                                                         Nr 45, z 10 listopada 1906
                      Po roku
                      Do książek, które na mój umysł wywarły głęboki wpływ i nadały mu kierunek, należała
                 rozprawa Milla O wolności. Poznałem ją młodym chłopcem po powstaniu 1863 roku, w epo-
                 ce, kiedy swoboda pozostała u nas tylko jako nieużywany wyraz w słowniku, a czytałem ją
                 tak, jak nędzarz czyta bajki wschodnie o zaklętych skarbach i czarodziejskich pieczarach,
                 wyłożonych najcenniejszymi klejnotami. Nie wierzy im, ale karmi nimi myśl zbiedzoną w
                 rzeczywistości, sprawia sobie tę ulgę, którą życie daje jako ostatni ratunek najnieszczęśliw-
                 szym ze swych ofiar - pozwala im marzyć. A zupełna, tylko cudzym dobrem ograniczona
                 wolność była wtedy chyba najfantastyczniejszym marzeniem. To szczególne i straszne uczu-
                 cie, którego doznają skazańcy pozbawieni wszystkich praw, rozpościerało swoje śmiertelne
                 dreszcze po całym społeczeństwie. Każdy żył, a właściwie czekał swojej kolei pod rozcią-
                 gniętą od brzega do brzega kraju szubienicą, w tym przekonaniu, że nie posiada bezwzględnie
                 żadnego prawa, którego by mu nie mógł odjąć pierwszy lepszy policjant, pierwszy lepszy
                 żołnierz, wreszcie jakiś skij lub ow, a jeżeli zachowywał w tym bezprawiu coś, czego mu nie
                 odebrała samowola, to tylko dlatego że zapomniała lub nie dostrzegła. Mieszkańcy Królestwa
                 Polskiego mieli świadomość nie mniejszej bezsilności i utraty praw człowieczych niż katorż-
                 nicy Sachalinu i Kary. Na nas powtórzyła się literalnie historia helotów: nie było bowiem tak
                 małego Rosjanina, który by nie mógł bezkarnie sponiewierać największego z Polaków. I tym
                 niewolnikom dostawała się do rąk książka, w której czytali: Gdyby cała ludzkość mniej jed-
                 nego człowieka miała jakąś opinię i tylko ten jeden człowiek by jej przeczył, to ludzkość nie
                 miałaby więcej prawa zmuszać go do milczenia, niż on do zamknięcia jej ust, jeśliby miał siłę
                 po temu. Co się musiało dziać w duszach naszych, gdy w ich ciemnię wpadały te błyskawi-
                 ce!
                      Nie wyobrażała sobie tego najzuchwalsza imaginacja, więc i ja nie przypuszczałem, że za
                 mojego życia będzie wolno w państwie rosyjskim głośno myśleć i chcieć. Sądziłem, że
                 współczesne pokolenia położą się do grobu w kajdanach i że w ich źrenicy pod zamkniętą
                 powieką nie zastygnie najsłabsza iskierka nadziei. I oto nagle przez posępne niebo świata
                 niewoli i niedoli, rozdzierając jego chmury, przeleciał meteor październikowego Manifestu
                 konstytucyjnego. W tej strasznej głuszy, której złowrogą ciszę przerywały tylko brzęki łańcu-
                 chów, świsty nahajek, jęki bólów i straszne słowa zakazów, zabrzmiał piorun, który zdruzgo-
                 tał okowy zimy i otworzył na oścież wrota życiu wiosny. Naród będzie sam swoim ustawo-
                 dawcą i rządcą, każdy otrzyma pełnię praw obywatelskich - tych słów nie wypowiedział nig-
                 dy w dziejach od razu żaden samowładca, a ściany Rosji zadrżały ze zdumienia i trwogi, gdy
                 o nie odbiło się echo wstrząsającej zapowiedzi. Teoretycznie sądząc, należało mniemać, że
                 wielkim i zwartym kołem otoczą tę rosyjską wielką kartę swobód wszystkie żywioły rady-
                 kalne, które obejmą nad nią straż i czuwać będą, ażeby nie zginęła i nie została rozkradziona,
                 lecz zachowana i wykonana, że one utworzą ogromne stronnictwo październikowców. Stało
                 się całkiem inaczej: rewolucję z góry odparła dalej sięgającym buntem rewolucja z dołu,
                 pażdziernikowcami zaś przezwali się dusiciele nowo narodzonej konstytucji z prawego
                 krańca. A my?
                      Ktoś wyraził się na pewnym zebraniu przed kilkunastu laty, że gdyby nam dano plac
                 Zielony w Warszawie i pozwolono na nim rządzić się z zupełną swobodą, mielibyśmy na tym
                 kawałeczku wolnej ziemi potężną twierdzę narodowości i kultury. Manifest konstytucyjny
                 wylał z dusz naszych tę skromność do ostatniej kropli i napełnił je rozpaloną lawą. Może
                 wraz ze mną przypominacie sobie wiece przedroczne... Byłem tylko na dwóch, które urzą-
                 dziła Demokracja Postępowa, i nie zapomnę ich nigdy. Zdawało mi się, że będą to wspaniałe
                 nabożeństwa wolności, tej wolności, w którą nikt z nas żyjących objawioną na naszej nie-
                                                                                                                             173






                 szczęśliwej ziemi nie wierzył, a która na nią zstąpiła. Wchodzimy do nabitej tłumem sali Fil-
                 harmonii z sercami nabrzmiałymi zachwytem i radosną nadzieją, że my, dzieci niewolników,
                 po raz pierwszy od stu lat będziemy mogli odpieczętowanymi ustami przemawiać do tej ki-
                 piącej zapałem rzeszy jak wolni do wolnych. Ale nie zdążyliśmy ich jeszcze otworzyć, kiedy
                 powitała nas jakaś piekielna fanfara - dzikie wycie, wrzaski, złorzeczenia... Daremnie jakiś
                 młodzieniec z ochrypłym od przekrzykiwania wiecowych zgiełków głosem próbował uciszyć
                 towarzyszów i towarzyszki. Nawet burze, w których ryczą nierozumne wichry i uderzają
                 ślepe pioruny, nie wydały mi się nigdy tak bezmyślnymi, jak ta, która rozszalała wokoło nas.
                 Nie pojmowałem bowiem ani jej przyczyny, ani celu. Nareszcie pozwolono nam mówić. Po-
                 mimo że nikt z nas nie rzekł jednego słowa, które by nie było czcią dla wolności i serdecznym
                 pozdrowieniem dla ludu, po każdym przemówieniu wybuchały na nowo krzyki i złorzeczenia.
                 W końcu odebrano nam głos zupełnie i na katedrę zaczęli wdzierać się ludzie, którzy wymy-
                 ślali wszystkiemu i wszystkim oprócz siebie: w nieprzerwanym ciągu rządowi, biurokracji,
                 tyranom, burżujom, liberałom, patriotom, demokratom wszelkich odmian, a zwłaszcza postę-
                 powym, którzy byli gospodarzami tego zebrania.
                      - Co to było? - zapytałem wychodząc kogoś, kto mógł mi dać należytą odpowiedź, gdyż
                 uważał się za szambelana proletariatu.
                      - Była to - odrzekł - zwyczajna rewolucyjna zabawa ludowa, którą panowie niepotrzebnie
                 mąciliście swoimi akademicko--radykalnymi kazaniami. Co zaś do wrzasków, to Socjalna
                 Demokracja rozsadziła po sali i galeriach swoją brygadę specjalnych krzykaczów, tworzących
                 tzw. głos ludu, ażeby was zagłuszyć kocią muzyką i waszym kosztem wyprawić sobie ucie-
                 chę. Trudno, panie, teraz nie tworzą się reguły salonu, lecz prawa wolności.
                      Wolności?
                      W jakiś czas odbył się drugi wiec Demokracji Postępowej, na którym już nie było gło-
                 sów ludu, ale zaproszeni jako goście jego burżujscy dworacy nakłamali i nawymyślali nam,
                 ile wlazło, w imieniu świętego proletariatu, któremu każdy z nas całą duszą był oddany, cho-
                 ciaż go nie kanonizował, na tronie wszechwładz-twa nie osadzał i w jego łaskach kariery nie
                 szukał. Wolność uważałem zawsze za boginię, a tu ona ukazała się jako pijana, ordynarna
                 dziewka, okładająca każdego przechodnia surowcową plet-nią.
                      - Taką ona być musi - rzekł ktoś do mnie - gdy występuje w roli rewolucji.
                      Trzeba jej przebaczyć wszystkie gwałty - pomyślałem - chociażby nawet skoczyła trzy-
                 dzieści wieków wstecz, aż do barbarzyństwa, po środki walki, bo nimi przetworzy nasze życie
                 według doskonalszego wzoru.
                      Bez protestu i oporu, bez gniewu i żalu czekaliśmy na to cierpliwie. Proszę nie sądzić,
                 żebym uznawał siłę tylko łagodną i kulturalnie oszlifowaną. Niech będzie okrutną, niech bę-
                 dzie brutalną, aby była zwycięską, twórczą i płodną. Ale okrutna i brutalna półsiła, która nie
                 umie być ani zwycięską, ani twórczą, ani płodną, tylko zdobywa się na psoty, szkody, po-
                 drażnienia i rozstroje, gorsza od złej niemocy. Błogosławionym jest ostry nóż we wprawnej
                 ręce, który rozcina chory organizm i wykrawa z niego narośl, ale przeklęty jest tępy nóż w
                 niedołężnej ręce, który nie może dosięgnąć narośli i do choroby dołącza ranę. Rozpoczęła się
                 na ciele naszego społeczeństwa operacja rewolucyjna tępym nożem i nieudolną ręką. Była to
                 rewolucja szalonego ryzyka, dziecinnego optymizmu, malignowych przywidzeń, bezwzględ-
                 nego lekceważenia woli, dążeń i dóbr narodu, a przy tym rewolucja rozpasanego gwałtu. Po-
                 stanowiła ona jednocześnie rozbić, zrujnować i zdezorganizować społeczeństwo oraz obalić
                 rząd - przedsięwzięcie trudne do spełnienia dla jakiejś olbrzymiej potęgi, a podjęte przez
                 zmieszaną garść bohaterów, śmiałków, awanturników i dzieci. Zaledwie można wierzyć, że
                 nade wszystko - dzieci. Naród, który przez sto lat był ofiarą bezprawia, samowoli, nietoleran-
                 cji, rujnującej gospodarki i bezwzględnego panowania siły, który przez całe to stulecie ma-
                 rzył, ażeby mógł bodaj przez chwilę odetchnąć swobodnie, dostał się pod nowe bezprawie,
                 samowolę, nietolerancję, rujnującą gospodarkę i panowanie siły. Ale to nie wyczerpywało
                                                                                                                             174






                 jego niedoli. Na wezwanie rewolucji rząd odpowiedział najsurowszym okrucieństwem, któ-
                 rym uderzył nie tylko w sprawców zamętu, ale w całą społeczność. Przez cały rok staliśmy w
                 krzyżowym dwustronnym ogniu walki, terroryzowani, mordowani, więzieni, wyjęci spod
                 prawa, a cały ten ogrom krwi, cierpień i szkód nie jest kosztem jakiegoś szczęścia, jakiegoś
                 lepszego jutra, które za tę cenę kupić mamy. Ta straszna danina jest już obecnie zmarnowana.
                      Gdyśmy widzieli, jak kilkunastoletnie dzieciaki zatrzymywały bieg fabryk i nakazywały
                 przymusowe bezrobocie tysiącom poważnych, osiwiałych w pracy i boju za nią robotników,
                 nie pytając ich wcale o zgodę, gdy widzieliśmy, jak z życiem i mieniem ludu roboczego igrała
                 sobie garstka podniecających go lekkomyślnie do wybuchu burżuazyjnych sportowców za-
                 mętu, gdy widzieliśmy, jak dziesięciu gwałciło wolę tysiąca towarzyszów - zrozumieliśmy
                 wtedy, co to znaczy być społeczeństwem niezorganizowanym i jak wielką krzywdę wyrządził
                 nam rząd, powstrzymując i tępiąc wszelkie organizacje. Utrzymując nas od wieku w stanie
                 rozstroju, luźnego, mechanicznego połączenia, nie tylko utrudnił nam rozwój kulturalny, ale
                 uniemożliwił obronę przeciwko anarchii wewnętrznej. Gdyby w Niemczech, Anglii lub Fran-
                 cji tacy nieletni prowodyrowie chcieli urządzać strajki i zawichrzać świat robotniczy, jacy u
                 nas często rej wodzili, dano by im w pierwszej fabryce o tyle przekonywającą naukę, że drugi
                 raz nie podjęliby tej roli. Tymczasem u nas dziesięciu zbiegłych z trzeciej klasy Lassalle'ów
                 może wzburzyć cały proletariat Królestwa Polskiego.
                      Ubiegły tedy rok naszego życia nie dał nam żadnej realnej korzyści, żadnego poważnego
                 i trwałego zwycięstwa, dał nam tylko zupełną dezorganizację życia, potarganie stosunków,
                 zaostrzenie przeciwieństw, dotkliwe szkody ekonomiczne i smutne odkrycia. Przekonaliśmy
                 się, że niewola nie nauczyła nas hodować i szanować swobody, a natomiast przyzwyczaiła do
                 gwałtu i tyranii, że tak samo umiemy deptać wolność jak ci, przeciw którym ją bronimy, że
                 nasz lud roboczy nie jest zorganizowaną, świadomą swej siły i celów potęgą, lecz górą lotne-
                 go piasku, którą lada wiatr może roznosić i z której dzieci mogą usypywać dowolne kupki.
                 Dzięki temu obfity wytrysk i rozlew idei życiotwórczych u nas widocznie słabnie, społeczeń-
                 stwo coraz wyraźniej zwraca się przeciwko prądom rozwojowym, grozi nam wewnętrzna
                 reakcja pod sztandarem ,,narodowości i demokracji, a w istocie pod przewodnictwem wo-
                 dzów ruchu odwrotnego z wszelkich posterunków kultury. Kto wie, czy wkrótce nie powtó-
                 rzymy sobie za Słowackim:
                                  Wielcyśmy byli i śmieszniśmy byli,
                                   Bośmy się duchem bożym tak popili,
                                   Że nam pogórza, ojczyste grobowce,
                                   Przy dźwięku fletni skakały jak owce.
                                   [..................]
                                   Teraz jesteśmy z ducha wytrzeźwieni,
                                   Bracia rozumni - czciciele pieczeni...
                                                           Nr 11, z 16 marca 1907
                      Teatr buff politycznych
                      Wielmożni potomkowie nasi z przyszłego wieku - w miejscu. Nie wiem, czy to moje pi-
                 sanie do was dojdzie, gdyż czas jest poczmistrzem samowolnym i przesyła odległym adresa-
                 tom tylko takie listy, które uzna za godne swojego trudu. Liczę jednak na to, że jakiś rewizor
                 przeszłości, przeglądając jej nie doręczoną korespondencję, zwróci uwagę na moje doniesie-
                 nia i zaznajomi was z ich treścią.
                      Otóż w roku 1907 Fortuna wysypała nam ze swego rogu następujące dary: l) rząd pruski
                 postanowił za pomocą komisji kolonizacyjnej wywłaszczyć Polaków z ziemi; 2) rząd rosyjski
                 zamierzył oderwać od Królestwa Polskiego kilka powiatów z guberni lubelskiej i siedleckiej,
                                                                                                                             175






                 zamieszkanych przez Rusinów; 3) powstała myśl amputowania litewskich części guberni su-
                 walskiej; 4) fabrykanci łódzcy przeprowadzili z całą bezwzględnością lock-out, siejąc śród
                 robotników ziarna strasznej nienawiści; 5) inni przemysłowcy, zachęceni ich przykładem,
                 gotowi są wszelkie spory z robotnikami przecinać lock-outem, a ponieważ ci ostatni są bardzo
                 słabo zorganizowani zawodowo i ulegają ciągle agitatorom, oddziaływającym na nich według
                 reguły: Im gorzej - tym lepiej, więc zamęt w dziedzinie ekonomicznej, bezrobocia, napaści,
                 morderstwa, odwety, areszty, wieszania są na długo zapewnione; 6) podczas gdy Królestwo
                 Polskie wybrało do Dumy wyłącznie zapamiętałych nacjonalistów, Rosja - przeważnie zaja-
                 dłych radykałów, czyli że pomiędzy tymi reprezentacjami zginęły wszelkie punkty styczne, a
                 wraz z nimi i nasza autonomia. Ten ogrom trudności i niebezpieczeństw sprawił dziwny sku-
                 tek: zamiast nas przerazić, zespolić, natchnąć ostrożnością i rozwagą, przeciwnie, ośmielił,
                 rozdarł i pobudził do najryzykowniejszych przedsięwzięć. Wiadomo, że zarówno prawica, jak
                 lewica utrzymują zawsze, iż zdrowy rozsądek znajduje się po ich stronie. Nam wszakże
                 tego nie dosyć: wzorem Rosji i my posunęliśmy się na krańce w obu kierunkach i jak tam
                 powstały partie lewieje i prawieje zdrowawo razsudka, tak i my mamy stojące bardziej na
                 lewo i bardziej na prawo od zdrowego rozsądku. Pomimo swych przeciwbiegunowych
                 stanowisk mają one jeden rys wspólny: niezłomne przekonanie, że pod ich przewodnictwem
                 naród nasz pokona wszystkich nieprzyjaciół i ostatecznie zwycięży. Dawno już w życiu na-
                 szym nie było nic tak wielkiego, jak ta buta. Żaden z bogów greckich (żydowski miał o sobie
                 to mniemanie) nie sądził, że on tak dalece jest sprawcą wszystkich wielkich zdarzeń i tryum-
                 fatorem nad przeciwnikami, jak nasi mocarze bardziej na lewo i bardziej na prawo zdrowego
                 rozsądku; tu często nie góra rodzi mysz, ale mysz - górę. Przełomy i przewroty polityczne
                 nie są wytworem współdziałania sił i czynników, ale nieraz stanowią wynik energicznego
                 użycia stu rewolwerów lub wpływu tajemnych szkółek wiejskich. Posiadacz bezleśnego fol-
                 warku więcej się kłopocze, skąd dostać choinkę dla dzieci, niż hetman każdej z drużynek re-
                 wolucyjnych jak zdruzgotać carat, a właściwie trzy caraty. Ponieważ tedy nasze zwycię-
                 stwo w niedalekiej przyszłości jest zabezpieczone z wielu stron i nie ulega żadnej wątpliwo-
                 ści, więc my nie potrzebujemy o nią wcale się troszczyć i jedynym naszym kłopotem obecnie
                 powinien być tylko wybór firmy, w której mamy złożyć naszą wiarę w niedalekie zwycię-
                 stwo. Czerwona zapowiada: Zadaniem partii proletariatu w Polsce jest proletariat polski do
                 rewolucji planowo jak najlepiej przygotować na wypadek możliwości walki orężnej. To jest
                 pewne, że rozstrzygające starcie z caratem nastąpić będzie musiało na polu bitwy... Przyjdzie
                 chwila, w której lud polski będzie mógł i musiał walczyć orężnie z armią carską [na stopie
                 wojennej liczy ona około półtora miliona ludzi]. Więc trzeba dać temu naszemu proletariato-
                 wi porządną organizację militarną, aby zwyciężył, a nie został zmasakrowanym. Przysię-
                 gam przed teraźniejszością i przyszłością, że odpisałem obietnicę dosłownie.
                      Forma biało-czerwona (narodowa) jest do tego stopnia przeświadczona o swojej potężnej
                 sile i niechybnym tryumfie, że nawet uczuwa litość nad tymi, których zmiażdży. Jej przed-
                 stawiciele w Dumie ustawicznie wzruszają ramionami na tę hołotę, którą tam widzą: Nikt by
                 w tych twarzach bezmyślnych, w tych rubaszkach i jermakach nie odgadł członków parla-
                 mentu... Zdaje ci się, że jesteś w gospodzie chłopskiej... Tu po prostu nie ma z kim mówić...
                 Nie rozumiemy się i nigdy się nie zrozumiemy... Daremnie, konstytucję można nadać jednego
                 dnia, ale kulturę trzeba wyrobić wiekami... Inteligencja rosyjska z nielicznymi wyjątkami nie
                 ma ponad pięćdziesiąt lat istnienia... Kogóż ta rewolucja ma za ojców, skąd się wywodzi?
                 Czy z pracy stuleci? Nie. Czy z czynów hartownych, świecących jasno, które mówią, co na tej
                 ziemi było, jakie są już fundamenta budowy? Czy z myśli głęboko rozważanej, która się
                 przegląda w zwierciadle życia szczerze-i jawnie i wie, jaką jest, wie, co stworzyć - z politycz-
                 nej szkoły ducha, z wzoru? Raz jeszcze - nie... Jest w nich krew, i to nie ta w otwartej walce
                 przelana. To krew nie gniewu szlachetnego, to odwet człowieka, który przeżuwa zemstę. To z
                 ducha helotów, ze zmazy niewolnictwa. Wierzą cudownie, a czynią potwornie; aby raj przy-
                                                                                                                             176






                 bliżyć, idą przez piekło itd. (Odpisano wiernie.) Słowem, kreatury litości godne, wczorajsi
                 barbarzyńcy, którzy dziś chcą nagłym skokiem wyprzedzić Europę. Naturalnie wystarczy
                 mocniejsze dmuchnięcie naszej kultury, ażeby ten stary kurz moskiewski rozwiał się bez śla-
                 du. Czyli - bądźmy spokojni o siebie.
                      Ja jednak - wyznaję wam to szczerze, potomkowie nasi z przyszłego wieku - nie byłem
                 spokojny. Starcie orężne na polu bitwy proletariatu polskiego z milionową armią rosyjską
                 nie wydało mi się tak zabezpieczone na naszą korzyść, jak szanownej frakcji, która go do
                 tej chwili dziejowej przygotowywa. Gdy zaś pomyślę, że dla pełności wyzwolenia trzeba
                 będzie rozgromić trzy takie armie i obalić trzy caraty, to mnie napastuje przypuszczenie, że
                 nawet wszechmoc naszych potęg z lewej strony rozsądku może mieć swoje granice. Również
                 nie jestem pewien tryumfu naszych Metternichów z prawej strony rozsądku nad czernią
                 chłopską w Dumie. Z bliska i z daleka bowiem widzę śród tych wczorajszych barbarzyń-
                 ców ludzi z ogromnym talentem i zmysłem politycznym, którzy po swych przodkach, bu-
                 downiczych wielkiego mocarstwa, odziedziczyli zdolność i umiejętność budowania państwa,
                 którzy w swych ułomnych i skrępowanych, ale kształcących instytucjach samorządu przeszli
                 szkołę, jakiej my od stu lat nie mieliśmy. Ze sceny Dumy spędzono procesami karnymi duży
                 zastęp wybitnych polityków, ale oni są i działają poza jej kulisami. Wreszcie, chociaż nasza
                 kultura jest rzeczywiście starsza, Rosjanie odrobili w ostatnich dziesięcioleciach zaległości
                 swojej tak, że w niektórych dziedzinach zdumiewają postępami. Pamiętajmy nie tylko o tym,
                 że ich chłop jest ciemny, ale także o tym, że ich towarzystwa oświaty ludowej wydają rocznie
                 miliony książek popularnych. Nie pochlebiajmy naszej zarozumiałości frazesem, że ich inte-
                 ligencja liczy dopiero pięćdziesiąt lat, ale zważmy fakt, że literatura rosyjska obok znakomi-
                 tych prac oryginalnych posiada obecnie w przekładach całe godne poznania piśmiennictwo
                 świata. Nie zapominajmy wreszcie, że z 80 procentami analfabetów trudno nam imponować
                 kulturą, a z 10 przeciwko 120 milionom zaludnienia - siłą fizyczną.
                      Uprzytomniwszy sobie to wszystko, doznaję takiego wrażenia, jak gdybyśmy założyli
                 sobie polityczny teatr buff, w którym przedstawiamy tak nieprawdopodobne utwory fantazji,
                 że wy, szanowni potomkowie nasi z przyszłego wieku, albo nie uwierzycie w ich istnienie,
                 albo zwątpicie o naszym zdrowym rozsądku zarówno z prawej, jak lewej strony. A jednakże
                 płodzimy i odgrywamy takie bajki z głębokim przekonaniem, że występujemy w rolach mę-
                 żów stanu, przewyższających swą mądrością wszystko, co z nami dziś zmierzyć się może na
                 polu walki politycznej. Bardziej na lewo i bardziej na prawo stoją sami Oxenstierni, którzy
                 mówią do swych synów, wysyłanych w podróż po dworach europejskich: Jedźcie i zobacz-
                 cie, jacy durnie światem rządzą. Niedługo zapewnię ci durnie dadzą nam lekcję doświadcze-
                 nia, o której dowiecie się, potomkowie nasi z przyszłego wieku.
                                                           Nr 13, z 30 marca 1907
                      Pobiedonoscew
                      Jeżeli duchy nie są dowolnymi płodami wyobraźni, lecz symbolami dusz ludzkich, to
                 przyznać trzeba, że Mefistofeles jest jednym z najfałszywszych wyobrażeń natury człowieka.
                 Takich bowiem istot, które by świadomie ciągle przeczyły, złego chciały i złe tworzyły, nie
                 ma między nami. Należą one do bajek i starych powieści. Natomiast niewątpliwie zdarzają się
                 ludzie, którzy ciągle przeczą, złego chcą i złe tworzą - w przekonaniu,. że postępują uczci-
                 wie, a nawet że są zbawcami świata.
                      Owi zbawcy, o ile posiedli władzę, stanowią najgorszych i najniebezpieczniejszych
                 szkodników. Każdy Mesjasz, dopóki zdobywa sobie wyznawców siłą nieba, jest archaniołem,
                 ale gdy zacznie ich zdobywać siłą ziemi, staje się arcy diabłem. Ci tylko z nich, którzy opu-
                 ścili świat przed ujarzmieniem go, zachowali aureolę świętości, wszyscy inni zgasili ją w
                 gwałtach. Toteż dla dobra ludzkości należałoby usunąć każdego jej reformatora i proroka,
                                                                                                                             177






                 zanim on zdążył nad nią zapanować. Wtedy bowiem czuły pieśniarz, marzyciel, dobroczyńca,
                 zesłaniec boski zamienia się na okrutnika i mordercę. Chrystianizm dopóty promieniował
                 najczystszymi blaskami, dopóki Konstantyn nie nadał mu praw religii państwowej, odtąd
                 przestał być szlachetną nauką Jezusa i przedzierzgnął się w tyranię papieżów i patriarchów.
                 Kalwin, skoro tylko zyskał władzę, natychmiast rozpalił stos dla odszczepieńców. Gdyby
                 leżącego na torturach męczennika nowej wiary ogłoszono królem, przede wszystkim zażądał-
                 by, ażeby mu podano miecz. Taki to straszny wpływ mocy, która jest tym bardziej zabójczym
                 narzędziem w rękach apostoła, im silniej i goręcej wyznaje on swoje dogmaty. Pragnie bo-
                 wiem bez zwłoki i wyjątku zaszczepić je całemu światu, a jeśli nie może tego dokonać na-
                 mową, używa przymusu. Gwałt w jego oczach przedstawia się jako przykra, ale konieczna i
                 dobroczynna operacja. Ma on - według niego - to samo znaczenie przy zbawianiu dusz, co
                 przy kształceniu dzieci lub leczeniu chorych. Czymże są nawet najdotkliwsze bóle i udręcze-
                 nia nawracanych więzieniem, wygnaniem, chłostą, torturą wobec szczęśliwości w życiu przy-
                 szłym? Więc nie tylko można, ale należy opornych znaglać wszelkimi sposobami do przyję-
                 cia prawdziwej wiary. Tu największe okrucieństwo uznaje się za największą życzliwość.
                 Ów duch, który złego chce i złe tworzy, jest przekonany, że w gruncie rzeczy chce dobrego
                 i tworzy dobre. Wtedy, kiedy przechodzi po życiu ludzkim z siejbą niedoli, mniema, że rzuca
                 w nie ziarna szczęścia. Niebo wybrało go za swego przedstawiciela, ziemia dała mu moc do
                 spełniania woli boskiej, więc idzie z oczyma utkwionymi w ciemną gwiazdę swego posłan-
                 nictwa, nie oglądając się i nie bacząc na spustoszenia, które szerzy, na łzy, które wyciska, na
                 jęki, które go ścigają. On jest przeznaczeniem, które w ostatecznym skutku okazuje swój
                 wielki cel. Tym właśnie, jak mniema, różni się od morza, ognia, burzy, zbrodni i wszelkiej
                 zagłady.
                      Takim był zmarły przed kilku dniami wieloletni oberprokurator Synodu, doradca trzech
                 monarchów rosyjskich, człowiek, którego nazwisko stało się najpełniejszym wyrazem du-
                 chowego ciemięstwa, Pobiedonoscew. Żadna analiza nie wykryje i żaden rachunek nie obli-
                 czy jego trujących i paraliżujących wpływów na życie Rosji w ostatnim trzydziestoleciu.
                 Wiadomo tylko, że te wpływy przeniknęły do najgłębszych komórek jej organizmu i ogarnęły
                 go nieuleczalnym dotąd bezwładem. Stanął ten pobiedonoscew dla Sinoda, a biedonoscew
                 dla naroda między słońcem kultury zachodniej a swoją ojczyzną i pokrył ją cieniem, który
                 objął również ludy jej podwładne. Ile w mrokach wstecznictwa i tyranii wylęgło się zmor
                 wszędzie już spłoszonych i wygnanych, tyle on wyprowadził i rozpuścił po całym państwie.
                 Zmieniali się monarchowie, zmieniali się ich doradcy, a on ciągle stał poza tronem, niepoko-
                 nany, groźny, rzucający ciemną smugę, która wyznaczała kierunek drogi rządu. Przed demo-
                 niczną jego siłą korzyła się każda harda ambicja, łamała się każda oporna wola, a jeżeli cza-
                 sem skojarzyły się na chwilę przeciw niemu jakieś bunty, on kładł na nie swoją straszną stopę
                 i miażdżył. Wszystkie złe instynkty i dążenia, które spoczywały w narodzie i które bez jego
                 pomocy zamarłyby, osłabły, zasnęły, on wskrzesił, obudził, wydobył z dna dusz dzikich, po-
                 drażnił, nasycił i uzuchwalił. Jego tryumfem jest kilkadziesiąt lat zastoju, odwrotu wstecz,
                 nocy i skostnienia życia Rosji. Powtarzał i zapewnię sądził, że ją kocha, a właściwie nią gar-
                 dził. Uważał bowiem, że gdy ona domaga się wolności, światła, postępu, gdy żąda tolerancji,
                 jest bluźnierczą, gdy się skarży na ucisk, jest nikczemną. Rozumy i uczucia stu kilkudziesię-
                 ciu milionów jego niewolników i ofiar wydawały mu się wobec jego rozumu i uczuć pozba-
                 wioną i niegodną wszelkich praw głupotą. On najlepiej wiedział, czego chce Bóg i co jest
                 pożytecznym dla człowieka. Patrząc na tysiące skazańców pędzonych z jego rozkazu do wię-
                 zień i na wygnania, widział w nich z zadowoleniem dusze zarabiające pokutą na zbawienie.
                      Największe męczeństwa, jakie zapisały się w naszej historii ostatniego czterdziestolecia,
                 jemu zawdzięczamy. Jeżeli kiedyś pamięć wskrzesi dla wiedzy i sztuki potomnych wszystko
                 to, co wycierpieli nasi unici, dobrowolnie powracający na łono kościoła prawosławnego,
                 wobec tych okropnych obrazów zblednie martyrologia pierwszych chrześcijan. Ukażą się
                                                                                                                             178






                 tłumy nieszczęśliwców bitych, tratowanych, mordowanych, rozrzucanych po całym obszarze
                 państwa, żyjących w nie uprawnionych stosunkach, drżących w ciągłej trwodze, dręczonych
                 nieustannym dozorem, tropionych policyjnym prześladowaniem w najtajniejszych kryjów-
                 kach, dobywanych z grobów dla dokonania na nich religijnego gwałtu, oddzieranych od naj-
                 ściślejszych związków. Europa nigdy nie poznała w całej okropności i ogromie tej potwornej
                 zbrodni bo nigdy nie chciała uwierzyć w jej prawdziwość. Najrzetelniejsze opisy, najdokład-
                 niejsze fotografie rzeczywistości wydawały się jej przesadnym zmyśleniem, tendencyjną baj-
                 ką.
                      Twórcą i patronem tego nowoczesnego dioklecjanizmu był zmarły oberprokurator naj-
                 świętszego Synodu, który głosił, że sprowadza królestwo boże na ziemię. Ale nie odszedł w
                 tryumfie: na dwa lata przed śmiercią zdruzgotał go piorun w postaci ukazu o tolerancji.
                      A jednakżeż ten przeklęty złorzeczeniami ciemięzca, ten Febus niosący pochodnię mro-
                 ków, ten twórca wielkiej symfonii jęków stał się dla nas wzorem. Objaw to zwykły i ludzki.
                 Najwięcej naśladowców zyskuje siła, chociażby najbardziej złowroga i znienawidzona. Po-
                 biedonoscew usiłował całą oświatę ludu zamknąć w szkołach cerkiewnych i oddać pod nad-
                 zór popów. To sanno by teraz robimy: zakładamy szkoły ludowe pod dozorem księży, zwal-
                 czając zaciekle niezależne od nich przybytki kształcące. W tej chwili kraj nasz jest widownią
                 gorszących napaści na każdy przybytek kultury, na każde jej ognisko odcięte od wpływów
                 kleru. Eparchialnoje ucz iliszcze jest typem i modelem naszej narodowej szkoły. A cho-
                 ciażbyśmy jak najuroczyściej odżegnywali się i wypierali, nad tą szkołą unosi się złośliwie
                 uśmiechnięty duch Pobiedonoscewa.
                                                          Nr 3, z 18 stycznia 1908
                      Wszechmoc frazesu
                      Wybierając z dzienników przez kilkanaście dni dla mojej chorej głowy przedmioty jak
                 najbardziej jałowe i wesołe, przekonałem się, że najjałowszym i najweselszym jest bojkot
                 towarów niemieckich. Od czasu, gdym śród kolegów gimnazjalnych zdobywał szyszkami
                 urządzoną na wzgórzu leśnym Somosierrę, powoływany byłem do podobnej kampanii dopie-
                 ro w tych bojkotach. A było ich już kilka - pierwszy, zdaje się po rzuceniu przez Bismarcka
                 hasła ausrotten - wszystkie zaś miały przebieg i wynik jednakowy. Zawsze wypowiadał woj-
                 nę i nakazywał mobilizację sił przemysłu krajowego parlament dziennikarski, w którym
                 znaczną większością głosów zapadała uchwała: Zerwać stosunki z Niemcami. Natychmiast
                 meldowali się ochotnicy, przeważnie drobniejsi kupcy i przemysłowcy z poderwanymi intere-
                 sami, którzy ogłaszali publicznie, że obłożyli klątwą handlową ziemię krzyżacką, że będą
                 sprowadzali towary skądinąd, że zmyli głowy paru firmom hakatystycznym itd. Ogółem tych
                 bojowców, którzy przedefilowali uroczyście przez kolumny gazet z chorągwią odwetu naro-
                 dowego, było co najwyżej dwudziestu, a suma zerwanych stosunków dosięgała w pienią-
                 dzach około 20 tysięcy rs. Po trzech lub sześciu miesiącach gwar wojny przycichał, odgłosy
                 pukaniny bojkotowej stawały się coraz rzadsze, a wreszcie cała partyzantka przelatywała
                 szybko w krainę snów dawno prześnionych. Tak było wielokrotnie.
                      I oto znowu zostaliśmy wezwani do bojkotowania towarów niemieckich. Ponieważ re-
                 zultat tej ostatniej mobilizacji jest z góry zapewniony i wiadomy, więc nie tracąc czasu na
                 rozwiązywanie znanej zagadki, zastanówmy się tylko nad przyczynami, które ją ciągle przed
                 nami stawiają i ciągle w jednaki sposób rozwiązują.
                      Jest w niej przede wszystkim jeden szczegół bardzo dziwny. Polacy należą do zaboru
                 pruskiego, wszystkie sposoby tępienia ich wynajduje rząd pruski, wszystkie jego zbrodnie
                 uprawnia parlament pruski, a ta wyłączność rozboju i ciemięstwa jest tak pilnie strzeżona, że
                 prezes ministrów pruskich, który jest równocześnie kanclerzem Niemiec, nie pozwala nigdy
                 w sejmie Rzeszy podnosić spraw polskich, uważając je za leżące poza granicami jej interesów
                                                                                                                             179






                 i władzy. Dlaczego my pomimo to wypowiadamy wojnę handlową nie Prusom, lecz Niem-
                 com? Dlaczego chcemy uniezależnić się ekonomicznie od ostatnich, co jest niemożliwe, za-
                 miast tylko od pierwszych, co jest do pewnego stopnia możliwe? Dlaczego my pomnażamy
                 sobie liczbę przeciwników i wrogów, których pokonać mamy, zamiast ją ograniczyć? Oto
                 dlatego że w każdej walce mniej dbamy o skuteczność broni niż o szum huzarskich skrzydeł.
                 My jesteśmy przede wszystkim narodem grzmiącego słowa. Jaką jest rzeczywistość, do czego
                 nas zmusza i na co pozwala konieczność to drobiazg, główna rzecz - dobra poza, gest, dekla-
                 macja. Frazes kazał nam po powstaniu listopadowym uparcie wierzyć i głosić, że wkrótce
                 cała Europa pomści się za nasze krzywdy; frazes kazał nam wysyłać z Francji do kraju po
                 kilkudziesięciu uzbrojonych ludzi dla zwyciężenia Rosji, jak dziś obiecuje nam to samo osią-
                 gnąć za pomocą napadów na poczty i sklepy monopolowe; frazes rzucił nas w niezliczoną
                 ilość odmętów złudzenia; frazes uwieńczył nas wszystkimi wawrzynami Donkiszotów; frazes
                 ciągle nas bałamuci, oszukuje, ośmiesza i kopie nam coraz głębszy grób. Ten sam frazes rów-
                 nież upewnił nas, że jeśli pewnego dnia postanowimy zbojkotować towary niemieckie,
                 czyli jeśli dwudziestu kupców polskich przestanie je sprowadzać jawnie przez miesiąc i jeśli
                 tyluż Jowialskich powtórzy nam w ankiecie dziesięć razy już opowiedzianą bajkę o czapli
                 na wysokich nogach, to tak ukarzemy Prusaków za wszystkie ich przeciwko nam łotrostwa,
                 że im raz na zawsze odechce się nas gnębić. Wszechmocny frazes i tu dokona cudu, podczas
                 gdy prawda spłynie po naszym mózgu jak woda po łusce ryby. Niedawno miałem sposobność
                 przekonać się o tym. Towarzystwo Kultury Polskiej zaczęło wydawać organ poświęcony ba-
                 daniom jej potrzeb i stanu. W pierwszym numerze tego miesięcznika znajduje się artykuł o
                 szkołach, owoc ogromnej pracy zbiorowej, w której wzięło udział grono osób dla wydoby-
                 cia z urzędowego źródła kilkudziesięciu cyfr niezmiernie ciekawych i wymownych. Cyfry te,
                 wyprowadzone na jaw po raz pierwszy, dostarczają nieocenionych dowodów, dających się
                 zużytkować na każdym polu w walce o oświatę - w Dumie; w prasie, we wszystkich głosach
                 publicznych. Zdawało się, że one będą natychmiast podane do wiadomości społeczeństwa
                 potrzebującego właśnie takich argumentów dla swej obrony. Tymczasem ani jedno pismo
                 warszawskie nie zwróciło na nie uwagi.
                      Ale gdyby w Kulturze Polskiej znalazły się huczne frazesy, gdyby tam krzyknięto:
                 świder polski wwiercił się już głęboko w skałę rusyfikacji i niedługo przebije w niej tunel dla
                 oświaty narodowej! - nie byłoby końca oklaskom. Podobnie rzecz się ma z bojkotem towa-
                 rów niemieckich. Czy on jest wykonalny, o to wcale nie troszczą się dowódcy uruchomie-
                 nia produkcji krajowej, bo im chodzi o frazes, taki frazes, który by naoliwił gardziołka szpa-
                 ków narodowych.
                      Ponieważ należę wraz z 8 milionami moich rodaków w Królestwie Polskim do tej ciem-
                 nej tabaki w rogu, która naszą zależność ekonomiczną od zagranicy zna tylko z frazesu, więc
                 nie mogę przytoczyć cyfr i poprzestaję na uwagach ogólnych. Zalecany bojkot towarów
                 niemieckich jest niemożliwy, tak samo jak niemożliwym jest zdobycie twierdz przez groma-
                 dę zuchów, którzy się rzucą na nie z kijami. Sądzę nawet, że nie dokonałoby tego żadne pań-
                 stwo w świecie, gdyż Niemcy są dziś potęgą nie tylko wojskową, ale i wytwórczą tak wielką,
                 że o wyparciu jej z rynków niepodobna marzyć. Jeśli zaś nie zdołałyby tego uczynić Anglia
                 lub Francja, to czymże jest taki zamiar w naszym przedsięwzięciu? Ale czy my nawet go po-
                 dejmiemy? Czy go podejmie ogromna masa ludzi, którym kieszeń pozwala zważać tylko na
                 cenę towaru, a nie na jego pochodzenie? Czy zamkną dobrowolnie swoje sklepy i kantory
                 albo nawet zrzekną się części swego zarobku tysiące pośredników przemysłu niemieckiego?
                 Czy można liczyć na długi opór jego pokusom ze strony społeczeństwa, którego wytrwałość
                 w najważniejszych sprawach rzadko wytrzymuje cztery pory roku? A gdyby nawet jego na-
                 strój okazał się długo niezmiennym, czy my jesteśmy w stanie z dnia na dzień stworzyć
                 przemysł własny, dogadzający najskromniejszym potrzebom ogółu - my, którzy ogórki kwa-
                 szone sprowadzamy z Cesarstwa? Nieśmiertelne cygara austriackie, bojkotowane niegdyś
                                                                                                                             180






                 przez Węgrów i wielokrotnie przypominane w naszej prasie dla podtrzymania buntu, nigdy
                 nie osiągały skutku i tym razem również nie pomogą do zerwania stosunków handlowych z
                 Niemcami. Takich przewrotów nie dokona ani frazes, ani anegdota.
                      Więc cóż? Więc dźwigać jarzmo i nawet nie zrobić próby zrzucenia go? Nie, tylko nie
                 fanfaronować, nie durzyć biednego społeczeństwa pustym frazesem i nie zmuszać ludzi nad-
                 miernością wymagań, których oni spełnić nie mogą, do obłudy, kłamstwa i podstępów. My
                 ciągle wypowiadamy wojny, nie przygotowując się do żadnej. Gdybyśmy byli Japonią, wy-
                 słalibyśmy do Mandżurii dla złamania armii rosyjskiej oddział sokołów, a dla zdobycia
                 Portu Artura - wioślarzów. My jesteśmy ogromnie naiwni i ciągle nam się zdaje, że chwilowy
                 rozpęd zastąpi wszystko. Bojkotowania towarów niemieckich wyrzeknijmy się, bo to jest
                 czcza bufonada, ale zacznijmy przygotowywać się do wypierania z rynku naszego towarów
                 pruskich, co jest zadaniem znacznie łatwiejszym, a prowadźmy te przygotowania systema-
                 tycznie, długo, niezmordowanie, bez względu na to, czy zbiry hakatyzmu będą znęcali się nad
                 dziećmi polskimi lub uchwalali prawa wywłaszczenia Polaków z ziemi, czy też nie. Gdyby
                 Europa rzeczywiście dbała o kulturę, a nie spodlała w egoizmie, uznałaby Prusy za ową Kar-
                 taginę, która powinna być zniszczoną, bo ona podsyca w ludzkości dzikie instynkty i bezkar-
                 ne gwałty. Z tego bagna rozpływają się zakażonymi strumieniami wszystkie miazmaty moral-
                 ne po całym świecie. Polska, jako wielokrotna ofiara tej cholery pruskiej, przenoszonej do
                 Rosji i Austrii, ma najwięcej powodów do nienawidzenia jej gniazda. Ale ona go nie znisz-
                 czy, a nawet nie osłabi dziecinnymi pogróżkami i sprowadzeniem skądinąd stu tuzinów guzi-
                 ków lub stu funtów lakieru. Tu potrzeba gruntownego zbadania zależności handlowej i wła-
                 snych sił wytwórczych, o czym my mamy bardzo słabe pojęcie, tu potrzeba długich zabiegów
                 ekonomicznych, a nade wszystko wytrwałości, do której my jesteśmy tak mało zdolni i w
                 której tak łatwo omdlewamy, że jeśli siwą klacz pomalujemy na czarno, a ona nie urodzi nam
                 karego źrebięcia, porzucamy hodowlę koni. Rozpalmy w duszach naszych ogień, którego by
                 nie zgasiło najlżejsze dmuchnięcie, i dopiero w nim hartujmy narzędzia bojkotu, które dziś
                 kujemy młoteczkami frazesu.
                                                           Nr 11, z 14 marca 1908
                      Dobro ze zła
                      Pomimo uchwały junkrów i landratów drugiej klasy w sejmie pruskim, pomimo uchwały
                 junkrów i landratów pierwszej klasy w Izbie Panów, pomimo energicznych ruchów gumowe-
                 go człowieka, który daremnie rozciąga się w różne strony, ażeby nadać sobie miarę wielkich
                 ludzi, a swoje stanowisko kanclerskie pojmuje jako szczyt piramidy policyjnej, pomimo groź-
                 nych min władcy, który, włożywszy szyszak z orłem i zakręciwszy wąsy w dwa bagnety,
                 dyktuje rozkazująco historii dzieje swej chwały, pomimo że karczownica mająca wydzierać
                 żywioł polski z rodzimej ziemi wyrządzi mu niejedną szkodę, nie można tym razem zwycię-
                 stwa brutalnej siły uważać za klęskę niemocy. We łbie pruskiego Goliata uwięzło dużo ka-
                 mieni, które rzucił ze swej procy polski Dawid. Pierwszorzędna zasługa w tej walce należy
                 się H. Sienkiewiczowi, który wywołał w całym świecie kulturalnym zgrozę najlepszych umy-
                 słów i najczystszych dążeń. Ile odpowiedzi w podjętej przez niego ankiecie, tyle silnych
                 ugodzeń i napiętnowań czół bezwstydnych. Ale nie dość tego, w świadomości bowiem społe-
                 czeństw, a nawet rządów, posunął się znacznie naprzód proces dojrzewania odporu moralnego
                 przeciwko gwałtowi, którego głównymi sprawcami są Prusy, a ofiarami Polacy. Sprawa pol-
                 ska dziś już niemal przestała być kwestią polityczną i zamieniła się na etyczną. Zważyć nale-
                 ży, że my jesteśmy obecnie jedynym narodem historycznym i ucywilizowanym na kuli ziem-
                 skiej, pozbawionym wszelkich praw samodzielności i bezpieczeństwa. Od czasu, gdy nawet
                 małe ludki, drobne garście i skupiny etnologiczne we wszystkich częściach świata otrzymały
                 jakąś możliwość swobodnego życia i rozwoju, utrzymanie osiemnastomilionowego narodu w
                                                                                                                             181






                 bezwzględnej niewoli stało się anachronizmem politycznym, krzyczącą niesprawiedliwością,
                 której głosu nie zdoła osłabić ani wykrętna i wyszarzana frazeologia dyplomatów, ani złośli-
                 wa szczekanina ich kundlów dziennikarskich. Chociaż Bulowy naleli bezeceństwami pełne
                 uszy lokajów i zbirów parlamentarnych, chociaż rozmaite Zeitungi iBlatty zawyły chó-
                 rem na cześć swych panów, w ogromnej masie dusz ludzkich osiadło gorzkie, gryzące prze-
                 kleństwo złego czynu. Ci posłowie, którzy ulegając komendzie, głosowali za wywłaszcze-
                 niem Polaków, w poufnej rozmowie ze swym sumieniem wyznali: to było może dla państwa
                 potrzebne, korzystne, ale to było podłe, zbójeckie. Dziś już nie o to chodzi, czy rozdzielić
                 polskie stado na kilka części i zagnać do różnych owczarni, ale o to, czy państwo powinno
                 prowadzić nie ograniczoną żadnymi skrupułami politykę tyranii, rozboju i grabieży, czy po-
                 winno łamać i deptać elementarne zasady prawa i moralności. Pytanie to jest ważnym nie
                 tylko ze względu na ofiary, ale także ze względu na sprawców takiego bandytyzmu. Bo czy
                 można przypuścić, ażeby jakiś rząd, który dopuszcza się gwałtów w stosunku do jednej kate-
                 gorii obywateli, był sprawiedliwym w stosunku do innych? Czy można wierzyć, że bandyta
                 będzie uczciwym opiekunem, sędzią, przyjacielem i sprzymierzeńcem? Gdyby to występek
                 chciał być bezpłodnym i nie wyjść swym wpływem poza granice tego wypadku, który mu
                 dostarczył pokusy! Ale tak nigdy nie jest - na nieszczęście ludzi, a na szczęście ludzkości.
                 Doprawdy, badając rozwój życia społecznego, uczuwamy nieraz podziw nad niczym nie po-
                 konaną, niezniszczalną jego siłą, przetwarzającą najgorsze jego pierwiastki na czynniki po-
                 stępu. Wyzuta z pobudek moralnych zaciekłość hakatyzmu pruskiego nosi w sobie zaród
                 śmierci, zabija się własnym jadowitym żądłem i rodzi skutki naturze swojej przeciwne. Gdy-
                 by można było Polaków wygrodzić w państwie pruskim i odciąć od związku z innymi jego
                 żywiołami, gdyby można było utrzymać osobne dla nich tortury i osobnych ciemięzców, nie
                 mających żadnej styczności z resztą obywateli, okrutna i prześladowcza działalność tyranii
                 dałaby się zamknąć jedynie w obrębie życia skazanych na mękę i zagładę. Ale ci sami kancle-
                 rze, ministrowie, landraci, komisarze policyjni, redaktorzy, deputowani, którzy nękają Pola-
                 ków, są rządcami i prawodawcami całego państwa, do którego bezwiednie i mimowolnie
                 przenoszą zasady i nawyknienia gwałtu, uznane i zdobyte w gnębieniu upośledzonych praw-
                 nie obywateli. Rząd pruski dlatego jest surowym, dlatego sprzeciwia się rozszerzeniu swobód
                 konstytucyjnych, dlatego podtrzymuje uparcie najgorszy - według wyrażenia Bismarcka -
                 system wyborczy, dlatego narusza śmiało prawo samowolą, że posiada pod swą władzą Pola-
                 ków, na których ciągle zaprawia się do okrucieństwa, nietolerancji i nadużyć. Nie jest to pro-
                 stym przypadkiem, że w Rzeszy niemieckiej najdespotyczniejszym jest to państwo, które po-
                 siada i uciska Polaków. Nie pochodzi to również z przypadku, że obrońcami wsteczności i
                 nieruchomości politycznej są mocarstwa, które rozebrały pomiędzy siebie Polaków. Widocz-
                 nie Polacy są powodem paraliżu organizmów państwowych, dla Polaków zakładane są kuźnie
                 do wyrabiania kajdan obywatelskich i rozsadniki do hodowli drapieżców administracyjnych,
                 Polacy pobudzają wynalazców narzędzi tyranii do obmyślania coraz nowych jej systemów,
                 które przygniatają i tamują rozwój wszystkich współżyjących z nimi narodów. Fakt ten stanął
                 już jasno przed ich świadomością. Prawo własności uważane jest przez powszechny kate-
                 chizm obecnego ustroju społecznego za święte i nienaruszalne. Tymczasem rząd pruski,
                 który go może najzacieklej broni, targnął się na jego świętość i naruszył jego nietykal-
                 ność w sposób brutalny - ze względu na Polaków. Oba parlamentarne chóry, które go roz-
                 grzeszyły z tej winy, nie zdołały ukryć dreszczów trwogi wobec obrazy odwiecznego do-
                 gmatu, który raz poderwany stracił swą mocną oporę. Nie było to prostym szyderstwem, gdy
                 socjaliści niemieccy zawołali w swym organie po uchwale Izby Panów: Niech żyje wy-
                 właszczenie! Nie było to naciąganym rozumowaniem, gdy dowodzili: jeżeli rząd może zno-
                 sić własność prywatną dla swoich widoków, to może ją znosić z daleko większą słusznością
                 lud dla swego dobra. Z powodu Polaków zatem została wyważona jedna z podwalin obecnej
                                                                                                                             182






                 budowy społecznej, a wyważona przez najkonserwatywniejsze państwo, które odtąd nie ma
                 prawa powiedzieć: Własność jest świętą i nienaruszalną.
                      Sprawa polska tedy przestała już być kwestią polską, kwestią sprawiedliwości i miłosier-
                 dzia dla pokrzywdzonego narodu, którego niedolę oblewano krokodylimi łzami, ale stała się
                 kwestią ogólniemoralną i ogólniepolityczną. Stanęła ona dziś na tym punkcie, z którego oka-
                 zuje się dowodnie, że dopóki nie będzie rozstrzygnięta należycie, państwa, z którymi ona jest
                 związana, nie mogą się rozwijać w swobodzie i doskonalić swej kultury, a zarazem muszą
                 zarażać cały świat wpływami swych gwałtów i wstecznych ruchów. Zapewne niedalekim jest
                 czas, kiedy narody europejskie zawołają nie z miłości dla nas, lecz z troski o siebie: dosyć już
                 męczarni Polaków, od której my cierpimy!
                                                          Nr 51, z 18 grudnia 1909
                      Jakie zlecenie dała Cioł-Ciołkowskim ojczyzna
                      Pan Roch, herbu Obornik, Cioł-Ciołkowski twierdzi i gotów każdej chwili zaprzysiąc, że
                 po raz trzeci objawiła mu się ojczyzna. Pierwszy raz, kiedy nauczyciel jego synów zapropo-
                 nował mu, ażeby z nimi uczyły się razem dzieci służby folwarcznej - wtedy ukazała się w
                 żałobie lekkiej; drugi raz, kiedy mu sprzedano na subhastacji majątek rodzinny Ciołkowice-
                 Pohulany - wtedy przyszła w żałobie ciężkiej; a trzeci raz niedawno, kiedy otrzymał miejsce
                 na kolei - wtedy była zasłonięta tak gęstą krepą, że wcale jej twarzy nie widział, tylko słyszał
                 głos znajomy.
                      - Kochany i wierny synu - rzekła. - Gdybyś był dawniej opowiedział rodakom o moim
                 głębokim smutku, nie uwierzyliby ci, posądzając, że przy moim ogniu chcesz upiec swój wła-
                 sny interes. Ale teraz, gdy już nie masz Ciołkowic-Pohulan, gdy w twoim dworze, który był
                 kolebką tylu pokoleń szlachetnego rodu, Pfefferzucker może urządził tajemną gorzelnię, gdy
                 zajmujesz skromną posadę kontrolera wagonów, nie możesz dłużej milczeć i musisz powtó-
                 rzyć ziomkom twoim, co ci powierzam. Przede wszystkim niech wiedzą, że za prawowite
                 dzieci moje uważam tylko twój ród, twego dawnego proboszcza, obecnego spowiednika, wła-
                 ściciela sklepu chrześcijańskiego, chociaż ci nie dawał kredytu, zawiadowcę stacji Ryczywół,
                 który niszczy niektóre pisma ludowe, adwokata konsystorskiego Kruchtę, lekarza Lojolskie-
                 go, geometrę Dzwonnickiego, dziennikarza Mydłka i jeszcze paru zacnych obywateli oraz ich
                 żony i gospodynie. Reszta to są ptaki wylęgłe z kukułczych jajek, które kalają moje gniazdo.
                 Pojmuję to doskonale, że przez wyłączenie tych podrzutków rodzina moja znacznie się
                 zmniejszy, ale ja wolę mieć doborową garść niż mieszaną gromadę. Nie mogę sobie tego
                 przebaczyć, że kiedyś pozwoliłam zaliczać się do niej rozmaitym przyczepom, ladajakom i
                 ladajaczkom, cudzoziemcom, nieprawowiercom, chłopskim doradcom, żydowskim przeche-
                 rom, luterskim malepartom, nade wszystko tak zwanym postępowcom, którzy chcą, ażeby
                 niebo jak wielka gęba ziewało pustką do ziemi i ażeby ziemia jak wielkie jabłko była pastwą
                 równouprawnionych robaków ludzkich. Dość tej słabości! Oświadcz głośno w moim imieniu,
                 że odtąd nie będę tolerowała żadnych przybłędów i wyrodków, że uznaję za dzieci moje tylko
                 Cioł-Ciołkowskich i im podobnych, że pragnę zbudować olbrzymie krematorium, gdzie
                 wszyscy inni byliby żywcem paleni, a z ich popiołów zrobiony ług dla wytrucia miliarda mo-
                 ich nieprzyjaciół na ziemi. Tak ma być.
                      Szanowny Roch Cioł-Ciołkowski jest człowiekiem zbyt wiaro-godnym, ażebyśmy mogli
                 wątpić o jego rozmowie z ojczyzną, i zbyt dzielnym jej synem, ażeby nie miał najściślej speł-
                 nić jej rozkazu. Jakoż ogłosił on wewnętrzną wojnę krzyżową dla odebrania grobu narodowe-
                 go z rąk niewiernych i powołał do niej żywioły prawdziwie patriotyczne. Obecne życie
                 nasze jest właśnie obrazem tej wspaniałej walki. Chodzi w niej o wytępienie wszystkich, któ-
                 rzy do tego grobu roszczą sobie pretensję, a nie należą do rodu Cioł-Ciołkowskich. Realnie
                 dokonać tego nie można, więc przynajmniej trzeba zrobić parabolicznie.
                                                                                                                             183






                      Zresztą skutek jest prawie jednaki. Można stworzyć liczne wojsko bez broni, policję bez
                 władzy, sądy bez kodeksu, tracenie skazanych bez szubienicy. Istnieją prześliczne, chociaż
                 brzydko nazywane sposoby, posługujące się tylko ustami lub piórem, które zupełnie zastąpią
                 najostrzejszą broń i najsurowsze prawo. Można również stworzyć państwo paraboliczne. Na
                 przestrzeni dwudziestu cali kwadratowych dziennika łatwo pomieścić cyrkuł policyjny, biuro
                 żandarmerii, sąd wojenny, sztab pułkowy, szkołę z prefektem, kościół uprzywilejowany, naj-
                 rozmaitsze instytucje ładu społecznego, tylko inaczej ochrzczone. Ich sprawność jest godna
                 podziwu. Urządziłeś np. publiczną ślizgawkę. Przychodzi reporter-rewirowy, ogląda twoją
                 książeczkę legitymacyjną i mówi: Pan między &laquo;znakami szczególnymi nie ma zeza
                 nacjonalistycznego. Kiedy ja nie zezuję wcale. To źle! Zezować trzeba... My pańską śli-
                 zgawkę będziemy bojkotowali. I rzeczywiście ukazuje się w organie karmiącej wilczycy lub
                 gęsi kapitolińskiej artykuł wstępny, w którym ostrzeżono, że tam ślizgają się wrogowie na-
                 rodu. Jeżeli opracowałeś podręcznik geologii, a w nim powiedziałeś, że jakiś pokład ciągnie
                 się od środka Polski ku wschodowi, to żandarmeria narodowa spisze natychmiast protokół
                 oskarżający cię o chęć oderwania dziesięciu guberni z Królestwa i przyłączenia ich do Cesar-
                 stwa. A gdyby ci się śniło, że zostałeś radcą przyszłego samorządu i gdyby wiadomość o tym
                 doszła do właściwego miejsca, bądź pewien, że zmobilizowany będzie przeciwko twoim
                 wyborcom batalion kawalerii dziennikarskiej, a ty sam zostaniesz zakłuty stalówkami. Tu
                 należy zrobić małe sprostowanie. Przeciwko zamiarowi utworzenia kurii w ordynacji wybor-
                 czej dla samorządu zaprotestował również Cioł-Ciołkowski. Nie należy wszakże brać jego
                 opozycji bezwzględnie. Jest on bowiem również zwolennikiem kurii, ale innych, ugrupowa-
                 nych według jego podziału. Do pierwszej powinni należeć Cioł-Ciołkowscy z dodatkami i
                 zajmować w radach miejskich wszystkie stanowiska z wyjątkiem jednego. Tym jednym po-
                 dzieliliby się obywatele niższych stopni: innorodcy, nieprawdziwi oraz zamaskowani wro-
                 gowie narodu. Wtedy dopiero byłby prawidłowy samorząd, ze sprawiedliwym uwzględnie-
                 niem praw mniejszości. Przypuszczam, że czytelnicy domyślają się, jakie jest główne zada-
                 nie tego państwa paraboliczno-policyjnego - dać narodowi siłę potrzebną do zwyciężenia w
                 ciężkiej walce o byt. W tym celu stara się ono przede wszystkim o redukcję jego masy i
                 oczyszczenie jego pierwiastków. Statystyka liczy Polaków około 20 milionów na całym świe-
                 cie, a około 11 milionów w Królestwie. Cyfrę tę zachowujemy, ale na szczególny użytek,
                 mianowicie jako argument w sporach arytmetycznych. Ktoś twierdzi, że stanowimy szczyptę,
                 którą można połknąć w opłatku i strawić łatwo. Wtedy my: za pozwoleniem, 20, a nawet 11
                 milionów przewyższa nie tylko największą dawkę aptekarską, ale także porcję najżarłoczniej-
                 szego zaborcy. Ale to jest rachunek zewnętrzny; wewnętrzny przedstawia się inaczej.
                      Z owych 11 milionów strącić należy: 8 milionów ludu wiejskiego, który chociaż jest
                 polskim z pochodzenia, nie jest polskim ze świadomości i stanowi dopiero surowy materiał
                 dla dworu i plebani!; około 2 milionów Żydów i ich mieszańców; około pół miliona robotni-
                 ków, odnarodowionych przez socjalistów; około ćwierć miliona inteligencji radykalnej, od-
                 swojszczonej, tzw. postępowej. Gdybyśmy resztę zaliczyli do kurii Ciołkowskich, Wypa-
                 dłoby, że tyle zaledwie dusz czystych, czyli prawdziwych Polaków, posiada nasz naród w
                 obrębie Królestwa.
                      Drzyjcie, zaborcy!
                      Nie dość tego. Oprócz wysokiej cyfry mamy również na użytek zewnętrzny ogólną kultu-
                 rę.
                      Ale ona też w wewnętrznych obrachunkach ulega redukcji. Wszyscy literaci, uczeni, po-
                 eci, artyści, technicy, działacze społeczni postępowi są w pień wycięci, a ich skalpy tkwią za
                 pasem Cioł-Ciołkowskiego, wszystkie ich prace są przez niego zdeptane i oplute, tak że całą
                 naszą kulturę prawdziwie narodową stanowią czyny i utwory jego rodu. Kilkaset artykułów,
                 przeważnie paszkwilowych, kilkanaście robót powieściowych lub kompilacyjnych to jest na-
                 sze prawdziwie narodowe piśmiennictwo; kilkadziesiąt szkół prowadzonych w duchu arcy-
                                                                                                                             184






                 biskupiego okólnika to jest prawdziwie narodowa oświata. Przed tą potęgą drzyjcie, barba-
                 rzyńcy!
                      Pozornie zdawałoby się, że ta redukcja liczebności i kultury narodu zmniejsza jego siłę
                 oraz dreszcze zaborców i barbarzyńców. Kto tak mniema, zapomina, że żyjemy w epoce
                 wielkich tryumfów chemii, która umie ze wszystkiego wydobywać esencję, a z niej sztucznie
                 wytwarzać ciała. Gdybyśmy odparowali sole wody morskiej, mogłyby oceany zupełnie znik-
                 nąć, a my każdej chwili napełnilibyśmy ich łożyska, rozpuściwszy osad. Taką esencją nasze-
                 go narodu są Cioł-Ciołkowscy, a naszej kultury ich dzieła. Ten skoncentrowany wyciąg pol-
                 skości ma tę wyższość, że nie zmniejszając jej ilościowo, pozwala jakościowo zachować ją w
                 czystym stanie.
                      Tak spełnia się życzenie ojczyzny, polegające na tym, ażeby ciągle przekonywać siebie i
                 jej wrogów, że prawdziwych Polaków jest bardzo mało, a fałszywych bardzo dużo, że jej
                 bogactwem i bronią są tylko leżące na szkiełku mikroskopowym zasługi pierwszych. Jeżeli
                 Cioł-Ciołkowscy w ten sposób nie przestraszą świata, to będzie dowód, że on niczego się nie
                 boi. W każdym razie to pewne, że ona nie zginęła, póki oni żyją.
                                                         Nr 12, z 19 marca 1910
                      Moralność żydowskiego postępu i klerykalnego konserwatyzmu
                      Postawię przed czytelnikami kilka pytań, na które odpowiedzi są bardzo łatwe, ale też
                 bardzo ważne dla usunięcia pewnych sprzeczności i wątpliwości w naszej etyce. Chodzi o
                 różnice między obowiązkami i prawami moralnymi żydowskiego postępu i ,,katolickiego
                 konserwatyzmu.
                      Sprawa ta jest dość stara. Jeden z redaktorów opowiadał mi, że gdy onego czasu zwrócił
                 się do prezesa cenzury ze skargą na szczególne prześladowanie jego wydawnictwa, Ryżów
                 odrzekł: My nie stanowimy jedynego komitetu cenzury, lecz jest ich w Warszawie kilka.
                 Widzisz pan te nie rozpieczętowane koperty?
                      Są to zażalenia rozmaitych władz na prasę. Ta oto korespondencja pochodzi od konsysto-
                 rza katolickiego. Nie znam jej, ale jestem przekonany, że głównie zawiera oskarżenia prze-
                 ciwko pańskiemu pismu. Otworzył kopertę i rzeczywiście wyjął papier z nalepionymi wy-
                 cinkami, komentarzami i religijno-ochrannymi ubolewaniami nad szkodliwym wpływem
                 owego pisma. Wiadomo, że tej krytej drogi i innych równoległych używa zwierzchność ko-
                 ścielna w walce z żywiołami wolnomyślnymi. W ostatnich latach wytoczyła ona w zamasko-
                 waniu (za pośrednictwem prokuratury) parę procesów karnych redaktorom i pisarzom. Otóż
                 zachodzi pytanie, jak by to się nazywało w języku etycznym, gdyby postępowcy przesyłali
                 organom rządowym denuncjacje na duchowieństwo i klerykałów, oskarżając ich o działalność
                 przeciwpaństwową. Prawdopodobnie takie czyny znalazłyby się na jakiejś czarnej liście?
                      Gdzie tylko powstaje szkoła polska niepodległa władzy kleru, tam on, bez względu na jej
                 wartość, pożytek, a nawet często kierunek, odciąga uczniów i uczennice, buntuje rodziców,
                 stara się ją pozbawić środków, podburza na nią motłoch, obrzuca potwarzami i obelgami w
                 prasie, a nieraz doprowadza do zamknięcia.Pytanie: jak by nazwano zabiegi postępowców,
                 gdyby oni w ten sposób osaczali, podminowywali, zniesławiali i niszczyli szkołę polską dla-
                 tego tylko, że w niej sponiewierano teorię Darwina lub po prostu dlatego, że nią nie kierują?
                 Może łotrostwem?
                      Każda instytucja społeczna - stowarzyszenie oświatowe, ekonomiczne, naukowe itd. - je-
                 żeli nie da poświęcić swego lokalu, nie zakupi mszy, nie wezwie księdza do rady, chociażby
                 nie dotykała religii i nie zajmowała żadnego stanowiska partyjnego, będzie przez kler lżona i
                 dyskredytowana dopóty, dopóki jej działalność nie zostanie sparaliżowana. Jak by napiętno-
                 wano postępowców, którzy by usiłowali zburzyć organizację mającą na celu szerzenie
                                                                                                                             185






                 oświaty lub podnoszenie dobrobytu dlatego tylko, że ją założyli lub prowadzą księża? Czy nie
                 uznano by ich za dzikie zwierzęta?
                      Ambona, która ma służyć szczepieniu czci dla Boga i miłości dla ludzi, służy zwykle do
                 miotania klątew, wymysłów, kłamstw, oszczerstw na postępowców. Z ust krzewicieli Chry-
                 stusowej dobroci przebaczenia i zgody leją się strugi potwarczego i złośliwego błota. Jak by
                 to nazwano, gdyby z katedr publicznych postępowcy głosili podobne zniewagi i łgarstwa,
                 zarzucając księżom, że są siewcami zepsucia i wszelkich zbrodni? Powiedziano by może, że
                 wyprawiają orgie paszkwilu?
                      Księża odmawiają chłopom posług religijnych, terroryzują ich konfesjonałem, wysta-
                 wiają na urągowisko, bezczeszczą publicznie za to tylko, że ci czytają Zaranie lub należą do
                 jakiegoś stowarzyszenia bojkotowanego przez kler. Jak by nazwano postępowców, gdyby oni
                 podobną tyranię wywierali na ludzi zmuszonych im ulegać? Jeżeli rząd pruski karze urzędni-
                 ków na Śląsku, którzy przy wyborach głosowali za kandydatami polskimi, czyni W zasadzie
                 to samo co nasi duszpasterze, prześladujący swe owce za nieposłuszeństwo.
                      Większość księży żyje w konkubinacie, który ich plącze nieraz; w bardzo gorszące sto-
                 sunki i starcia. To im jednak nie przeszkadza grzmieć przeciwko obrońcom wolnej miłości,
                 wywłóczyć na rynek sprawy prywatne i splatać je z ogólnymi; Jak by to nazwano, gdyby po-
                 stępowcy wyprowadzili na widok publiczny, księże gospodynie, mniemane kuzynki, ich
                 nieprawe dzieci; i przeróżne zabiegi ukrycia ich? Może uznano by, że są skandalistami?
                      Wszyscy autorowie występujący przeciwko księżom odbierają listy anonimowe, depesze,
                 apostrofy telefoniczne, pełne tak ordynarnych wymysłów, że gorsze nie wyszłyby z portowe-
                 go lupanaru lub bandyckiej karczmy. Nieraz zdaje się, że to są głosy wieprzów, które w ja-
                 kimś paszkwilowym cyrku nauczono mówić i pisać. Co by powiedziano o postępowcach,
                 gdyby oni trudnili się taką bezimiennie chlewną korespondencją?
                      Znamy wielu postępowców, którzy uczestniczą w przedsięwzięciach podjętych przez
                 kler, którzy popierają instytucje przezeń; kierowane, którzy umieją ocenić jego dobre czyny i
                 zasługi, do< strzec ziarno pożytku nawet śród jego chwastów. Nie znamy natomiast ani jed-
                 nego księdza, który by miał hojną rękę lub bodaj tylko dobre słowo dla działalności postę-
                 powców, nie potrącającej wcale o interesy kościelne. Najlepsi milczą i trzymają się z dala;
                 gorsi napastują, szkalują, zniesławiają, szkodzą, nie unikając najpodstępniejszych dróg i naj-
                 ohydniejszych środków.
                      Może, jak istnieje Polska, nie było w jej życiu epoki, w której kler buchałby taką wście-
                 kłością i przeciwstawiał się rozwojowi wolnej myśli z takim zuchwalstwem. Bo też nigdy ta
                 myśl nie okazała tyle siły i odwagi. Jej dawne bunty objawiały się bardzo skromnie i bojaźli-
                 wie, a nietykalność chwały duchowieństwa była do zeszłego wieku dogmatem obywatelskości
                 i patriotyzmu. Właściwie dopiero przed czterdziestu laty rozpoczęło się u nas kruszenie kaj-
                 dan niewoli duchowej i tyranii klerykalnej, która dziś przybiera coraz większe rozmiary. Już
                 nie tylko, jak wówczas, grono ludzi ukształconych prowadzi walkę, ale masy społeczne - w
                 inteligencji, w ludzie roboczym, a po części i wiejskim - pobudzane instynktem samozacho-
                 wawczym, chcą ratować naród od uwiądu i śmierci, od tego strasznego losu, który dotknął
                 tyle gromad ludzkich, wycieńczonych i zaduszonych klerykalizmem. Czuje to już dziś nawet
                 prosty chłop, który oprzytomniał, przejrzał i dostrzegł niebezpieczeństwo ogłupiania i wyzy-
                 sku, przykrytych płaszczem pobożności. Dlatego uprzywilejowani od tylu stuleci arendarze i
                 stróże naszej ciemnoty podnoszą gwałt, idą ławą do otwartego ataku lub tajemnego szkod-
                 nictwa. Rozprawa z nimi bardzo trudna, bo przewagę daje im nie tylko liczba zapaśników i
                 ich środki bojowe, ale taktyka gardząca wszelkimi skrupułami moralnymi. Postępowcy nie
                 mogą i nie chcą sobie pozwolić na rozkiełznanie się z wędzideł etycznych i w najgorętszych
                 starciach pamiętają o kulturze, uczciwości, obowiązkach społecznych; na przeciwnej stronie
                 wszystkie kiełzna odrzucone, tam wszystko jest dopuszczalne, wszystko godziwe, wszystko
                 uświęca cel, a jest nim pogaszenie nie poświęconych ognisk wiedzy, ubezwładnienie nie po-
                                                                                                                             186






                 święconych czynników kultury, zniszczenie świeckich szkół, stowarzyszeń i zakładów, roz-
                 postarcie nad krajem gęstej nocy, zwalenie na lud ciężkiego kamienia tyranii, spod którego on
                 nigdy wydobyć by się nie mógł. To ma być urzeczywistnienie królestwa bożego na ziemi -
                 naszej, nieszczęśliwej, która stała się zwierzyńcem najgorszych i najdrapieżniejszych gatun-
                 ków ludzkich.
                                                           MYŚL NARODOWA
                                                        Nr 10 (49), z 5 grudnia 1925
                      Słownik nekrologowy. - Muezzini. - Oślepnięcie. - Reforma szkolnictwa. - Hodowla
                 ludzi do wszystkiego i do niczego. - Z jednej tylko zmiany wielka zasługa. - Szkoła che-
                 miczno-przemysłowa. - Kasy Chorych jako chore kasy.
                      Są pewne wypadki, które nastrajają rozdźwięczne dusze polskie na jeden wspólny ton.
                 Należą do nich zgony i pogrzeby znakomitych rodaków. Polacy mogą im poskąpić uznania i
                 chwały za życia, ale zapłacą hojnie, czasem rozrzutnie, po śmierci. Naruszewicz zrobił
                 słuszną uwagę: Wasz to zwykły obyczaj: cierń w życia przeciągu, a potem martwe wieńczyć
                 zwłoki na posągu. Uwagi tej nie można ściśle zastosować do Żeromskiego, bo żadnym
                 cierniem społeczeństwo go nie zraniło, przeciwnie, otaczało go wielką sławą. Jednakże
                 pomiędzy tą czcią, jaką okazywało żyjącemu, a tą, do jakiej się wzniosło wobec zmarłego,
                 zachodzi znaczna różnica. Tam był zachwyt, tu ubóstwianie tak wielkie, że ono w nim uznało
                 krynicę najszczytniejszych natchnień i najpotężniejszych sił duchowych Polski. Rzeczywiście
                 wspaniały to był talent i wspaniały złożony mu hołd. Ale w tym hołdzie zbyt mocno odzywał
                 się szablon stylu nekrologowego, ustalonego dla ludzi wielkich. Nasi apoteozowcy mają pe-
                 wien zapas superlatywów, przymiotników pochwalnych w najwyższych stopniach, pewne, że
                 tak powiem, stałe blankiety uwielbień, w które tylko wpisują nazwiska uczczonych niebosz-
                 czyków. Porównawszy ich artykuły i mowy nad grobem Sienkiewicza i Żeromskiego, łatwo
                 dostrzeżemy, że one były utkane według tego samego wzoru, a jednak ci dwaj pisarze są nie-
                 podobni do siebie w żadnym rysie. Ktoś niebiegły w rozróżnieniu ich dzieł, a odurzony ka-
                 dzidłowym dymem trybularzów dziennikarskich, jest przekonany, że Polska zrodziła geniu-
                 szów różniących się tylko nazwiskami. Zmarłym najrozmaitszego rodzaju i wartości śpiewane
                 są te same egzekwie i grane te same marsze żałobne, ale obchody pogrzebowe w kaplicach i
                 na cmentarzach literatury nie powinny stosować się do tego zwyczaju i odmieniać go tylko
                 strojem karawanu, orderami na poduszkach i liczbą orszaku. Boleśnie pomyśleć, że Żeromski
                 umarł, ale smutno również, że mimo pokrycia jego trumny wieńcami pięknych frazesów nie
                 wiadomo, kim on właściwie był. Może kiedyś o tym się dowiemy. Tymczasem słyszymy i
                 zapewne długo jeszcze słyszeć będziemy tylko pobożne wołania muezzinów z minaretów
                 dziennikarskich: Mahomet jest wielki prorok!
                      Podobne modły mahometańskie rozlegają się codziennie z galeryjek kilku poślednich
                 meczetów prasy na cześć p. Piłsudskiego. Dziwna rzecz, jak człowiek o bystrym wzroku mo-
                 że na pewne widoki być ślepym. P[an] Piłsudski, który nieraz dowiódł, że widzi wyraźnie
                 rzeczywistość, nie spostrzega, w jakim cuchnącym sosie pływa i tonie. Po pięknych kartach
                 swej historii zapisuje lub pozwala zapisywać dalsze jakąś bezmyślną bazgraniną, z której
                 każdy wyraz budzi albo smutek nad rozpadem tęgiego charakteru, albo śmiech nad potwor-
                 nym przerostem samochwalstwa. Omal że nie ze szpicrutą w ręku, ale z ostrym napomnie-
                 niem zjawił się u prezydenta, podczas gdy jego wojskowi wielbiciele napadli posła Strońskie-
                 go na ulicy w Warszawie i redakcję Dziennika w Wilnie. Gdy był naczelnikiem państwa z
                 woli narodu, nie pozwalał pociągać do odpowiedzialności redaktorów za najgwałtowniejsze
                 na niego ataki. To był ładny, wyniosły styl. Gdy został tylko marszałkiem z własnej woli i
                 panem na Sulejówku, pozwala swym ochotniczym pretorianom napadać dziennikarzów za
                                                                                                                             187






                 surową krytykę. Jaka to brzydka małość! Jakie to przykre zredukowanie się człowieka, który
                 miał warunki i sposobność wyrośnięcia do wielkiej miary! Doprawdy mówię szczerze, że mi
                 p. Piłsudskiego bardzo żal. Ani Kościuszko, chociaż był szarpany, .ani H. Dąbrowski, chociaż
                 był ogłoszony za zdrajcę i skazany na śmierć, nie uciekali się do tak mizernych sposobów
                 walki i zemsty. A jednakże pomścili się na swych przeciwnikach strasznie - swoją wielką
                 chwałą. Skromność wprowadza często ludzi na takie .szczyty, na które ich nigdy nie wzniesie
                 zuchwałość.
                      Projekt reformy szkolnictwa p. St. Grabskiego zajmuje słusznie od kilku tygodni uwagę
                 społeczeństwa i prasy. Jest to bowiem sprawa pierwszorzędnej wagi. Nasze wychowanie pu-
                 bliczne w niepodległej Polsce weszło na manowce niedorzecznej oryginalności. Idealizm za-
                 mienił się w nim na idiotyzm. Mamy 762 gimnazja kształcące 220 tysięcy uczniów, z których
                 zaledwie mały procent .jest uzdolniony do wyższych studiów. Ogromna reszta niedouków
                 albo nawet opatentowanych dyplomami uniwersyteckimi mierzynów rozłazi się po rozma-
                 itych posadach, na których działa nieudolnie, a często nieuczciwie. Najwybitniejszą cechą
                 umysłową naszego społeczeństwa jest ogromny brak pracowników kwalifikowanych, to jest
                 specjalnie przygotowanych do swego zawodu. Nasi robotnicy, rzemieślnicy, rolnicy, przemy-
                 słowcy, kupcy, urzędnicy to olbrzymia masa kandydatów do wszystkiego. Każdy z nich
                 dziś może być szewcem, policjantem, urzędnikiem skarbowym lub kolejowym, nauczycielem,
                 jutro krawcem, sklepikarzem, inkasentem, literatem itd., zależnie od tego, jakie zdobędzie
                 miejsce. Niedziwno też, że mamy tłumy bezrobotnych, partaczów spełnianego obowiązku,
                 niedołęgów i szkodników. Nie wchodzę w szczegóły reformy planowanej przez ministra
                 Grabskiego, wystarcza mi jeden w niej cel - zmniejszenie szkół kształcących do wszystkie-
                 go, a pomnożenie zawodowych, ażebym ją uznał za epokową. Może ona wyprowadzi nas z
                 bezpłodnego dyletantyzmu, z pogardy dla pracy, z bezradności wchodzących w świat mło-
                 dych ludzi, którzy nie wiedzą, co z sobą począć, i wybierają sobie zajęcia według wyniku
                 stukania w palce, według woli rodziców, rady znajomych lub przypadku, którzy wszystko
                 robić mogą, a niczego dobrze zrobić nie umieją, którzy są zakałą urzędów, przedsiębiorstw,
                 kantorów, fabryk, magazynów, stanowisk zwierzchniczych i podwładnych. Może każda in-
                 stytucja, każdy warsztat, każda organizacja pracy znajdzie łatwo czynniki potrzebne, sprawne
                 i sumienne. Może nasi emigranci, wyjeżdżający do obcych krajów, otrzymają korzystne zaję-
                 cia, odpowiadające ich uzdolnieniom, i nie będą zmuszeni wynajmować swoich rąk do naj-
                 cięższych robót. Może wreszcie Polska zacznie być płodną, wytwórczą, poważnie współpra-
                 cującą w produkcji świata. Tej pożądanej przemiany zdoła dokonać tylko szkolnictwo urzą-
                 dzone celowo, zastosowane do potrzeb społeczeństwa i wymagań ogólnego rozwoju ludzko-
                 ści. Bez niego pozostaniemy ciągle narodem dyletantów, amatorów, kandydatów do wszyst-
                 kiego.
                      Bardzo     pomyślnym        krokiem     na   tej  drodze     jest  utworzenie      szkoły    chemiczno-
                 przemysłowej w Warszawie, jakich kraje zachodnie, zwłaszcza Niemcy, posiadają setki i z
                 nich czerpią swoją potęgę ekonomiczną. Przeróbmy na podobne zakłady wiele niepotrzeb-
                 nych gimnazjów, w których młodzież męczy się nadmierną filologią i matematyką, w których
                 ogłupiana jest idiotyczną heurezą, w których 100 tysięcy dzieci chłopskich zdobywa wiedzę
                 dla nich bezużyteczną. Bodajby p. Grabskiemu powiodła się operacja pedagogiczna i bodajby
                 jakieś nieszczęsne przesilenie w rządzie nie oderwało go od niej. Niestety, nic nam nie rę-
                 czy, że może za tydzień lub miesiąc będzie on zluzowany, a następca przekreśli całą jego re-
                 formę i wymyśli coś nowego, budzącego zachwyt klakierów radykalizmu, smutek społeczeń-
                 stwa i śmiech Europy.
                      Zorganizowane według interesu i gustu tej radykalnoparadyzowej klaki Rasy Chorych
                 buchnęły strugami moralnego błota. Za dużo nagromadziło się go w rozmaitych dziedzinach
                 naszego życia społecznego, więc nie będę już nim wywoływał wstrętu w czytelnikach. Po-
                                                                                                                             188






                 wiem tylko ogólnie, co zapewne uznaje ogół, że nasze Kasy Chorych są obecnie kasami cho-
                 rymi, które trzeba leczyć, dezynfekować i ratować szczepieniami ochronnymi.
                                                          Nr 25, z 12 czerwca 1926
                      Rokosz i jego bohater
                      Kalejdoskopowy szereg nieoczekiwanych i niezrozumiałych zdarzeń jest najjaskrawszym
                 dowodem, do jakiego stopnia nasze życie polityczno-społeczne jest nieuporządkowane, jak
                 dalece ono się splata z niespodzianek i jak łatwo śmiała jednostka może je potargać. Już chy-
                 ba nie dziwimy się, że zagranica nam nie ufa, bo nie wie, co u nas jutro się stanie, skoro my
                 sami nie wiemy. To, na co patrzyliśmy w ostatnich tygodniach, sprawia wrażenie jakiejś
                 dziwnej kombinacji nie powiązanych ze sobą przypadków, jakichś dziwacznych sylogizmów,
                 w których wnioski przeczą przesłankom, jakiegoś łańcucha przyczyn bez skutków i skutków
                 bez przyczyn, jakiegoś alfabetu ze zmienioną koleją liter, czegoś, co się w żadnym zdrowym
                 rozsądku nie zmieści. Gdy p. Piłsudski wszedł z wojskiem do stolicy, stoczył z jej garnizonem
                 zaciekłą bitwę, w której zabitych i rannych zginęło około półtora tysiąca żołnierzy, rozpędził
                 rząd, usunął prezydenta Rzeczypospolitej,7 uwięził dowódców wojskowych, którzy mu się
                 oparli, przeprowadził zmianę ministrów i urzędników na wysokich stanowiskach, to jego
                 dawni towarzysze partyjni przypuszczali, że on rozpali rewolucję socjalną. Nic podobnego.
                 Oświadczył wyraźnie, że wcale nie myśli zmieniać obecnego ustroju państwa, tylko chce do-
                 konać w nim dezynfekcji moralnej. Zdawało się, że objąwszy z tym godłem i rozszerzywszy
                 do najszerszych granic dyktatury najwyższą władzę, dokona tego oczyszczenia. Znowu nic
                 podobnego. Wybrany głosami nie tylko przyjaciół, ale częściowo i przeciwników, prezyden-
                 tem Rzeczypospolitej, zrzekł się tej godności. Więc po co to wszystko się stało, po co wylało
                 się tyle bratniej krwi i wywołało się tyle zamętu? Po co ten tak wielki rozmach dużym mie-
                 czem, że za słaby dla niego rycerz zamiast ciąć, przewrócił się?
                      Na te pytania daje nam zupełnie jasną odpowiedź natura umysłu p. Piłsudskiego. Nie ule-
                 ga dla mnie wątpliwości, że jest to charakter czysty, opryskany jedynie krwią jako bojowiec
                 socjalistyczny, a obecnie rokoszanin, że idzie prostą i krzywą drogą do szlachetnych celów,
                 że dobrze i źle czyni z dobrą wolą i szczerą wiarą, że jest materialnie bezinteresowny, ofiarny
                 i w czynie dzielny. Ale ma on dwie wady, które mu nie pozwalają ani spożytkować swojej
                 wielkiej siły, ani oddać ojczyźnie tych usług, do jakich jest rzeczywiście zdolny: szczupły
                 krąg wiedzy politycznej i chorobliwą zarozumiałość. Pierwsza uwydatnia się w niemocy
                 twórczej, druga w samochwalstwie posuwającym się aż do śmieszności. Trudno byłoby zna-
                 leźć drugi przykład pomyślnego składu warunków, jak ten, w którym p. Piłsudski zajął sta-
                 nowisko naczelnika państwa. Miał w swym rozporządzeniu ubóstwiającą go armię, ufność
                 prawie całego narodu, zewsząd otaczał go szacunek, uwielbienie i zachwyt, mógł zostać dyk-
                 tatorem, nieledwie monarchą, mógł według swej woli zorganizować państwo, a jakże skorzy-
                 stał z tych nadzwyczajnych uprawnień, wszechwładzy, popularności i sławy? Postawił na
                 baczność swego oficera o małej inteligencji, a wielkim posłuszeństwie i kazał mu tworzyć
                 rząd, który popełnił rzeczywiście wszystko, na co tylko rozmachana bezmyślność partyjna
                 zdobyć się umie. P[an] Piłsudski mógł powołać najlepszy sejm ustawodawczy, jaki ze społe-
                 czeństwa polskiego da się wydobyć - nie zrobił tego. Mógł oddziałać na pierwsze uchwały
                 prawodawcze w kierunku wskazanym przez interes narodu - nie zrobił tego. W ogóle nie zro-
                 bił nic, co było potrzebne dla wzniesienia budowy państwa, tylko składał i rozkładał łami-
                 główkę gabinetów ministerialnych. Zachował się zaś tak nie dlatego, żeby nie miał chęci i
                 energii, ale dlatego że nie jest umysłem twórczym, że nie posiada ani wiedzy, ani zdolności
                 politycznej. Posiada tylko pragnienie dokonywania czynów nadzwyczajnych, żądzę nieogra-
                 niczonej władzy, wielką odwagę i nałogi konspiratorskie, których nigdy się nie pozbędzie, bo
                 one zbyt głęboko wkorzeniły się w jego naturę, nie ma żadnego planu działania, jest ciągle
                                                                                                                             189






                 improwizatorem, spiskowcem, w ogóle - jak sam się nazwał - wściekłym ryzykantem. Opa-
                 nowany chorobliwą manią wielkości, przypominającej chyba tylko mniemanie Nerona, który
                 uważał się za największego artystę, rozjątrzony nieproporcjonalnością swych małych czynów
                 politycznych do wielkiej ambicji, nie dostrzega w sobie wad i słabością lecz spycha swoje
                 niepowodzenia na współpracowników i cały naród. Wciąż zmaga się z Polską, widzi w niej
                 gromadę tchórzów dygocących od żółtego strachu przed nieprzyjacielem, od którego on ją
                 tylko uwolnił, szajki złodziejów, rabusiów i wszelkiego rodzaju nikczemników, którzy uda-
                 remnili jego zamiary. Gdyby to mówił ograniczony w swych prawach aż do zupełnego bez-
                 władu były prezydent Wojciechowski, rozumielibyśmy, ale gdy to mówi jawny i tajemny
                 dyktator, rządzący nawet wtedy, kiedy nie rządzi, który w swojej naturze ma pragnienie, a w
                 oddanym mu wojsku siłę samowładztwa, to jest to tylko z pajęczej przędzy tkana sofistyka.
                 Nie glina była winna, że z niej ulepiona została potworna figura, ale ręce, które nie umiały
                 nadać jej pięknego kształtu. P[an] Piłsudski może ma słuszność, że państwo polskie stało się
                 łupem szujów, że kanalia gospodarowała w nim bezkarnie, że nasze ciała prawodawcze
                 chorowały na gangrenę moralną, ale kto otworzył szeroko drzwi do Sejmu i Senatu ciemnocie
                 i podłości, a kto je zamknął rozumowi i uczciwości? Ci właśnie, którzy męża opatrznościo-
                 wego najwyżej podrzucają w górę. Jeżeli w państwie polskim utworzyło się bagno, to ono co
                 najmniej zajmuje tyle przestrzeni po lewej, co po prawej stronie. Dlaczego więc żaby i gady
                 w błocie lewicy skrzeczeniem i sykiem chóralnym sławią p. Piłsudskiego jako tego, który ma
                 wyszlamować owo bagno, zwłaszcza gdy dawniej grabieżą, a dziś kłamstwem i oszczerstwem
                 znacznie je rozszerzają ze swojej strony? P[an] Piłsudski mógłby mieć osobiście pewne pra-
                 wo do cen-zorstwa moralnego, ale jego rzesza nie ma żadnego. Jeżeli on jest słońcem, to krą-
                 żące około niego ciałka są w znacznej mierze ciemnymi gwiazdami. Jeżeli zaś chce gardzić,
                 to niech przede wszystkim wyleje potok słów obelżywych z bliższej odległości, zwłaszcza że
                 chce się unosić nad partiami. Ale on, opętany obłędem swej wielkości, jak wszyscy dotknięci
                 tą manią, potrzebuje właśnie jednostek kornych, uległych, niewolniczych, a takimi są zwykle
                 charaktery słabe lub zepsute. Obok siebie on mocnych i niepodległych nie postawi, bo one
                 krępowałyby jego samowolę.
                      Dlaczego odmówił przyjęcia godności prezydenta i do jakiego celu dążył w swym roko-
                 szu, wyjaśnił w liście do marszałka sejmu: l)nie może wydobyć z siebie aktu zaufania ani do
                 siebie w tej pracy, którą już raz czynił, ani też do tych, co go na ten urząd powołują; 2)nie
                 potrafi żyć bez pracy bezpośredniej, gdy konstytucja taką właśnie pracę odsuwa od prezy-
                 denta. Innymi słowy, p. Piłsudski pragnie być nie formalnym, ale faktycznym dyktatorem, na
                 co mu pozwala będąca w jego rozporządzeniu armia. Chce rządzić bez ograniczeń i bez od-
                 powiedzialności. Porównano go z Mussolinim, ma on jednak z wielkim Włochem dwa punkty
                 wspólne: śmiałość i lekceważenie parlamentu, brak mu zaś dwu przymiotów najważniejszych:
                 wiary w naród i programu działania twórczego.
                      Może niektórzy czytelnicy przypominają sobie jeden z niedawnych moich felietonów, w
                 którym wykazywałem, że obecne położenie państwa musi się zakończyć jakimś zamachem
                 stanu. Dokonany rokosz był zjawiskiem naturalnym. Nazwano go nieprawnym i niemoral-
                 nym. Określenie to nie jest ścisłe. Dopóki p. Piłsudski ze zbuntowanym wojskiem atakował
                 Warszawę, toczył bratobójczą walkę i rozpostarł terror, postępował nieprawnie. Ale z chwilą
                 gdy stanął obok niego marszałek sejmu, jako najwyższy przedstawiciel narodu i członek
                 stronnictwa, z którego wyszedł prezes obalonego rządu, nadto gdy rokoszanin wybrany został
                 prezydentem Rzeczypospolitej przy współudziale tegoż stronnictwa, czyn p. Piłsudskiego
                 został zupełnie uprawniony, bez względu na to, czy za nim oświadczyli się nawróceni prze-
                 ciwnicy z przekonania czy ze strachu przed batem, którym p. Piłsudski. kilkakrotnie groził
                 w swych przemówieniach. Inną sprawą jest ocena moralna, niezależna ani od bata, ani od
                 strachu, ani od uchwał partyjnych, ani od zdobycia Warszawy. Ale czy to dziś można odwa-
                 żać ludzi i ich czyny na szalach etyki, która jest najbardziej sponiewieranym trybunałem?
                                                                                                                             190






                                                          Nr 24, z 9 czerwca 1929
                      Przyczynki do nowego słownika. - Co to jest zniewaga. - Prikazano. - Dwa języki. -
                 Konstytucja i zakon. - Mogiła nieznanych żołnierzy.
                      W historii naszej były okresy panowania pałacu, panowania dworu szlacheckiego, pano-
                 wania plebanii, obecnie ton zaczęła nadawać - karczma. Jakie w niej odbywają się pląsy, bój-
                 ki, wrzaski i wymysły, a jaka muzyka jazzband'u! Piszę te wyrazy w przekonaniu, że czytel-
                 nicy pojmują je w dawnym znaczeniu, kiedy to jeszcze złodziejem nazywał się złodziej, mor-
                 dercą - morderca, a uczciwym - uczciwy. Czas ten mija wraz z pokoleniami, które wychował.
                 Jeżeli zaś nasza współczesność potrwa dłużej, w XXI stuleciu ,,sanacyjny historyk literatury
                 będzie musiał teraźniejsze roczniki ,,Myśli Narodowej odczytywać ze słownikiem staropol-
                 skim. Z dziwną zawziętością los skazuje nas na dwoistość mówienia: w niewoli używaliśmy
                 języka polsko-rosyjskiego, polsko-pruskiego i polsko-austriackiego, obecnie znowu polsko-
                 sanacyjnego. Jest to już ósmy, którego muszę się uczyć i wyznaję, że czy to skutkiem osła-
                 bionej pamięci, czy mocnej odrazy, ten przyswajam sobie najtrudniej. Niedawno przekonałem
                 się o tym dowodnie. Dotychczas mniemałem, że uznać kogoś za nieodpowiedniego do speł-
                 nienia pewnej czynności jest tylko wyrażeniem krytycznej opinii, a nie zniewagą. Nie czuł-
                 bym się wcale obrażonym, gdyby mi ktoś powiedział, że jestem lichym gimnastykiem, wete-
                 rynarzem, cenzorem, gorzelanym, twórcą radości, sanatorem i nie posiadam stu innych
                 uzdolnień. Nadto jeżeli między czytelnikami Myśli Narodowej są starsi znawcy mojej
                 działalności literackiej, zaświadczą, że nigdy, nawet w najostrzejszych starciach polemicz-
                 nych, nie walczyłem demokratyczną pałką, że przeciwnie, starałem się zawsze używać ary-
                 stokratycznej szpady. Jednego tylko gatunku ludzkiego nienawidzę, mianowicie chama,
                 obejmującego zresztą bardzo wiele odmian: jest w nim, oprócz brutala, zbój, złodziej, gwałci-
                 ciel, potwarca itd. Wszystkich innych ludzi szanuję i lubię. I oto z konfiskaty numeru Myśli
                 Narodowej dowiaduję się, że znieważyłem ministra, bo uznałem go niewłaściwym dele-
                 gatem rządu na odsłonięcie pomnika Mickiewicza w Paryżu. Gdyby ktoś miał kaprys, a ja
                 chęć wydelegowania mnie na kongres chirurgów i gdyby w prasie zganiono mój wybór, nie
                 uważałbym tej nagany za zniewagę. Modny powieściopisarz rosyjski, Erenburg, którego
                 niedawno opryskano wonnościami w Warszawie, a on osmarował Polaków dziegciem, mówi
                 przez jednego ze swoich bohaterów: Gdyby kazano, to znaczy, że tak właśnie trzeba. Tę
                 regułę, którą słyszeliśmy przez sto pięćdziesiąt lat, słyszymy również i teraz, kiedy wodzowie
                 stronnictw politycznych i najwyżsi dostojnicy państwa powtarzają bez upokorzenia, owszem,
                 z dumą: Tak kazano. Żadnemu z tych demokratów, radykałów, republikanów nie zamarzy
                 się nawet we śnie, ażeby ulżył pokusie własnej myśli i woli, ażeby istniało jakieś inne upraw-
                 nienie czynu urzędowego niż rozkaz. Prikazano - zdielano. Zdawałoby się, że pod wpły-
                 wem wspomnień z niewoli i skrajnie radykalnych rozmachów powinni byśmy szczególnie
                 nienawidzić tej reguły, tymczasem jest ona naczelnym przykazaniem wewnętrznej polityki.
                 Nasz demokratyzm, radykalizm, socjalizm, komunizm nie jest zachodnim, ale wschodnim.
                 Jesteśmy bardziej podobni do bolszewików niż do Francuzów lub Anglików. Jak w komedii
                 Moliera o potwarzy, tak Europejczycy mówić mogą o wpływie panowania Rosji na nas: Il
                 en restait quelque chose.
                      Ale może my, konfiskowani, odzywamy się o tych, którzy rozkazują i którym rozkaza-
                 no, obraźliwie? Istnieją i wiecznie istnieć będą obok siebie dwa języki: urzędowy i literacki.
                 Podczas gdy pierwszy jest suchy, wyjałowiony ze wszystkich ozdób, drugi jest tworem arty-
                 stycznym, malującym obrazy barwne, żywe, które mocniej uwydatniają zarówno rysy jasne,
                 jak ciemne. Wiemy doskonale, jakim stylem należy pisać, ażeby podobać się rozmaitym de-
                 kretom i rozporządzeniom. Gdybyśmy np. wydrukowali, że p. X., urodzony danego roku,
                 dyplomowany na uniwersytecie małopolskim jako doktor prawa, posiadający żywej wagi
                                                                                                                             191






                 dziewięćdziesiąt kg i miłą powierzchowność, wysłany został na zjazd fabrykantów nawozów
                 sztucznych albo ginekologów, cała ta wiadomość ukazałaby się bez utraty jednej litery. Wie-
                 my, jak nasze pióra powinny się zachowywać, ażeby gilotyna cenzury nie spuszczała swego
                 topora, a jej pralnia chemiczna nie miała zajęcia. Wszystko to wiemy, ale co mamy począć,
                 jeśli chcemy służyć narodowi, a nie jak dawniej Jewo Wieliczestwu, Wysokoprewoschoditiel-
                 stwu, Wysokoblahorodju, Błahorodiu? Zresztą dlaczego dotąd tkwi w naszej konstytucji
                 gwóźdź zapewniający wolność słowa? Czemu nie usunięto go jakimś dekretem, ażeby
                 przestał nas wodzić na pokuszenie? Czy to nie prościej zamknąć drzwi, aniżeli otworzyć je
                 na oścież i postawić przy nich stróża, który niektórego wchodzącego uderzy pałką gumową
                 lub obleje strumieniem zimnej wody? My, starsi, mamy nabytą w niewoli wprawę w tworze-
                 niu literatury bez wolności słowa, kiedy nam pokazywano knut z objaśnieniem: Wot wam
                 konstitucja lub kiedy generał-gubernator mówił: Zakon eto ja! Damy sobie radę, tylko nie
                 trzeba nas darzyć jakąś konstytucją, kopać w niej wilczych dołów, pokrytych z wierzchu zie-
                 lonymi gałęziami, które zapadają się pod stąpnięciem. Ale może my nadużywamy wolności
                 słowa drukowanego? Przypuszczam, że jej stróże czytają i oglądają wydawnictwa zagranicz-
                 ne. W prasie narodów najwyższej kultury spotykają artykuły i ilustracje, wobec których nasze
                 skonfiskowane wydają się nieraz w swej niewinności satyrami pensjonarek lub tabliczkami
                 mnożenia. Niedawno ze zdumieniem przeczytałem skonfiskowany i uwolniony z aresztu ar-
                 tykuł prof. Rybarskiego w Gazecie Warszawskiej. Doprawdy nie trudniejszą do rozwiąza-
                 nia byłaby dla mnie zagadka, gdyby skonfiskowano tablice logarytmów. Anglia jest narodem
                 dbałym o przyzwoitość wyrażeń i o wstrzemięźliwość w naganach, mimo to można tam w
                 gazecie powiedzieć ministrowi, że powinien by raczej być pasterzem owiec niż członkiem
                 rządu. Prasa francuska w najdotkliwszy sposób ośmiesza i Izy nie tylko znakomitych i uczci-
                 wych ministrów, ale nawet prezydenta rzeczypospolitej. I oba te państwa nie rozpadają się od
                 tego w gruzy, bo ich kolumnami i wiązaniami są prawa i zasady, a nie dzierżawcy władzy.
                 Nie przeczę, że słowo publiczne może być nadużywanym i powinno być powściąganym, ale
                 w sądzeniu go trzeba chcieć i umieć odróżnić łobuzów dziennikarskich od pisarzów poważ-
                 nych i godnych. U nas oba te gatunki są zmieszane, a jeżeli okazywana jest większa względ-
                 ność, to raczej pierwszym. Szerokimi kanałami rozlewa się w naszej prasie plugastwo moral-
                 ne, którego nie powstrzymuje żadna tama. Tymczasem poważnemu uczonemu, profesorowi
                 uniwersytetu i posłowi, nie pozwala się mówić o sprawach gospodarczych.
                      Ludwik XV, ze swoim potopem po jego śmierci, ma u nas wielu wyznawców, bo jest to
                 w ogóle dewiza ludzi małych. Nie nauczymy ich dbania o sąd przyszłości, gdyż nie mają ani
                 nadziei, ani ambicji przedostania się do jej pamięci. Mówią oni sobie i nie sobie: Abyśmy
                 tylko zdobyli korzystne dostawy lub pensje, to potomność wcale nas nie obchodzi. Ale nie-
                 chże ci bohaterowie jednego dnia, jednego miesiąca, jednego roku lub kilku lat wiedzą, że
                 my, pracownicy i informatorowie przyszłości, nie pozwolimy im ukryć się przed nią zupełnie,
                 że ich dostarczymy jej, chociaż tylko w bezimiennej masie, że zbierzemy i przechowamy cały
                 materiał obecnego życia ze wszystkimi jego tajemnicami i pomalowaną fałszem prawdą, że
                 nasz głos, stłumiony dziś swoiście stosowaną wolnością słowa, sięgnie daleko poza nasz i
                 ich żywot. Spoczną oni we wspólnym grobie historii jako nieznani żołnierze, tylko że na
                 ich mogile ani nie stanie pomnik, ani nie będą złożone wieńce, tylko może tablica z wyrytą na
                 niej prośbą do przechodnia o miłosierny pacierz za dusze małe i grzeszne.
                                                          Nr 39, z 8 września 1929
                      O wolności słowa, panowaniu prawa i rozkazu
                      We wszystkich pismach periodycznych, które nie należą do Siczy sanacyjnej, ich redak-
                 torzy nie są koszowymi, a współpracownicy Kozakami regestrowymi, podnoszona jest cią-
                 gle sprawa surowej cenzury, stosowanej często z pogwałceniem zasady konstytucyjnej, która
                                                                                                                             192






                 zapewnia swobodę słowa publicznego. Czytelnicy jednak tych organów z wypuszczoną krwią
                 nie wiedzą dokładnie, w jakim stopniu dokonywa się to pogwałcenie i w jakim stosunku po-
                 zostaje do ustawodawstwa państw kulturalnych. Francja pozostaje dotąd wierna Deklaracji z
                 1791 roku, która orzeka: Wolna wymiana myśli i zdań stanowi jedno z najcenniejszych praw
                 człowieka, każdy przeto obywatel może mówić, pisać, drukować swobodnie, ponosząc jedy-
                 nie odpowiedzialność za nadużycie tej wolności w wypadkach określonych przez prawo.
                      Konstytucja belgijska głosi: Prasa jest wolna, cenzura nie może być nigdy wprowadzo-
                 na... Jeśli autor jest znanym i zamieszkałym w Belgii, wydawca, drukarz i roznosiciel nie mo-
                 gą być ścigani.
                      Oryginalnym i ciekawym jest w tym przedmiocie ustawodawstwo Anglii. Przede wszyst-
                 kim nie zna ono żadnego prawa administracyjnego ani osobliwych trybunałów, ani rozróż-
                 nień i przywilejów odpowiedzialności. Wszystkie sprawy i wszyscy ludzie, od żebraków do
                 ministrów, podlegają tym samym prawom i tym samym sądom ogólnym. Najwyższy dygni-
                 tarz państwa, który by się dopuścił jakiegokolwiek czynu nieprawnego, może być w nich za-
                 skarżony i ukarany jak zwykły obywatel. Anglikowi nawet we śnie nie nasunie się przypusz-
                 czenie, ażeby ktokolwiek, obdarzony szczególną władzą, znaczeniem, szacunkiem lub sławą,
                 mógł zgwałcić prawo bezkarnie i być uwolnionym od odpowiedzialności. Nikt przy tym nie
                 może się usprawiedliwiać z winy rozkazem zwierzchności, chociażby to był rozkaz królew-
                 ski. Naczelną bowiem regułą ustroju angielskiego jest zasada, ze nie rządzą i nie rozkazują
                 żadne osoby, lecz prawa. O tym powinien wiedzieć i pamiętać we wszystkich swoich czynach
                 każdy Anglik, bez względu na swoją wartość i stanowisko społeczne. Ta reguła nie ma wyjąt-
                 ków.
                      Zgodnie z nią Anglia nie posiada żadnej ustawy prasowej i zastępuje ją ogólnymi arty-
                 kułami o zniesławieniach, obejmujących zarówno słowa głoszone, pisane i drukowane.
                 Dziennik podleci tym samym ograniczeniom, co mowa publiczna, afisz lub karta pocztowa. A
                 te ograniczenia są bardzo surowe. Miedzy przedmiotami zabezpieczonymi od zniesławień
                 znajduje się parlament, który jest równouprawniony z królem i kościołem. Ktokolwiek
                 ośmieliłby się znieważać go publicznie brutalnymi wyrazami, odpokutowałby za swoje zu-
                 chwalstwo wieloletnim wiezieniem, zawyrokowanym w sądach zwyczajnych, a od tej odpo-
                 wiedzialności i kary nie uwolniłby najwyższego dygnitarza żaden przywilej.
                      Porównawszy z tymi warunkami działania prasy w państwach kulturalnych naszą samo-
                 wolę cenzuramą, łatwo dostrzeżenmy olbrzymią różnicę. Nie dość tego, dostrzeżemy ją nawet
                 w porównaniu z przedwojenną, rosyjską. Ta stosowała rozmaite stopnie niepozwolenia.
                 Najsurowsza była dla przedstawień teatralnych, następnie szły pisma szeroko rozpowszech-
                 nione, zwłaszcza dzienniki, potem tygodniki, miesięczniki, broszury, wreszcie dzieła nauko-
                 we. Pisma periodyczne posyłała do cenzury odbitki artykułów w kolumnach nie złamanych, z
                 których po usunięciu wyrazów i ustępów przekreślonych składano numer. Istniała jednak
                 dru^a procedura, stosowana wyjątkowo jako kara. Mianowicie jeżeli redakcja z jakiegokol-
                 wiek powodu ściągnęła m siebie prześladowanie, nakazywano przedstawić do cenzury nie
                 luźne artykuły, ale cały numer złamany. Po licznych zwykle wykreśleniach trzeba było doko-
                 nać nowego przełamania kolumn, co narażało wydawcę na dodatkowe koszty i zwłokę w wy-
                 puszczeniu numeru, która zwłaszcza dla pism codziennych była bardzo dokuczliwa. Otóż to,
                 co w cenzurze rosyjskiej stanowiło najwyższą karę, w polskiej jest postępowaniem zwyczaj-
                 nym. Rewiduje ona pisma periodyczne w numerach gotowych, jeżeli przeto redakcje nie chcą
                 pozostawiać miejsc pustych - a nie zawsze wiedzą, za co skonfiskowano - muszą układać no-
                 we wydania. Ale nie to jeszcze kres samowoli, niekiedy bowiem następują już nadużycia nie-
                 pojęte, nigdy i nigdzie nie popełnione. Mianowicie czasem policja wchodzi do drukarni i żąda
                 rozebrania czcionek nie tylko artykułu skonfiskowanego, ale całego tekstu numeru, chociażby
                 w nim były rzeczy najniewinniejsze i w nowym wydaniu powtórzone. Od wynalazku Guten-
                 berga najbardziej tyrańskie rządy nie dopuszczały się tego rodzaju uciemiężeń i szykan. Jest
                                                                                                                             193






                 to pomysł czysto republikańsko-demokratyczny polski. Dodać trzeba, że to gwałcenie zasady
                 konstytucyjnej, poręczającej wolność słowa publicznego, nie dokonywa się na całym obsza-
                 rze prasy, lecz tylko w obrębie opozycyjnym. Można zrozumieć i usprawiedliwić obwarowa-
                 nie przeciw krytyce pewnych osób, urządzeń, instytucji, z którejkolwiek strony one byłyby
                 atakowane. Anglia ciężkimi karami zabezpiecza konstytucję, parlament, religię, rząd, naród
                 itd. Tymczasem u nas te same przedmioty bywają nietykalne dla jednych organów prasy, a
                 wystawione na nieokiełznane urągowisko innych. Pewne dzienniki mają zakneblowane usta
                 dla wypowiadania sądów poważnych, a uprzywilejowane mogą szeroko otwierać swoje gęby
                 do najnikczemniejszych oszczerstw. Monopoliści swobody i bezkarności mogą szkalować
                 wszystkich i wszystko, mogą przezywać naród gromadą idiotów, sejm - kupą łotrów, genera-
                 łów - złodziejami, patriotów - płatnymi agentami obcych mocarstw. Tym nożyk cenzorski
                 nawet nie przytnie pióra. Gdybyśmy żyli w monarchii despotycznej, w której panujący jest
                 jedynym prawodawcą, powoływanie się na jego wolę byłoby logiczne i usprawiedliwione, ale
                 my żyjemy w radykalnej, demokratycznej Rzeczypospolitej, w której sprawcy i obrońcy sa-
                 mowoli podobni są do antropologów chcących dowieść, że przyprawienie ludziom ogonów
                 uczyniłoby ich idealnymi. Dlaczego u nas tak się dzieje? Angielski konstytucjonalista, np.
                 Dicey, odpowiedziałby niezawodnie tak:
                      - Wy, szanowni uczniowie wstępnej klasy w szkole konstytucji, nie znacie jeszcze jej
                 elementarza i pozostajecie w ciemności i nałogach niewoli. Nie wiecie, że w państwie praw-
                 dziwie konstytucyjnym nie rządzą osoby, ale prawa, wobec których wszyscy są równi i któ-
                 rych nikt, nawet na najwyższym stanowisku, gwałcić nie może. U nas każdy obywatel musi o
                 tym pamiętać tak dalece, że żołnierze, którzy przy uśmierzeniu rozruchów na rozkaz oficera
                 użyli broni nad potrzebę, są odpowiedzialni i w razie udowodnienia im winy, karani. Tymcza-
                 sem u was ciężkie zbrodnie są usprawiedliwiane rozkazem zwierzchnika, a nawet posłowie
                 sejmowi nie wstydzą się wyznawać publicznie, że ich programem jest rozkaz pana, któremu
                 służą. Dziwicie się zapewne, że Anglicy, nie mając wcale konstytucji pisanej, wiedzą w każ-
                 dym wypadku, co im czynić należy. Objaśnia się to bardzo prosto. U nas każdy obywatel ma
                 w sobie miarę słuszności swoich czynów i znajomość granic swobody działania, poza którymi
                 spotkałby się z energicznym oporem społeczeństwa. Minister angielski wie, co czynić powi-
                 nien i na co mu pozwala ogół. U nas ani jednostka nie posiada w sobie takiego probierza, ani
                 społeczeństwo nie stawia takiego oporu. My nie uznajemy żadnych rozkazów poza prawem,
                 wy słuchacie wszelkich rozkazów. U nas przestrzegana jest ściśle tak zwana moralność kon-
                 stytucyjna, u was ona wcale nie istnieje. My jesteśmy społeczeństwem samorządnym, wy
                 komenderowaną gromadką.
                      Oto rozwiązanie zagadki.
                                                                                                                             194
