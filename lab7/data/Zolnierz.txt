Marek Hłasko  opowiadania  Żołnierz 
Żołnierz. 
Działo się to w lipcu tysiąc dziewięćset czterdziestego piątego. W tym czasie ludzi dziwiła 
jeszcze cisza: cisza niepokoiła i nie ufano jej; w dwa miesiące po dniu, w którym umilkły 
ostatnie strzały, wieśniacy wychodzili przed domy i przesłaniając oczy dłońmi, spoglądali w 
bezchmurne niebo; ciągnące klucze ptaków wciąż nieuchronnie przywodziły na myśl 
nadlatujące samoloty, a Żydzi na ulicach miast wciąż jeszcze osłaniali swe twarze i mieli 
trwogę w oczach. 
Idący obok kobiety żołnierz mówił: 
 Czy baliśmy się? Trudno jest na to odpowiedzieć. Niektórzy mówią, że odwaga 
siedzi na krześle, którym jest strach. Ale czy to prawda? Chyba nie. Tam trzeba było 
wybierać, rozumiesz? Trzeba było wybierać choćby po to, aby wiedzieć, z czym się umiera. 
Strach przychodził czasem, a wtedy człowiek się kurczył. Strach przychodził nawet podczas 
snu; czasem jedliśmy, z daleka od frontu, i nagle czułem, że się boję. Każdy z nas miał taką 
chwilę; niektórzy budzili się w nocy i krzyczeli. Byli wtedy jak małe dzieci... 
Żołnierz przerwał i zapalił papierosa. Wyszli poza miasto; zostały już za nimi ostatnie 
nędzne domki i gospodarstwa ogrodników; szli teraz biegnącą wśród pól wąską ścieżką. 
Oślepiało ich słońce, nagrzana ziemia pachniała sianem i wiejskim mlekiem. Żołnierz 
milczał. Idąca obok kobieta patrzyła na twardą i surową twarz jego; czekała nań wiele lat i 
marzyła teraz, aby żołnierz przestał mówić już o t a m t y m i rzekł coś zwykłego  o 
pogodzie, ziemi i słońcu. Wydawało się jej, iż z chwilą, kiedy powie on pierwsze takie słowo 
 nie powróci już do swych wspomnień, a wtedy i jemu, i jej uda się o tym wszystkim 
zapomnieć. Zaciskała dłonie i w myślach poddawała mu rozmaite słowa; wiedziała, że ją 
kocha: powinien więc był odgadnąć jej myśli. 
Lecz żołnierz mówił: 
 W batalionie mieliśmy jednego takiego; był chłopem i marzył tylko o tym, aby 
powrócić i uprawiać nadal swoją ziemię. Wszyscy wiedzieli o nim, że się boi. On się bardzo 
bał i jego strach działał na innych; to uczucie jest zaraźliwsze od tyfusu i trudniej się potem z 
tego wyleczyć. Kiedyś słyszałem, jak po cichu życzono mu śmierci, i dopiero dzisiaj 
rozumiem, że było to okrutne; wtedy jednak pragnąłem żyć, a ten człowiek niósł w sobie 
śmierć. On się bał, bał się tak, że przez cały czas miał białe oczy. A przecież zginął jak 
bohater, ba, jak batalion bohaterów! Pewnego razu szliśmy przez wieś. Uciekali zewsząd 
ludzie, wozy były załadowane, pędzono bydło, wieziono starców i chorych, którzy umierali 
na wozach; pamiętam jednego człowieka: niósł na ramieniu pług. Odchodzili zostawiając całe 
Strona 1 

Marek Hłasko  opowiadania  Żołnierz 
domy i nietkniętą ziemię; tam, gdzieśmy się bili dotychczas, z domów nie zostało ani śladu, a 
ziemia była zryta po trzykroć. Tutaj pozostawała nietknięta; rosło na niej kiełkujące zboże. 
Rozumiesz? Cofamy się; on wiedział, że ziemię tę oddajemy na razie bez walki, a ci, którzy 
tu przyjdą po nas, zatrują ją i zgwałcą. Wtedy w tym żołnierzu obudził się gniew. A przecież 
nie był to nasz kraj, było to bardzo daleko stąd. Ten żołnierz tam został, ale bił się jak diabeł, 
jak sto diabłów. Pamiętam, że nazywaliśmy go Grzesiem; nawet nie wiem, jak nazywał się 
naprawdę... 
Zerwał kulę ostu i rozdmuchał ją sobie na dłoni; gorący wiatr owiewał jego twarz i 
żołnierz mrużył oczy. Przed nimi biegł pies, którego żołnierz przywiózł sobie z wojny; pies 
ten miał bardzo śmieszne uszy i kusy ogon; nazywał się Granat. Kobieta nienawidziła tego 
psa i zamykała oczy, ilekroć podbiegał do niej łasząc się i liżąc ją po rękach. Żołnierz 
przywiózł z sobą wiele rzeczy; odłamek, który uderzył o cal nad jego głową, spłaszczoną na 
czubku kulę karabinową, która utkwiła mu swego czasu w nodze, mosiężne popielniczki ze 
spiłowanych gilz; papierośnica żołnierza zrobiona była z aluminiowej blachy roztrzaskanego 
samolotu. Kobieta marzyła, aby do mieszkania ich przyszedł jakiś dziwny złodziej i 
pozabierał te przedmioty. Sama nie mogła zdobyć się na to, aby otruć psa i zniszczyć te 
rzeczy; czekała na żołnierza wiele lat i myślała przez wiele bezsennych nocy, że wszystko, co 
człowiek ten przywiezie ze sobą, będzie jej bliskie i drogie. Był on jednak dziś dalszy niż 
wtedy, gdy patrząc w ciemne niebo za oknem, myślała o dniu, w którym powróci. Dalszy i 
inny od obrazu tego, który nosiła w sercu, gdy żołnierz była daleko stąd. Niebo za oknem 
rzedło, ona myślała: Czy wróci, czy żyje jeszcze? Jest zdrów czy ranny? Czasem 
przychodziła jej do głowy niepokojąca myśl, czy może  będąc daleko od niej  nie 
pokocha kogoś innego. Lecz natychmiast odpędzała tę myśl, i znów powtarzała: Czy wróci? 
Czy żyje? Czy zdrów jest i cały? Pod jej oknem, na podwórku, dzień w dzień chłopcy bawili 
się w wojnę; cienkie ich głosiki budziły w niej nienawiść; mieli drewniane karabinki, 
drewniane szable i czapki z papieru. Kiedy pewnego dnia spostrzegła, że dzieci bawią się w 
rozstrzeliwanie Żydów, przysięgła sobie, że jak tylko on powróci, opuszczą na zawsze dom, 
w którym czekała na niego. Wyszli teraz na miasto, aby wyszukać miejsce, gdzie postawią 
sobie nowy dom. Złociły się na polach snopy zżętego zboża. W dali czerniały szczątki 
rozwalonego wiatraka  przypadkowy pocisk roztrzaskał skrzydła i zerwał dach. Żołnierz 
spostrzegł ten wiatrak i rzekł: 
 Widzisz! Przypomina się mi historia, jaką opowiadał mi pewien żołnierz. Działo 
się to jeszcze w roku tysiąc dziewięćset trzydziestym dziewiątym. Nadchodzili Niemcy i było 
ich bardzo wielu. Nasi cofali się w stronę lasu. Nagle wypadły stamtąd dwa czołgi i odcięły 
Strona 2 

Marek Hłasko  opowiadania  Żołnierz 
naszym odwrót. Wtedy ten facet, który mi to opowiadał, wraz z kilkoma innymi schronił się 
do takiego wiatraka i stamtąd kropili z cekaemów. Nagle huknęło w wiatrak; nikomu nic się 
nie stało, tylko mąka zakleiła im oczy; uciekali potem na ślepo, pod ogniem i, wyobraź sobie, 
nikomu się nic nie stało. Żołnierz ten powiedział mi, że nigdy już nie weźmie do ust kawałka 
chleba ani niczego, co pachnie odrobiną maki. Na wojnie zdarzają się także komiczne 
historie, jak widzisz. 
 W tym wiatraku  rzekła cicho kobieta  podczas jak uderzyła w niego bomba, 
schroniło się wiele kobiet z dziećmi i zginęły wszystkie co do jednej. To były proste wiejskie 
kobiety i dlatego schroniły się w wiatraku, bo myślały, że wróg nie będzie bić w wiatraki, 
gdyż w nich powstaje chleb, który jest rzeczą świętą. Ale zginęły wszystkie. 
 Ba!  powiedział żołnierz.  I tak musiała to być bardzo lekka bomba, a w 
dodatku uderzyła z boku. To jeszcze nic. Amerykanie urządzali naloty, w których brało udział 
po kilka tysięcy samolotów. Każdy z tych samolotów mógł zrzucić kilka ton bomb. Trudno 
nawet pomyśleć, co się tam działo! Po takim nalocie nikt nie wiedział, gdzie k i e d y ś była 
ulica, a gdzie domy, i sam szatan nie doszedłby tego. Pod tymi gruzami ludzie umierali po 
kilkanaście dni i jeszcze Bóg wie ile czasu leżeć tam będą, zanim ich odkopią i pochowają po 
ludzku. 
Wyszli na najwyższy wzgórek. W dali zostało miasto; teraz, w zachodzącym słońcu, 
poczerniałe dachówki domów wydawały się złote. Lśniły wieże kościołów i ogromnym 
światłem rozlewał się blask nad kopułą jedynej w mieście cerkwi. Nad dalekim lasem 
ciemniało już niebo, dołem płynęła rzeka, a z pól podnosiły się wilgotne mgły. Okolica była 
tu piękna; głośniej i swobodniej śpiewały tu ptaki, powietrze szerzej parło do płuc. Kobieta 
rzekła: 
 Tu postawimy nasz dom. 
Żołnierz milczał. Stał na wzgórku i rozglądał się na wszystkie strony. Odwrócił wzrok 
w stronę lasu. Następnie spojrzał w dolinę i marszcząc czoło poruszał wargami, jakby coś 
obliczając. Przysłonił dłonią oczy i długo lustrował całą okolicę. I nagle surowa twarz 
rozjaśniła się w szerokim uśmiechu. Złapał kobietę za rękę i przyciągnąwszy ją do siebie, 
rzekł: 
 O, do diabła, do diabła! Pomyśl, jaka stąd znakomita obrona! Tutaj wystarczy trzy 
cekaemy, kilka granatników i niczego więcej nie potrzeba. Można się bronić przez kilka 
tygodni! Załóżmy, że odpieramy natarcie, które wysuwa się z lasu... 
 Nie!  krzyknęła rozpaczliwie kobieta.  Nie! 
Strona 3 

Marek Hłasko  opowiadania  Żołnierz 
Żołnierz drgnął i twarz mu zgasła. I wtedy po raz pierwszy, od chwili gdy powrócił z 
wojny, ujrzał, że na ziemi tej rożnie zboże, że zaorali ją pługami ludzie, że pracują na niej; nie 
zabijając się: przypomniał sobie, że ziemia jest nie tylko grobem, ale i życiem człowieka. I 
nagle po raz pierwszy od tego dnia, gdy powrócił z wojny, uczuł ogromne zmęczenie: uczuł, 
że jest stary i bardzo samotny. 
Strona 4 

