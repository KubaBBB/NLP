KSENOFONT


HISTORIA GRECKA










2002 (




KSIĘGA    PIERWSZA
1. W parę dni później 1 przybył z Aten z niewielką flotą Tymochares2. I natychmiast Lacedemończycy i Ateńczycy stoczyli nową bitwę morską. Zwyciężyli Lacedemończycy pod wodzą Agesandridasa 3. Wkrótce potem na początku zimy4 usiłował Dorieus5, syn Diagorasa, (przybywający) z Rodos6, wpłynąć o brzasku dnia do Hellespontu na czternastu okrętach. Spostrzegłszy to, wywiadowca ateński zawiadomił o tym strategów7, a ci popłynęli nań na dwudziestu okrętach. Dorieus, zbiegłszy przed nimi, jął - jak mógł - wyciągać swoje trójrzędowce8 na brzeg koło Roiteion9. Gdy się zbliżyli Ateńczycy,
1 Tzn. po bitwie pod Kynos Sema (położonym na południe od Sestos na europejskim wybrzeżu Hellespontu), na opisie której urywa się opowiadanie Tucy-dydesa (VIII 107, 1), doprowadzone do października 411 r. p.n.e.
2Tymochares, jeden z dziesięciu strategów ateńskich, dowodził flotą pobitą u brzegów Eubei przez Spartanina Agesandridasa (Tucyd. VIII 95, 2). Okoliczności jako też miejsce powtórnej bitwy, o której mówi Ksenofont, nie są pewne. Niektórzy badacze uważają, że została ona stoczona w Hellesponcie.
3 Agesandridas, dowódca floty spartańskiej, odwołany z Eubei po klęsce pod Kynos Sema do głównych sił stojących w Hellesponcie (Tucyd. VIII 107, 2).
4 Tzn.  z  końcem  jesieni  411   r.
5Dorieus, z pochodzenia Rodyjczyk, przeniósł się do panhelleńskiej kolonii Turioi w południowej Italii, założonej na miejscu zniszczonej przez Krotoń-czyków Sybaris, i dowodził okrętami posłanymi przez to miasto na pomoc Sparcie.
6 Według Tucyd. VIII 35 i 84 dowódca floty spartańskiej wysłał Dorieusa na Rodos z 13 okrętami, by zapobiec tamże wybuchowi powstania antyspartańskiego. Po wykonaniu zlecenia Dorieus powrócił do głównych sił do Hellespontu.
7 Kolegium dziesięciu strategów, czyli komendantów oddziałów dostarczonych przez dziesięć fyl ateńskich, zostało stworzone w r. 508/7 przez Kleistenesa. W tym wypadku chodzi o Trasylla i Trasybula, zwycięzców spod Kynos Sema.
8 Trójrzędowiec (triera) - według dawniejszych poglądów statek o trzech rzędach wioseł. Dziś natomiast sądzi się, że nazwa ta pochodzi od trzech wioślarzy zatrudnionych przy jednym wiośle, co pozwalało statkom rozwinąć większą szybkość i zwrotność,
9 Roiteion, miejscowość i przylądek na azjatyckim wybrzeżu Hellespontu niedaleko od jego połączenia z Morzem Egejskim.

walczono z nimi i z okrętów, i z lądu tak długo, aż niczego nie dokonawszy odpłynęli do Madytos 1°, ku zostawionym tam siłom morskim. Bitwę tę zauważył Mindaros11 składający w Ilionie12 ofiarę Atenie; pospieszył więc z pomocą ku morzu i spuściwszy swoje okręty odpłynął, aby odzyskać okręty Dorieusa. Ateńczycy zaś, którzy wypłynęli mu na spotkanie, zaczęli toczyć z nim koło Abydos13 niedaleko wybrzeża bitwę trwającą aż do popołudnia, i gdy już to zwyciężali, już to ulegali 14, przypłynął im z pomocą Alkibiades 15 na osiemnastu okrętach. Od tej chwili poczęła się ucieczka wojska peloponeskiego w kierunku Abydos. Z pomocą pospieszył mu Farnabazos 16 i wjeżdżając na koniu, dokąd to było możliwe, do morza, i sam walczył, i wzywał do walki swych jeźdźców i piechurów. Peloponezyjczycy, ustawiwszy swoje okręty w jednym rzędzie jeden przy drugim, stanęli do boju i walczyli z lądu, Ateńczycy zaś, zagarnąwszy trzynaście pustych okrętów nieprzyjacielskich oraz te własne, które stracili poprzednio, odpłynęli do Sestos. Stąd wszystkie ich okręty, z wyjątkiem czterdziestu, skierowały się w różne strony poza Hellespont w celu ściągania pieniędzy 17, natomiast Trasyllos, jeden ze strategów, popłynął do Aten, aby zawieźć
10 Madytos, miejscowość na europejskim wybrzeżu Hellespontu na południe od Sestos.
11 Mindaros, spartański nauarchos. czyli dowódca naczelny floty, objął komendę z końcem lata 411 r. i opanował wespół z podkomendnymi kilka ważnych pozycji ateńskich w Hellesponcie, w Propontydzie (dzisiejsze Morze Marmara) oraz w Bosforze, zagrażając tym samym połączeniom Aten z ich głównym spichlerzem zbożowym, obszarem czarnomorskim (Tucyd. VIII 99-101).
12 Tzw.    Nowe     Ilion,    zbudowane    na   miejscu   homerowej    Troi.
13 Abydos,    miasto   na   azjatyckim   wybrzeżu   Hellespontu   naprzeciw   Sestos.
14 Przebieg bitwy pod Abydos podany przez Ksenofonta różni się od relacji innego źródła, a to Diodora (XIII 45). Według niego Ateńczycy nie odpłynęli do Madytos, ale bez przerwy wiedli bój z nadpływającym Mindarem.
15 Alkibiades, krewny Periklesa, wywierał przemożny wpływ na politykę ateńską od r. 421. Za jego sprawą podjęli Ateńczycy wyprawę przeciw Syrakuzom, nad którą też objął dowództwo. Oskarżony o naśladowanie misteriów eleuzyńskich zbiegł do Sparty i nakłonił ją do obsadzenia Dekelei, miejscowości położonej w środkowej Attyce. Poróżniwszy się ze Spartanami zbiegł do satrapy (namiestnika) Lidii, Tissafernesa, i starał się go pozyskać dla Aten. Wojska ateńskie stojące na wyspie Samos wybrały go w lecie 411 r. strategiem (Tucyd. VIII 82, 2), po czym operował u połud.-zach. wybrzeży Azji Mniejszej; w końcu popłynął za flotą Mindara do Hellespontu i swoim pojawieniem się rozstrzygnął bitwę pod Abydos.
16 Farnabazos, satrapa Frygii Nadmorskiej, położonej nad Propontydą, popierał bez zastrzeżeń Spartę, dając pieniądze na utrzymanie floty.
17 Rysem znamiennym tej fazy wojny peloponeskiej są trudności finansowe Aten, wywołane odpadnięciem wielu miast związkowych, a przez to zmniejszeniem się wpływów z danin (foros). Stąd wypływała konieczność zdobywania pieniędzy drogą łupienia sojuszników, by w ten sposób znaleźć środki na prowadzenie kosztownej wojny morskiej.

wieść o tych wypadkach i prosić o wojsko i dalsze okręty. Potem18 przybył do Hellespontu Tissafernes 19. Gdy Alkibiades z darami przyjaźni i innymi prezentami przypłynął doń na jednej trierze, kazał go schwytać i uwięzić20 w Sardes21, powtarzając, że król nakazuje mu wojować z Ateńczykami, Alkibiades jednak razem ze schwytanym w Karii Mantiteosem 22, po trzydziestu dniach dostawszy konie, w nocy zdołał zbiec do Klazomenai 23. Tymczasem Ateńczycy pozostali w Sestos, usłyszawszy, że Mindaros z sześćdziesięciu okrętami zamierza przeciw nim wypłynąć, uciekli w nocy do Kardii24. Przybył tam też i Alkibiades z Klazomeiiai z pięciu okrętami bojowymi i jednym transportowym; dowiedziawszy się zaś, że okręty peloponeskie z Abydos popłynęły do Kyzikos23, sam drogą lądową powrócił do Sestos, okrętom zaś swym kazał lam płynąć dokoła. Kiedy te przybyły do celu i Alkibiades szykował się już do bitwy morskiej, dołączyli się doń po dokonaniu zbiórki pieniędzy Teramenes z dwudziestoma okrętami z Macedonii 26 i Trasybulos z dalszymi dwudziestoma z wyspy Tasos27. Alkibiades i im rozkazał zwinąć wielkie żagle28 i spieszyć za sobą, a sam popłynął do Parion29. Okazało się, że wszystkiego razem zebrało się w Parion okrętów bojowych osiemdziesiąt sześć. Następnej nocy wyszły one na
18 Zdaniem K. J. Belocha (Griechische Geschichte, Bd. II, Teil 2, Strass-burg 1916, s. 242) w tym miejscu zaczyna się opis wypadków, które rozegrały się w r. 410, czego nie zaznaczył Ksenofont w tekście.
19 Tissafernes, satrapa Lidii, Karii i Jonii, zachodnich prowincji Azji Mniejszej, popierał początkowo Spartan, dostarczając środków na opłacenie wioślarzy. Pod wpływem jednak Alkibiadesa pomoc tę ograniczył, dążąc zgodnie z racją stanu Persji do wzajemnego wyczerpania się Aten i Sparty. Przeniesienie się jednak operacji wojennych do Hellespontu i aktywne wmieszanie się do walki jego konkurenta Farnabaza spowodowało jego podróż w te strony.
20 Według relacji Plutarcha (Alkib. 27) starał się Tissafernes w ten sposób oczyścić z zarzutu popierania Ateńczyków.
21 Sardes,    dawna   stolica   królestwa,   a   potem   satrapii   lidyjskiej.
22 Ateńczyk Mantiteos, o którego ujęciu w Karii nic bliższego nie wiadomo, występuje później (I 3, 13) jako poseł ateński do Persji.
23 Klazomenai,    kolonia   grecka   na   wybrzeżu   Azji   Mniejszej.
24 K a r d i a, kolonia grecka na zachodnim wybrzeżu Chersonezu Trackiego nad Propontydą.
25 Kyzikos, kolonia grecka na azjatyckim wybrzeżu Propontydy, zdobyta przez Mindara (Diodor XIII 49), o czym nie wspomina Ksenofont.
26 Tzn. z kolonii greckich, jak Pydna czy Metona, położonych na wybrzeżu Macedonii i należących do Związku Ateńskiego.
27 Tasos,   wyspa   u  wybrzeży  Tracji,   znana   z   bogatych   żył   złota.
28 Zdjęcie wielkich żagli z większego masztu było oznaką zbliżającej się bitwy, w czasie której celem pewniejszego manewrowania posługiwano się wyłącznie wiosłami.
29 Parion,    kolonia   grecka   na   azjatyckim   wybrzeżu   Propontydy.

morze i w dniu następnym w porze mniej więcej posiłku rannego przybyły do Prokonnesos30. Tutaj Ateńczycy dowiedzieli się, że Mindaros oraz Farnabazos znajdują się w Kyzikos z wojskiem lądowym. Ten więc dzień spędzili tutaj, w dniu zaś następnym Alkibiades, zwoławszy zgromadzenie żołnierzy, wystąpił z zachętą bojową, zapowiadając, że zachodzi konieczność walki na morzu, na lądzie i u murów twierdzy. "Nie mamy - mówił on - pieniędzy, wrogowie zaś nasi mają je w obfitości z łaski króla" 31. Już w dniu poprzednim, skoro tylko zarzucili tam kotwicę, Alkibiades zatrzymał u siebie wszystkie okręty, nie wyłączając nawet małych statków, aby nikt ilości okrętów wojennych wrogom nie zdradził, i przez heroldów zagroził karą śmierci każdemu, kto przychwycony zostanie na przeprawianiu się na drugi brzeg. Po rozwiązaniu zgromadzenia, przygotowawszy się jak do bitwy morskiej, popłynął wśród ulewnego deszczu w kierunku Kyzikos 32. Już był od niego niedaleko, gdy niebo się oczyściło, słońce zabłysło - i nagle spostrzegł okręty Mindara w liczbie sześćdziesięciu, manewrujące z dala od portu i od niego odcięte. Wtedy Peloponezyjczycy, spostrzegłszy, że trójrzędowców ateńskich jest znacznie więcej niż poprzednio i że znajdują się one w pobliżu portu, popłynęli w ucieczce ku lądowi i skupiwszy swe okręty ciasno, poczęli walczyć z nadpływającymi przeciwnikami. Alkibiades zaś z dwudziestu okrętami, opłynąwszy ich dookoła, wylądował na brzegu. Zauważywszy to, Mindaros sam także wylądował i poległ w walce, a ludzie, co z nim byli, rzucili się do ucieczki. Ateńczycy zaś odpłynęli, uprowadzając do Prokonnesos wszystkie zdobyte okręty z wyjątkiem syrakuzańskich33; te bowiem spalili sami Syrakuzanie. Stąd w dniu następnym Ateńczycy popłynęli do Kyzikos. Kyzikeńczycy zaś, opuszczeni przez Peloponezyjczyków i Farnabaza, wpuścili ich do siebie. Alkibiades pozostał tu przez dwadzieścia dni, a otrzymawszy od Kyzikeńczyków wiele pieniędzy, żadnej krzywdy nie wyrządził ich grodowi, lecz odpłynął do Prokonnesos, stamtąd zaś do Perintos i Selymbrii 34. Perintyjczycy przyjęli jego siły zbrojne do miasta, Selymbryjczycy zaś ich nie przyjęli,
30 Prokonnesos,   wyspa   na   Propontydzie.
31 Królem perskim był podówczas D a r e j o s II z przydomkiem Notos (od r. 425/4 do 404).
32 Dokładnie nie da się ustalić daty bitwy pod Kyzikos. Prawdopodobnie przypada ona na maj-czerwiec 410 r. Por. B e l o c h, Griech. Gesch, Bd. II, Teil 2, s. 241.
33 Syrakuzanie posłali Sparcie jeszcze w r. 412 dwadzieścia okrętów na pomoc (Tucyd. VIII 26).
34 Perintos     i     Selymbria,   miasta    na    europejskim   wybrzeżu    Propontydy














































lecz za to dostarczyli im pieniędzy. Stąd przybywszy do Chrysopolis 35 w ziemi kalchedoriskiej, wyposażyli to miasto w mury, urządzili tam komorę celna i poczęli pobierać dziesięciny36 od statków płynących z Pontu, pozostawiwszy ku obronie miasta trzydzieści trójrzędowców pod wodzą dwóch strategów, Teramenesa i Eumacha 37, aby troszczyli się o tę placówkę, o wypływające z Pontu statki, wreszcie aby czynili wszystko, co mogłoby przynieść szkodę nieprzyjaciołom. Pozostali zaś strategowie odpłynęli do Hellespontu. Przechwycono wtedy i wysłano do Aten przeznaczone dla Lacedemończyków pismo podkomendnego Mindara - Hippokratesa38, o brzemieniu następującym: "Przepadły pudła. Mindara już nie ma. Ludzie głodują. Nie wiemy, co czynić" 39. Farnabazos jednak zwrócił się z wezwaniem do całego wojska peloponezyjskiego i jego sojuszników, aby, dopóki ich ciała są całe, nie tracili ducha z powodu "pudeł drewnianych", których wiele jest w ziemi królewskiej. Dalej podarował każdemu żołnierzowi płaszcz i żywność na dwa miesiące, wreszcie uzbroiwszy marynarzy uczynił z nich strażników należącego doń kraju nadmorskiego. Zwoławszy zaś zebranie dowódców oddziałów grodowych i trierarchów, nakazał w Antandros40 budować tyle trójrzędowców, ile każde miasto straciło, na co przydzielił im pieniądze i nakazał sprowadzać budulec z Idy. Kiedy okręty te były w budowie, Syrakuzanie razem z Antandryjczykami wznieśli przypadającą na nich część murów miejskich, przy sprawowaniu zaś roli strażników ze wszystkich najbardziej się wyróżnili. Z tego powodu Syrakuzanie korzystają odtąd w Antandros z prawa obywatelstwa i przywileju zasłużonych41. Po wydaniu powyższych zarządzeń Farnabazos pospieszył z pomocą do Kalchedonu42. W tym czasie wo-
35 Chrysopolis, miejscowość na azjatyckim wybrzeżu Bosforu naprzeciw Bizancjum.
36 Pobór dziesięciny z Bosforu, według Polybiosa (IV 44) wtedy po raz pierwszy zaprowadzony przez Ateńczyków, był jednym ze środków zaradzenia ciężkiej sytuacji finansowej.
37 Eumachos, nie znany poza tym, prawdopodobnie podkomendny Teramenesa.
88 Hippokrates, znany z poprzednich akcji na morzu (Tucyd. VII 107, 2), objął po śmierci Mindara jako zastępca nauarcha komendę nad flotą.
39 Według relacji innych źródeł (Diodora, Korneliusza Neposa i Justyna) miała wtedy Sparta prosić Ateny o pokój na podstawie istniejącego stanu posiadania. O propozycjach tych nie ma wzmianki u Ksenofonta.
40 W Antandros, położonym w półn.-zach. części Azji Mniejszej, znajdowały się warsztaty budowy okrętów, korzystające z zasobów drzewnych gór Ida (Tucyd. IV 52, 3).
41 Prawo greckie dopuszczało możliwość posiadania podwójnego prawa obywatelstwa, przy czym to drugie uważane było za honorowe.
42 Kalchedon, kolonia grecka na azjatyckim wybrzeżu Bosforu.

dzowie Syrakuzan otrzymali z ojczyzny wiadomość, że zostali przez lud skazani  na  wygnanie43.   Zwoławszy   więc   swych   żołnierzy,   po   wstępnym przemówieniu Hermokratesa poczęli uskarżać się na swą niedolę, że niesłusznie i wbrew prawu zostali wszyscy razem skazani, i zachęcali żołnierzy do zachowania także w przyszłości takiej jak poprzednio odwagi i do zajmowania wobec wszystkich rozkazów godnej  dzielnych mężów postawy:  "Miejcie w pamięci - mówili - w  ilu  to  bitwach morskich   sami   jedni   odnieśliście   zwycięstwo,   zdobywając   okręty,   ile też razy razem z  innymi pod naszym  przewodem  okazaliście  się  nie-zwyciężeni, otrzymując miejsce najlepsze dzięki naszej dzielności i waszej  gotowości do  czynu tak na lądzie, jak na  morzu".  Mimo to domagali się wyboru zastępców aż do czasu, gdy przybędą wybrani przez tamtych. Żołnierze jednak, zwłaszcza dowódcy okrętów, sternicy i piechota  morska,  krzykiem  donośnym  wzywali  ich,   by   dowodzili  dalej. Stratedzy   mimo   to   twierdzili,   że   nie   wolno   przeciw   własnemu   grodowi się buntować, a także   że należy dać możność wypowiedzenia się, jeśli ktoś ma im coś  do zarzucenia. Ponieważ jednak nikt ich  o nic nie oskarżał, wszyscy zaś prosili, by pozostali, pozostawali tak długo, aż przybyli wybrani na ich miejsce stratedzy: Demarchos - syn Epi-doka, Myskon   - syn Menekratesa, oraz Potamis - syn Gnosisa. Dopiero  kiedy  ogromna  większość  dowódców  okrętowych  przysięgła,  że po powrocie  do  Syrakuz  wyjedna im możność  powrotu,  odesłano  ich wszystkich, obsypanych pochwałami, gdzie sobie każdy z nich życzył. Zwłaszcza   ci,   którzy   bliżej   obcowali   z   Hermokratesem,   żałowali   go z powodu jego dbałości, gotowości do usług i przystępności dla wszystkich. Kogo bowiem tylko spośród dowódców statków, sterników i piechoty morskiej  znał jako  do  swego  stanowiska  najodpowiedniejszego, tych codziennie wczesnym rankiem i pod wieczór gromadził w swoim namiocie, zawiadamiał o wszystkim, co zamierzał mówić i czynić, i udzielał nauk, radząc pewne rzeczy objawiać zaraz, inne po zastanowieniu się. Z tych to przeważnie powodów Hermokrates cieszył się w radzie wojennej dobrą sławą, jako ten, który zdawał się mówić i radzić najlepiej.  Wystąpiwszy  w  Sparcie   z   oskarżeniem  Tissafernesa44,   któremu przytwierdził także Astyochos, i mówiąc, jak się zdawało, rzeczy isto-
43 Przywódcy oddziału floty syrakuzańskiej, Hermokrates i jego dwaj koledzy, byli zwolennikami rządów niewielu - oligarchii - w Syrakuzach i prawdopodobnie na skutek klęski poniesionej pod Kyzikos (przypuszczenie B e l o c h a, Griech. Gesch., Bd. II, Teil 2, s. 246) zostali przez lud skazani na wygnanie.
44 Według świadectwa Tucydydesa (VIII 83) Hermokrates oskarżył Tissafernesa o prowadzenie podwójnej gry w stosunku do Sparty. Prawdopodobnie Astyochos, który był poprzednikiem Mindara i współdziałał z Tissafernesem z obawy przed następstwami, poparł oskarżenie Hermokratesa.

tnę, po przybyciu do Farnabaza otrzymał Hermokrates odeń pieniądze, zanim jeszcze o nie poprosił, i począł sobie przygotowywać żołnierzy najemnych i okręty trójrzędowe celem powrotu do Syrakuz. W tej chwili przybyli też z Syrakuz do Miletu następcy strategów i przejęli okręty i wojsko.
Na wyspie Tasos45 w tym czasie wskutek zamieszek domowych wygnani zostali stronnicy Sparty i spartański komendant wojskowy46 Eteonikos. Ze Sparty zaś, oskarżony o współdziałanie z Tissafernesem, wygnany został Lakończyk Pasippidas47. Do floty, którą zbierał Her-raokrates wśród sojuszników, przysłano Kratesippidasa, który objął dowództwo nad nią na Chios. W tym czasie, kiedy Trasyllos znajdował się w Atenach, Agis48, robiąc z Dekelei49 wycieczkę, dotarł aż do samych murów Aten, Trasyllos jednak, wywiódłszy Ateńczyków i wszystkich innych znajdujących się w mieście ludzi, ustawił ich w szyku bojowym koło placu ćwiczeń w Lykeion 50, aby stoczyć bitwę, jeśli tamci się zbliżą. Ujrzawszy to Agis spiesznie wycofał swe wojsko. Nieznaczna ilość ludzi z jego straży tylnej zginęła z rąk lekkozbrojnych. Z tęga powodu Ateńczycy byli dla Trasylla jeszcze bardziej łaskawi w tych sprawach, dla których przybył, i uchwalili dlań pobór tysiąca ciężkozbrojnych oraz stu jeźdźców i przydzielili mu nadto pięćdziesiąt trój-rzędowców. Agis zaś, ujrzawszy raz z Dekelei liczne okręty ze zbożem 51, spieszące do Pireusu, powiedział, że żadnej korzyści nie przynosi to, iż jego żołnierze od tak długiego już czasu nie pozwalają
45 Ponieważ według Ksenofonta (I 4, 9) Ateńczycy opanowali Tasos dopiero w 408 r., sądzą niektórzy komentatorzy, że w tym miejscu tekst jest zepsuty i że chodzi tu o lasos w Karii, co by tłumaczyło udział Tissafernesa w tej sprawie. Ale, być może, chodzi tu rzeczywiście o Tasos, na której doszło w 411 r. do zamachu oligarchicznego i nawiązania kontaktu ze Spartą.
46 W oryginale harmostes, był to komendant załogi spartańskiej w miastach, które podlegały wpływom Sparty.
47 Prawdopodobnie Pasippidas, podobnie jak Kratesippidas, był nauarchem, choć Ksenofont nie mówi tego wyraźnie.
48 Agis, król spartański z dynastii Eurypontydów, rządził od r. 434/3 do 407/6.
49 Dekeleja, miejscowość położona u stóp góry Parnon, trzy mile na północ od Aten. Opanowanie jej i ufortyfikowanie za radą Alkibiadesa w r. 413 (Tu-cyd. VII 19, 1) przez Agisa pozwalało Spartanom nieustannie pustoszyć Attykę. Stąd wojna peloponeska w końcowym okresie (413-404) nosi nazwę dekelejskiej.
50 Lykeion, plac ćwiczeń gimnastycznych, położony na wschód od Aten, tuż-przy murach miejskich.
51 W związku z obecnością Spartan w Dekelei zmuszeni byli Ateńczycy sprowadzać zboże, którego nawet w czasach pokojowych nie wystarczało na pokrycie zapotrzebowania z rodzimej produkcji (według Demostenesa, Przeciw Leptinesowi, 31, sprowadzano je głównie znad M. Czarnego).

Ateńczykom  ziemi  swej   uprawiać  -  chyba   że  ktoś  powstrzyma  ich także z dala od miejsc, skąd zboże morzem dopływa - a nadto, że najlepiej byłoby wysłać do Kalchedonu i Bizancjum Klearcha, syna Ramfiasa, proksena52  Bizantyjczyków.  Kiedy  uchwała  ta  została  przeprowadzona, okręty zaś obsadzone ludźmi z Megary i innych grodów sojuszniczych,   Klearchos   wyruszył   na   piętnastu   trójrzędowcach,   które wyglądały raczej na statki transportowe   niż szybkobieżne. Z tych jego okrętów   trzy   zginęły   w  Hellesponcie   za   sprawą   dziewięciu   okrętów attyckich,  które  tam zawsze  obserwowały przepływające  statki,  pozostałe zaś umknęły do Sestos53, później zaś znalazły ratunek w Bizancjum.  I   oto   skończył   się  rok,  w  którym  Kartagińczycy,   pod   wodzą Hannibala wyruszywszy na  podbój  Sycylii ze  stu  tysiącami  żołnierzy, w ciągu trzech miesięcy zdobyli dwa grody Greków, Selinus i Himerę 54. 2.   W roku  następnym, w którym zaczęła  się  już  olimpiada  dziewięćdziesiąta trzecia, to jest ta, podczas której w wyścigach konnych odniosła zwycięstwo  nowo  dopuszczona para koni Euagorasa z Elidy, w biegu zaś pieszym zwyciężył Eubotas z Kyreny, za eforatu w Sparcie Euarchippa,   za   archontatu   zaś   w   Atenach   Euktemona55,   Ateńczycy obwarowali murami  Torikos56,  Trasyllos  zaś,  otrzymawszy  przyznane mu  przez   zgromadzenie   okręty   i   uczyniwszy   sobie   z   pięciu   tysięcy majtków tyleż peltastów 57, z początkiem lata wyruszył na Samos. Tam spędziwszy  trzy   dni,   popłynął   do   Pygela58   i  począł   pustoszyć   kraj oraz szturmować mury. Niektórzy jednak z Milezjan, przybywszy z pomocą Pygelejczykom, poczęli ścigać lekkozbrojnych Ateńczyków, znajdujących się  w rozproszeniu.  Jednakże  peltaści  oraz  dwa   oddziały59 ciężkozbrojnej  piechoty  przyszły na  pomoc  swoim,  wycięły  z  nielicz-
52 Funkcja proksena - jakby konsula honorowego dzisiejszej doby - polegała na roztaczaniu opieki nad obywatelami obcego miasta, w tym wypadku Bizancjum, w mieście ojczystym proksena, tj. w Sparcie.
53 Tekst w tym miejscu najprawdopodobniej jest zepsuty, ponieważ Sestos od dawna znajdował się w rękach Ateńczyków.
54 Cały ten passus jest późniejszym wtrętem, zresztą nieścisłym chronologicz-nie, według bowiem tej relacji Selinus i Himera miały paść w r. 410/9, w rzeczywistości padły dopiero w r. 408.
55 Również  i ten passus jest wtrętem.
56 Ufortyfikowanie Torikos, miejscowości położonej na wschodnim wybrzeżu Attyki, miało na celu obronę kopalń srebra w górach Laurion, których eksploatację utrudniała obecność Spartan w Dekelei.
57 Peltaści - lekkozbrojni posiadający niewielką okrągłą tarczę (pelta) oraz włócznię. Ten rodzaj broni miał odegrać w następnym okresie ważną rolę.
58 Pygela, miejscowość na południe od Efezu, na zachodnim wybrzeżu Azji Mniejszej.
59 W oryg. lochos; jest to jednostka piechoty o zmiennej sile, występująca głównie w Sparcie.

nymi wyjątkami przybyszów z Miletu, zdobyły około dwieście tarcz i wzniosły pomnik swego zwycięstwa 60. W dniu następnym Ateńczycy popłynęli do Notion 61 i stąd, przygotowawszy się, wyruszyli do Kolo-fonu. Kolofończycy przyłączyli się do nich. Następnej nocy Ateńczycy wtargnęli do Lidii, w porze, kiedy zboże jest już całkiem dojrzałe 62. spalili wiele wsi i zabrali wiele pieniędzy, niewolników i innego łupu. A znajdował się naówczas w pobliżu tycb miejsc Pers Stages63. Kiedy Ateńczycy wyszli z obozu i rozproszyli się, każdy za łupem dla siebie spiesząc, schwytał on żywcem jednego z jeźdźców, którzy przybyli im z pomocą, siedmiu zaś położył trupem. Następnie Trasyllos odprowadził wojsko do morza, aby odpłynąć do Efezu. Tissafernes, dowiedziawszy się o tyin jego zamiarze, począł zbierać liczne wojsko i rozsyłać dokoła jeźdźców, nakazując wszystkim spieszyć do Efezu na pomoc Artemidzie64. Trasyllog zaś w dniu siedemnastym po swoim wtargnięciu odpłynął do Efezu i wysadziwszy swych ciężkozbrojnych u stóp góry Koressos, jeźdźców zaś, peltastów, piechotę morską i wszystkich innych po drugiej stronie miasta przy trzęsawisku, o świcie począł prowadzić oba zgrupowania naprzód 65. Z miasta spieszyli na spotkanie najprzód Efezjanie i ich sojusznicy, których Tissafernes przyprowadził, następnie Syrakuzanie z dwudziestu wcześniej i pięciu później przybyłych okrętów, którzy wtedy właśnie zjawili się pod wodzą dwóch strategów, Eukleesa, syna Hippona, i Herakleidesa, syna Aristogenesa, wreszcie załoga z dwóch okrętów selinunckich. Ci więc wszyscy uderzyli przede wszystkim na ciężkozbrojnych na Koressos; kiedy zaś tych zmusili do odwrotu i położywszy trupem około stu ludzi, odrzucili innych aż do morza, zwrócili się z kolei do znajdujących się przy trzęsawisku. I tutaj także Ateńczycy pierzchnęli i zginęło z nich około trzystu. Efezjanie więc wznieśli jeden pomnik zwycięstwa tutaj, drugi zaś w pobliżu Koressos. Syrakuzanom natomiast i Selinuntyjczykom, którzy okazali się szczególnie dzielni, dali nagrodę najwyższego męstwa, i wszystkim razem, i wielu z osobna, i pozwolili każdemu z nich, kto by chciał,
60 Chodzi   o  pomnik,  który  wznosi   zwycięzca   na   polu  bitwy   na   znak   tryumfu.
61 Notion, port  miasta  Kolofonu,  położony  na  półn.  zachód  od  Efezu.
62 Dojrzewanie zbóż na tym obszarze przypadało według Tucyd. II 9, l na początek czerwca.
63 Stages  był  podkomendnym Tissafernesa   (Tucyd.  VIII  16, 3).
64 Mowa jest o sławnej świątyni Artemidy Efeskiej, uchodzącej za jeden z siedmiu cudów świata, czczonej nie tylko przez Greków. Tissafernes, chcąc w ten sposób podniecić mieszkańców do walki, przedstawił akcję Ateńczyków w tym świetle, jak gdyby zagrażali świątyni.
85 Z badań topograficznych wynika, że Efez w V w. był położony gdzie indziej aniżeli późniejszy Efez hellenistyczny, który rozciągał się na obszarach wspomnianego wzgórza Koressos.

osiąść w Efezie na zawsze bez płacenia podatków. Ponadto Selinuntyj-czykom, których gród został zburzony, udzielili prawa własnego obywatelstwa 66.  Aleńczycy,  odebrawszy  na  mocy  porozumienia   ciała  swych poległych,   odpłynęli   do    Notion  i   pogrzebawszy   ich   tam,   wyruszyli w  kierunku  Lesbos67  i  Hellespontu.   Stojąc  na  kotwicy  w  Metymnie w   ziemi   lesbijskiej,   spostrzegli  przepływające   w   pobliżu   dwadzieścia pięć okrętów syrakuzańskich z Efezu. Uderzyli więc na nie i schwytawszy cztery z nich wraz z załogą, resztę ścigali aż do Efezu. Wziętych do niewoli Trasyllos odesłał do Aten, jednego zaś tylko Ateńczyka, Alki-biadesa (młodszego)68, siostrzeńca i współwygnańca Alkibiadesa, puścił wolno.   Następnie   Trasyllos   popłynął   do   Sestos   ku   pozostałemu   tam wojsku. Stąd cała flota przeprawiła się do Lampsakos69. Nastąpiła zima 70,   w   ciągu   której   jeńcy   syrakuzańscy,   zamknięci   w   kamieniołomach Pireusu71,  po  przebiciu  ściany  skalnej   zbiegli  nocą,  udając  się jedni  do   Dekelei,   inni  do   Megary.   W  Lampsakos,   kiedy   Alkibiades chciał połączyć razem wszystkie posiadane siły, dawniejsi jego żołnierze nie chcieli stanąć w jednym szeregu z żołnierzami Trasylla, ponieważ - jak twierdzili - oni są niezwyciężeni,  tamci zaś  przybyli po przegranej   bitwie.   Tutaj   wszyscy   spędzili   zimę,   obwarowując   Lampsakos. Zorganizowali też wyprawę zbrojną do Abydos. Przybył na pomoc  z   liczną   jazdą  Farnabazos,   lecz,   rozbity   w   starciu,   pierzchnął. Alkibiades,   mając   ze   sobą   jazdę   i   stu   dwudziestu   ciężkozbrojnych pod wodzą Menandra, ścigał go  tak długo,  aż ciemność  oddzieliła go od nieprzyjaciół.  Po  tej  bitwie  żołnierze  sami  się  pogodzili  ze  sobą i witali serdecznie ludzi Trasylla. Wyruszali też w ciągu zimy na inne jeszcze  wyprawy  w  głąb  lądu  i  pustoszyli  ziemię  królewską.   W  tym samym czasie Lacedemończycy pozwolili zbuntowanym helotom 72, którzy zbiegli  do  Koryfasion73,  na  mocy zawieszenia  broni  wycofać  się
66 A więc w r. 408, kiedy Kartagińczycy zniszczyli Selinus.
67 L e s b o s,   wyspa   położona   niedaleko   półn.-zach.   wybrzeży   Azji   Mniejszej, z głównymi miastami Mytileną i Metymiią. Należały one do Związku Ateńskiego.
68 Niewątpliwie miał tu Ksenofont na myśli Alkibiadesa z Feguz, który został wygnany z Aten w tym samym czasie (r. 415) co i jego sławniejszy imiennik.
69 Lampsakos, kolonia  grecka na azjatyckim wybrzeżu Hellespontu.
70 Tj. zima r. 410/9.
71 Prawdopodobnie był to akt zemsty za wrzucenie jeńców ateńskich po katastrofie sycylijskiej (r. 413) do kamieniołomów syrakuzańskich.
72 Heloci - niewolnicy państwowi w Sparcie, których położenie w V w. musiało być bardzo ciężkie. Świadczą o tym liczne powstania, najgroźniejsze w r. 464.
73 W ten dość niejasny sposób wspomina Ksenofont o jednym z najważniejszych wydarzeń wojny peloponeskiej. W roku bowiem 425 obsadzili Ateńczycy leżące na przylądku Koryfasion miasto Pylos (przez Spartan zwane również Koryfasion) w połud.-zach. Mesenii w tym celu, by służyło ono jako miejsce schronienia dla wszystkich wrogich Sparcie elementów. Podobną ufortyfikowaną pozycję posiadali

swobodnie poprzez Maleę. W tym również czasie Achajowie zdradzili kolonistów z Heraklei Trachińskiej74, i to wtedy, gdy oni wszyscy prowadzili walki z wrogą im ludnością góry Eta, tak iż zginęło ich około siedmiuset razem z Labotesem, przysłanym z Lacedemonu komendantem wojennym. Na tym skończył się rok, w którym Medowie 75, którzy się byli oderwali od Darejosa (drugiego), króla Persów, znów pod władzę jego powrócili.
3. W roku następnym w mieście Fokaja spłonęła od uderzenia piorunu świątynia Ateny76. Po upływie zimy na samym początku wiosny, kiedy eforem (w Sparcie) był Pantakles, archontem zaś (w Atenach) Antigenes77, gdy skończył się już dwudziesty drugi rok wojny, Ateńczycy z całą siłą zbrojną popłynęli do Prokonnesos. Stąd zaś wyruszywszy przeciw Kalchedonowi i Bizancjum, stanęli obozem pod Kalchedonem. Kalchedończycy, dowiedziawszy się o zbliżaniu się Ateńczyków, wszystko, co u nich nada-wało się do grabieży, zdeponowali u sąsiadów swych, Traków w Bitynii78. Alkibiades jednak, wziąwszy ze sobą jazdę i nieco ciężkiej piechoty i rozkazawszy okrętom płynąć za sobą wzdłuż wybrzeża, przybył także do Bitynii i zażądał, grożąc w razie odmowy wojną, wydania mienia Kalchedończyków. Ci zaś je wydali. Powróciwszy z tą zdobyczą do obozu i otrzymawszy od nich żądane zapewnienia przyjaźni, Alkibiades z całym wojskiem zaczął w miarę możności odgradzać Kalchedon zasiekami z drzewa od morza aż do morza i rzeki. Naówczas Hippokrates, spartański komendant wojenny, wyprowadził swych żołnierzy z miasta, by stoczyć bitwę. Ateńczycy zaś uszykowali, się przeciw nim. Farnabazos, znajdujący się; na zewnątrz murów, wspierał ich wojskiem pieszym i liczną jazdą.
Ateńczycy na przylądku Malea (południowy cypel Peloponezu) od r. 413. Wykorzystując to, że siły ateńskie zajęte były w Hellesponcie, obiegli Spartanie-Pylos i na wieść o zbliżaniu się odsieczy ateńskiej pozwolili oblężonym wycofać się; swobodnie w zamian za wydanie twierdzy. Por. Diodor XIII 64.
74 By wzmocnić dawną kolonię dorycką Trachis, zagrożoną przez sąsiednie plemię Etejczyków, wysiali Spartanie w r. 426 osiedleńców, do których mogli się dołączyć przedstawiciele wszystkich plemion greckich z wyjątkiem Achajów i Jonów, i nadali miastu nową nazwę urobioną od doryckiego herosa, Herakleja. Achajowie Ftioccy byli nadto pokrzywdzeni przez króla Agisa, który chciał ich zmusić do przystąpienia do Związku Peloponeskiego, i dlatego przy pierwszej okazji zemścili się na mieszkańcach Heraklei.
75 Informacja o powstaniu Medów, nie notowana w żadnym innym źródle, jest najprawdopodobniej interpolacją.
76 Niektórzy komentatorzy uważają wzmiankę o pożarze świątyni Ateny w Fokai za interpolację. Ale również u Tucydydesa znajdują się informacje identycznej treści, których nie uważa się za interpolowane.
77 Rachuba  ta  uchodzi  dziś  za   interpolowaną.
78 B i t y n i a, kraj w półn.-zach. części Azji Mniejszej, przylegający do Bosforu. Bitynowie należeli do Irackiego odłamu plemienia indoeuropejskiego.

Hippokrates więc i Trasyllos, każdy mając ciężką piechotę, walczyli długo, aż wreszcie temu ostatniemu przybył z pomocą Alkibiades, mający także nieco ciężkiej piechoty i jazdy. Wtedy to poległ Hippokrates, a ludzie jego uciekli do miasta. Jednocześnie Farnabazos, który nie mógł z powodu zbyt zacieśnionego terenu - w pobliżu była rzeka i zasieki - połączyć się z Hippokratesem, wycofał się do obwodu kalchedońskiej świątyni Heraklesa, gdzie znajdował się jego obóz. Zaraz potem wyruszył Alkibiades do Hellespontu i Chersonezu, aby zdobywać pieniądze. Pozostali zaś stratedzy ateńscy porozumieli się w sprawie Kalchedonu z Farnabazem, żeby ten wypłacił Ateńczykom dwadzieścia talentów i odprowadził posłów ateńskich do króla. Dali oni i otrzymali od Farnabaza przysięgę, że Kalchedończycy79 płacić będą Ateńczykom taką daninę, jaką płacili zwykle, i zwrócą należne pieniądze, Ateńczycy zaś - że aż do powrotu posłów od króla z Kalche-dończykami wojować nie będą. Alkibiades przy tych przysięgach nie był obecny, gdyż znajdował się pod Selymbrią80. Zdobywszy ją przybył do Bizancjum, mając ze sobą pospolite ruszenie Greków z Chersonezu, żołnierzy z Tracji oraz więcej niż trzystu jeźdźców. Farnabazos, uważając za niezbędne, żeby i on złożył przysięgę, oczekiwał w Kalchedonie, aż powróci on z Bizancjum. Kiedy zaś powrócił, Farnabazos oświadczył, że on sam nie przysięgnie, jeśli nie przysięgnie mu Alkibiades. Potem odbyła się przysięga Alkibiadesa 81 w Chrysopolis wobec przysłanych tam przez Farnabaza Mitrobatesa i Arnapesa, Farnabazos zaś przysiągł w Kalchedonie wobec przybyłych od Alkibiadesa Euryptolema i Diotima. Przysięgając według wspólnej formuły, czynili sobie ponadto wzajemnie zapewnienia prywatne82. Farnabazos potem wyjechał natychmiast, posłom zaś wyruszającym do króla kazał spotkać siebie w Kyzikos. Z Ateńczyków wysłani zostali Doroteoa, Filokydes, Teogenes, Euryptolemos, Mantiteos, z nimi zaś Kleostratos i Pyrrolochos z Argos; wyruszyli także z Lacedemonu posłowie Pasippidas83 i inni, a jednocześnie z nimi i Hermokrates, wygnany już
79 Roczna danina (foros) Kalchedończyków wynosiła w połowie V wieku 9 talentów. Jednak po katastrofie sycylijskiej w r. 413 zastąpili Ateńczycy tę daninę pięcioprocentowym cłem pobieranym od wszystkich towarów eksportowanych i importowanych w obrębie państwa ateńskiego.
80 Tekst traktatu zawartego wtedy między Atenami a Selymbrią zachował się aa napisie; por. Inscriptiones Graecae (IG) P, 116.
81 Nie jest rzeczą jasną, w jakim charakterze złożył Alkibiades przysięgę, skoro dopiero w roku następnym pełnił funkcję stratega (I 4, 8).
82 Najwidoczniej zawarli wtedy Ałkibiades i Farnabazos osobisty pakt przyjaźni, co nie przeszkodziło temu ostatniemu zamordować Alkibiadesa w cztery lata później (Plut. Alkib. 37).
83 Ksenofont nie podaje, w jaki sposób Pasippidas, który został uprzednio wygnany (I l, 32), mógł znowu piastować tak ważną funkcję.

z Syrakuz, oraz brat jego  Proksenos. Tych więc Farnabazos wiózł  do króla,  a  tymczasem  Ateńczycy  oblegali Bizancjum,  otoczywszy  je  dokoła   szańcami,   obrzucając  pociskami  mury  i  przypuszczając  do   nieb ataki. Komendantem lacedemońskim był w Bizancjum Klearchos, przy nim zaś znajdowali się niektórzy z periojków 84 i nie tak wielu neodamodów 85, dalej  Megarejczycy86  i  wódz  ich  Heliksos,  wreszcie  Beotowie i   wódz   ich   Koiratadas.   Ateńczycy,   nie   zdoławszy   niczego   dokonać przemocą, namówili niektórych Bizantyjczyków, aby poddali im miasto. Klearchos jednak, nie przypuszczając, by mógł ktoś to uczynić, doprowadziwszy  wszystko  do  najlepszego  porządku  i  powierzywszy   sprawy miejskie Koiratadasowi i Heliksowi, przeprawił się na ląd do Farnabaza, aby otrzymać  odeń dla żołnierzy żołd i pozbierać  okręty - zarówno te, które były w Hellesponcie, zostawione na straży przez Pasippidasa, oraz w Antandros, jak i te, które Agesandridas, podkomendny87 Min-dara, trzymał u brzegów Tracji - a także postarać się, by inne jeszcze były  budowane  i  aby wszystkie  razem  połączone  niepokoiły  sojuszników ateńskich i siły ich odciągały od Bizancjum. Kiedy zaś  odpłynął Klearchos,   zdrajcy   miasta   przystąpili   do   czynu,   a   byli   to:   Kydon, Ariston, Anaksikrates, Lykurgos i Anaksilaos. Ten ostatni, dla którego później w Lacedemonie, domagano  się za zdradę kary śmierci, został jednak uwolniony, ponieważ, będąc Bizantyjczykiem, nie Lacedemończykiem, nie  zdradzał  swego  grodu, lecz  raczej  go  ratował.  Widząc  bowiem umierające z głodu dzieci i kobiety, i to w czasie, kiedy posiadany chleb rozdawano żołnierzom lacedemońskim, dlatego właśnie wpuścił do grodu nieprzyjaciół, nie zaś dla pieniędzy i nienawiści ku Sparcie. Kiedy więc wszystko było przygotowane, wyżej wymienieni, otwarłszy w nocy bramę wiodącą do tak zwanego Trakion 88. wprowadzili Alkibiadesa i wojsko89. Tymczasem Heliksos i Koiratadas, nic o tym nie wiedząc, spieszyli z pomocą na plac zgromadzeń. Wobec tego jednak, że wszędzie  władali  wrogowie,   nie  mając   już  wyboru,   poddali   się   i   zostali
84 Periojkowie byli to niepelnoprawni mieszkańcy Lakonii, którzy w przeciwieństwie do spartiatów posiadali tylko prawa cywilne, a nie mieli praw politycznych.
85 Neodamodzi byli to heloci wyzwoleni dzięki swym zasługom wojennym. Podobnie jak i poprzednia kategoria mieszkańców Lakonii byli oni zobowiązani do służby wojskowej.
86 Megarejczycy   przybyli   na  pomoc  Bizantyjczykom  jako   swoim  kolonistom.
87 Funkcje tego dowódcy floty nie są znane.
88 Trakion był to obszerny plac położony w obrębie murów Bizancjum. Mówi o nim też Ksenofont w Anabasis, VII l, 24.
89 Według relacji innych źródeł, a to Diodora (XIII 66-67) i Plutarcha (Alkib. 31), Bizancjum zostało zdobyte podstępem. Ateńczycy mianowicie pozornie wycofali się i na lądzie, i na morzu, po czym flota nocą powróciła, odwracając uwagę obrony od murów, na które wdarli się Ateńczycy.

odesłani do Aten. Koiratadas jednak w natłoku lądujących w Pireusie uciekł nie zauważony i przedostał się cało do Dekelei.
4. Farnabazos i posłowie, znajdujący się w Gordieion 90 we Frygii, w ciągu zimy dowiedzieli się o wypadkach, które zaszły w Bizancjum. Na początku zaś wiosny, jadąc już do króla, spotkali się z wracającymi odeń posłami91 lacedemońskimi, Boiotiosem i jego towarzyszami, oraz z różnymi gońcami i od nich się dowiedzieli, że Lacedemończycy uzyskali już od króla wszystko, czego się domagali, a także, że przybywa Kyros, aby objąć władzę nad wszystkimi ziemiami nadmorskimi i wspólnie z Lacedemończykami prowadzić wojnę, i że wiezie on do wszystkich mieszkańców tych ziem pismo z pieczęcią 92 królewską, w którym między innymi i takie słowa się znajdują: "Posyłam Kyrosa93 jako "karana" 94 tych wszy&tkich, którzy zbierają się (w celu wymarszu) do Kastolos95. A "karan" znaczy tyle co władca. To usłyszawszy, a potem ujrzawszy Kyrosa, posłowie ateńscy ogromnie pragnęli dotrzeć do samego króla, w razie zaś, gdyby to było niemożliwe - powrócić do ojczyzny. Kyros jednak powiedział Farnabazowi, aby jemu posłów tych oddał albo nie odsyłał ich jeszcze do domu, gdyż pragnie, aby Ateńczycy nie dowiedzieli się, co się dzieje. Farnabazos z początku powstrzymywał posłów, raz twierdząc, że wyprawi ich do króla, innym znów razem, że odeśle ich do domu, aby tylko żadnej na siebie nie ściągnąć nagany. Po trzech latach96 wyprosił jednak u Kyrosa ich wyzwolenie, tłumacząc, że przecież on przysiągł odprowadzić ich jeśli
90 Gordieion, dawna stolica królestwa frygijskiego, sławna z węzła (stąd węzeł gordyjski), którego rozwiązanie zapewniało panowanie nad Azją. Rozciął go dopiero Aleksander Wielki, spełniając w ten sposób przepowiednię.
91 Ksenofont nie mówił nic o tym poselstwie, a próba Belocha (Griech. Gesch., Bd. II, Teil 2, s. 256) zidentyfikowania go z wymienionym poprzednio (I 3, 13) rozbija się o fakt, że na czele tamtego stał Pasippidas.
92 Pieczęć stanowiła na terenie Wschodu dowód uwierzytelniający pismo królewskie; por. też V l, 30.
93 K y r o s zw. Młodszym w odróżnieniu od założyciela monarchii perskiej Kyrosa Starszego (558-525) był młodszym synem Darejosa II i Parisatidy.
94 Etymologia słowa karanos nie jest znana. Ze słów Ksenofonta można by sądzić, że chodzi o termin w języku perskim; nie brak jednak głosów wśród lingwistów, które przypisują mu pochodzenie greckie, a mianowicie spartańskie.
95 Kastolos, miasto w Lidii. Na równinie obok tego miasta ustawiały się corocznie kontyngenty ludów Azji Mniejszej na przegląd (Ksenofont, Cyropaedia, VI 2, 11).
Od tego momentu zarówno Tissafernes, jak i Farnabazos byli poddam wojskowej komendzie Kyrosa, który pełnił funkcje namiestnika Lidii, Frygii i Ka-padocji.
96 Trzyletnie przetrzymywanie posłów ateńskich przez Kyrosa prawdopodobnie spowodowane było kaprysem despoty.

nie do króla, to do morza. Posiawszy więc ich Ariobarzanesowi, kazał ich odprowadzić dalej. Ten odprowadził ich do miasta Kios w Myzji, skąd odpłynęli do swego obozu.
Alkibiades pragnąc powrócić ze swymi żołnierzami do ojczyzny popłynął zaraz na Samos. Stąd wziąwszy dwadzieścia okrętów wyruszył do Zatoki Keramickiej w Karii i zebrawszy tam srebra sto talentów 97, powrócił na Sarnos. Trasybulos z trzydziestu okrętami podążył w kierunku Tracji i tam odbił różne miejscowości, które przeszły na stronę Lacedemończyków, a zwłaszcza Tasos, ciężko dotknięty przez wojny, zamieszki domowe i głód. Trasyllos wreszcie z resztą wojska popłynął do Aten, lecz zanim jeszcze tam przybył, Ateńczycy wybrali strategami wygnańca98 Alkibiadesa, nieobecnego Trasybula, a z obecnych w mieście, jako trzeciego, Konona99. Alkibiades, zdobywszy pieniądze na Samos, wypłynął na dwudziestu okrętach do Paros, stamtąd zaś wyruszył w kierunku Gyteion 100, aby zobaczyć te trzydzieści okrętów trójrzędowych, które, jak słyszał, budowali tam Lacedemończycy, a także, aby się dowiedzieć, jak do sprawy jego powrotu do ojczyzny odnosi się ogół Ateńczyków. Kiedy zaś się dowiedział, że są mu życzliwi, że wybrali go nawet strategiem i że przyjaciele prywatnie go zapraszali, zawinął do Pireusu w dniu, kiedy państwo obchodziło uroczystość Oczyszczeń101 i kiedy tron Ateny był zakryty, co niektórzy uważali za okoliczność dla niego i dla państwa złowróżbną: nikt bowiem w Atenach nie podejmuje w tym dniu żadnej sprawy ważnej. Kiedy Alkibiades już się zbliżał102, tłum ludzi z Pireusu i z Aten zebrał się w przystani, pełen podziwu dla Alkibiadesa i pragnący go oglądać. Jedni mówili, że jest to najbardziej wpływowy z obywateli
97 Talent - jednostka wagi w Grecji. Od czasów reformy monetarnej Solona w Atenach w r. 594 używano tn talentu eubejskiego o wadze ok. 26 kg.
98 Z punktu widzenia prawnego Alkibiades nie był wygnańcem, skoro w r. 415 skazany został na śmierć. Wyrok ten został uchylony w r. 411 (Tucyd. VIII 97, 3), tak że Alkibiades był tylko wygnańcem z własnej woli.
99 K o n o n, trzeci z wymienionych dziesięciu strategów wybranych na r. 408/7, dał się poznać dotąd jedynie jako strateg pod Naupaktos w środkowej Grecji w r. 414. Por. Tucyd. VII 31, 3.
100 Gyteion, główny port spartański, położony na południowym wybrzeżu Lakonii.
101 Było to święto oczyszczenia (dosłownie: opłuczyn - Plynteria) drewnianego posągu Ateny, który w uroczystej procesji zanoszono nad brzeg morza. Tymczasem zakrywano jej tron zasłoną jakby na znak jej chwilowego wyłączenia się z funkcji opiekuńczych nad miastem. Stąd też dzień ten obchodzono jako żałobę.
102 Podczas gdy u Ksenofonta powrót Alkibiadesa skreślony jest w dość skromnych słowach, inne źródła (Diodor, Atenajos) przedstawiają go w przesadnych kolorach, podając, że wiódł on wielką ilość jeńców, złoto, zdobyte dzioby okrętów. Opis jednak Ksenofonta wydaje się być bliższy prawdy.

i  jedyny,   który   wygnany  został   niesłusznie   jako   ofiara   spisku   ludzi mniej  odeń  mogących,  dających  gorsze  rady  i  kierujących  państwem ku własnej tylko korzyści, kiedy ten, przeciwnie, wspólne dobro z państwowych   i  własnych   zasobów   popierał.   On   także   gotów   był   stanąć przed   sądem   już   wtedy,   skoro   tylko   padło   nań   oskarżenie,   jakoby znieważył   świętość   misteriów103;   lecz   wrogowie   jego,   odrzucając   to, co  zdawało   się  być   słuszne,  nieobecnego   pozbawili  ojczyzny.  W  tym czasie   on,  niewolnik  konieczności,  musiał  wysługiwać   się  najgorszym wrogom,   codziennie  narażając   swe  życie.   Odcięty  zaś   z   powodu  wygnania,   nie   był   w   stanie   pomagać   nawet   najdroższym   przyjaciołom, krewnym i całemu państwu, choć widział, że państwo to błądzi. Mówili oni  także,  że   ludzie   tej   klasy,   do   której   on  należy,   nie   potrzebują wciąż nowych zmian i przewrotów. Od ludu bowiem dane mu jest posiadać więcej   niż rówieśnikom, starszym zaś - nie ustępować. Wrogowie jego jednak są zdecydowani przywrócić sobie dawne stanowisko 104 i wzmocniwszy  się  potem,   gubić  co  najlepszych,  aż  zostaną  sami  - i dlatego właśnie będą przez współobywateli cenieni, ponieważ zabraknie innych, lepszych  od nich.  Inni dowodzili przeciwnie, że  on jeden jest sprawcą ich nieszczęść minionych i bodaj tym, który zapoczątkował przyszłe  niepowodzenia  polityczne.  Przybiwszy  do  brzegu,  Alkibiades, obawiając się swych wrogów, nie  od razu wysiadł na brzeg, lecz stanąwszy na pokładzie wypatrywał swych przyjaciół, czy też się stawili. Dopiero zobaczywszy Euryptolema, syna Peisianasta, swego siostrzeńca, pozostałych krewnych i przyjaciół, wysiadł z okrętu i wszedł do miasta  w  otoczeniu  ludzi  gotowych  do   obrony  w  razie   czyjejś   nań   napaści.  W   radzie105   i   na   zgromadzeniu   ludowym106,   gdy   obronił   się z zarzutu znieważenia religii i oświadczył, że raczej sam został skrzywdzony,  po  podobnych przemówieniach innych obywateli,  bez  żadnego sprzeciwu, którego nie zniosłoby zgromadzenie, został obwołany wodzem z  władzą   nieograniczoną,   jako   mąż   zdolny   do   przywrócenia   dawnej potęgi państwa.  Najpierw więc,  wyprowadziwszy całe  wojsko  w  pole,
103 Misteria były to tajne obrzędy kultowe. W tym wypadku chodzi o misteria ku czci bogiń płodności, Demetry i Kory, obchodzone w Eleusis (na zachód od Aten). Wrogowie Alkibiadesa, oskarżonego o parodiowanie misteriów (Tucyd. VI 28, 61), mimo jego żądań nie dopuścili do procesu przed wyruszeniem floty ateńskiej na Sycylię, z obawy przed jego uwolnieniem, i dopiero w czasie jego nieobecności wnieśli pozew.
104 Jest  to  aluzja  do  rewolucji  oligarchicznej  w r. 411.
105 W  oryg.  bule - rada   pięciuset,  ustanowiona   przez  Kleistenesa  w  r.  508/7.
106 W oryg. ekklesia - zgromadzenie ludowe obejmujące wszystkich obywateli Aten, najważniejsza instytucja demokratyczna w Atenach, ustanowiona jeszcze przez Solona w r. 594.

sprawił, że procesja na misteria, którą dotychczas z powodu wojny Ateńczycy odbywali morzem, odbyła się drogą lądową107. Następnie przeprowadził pobór do wojska i floty, przez co otrzymał tysiąc pięćset ciężkozbrojnych piechurów, sto pięćdziesiąt jeźdźców i sto okrętów wojennych. W trzecim zaś miesiącu po powrocie wyruszył przeciw wyspie Andros108, która oderwała się od Ateńczyków. Razem z nim wysłani zostali Aristokrates i Adeimantos, syn Leukolofidesa, wybrani na strategów lądowych. Alkibiades wysadził wojsko w Gaurion na ziemi andryjskiej. Andryjczycy, którzy wypadli z odsieczą, zostali odpędzeni i zamknięci w mieście. Poległa niewielka ilość Andryjczyków i Lacedemończycy, którzy się tam znajdowali. Alkibiades wzniósł pomnik zwycięstwa i spędziwszy tam parę dni, popłynął do Samos. Wziąwszy go sobie za podstawę operacyjną, prowadził dalej wojnę.
5. Na krótko przedtem, skoro tylko skończyło się dowództwo Kratesippidasa na morzu, Lacedemończycy przysłali, jako jego następcę, Lysandra 109. Ten, przybywszy na Rodos i zabrawszy stamtąd okręty, popłynął na Kos i do Miletu, stamtąd zaś do Efezu i mając już okrętów siedemdziesiąt, pozostawał tam tak długo, aż przybył do Sardes sam Kyros. Po przybyciu zaś jego wyruszył doń razem z posłami z Lacedemonu. Ci, przedstawiając mu, co czynił Tissafernes, występowali zgodnie przeciw niemu i błagali Kyrosa o podjęcie energicznej wojny. Kyros im odpowiedział, że to samo nakazał mu ojciec, a i on sam niczego nie pragnie, jak całkowicie to wykonać. Wszak przybył on, posiadając pięćset talentów srebra. Jeśli zaś tego nie starczy, skorzysta on, jak zapewniał, także z własnych środków, darowanych mu przez ojca; gdyby zaś i tego było mało, naówczas nawet tron swój, na którym zasiada, cały ze srebra i złota, porąbie w kawałki. Posłowie go za to chwalili i prosili, aby wyznaczył żołd po jednej drachmie attyckiej
107 Uroczysta procesja zwykle udawała się z Aten do Eleusis drogą lądową, tzw. świętą, z końcem września. Wobec groźby zaskoczenia jej przez Spartan z De-kelei musieli Ateńczycy udawać się do Eleusis drogą morską, która nie dawała takiej okazji do rozwinięcia przepychu procesyjnego. Alkibiades tym zręcznym pociągnięciem starał się pozyskać tych, którzy podejrzewali go o świętokradztwo.
108 Andros, wyspa należąca do archipelagu Cyklad, wysunięta najbardziej na północ. Data podana przez Ksenofonta nie jest jednak ścisła, bo między Plynteriami a procesją do Elensis upłynęło więcej niż trzy miesiące.
109 Nominacja Lysandra na nauarcha przypada na początek wiosny r. 407, kiedy rozpoczynał się rok administracyjny w Sparcie; por. B e l o c h, Griech. Gesch., Bd. II, Teil 2, s. 273. Ksenofont więc nawiązuje do sytuacji poprzedzającej powrót Alkibia-desa do Aten.
Lysander należał do kategorii tzw. motaces, tzn. ojciec jego, Aristokritos, był spartiatą, natomiast matka była helotką. Część badaczy, np. Beloch, uważa jednak tę tradycję za niewiarygodną.

(dziennie)   każdemu marynarzowi110,  wyjaśniając,  że  jeśli  taka  będzie płaca, to marynarze attyccy porzucą swoje okręty i Kyros dzięki temu wyda mniej pieniędzy. Ten przyznał, że radzą oni dobrze, atoli inaczej, niż król rozkazał, uczynić mu nie wolno; istnieje bowiem z nim umowa, żeby dawać po trzydzieści min cd miesiąc na każdy okręt dla tak licznej   floty,  jaką  zamierzają  utrzymywać  Lacedemończycy.  Wobec  tego Lysander   na   razie   zamilkł,   po   uczcie   jednak,   kiedy   Kyros    przypijając  doń zapylał,  czym mógłby  mu największą  sprawić  przyjemność, odpowiedział:   "Dodaniem   jednego   obola   do   dziennego   wynagrodzenia marynarzy", I odtąd cztery obole stały się żołdem dziennym, gdy poprzednio  wynosił   on  trzy   obole.  Ponadto  wypłacił  Kyros  zarówno żołd  zaległy,  jak  i  na  jeden  miesiąc  z   góry,   tak  iż  wojsko   nabrało większego zapału. Ateńczycy przeciwnie, słysząc o tym, upadli na duchu   i   za   pośrednictwem   Tissafernesa   słali   posłów   do   Kyrosa.   Ten jednak ich  nie  przyjmował,  choć  Tissafernes  prosił  za  nimi  i  radził to czynić, co on sam czynił poprzednio z namowy Alkibiadesa, a mianowicie  śledzić  bacznie,  żeby  żadne  państwo  greckie  nie  było  potężne, lecz by wszystkie były słabe i ze sobą zwaśnione. Lysander tedy, gdy  skupiła   się  już  w  jego  ręku  flota,  wyciągnąwszy   na   iąd   okręty znajdujące się w Efezie w ilości dziewięćdziesięciu, zachowywał spokój, naprawiając   statki   i   dając   wytchnienie   ich   załodze.   Alkibiades   zaś usłyszawszy, że Trasybulos wyruszył poza Hellespont i obwarował Fo-kaję,   wypłynął   przeciw   niemu,   przy   okrętach   zaś   zostawił   swojego sternika   Antiocha,   zabroniwszy   mu   wypływać   przeciw   okrętom   Ly-sandra. Antiochos jednak na  okręcie własnym i innym jeszcze  wśliznął się do zatoki Efezjan i przepływał przed samymi dziobami okrętów Lysandra. Ten z początku kazał go ścigać tylko spuszczonym na wodę okrętom. Kiedy jednak Ateńczycy większą ilością okrętów poczęli wspierać Antiocha,  naówczas  Lysander,  ustawiwszy  wszystkie  swoje  okręty w szyku bojowym, popłynął przeciw nim. Następnie i Ateńczycy z No-tion, ściągnąwszy na morze pozostałe trójrzędowce, wyruszali  tą drogą, jaką każdy statek sobie otworzył. Od tej chwili zaczęła się na morzu bitwa, przez Lacedemończyków stoczona w szyku bojowym, przez Ateń-czyków w rozproszeniu - i w końcu ci ostatni pierzchnęli, straciwszy
110 Zagadnienie żołdu dla wioślarzy posiada kluczowe znaczenie dla ostatecznego wyniku wojny peloponeskiej i rzuca znamienne światło na stosunki finansowe Grecji. Ateńczycy płacili swoim wioślarzom nieco powyżej trzech oboli dziennie (wiemy o tym na podstawie Tucyd. VIII 29, 2), co przy przeciętnie 180 wioślarzach na jednym trójrzędowcu wynosiło około 100 drachm (l drachma równała się 6 obolom), a więc l minę (mina = 1/60 część talentu). Lysander uzyskał od Kyrosa podwyższenie żołdu o jednego obola, co zgodnie z przewidywaniami Lysandra spowodowało trudności finansowe dla Aten i dezercję wśród wioślarzy. Złoto więc perskie zaważyło w ten sposób decydująco na ostatecznym wyniku wojny peloponeskiej.

piętnaście okrętów, z ludzi jednak większość uratowała się ucieczką, reszta wzięta została do niewoli. Lysander, zabrawszy te okręty i postawiwszy w Notion pomnik zwycięstwa, powrócił do Efezu, Ateń-czycy zaś - na Samos. Alkibiades po powrocie na Samos popłynął ze wszystkimi swoimi okrętami ku przystani Efezu i przed wejściem do niej ustawił je w szyku bojowym, wyczekując czy nie zechce ktoś stoczyć z nim bitwy. Ponieważ jednak Lysander, mając znacznie mniej okrętów, nie wystąpił, Alkibiades popłynął na Samos. Nieco później Lacedemończycy zdobyli Delfinion111 i Teos112. Ateńczycy znajdujący się w ojczyźnie, po otrzymaniu wieści o bitwie morskiej, byli niezadowoleni z Alkibiadesa, sądząc, że stracił on wspomniane okręty przez niedbalstwo i brak opanowania, i wybrali dziesięciu innych strategów 113, a mianowicie: Konona, Diomedonta, Leonta, Periklesa, Erasi-nidesa, Aristokratesa, Archestrata, Protomacha, Trasylla i Aristoge-nesa. Alkibiades więc, tracąc wziętość także wśród wojska, wziął jeden trójrzędowicc i odpłynął do swoich zamków na Chersonezie. Następnie Konon z posiadanymi dwudziestu okrętami, na mocy uchwały Ateń-czyków, przypłynął z Andros do floty na Samos, na miejsce zaś Konona Ateńczycy wysłali na Andros Fanostenesa z czterema okrętami. Ten, natknąwszy się na dwa trójrzędowce w Turion, zagarnął je wraz z ludźmi. Wszystkich uwięzili Ateńczycy jako jeńców, a dowódcy ich, Rodyjczykowi Dorieusowi, dawno już wygnanemu z Rodos i z Aten i skazanemu wraz z krewnymi przez Ateńczyków na śmierć, posiadającemu jednak u nich prawo obywatelstwa, okazali litość i puścili go wolno, nie biorąc nawet odeń wykupu. Konon zaś, przybywszy na Samos i objąwszy dowództwo nad upadłą na duchu flotą, ze znajdujących się tam okrętów, których było więcej niż sto, obsadził załogą siedemdziesiąt114 i wypływając na nich wraz z pozostałymi strategami, lądował w coraz to innych miejscach i pustoszył ziemie nieprzyjaciel-skie. I oto dobiegał końca rok, w ciągu którego Kartagińczycy, wy-
111 D e l f i n i o n, miejscowość na wyspie Chios.
112 T e o s, a nie Eion, jak w rękopisach, miasto na zachodnim wybrzeżu Azji Mniejszej, na półn. zachód od Efezu.
113 Ksenofont wprawdzie nie mówi o złożeniu z urzędu Alkibiadesa, ale wynika to z wyboru nowych dziesięciu strategów. Zdaniem niektórych badaczy, np. Hatz-felda, były to wybory nadzwyczajne, inni natomiast, jak E. Meyer, K. J. Beloch, uważają je za normalne. Przyczyną upadku Alkibiadesa były nie tyle niedbalstwo i słabość jego poddowódców, co niezadowolenie z tego powodu, że nie spełnił on obietnicy zapewnienia pomocy perskiej, przekreślonej przez akcję Kyrosa. Z tego zawodu skorzystali wrogowie Alkibiadesa, posługując się klęską pod Notion jako pretekstem do usunięcia Alkibiadesa. Zresztą źródła podają inne bezpośrednie przyczyny upadku Alkibiadesa, a to nieudały atak na małoazjatyckie miasto Kyme.
114 Zmniejszenie się liczby okrętów z ponad 100 do 70 było następstwem dezercji wioślarzy z floty ateńskiej do spartańskiej.

ruszywszy na podbój Sycylii ze stu dwudziestu okrętami trójrzędowymi i ze stu dwudziestu tysiącami pieszego wojska, choć zostali rozbici w bitwie, głodem zdobyli Akragas, oblegany przez siedem miesięcy 115.
6. W roku następnym, w którym było wieczorne zaćmienie księżyca 116 i spłonęła w Atenach stara świątynia Ateny, za eforatu Pityasa, archontatu zaś w Atenach Kalliasa, gdy minął już czas dowództwa Lysandra 117, skończył się zaś dwudziesty czwarty rok wojny, Lacedemończycy przysłali do floty Kallikratidasa. Lysander, oddając Kallikratidasowi okręty, powiedział, że oddaje mu je jako władca morza i w bitwie na nim zwycięzca. Ten jednak wezwał go, aby z Efezu, płynąc na lewo od Samos, gdzie znajdowała się flota ateńska, przepłynął do Miletu i tam okręty mu oddał: naówczas on się zgodzi widzieć w nim władcę morza. Lysander jednak oświadczył, że zbyt wiele działać nie będzie, gdy kto inny ma dowództwo. Oprócz otrzymanych od Lysandra okrętów Kallikratidas obsadził jeszcze załogą pięćdziesiąt okrętów z Chios, Rodos i od innych sojuszników. To wszystko zgromadziwszy razem - a było już okrętów sto czterdzieści - począł się gotować do spotkania z nieprzyjacielem. Dowiedziawszy się, że jest zwalczany przez stronników Lysandra, którzy nie tylko sami niechętnie mu ulegali, ale jeszcze po grodach szerzyli pogłoski, że Lacedemończycy ogromnie wiele tracą, zmieniając (co roku) dowódców - ponieważ ci są często nieodpowiedni, słabo znają sprawy morskie, wreszcie nie umieją należycie posługiwać się ludźmi - a mimo to wciąż jeszcze posyłają takich, co morza wcale nie znają, ludziom tamtejszym są obcy i z tego powodu na groźne niebezpieczeństwa sami się narażają, Kallikratidas zwołał obecnych tam Lacedemończyków i w ten sposób do nich przemówił: "Pobyt w ojczyźnie osobiście mi zupełnie wystarcza - i czy Lysander, czy kto inny w sprawach floty bardziej doświadczony chce się okazać, o ile chodzi o mnie, nie czynię mu trudności. Skoro jednak jestem już przez państwo do okrętów przysłany, nie mogę nic innego uczynić, jak w miarę możności spełniać jego rozkazy jak najdokładniej. Co do tego jednak, co jest sprawą mego honoru, oraz tego, o co państwo nasze jest oskarżane - a wy wiecie to równie dobrze jak ja - udzielcie mi takiej rady, jaka wam się wyda najlepsza:
115 Relacja  odnosząca się do wydarzeń sycylijskich  uważana jest za  interpolację.
116 Część badaczy uważa relację o zaćmieniu księżyca, przypadającym na 15 IV 406 r., za interpolowaną. Dziś jednak uważa się za taką jedynie datę według eforatu i archontatu oraz liczbę lat, zresztą błędnie podaną, jaka upłynęła od początku wojny peloponeskiej.
117 Zasada jednorocznego, nawet jednorazowego piastowania urzędów była głęboko zakorzeniona zarówno w Grecji, jak i w Rzymie.

czy mam pozostać tutaj, czy też odpłynąć do ojczyzny, aby tam opowiedzieć, jak tu się sprawy przedstawiają?" Ponieważ nikt nie odważył się nic innego powiedzieć niż to, że władzom ojczystym winien on być posłuszny i czynić to, po co przybył, Kallikratidas, udawszy się do Kyrosa, począł domagać się żołdu dla swoich marynarzy118, Kyros jednak kazał mu na to dwa dni poczekać. Naówczas Kallikratidas, dotknięty tą zwłoką i koniecznością częstego chodzenia do wrótll9 władcy, wpadł w gniew i zawołał: "O, jak strasznie nieszczęśni są Grecy, że dla pieniędzy muszą pochlebiać barbarzyńcom120!"; powtarzając też kilkakrotnie, że jeśli żywy do ojczyzny powróci, będzie w miarę sił swoich starać się o pojednanie Ateńczyków z Lacedemończykami, odpłynął do Miletu i stamtąd wysławszy trójrzedowce do Lacedemonu po pieniądze, zwołał zgromadzenie Milezjan i tak do nich przemówił: ."Milezjanie! Powinnością moją jest okazać posłuszeństwo władzom ojczystym, od was zaś żądam jak największej gotowości do boju, a to z tego powodu, że mieszkając wśród barbarzyńców, wiele od nich krzywd doznaliście121 i wciąż doznajecie. Musicie więc pozostałym sojusznikom wytłumaczyć, w jaki sposób najprędzej i najskuteczniej szkodzić mamy nieprzyjaciołom, zanim jeszcze wrócą z Lacedemonu ci, których po odbiór pieniędzy wysłałem, gdyż te pieniądze, które były tutaj, Lysander przed odjazdem, jako zbędne, odesłał Kyrosowi, Kyros zaś, gdym doń przybył, wciąż odkładał rozmowę ze mną, ja zaś nie mogłem się zmusić, abym wciąż do wrót jego wędrował. Obiecuję wam za usługi nam okazane, gdy pieniądze te otrzymam, odpłacić zasłużoną wdzięcznością. Z pomocą bogów pokażmy więc tym barbarzyńcom, że i bez nich jesteśmy w stanie wrogów naszych zadziwić zemstą"! Gdy to powiedział, wielu z Milezjan, a zwłaszcza ci, których oskarżano o wrogie działanie, zdjęci strachem, poczęli wstawać i zalecać wprowadzenie daniny i sami zgła-
118 Ciężka sytuacja finansowa Kallikratidasa była wynikiem odesłania przez Lysandra pozostałych mu sum do Sardes (Plut. Lysand. 6), oczywiście w tym celu, by przysporzyć Kallikratidasowi trudności.
119 Na Wschodzie używano terminu "wrota", by wskazać zarówno mieszkanie władcy, jak i siedzibę rządu. Por. np. znane określenie dawnego rządu tureckiego jako Wysokiej Porty.
120 Tą nazwą określano początkowo ludy mówiące niezrozumiałym dla Greków językiem. W IV w. nabiera jednak ona, szczególnie w twórczości współczesnego Ksenofontowi publicysty Isokratesa oraz Aristotelesa, ujemnego znaczenia, służąc do określenia ludzi niższego gatunku, niewolników, w przeciwieństwie do Greków stworzonych do panowania.
121 Jest to aluzja do oblężenia i zdobycia Miletu przez Persów w czasie powstania jońskiego w 494 r. Kallikratidas jest najwidoczniej wrogiem sojuszu spartańsko-perskiego i w Persji widzi wroga Grecji.

szali się z własnymi zasobami. Zabrawszy je, otrzymawszy nadto zasiłek na drogę w wysokości pięciu drachm na każdego marynarza, popłynął Kallikratidas do Metymny na Lesbos, grodu nieprzyjacielskiego. Ponieważ Metymnejczycy poddać się nie chcieli, gdyż stała tam załoga ateńska, a partia rządząca sprzyjała też Atenom, przypuścił szturm i zdobył miasto siłą. Żołnierze więc poczęli grabić wszelkie mienie, jeńców jednak wszystkich zgromadził Kallikratidas i choć sojusznicy się domagali, aby sprzedał w niewolę także Metymnejczyków, objawił im swą wolę, że dopóki on będzie u władzy, nikt z Greków w zasięgu jego rządów nie będzie sprzedany. Puścił więc na drugi dzień Metymnejczyków 122 wolno, natomiast żołnierzy z załogi ateńskiej oraz pojmanych niewolników sprzedał wszystkich. Nadto kazał oświadczyć Kononowi, że położy kres jego "rozpuście morskiej", i kiedy raz ujrzał go o świcie wypływającego na morze, począł go ścigać, odcinając mu zarazem dostęp do Samos, aby się tam nie schronił. Konon zaś umykał na okrętach doskonale pływających, gdyż z wielu załóg wybrał był sobie dla niewielu okrętów żołnierzy najlepszych, i szukał schronienia w Mytilenie na Lesbos 123, a wraz z nim z dziesięciu strategów także Leon i Erasinides. Kallikrates zaś jednocześnie z nim wpłynął do portu, ścigając go na swych stu siedemdziesięciu okrętach. Konon, wyprzedzony i w końcu zatrzymany przez wrogów, zmuszony był stoczyć bitwę tuż u wejścia do przystani i stracił trzydzieści okrętów. Załoga ich schroniła się na ląd. Pozostałe okręty w liczbie czterdziestu Konon podciągnął pod mury miejskie. Kallikratidas natomiast zakotwiczył okręty swe w porcie, do którego wejście miał już w ręku, wezwał do siebie drogą lądową pospolite ruszenie Metymnejczyków, morzem sprowadził wojsko z Chios i otrzymał wreszcie od Kyrosa pieniądze. Konon, oblegany z morza i lądu, nie mógł zaopatrzyć się w żywność, gdyż w mieście zebrało się bardzo wielu ludzi, Ateńczycy zaś, nie wiedząc, co się stało, pomocy mu nie okazywali. Przede dniem więc spuścił na morze dwa najlepiej pływające okręty, obsadził je najlepszymi z całej floty wioślarzami, do wnętrza wprowadził wybranych ludzi i zaopatrzył statki w zasłony boczne 124. Ludzie ci spędzali tam dzień,
122 W świecie greckim przed wojną peloponeską nie stosowano sprzedaży jeńców wojennych, wyjątkiem była sprzedaż niewypłacalnych dłużników. Jak widać z postępowania Kallikratidasa, był on przeciwnikiem tej panoszącej się coraz śmielej fali zdziczenia w stosunkach między Grekami.
123 Mytilena zbudowana była na wysepce oddzielonej od wyspy kanałem, przy którym leżały dwa porty, północny, większy, i południowy, mniejszy, skonstruowany w późniejszej epoce.
124 Były to zasłony z płótna, zaciągnięte wzdłuż burty statku celem ochrony przed strzałami względnie ukrycia przed wrogiem tego, co robiono na statkach.

wieczorem zaś, kiedy robiło się ciemno125, wysadzał ich na brzeg znowu, tak jednak, żeby nieprzyjaciel nie widział, co oni robią. W piątym dopiero dniu, zebrawszy sobie nieco żywności, kiedy nadeszło już południe, a strażnicy ze stojących tam okrętów albo mało im poświęcali uwagi, albo niekiedy nawet spali, wyśliznął się poza przystań - i jeden z dwóch okrętów popłynął w kierunku Hellespontu, drugi - na otwarte morze. Z żołnierzy oblegających spieszył każdy, jak komu droga wypadła, odcinając kotwice i budząc się nawzajem wśród wielkiego zamieszania, bo właśnie w tym czasie na lądzie przygotowywano dla nich śniadanie. Siadłszy w końcu na okręty, poczęli ścigać ten, który dążył na pełne morze, i o samym zachodzie słońca dopędzili go, pokonali w walce i przyholowali razem z ludźmi do swego obozu. Okręt zaś, który kierował swój bieg ku Hellespontowi, uszedł cało i przybywszy do Aten, przyniósł wieść o oblężeniu floty. Diomedon 126 z dwunastu okrętami, spiesząc na pomoc oblężonemu Kononowi, zarzucił kotwice u wejścia do Cieśniny Mytileńskiej. Kallikratidas jednak, doścignąwszy go znienacka, dziesięć jego okrętów zagarnął, lecz Diomedon zbiegł z okrętem własnym i innym jeszcze. Ateńczycy, dowiedziawszy się o tym, co się stało, i o oblężeniu, uchwalili wysłać pomoc w sile stu dziesięciu okrętów, posadziwszy na nie wszystkich mężczyzn, wolnych i niewolników, i w ciągu trzydziestu dni obsadziwszy załogą wszystkie okręty, wyruszyli. A zaciągnęło się do floty tej także wielu jeźdźców127. Potem popłynęli na Samos i stamtąd wzięli jeszcze dziesięć okrętów samijskich. Zabrali także jeszcze inne okręty od pozostałych sojuszników w ilości więcej niż trzydzieści, wszystkich zaś razem okazało się więcej niż sto pięćdziesiąt. Kallikratidas zaś słysząc, że odsiecz znajduje się już na Samos, zostawił na miejscu pięćdziesiąt okrętów pod wodzą Eteonika, sam zaś, wypłynąwszy ze stu dwudziestu okrętami, kazał gotować wieczerzę przy przylądku lesbijskim Malea naprzeciw Mytileny. Zdarzyło się, że w tym samym dniu przypadkiem
125 Celem podstępu Konona było zasugerowanie Spartanom, że owe dwa okręty chcą wyśliznąć się z Mytileny nocą, by w ten sposób spowodować osłabienie czujności w dzień.
126 Akcja Diomedonta nie jest konsekwencją apelu Konona skierowanego do Aten, bo o tym mówi Ksenofont później - w § 24. Prawdopodobnie krążył on w sąsiedztwie Lesbos i na wieść o katastrofie pospieszył na pomoc Kononowi.
127 Dla oceny późniejszego przebiegu wypadków trzeba podkreślić znaczenie dobrowolnego zaciągnięcia się przedstawicieli klas najwyższych, a mianowicie jeźdźców (hippeis), jako wioślarzy. Powagę sytuacji maluje nie tylko powołanie do floty metojków, tj. obcokrajowców zamieszkujących Ateny, którym obiecano prawo obywatelstwa, oraz niewolników, dla których nagrodą miała być wolność, ale oddanie na opędzenie kosztów wyprawy pozostałych zapasów szlachetnych kruszców z Akropolu. Por. Aristofanes, Żaby, 720.

i Ateńczycy szykowali sobie wieczerzę na Arginuzach 128, leżących także przy  Lesbos.   Ujrzawszy   w   nocy   ognie   i   otrzymawszy   od   ludzi  wiadomość, że są  to Ateńczycy,  Kallikratidas  wypłynął  o  samej  północy, aby   napaść   na   nich   niespodziewanie,   lecz   deszcz   ulewny   i   grzmoty przeszkodziły wyruszeniu na morze. Kiedy jednak deszcz ustał o świcie, począł płynąć ku Arginuzom. Ateńczycy zaś wypłynęli na pełne morze lewym   skrzydłem   naprzód,   uszykowani,   jak   następuje:   Aristokrates, zajmując skrzydło lewe, dowodził piętnastu okrętami,  obok Diomedon dowodził innymi piętnastu okrętami, z tyłu za Aristokratesem ustawił się  Perikles,  za  Diomedontem  - Erasinides,   dalej   obok  Diomedonta dziesięć   okrętów   samijskich,   ustawionych   jeden   za   drugim,   którym przewodził Samijczyk Hippeus, z nimi zaś graniczyło dziesięć okrętów taksiarchów129, również płynących jeden za drugim,  a z tyłu za nimi były  trzy  okręty  nauarchów 130,  wreszcie  wszelkie   okręty   sojusznicze. Prawe   skrzydło   zajmował   Protomachos   z   piętnastu   okrętami,   obok niego Trasyllos z innymi piętnastu okrętami, a z tyłu za Protomachem Lysias, mający taką samą jak Protomachos ilość okrętów, za Trasyllem Aristogenes.   Byli   oni   ustawieni   w   ten   sposób   po   to,   aby   zapobiec przerwaniu   linii   bojowej;   okręty   bowiem   ateńskie   wolniej   pływały. Okręty  natomiast  lacedemońskie  ustawione  były  wszystkie   w  jednym szeregu,   jako   zdolne   dzięki   swej   większej   szybkości   przerwać   front przeciwnika i otoczyć go. A skrzydło prawe zajmował tu Kallikratidas. Sternik  jego   okrętu,   Hermon   z   Megary,   oświadczył   mu,   że   byłoby wskazane odpłynąć, gdyż okrętów ateńskich jest znacznie więcej. Kallikratidas  jednak rzekł  na  to,  że  jeśli  on  zginie,  losu  Sparty  to  nie pogorszy, ucieczka zaś ściągnie nań hańbę. Potem przez długi czas walczono   na   morzu,   z   początku   w   natłoku,   później   w   rozproszeniu131. Kiedy jednak Kallikratidas  wskutek  zderzenia  się  jego   okrętu  z  nieprzyjacielskim wpadł do morza i w nim zniknął, Protomachos zaś i jego marynarze  swoim prawym  skrzydłem złamali  lacedemońskie  lewe,  od tej chwili zaczęła się  ucieczka Peloponezyjczyków w kierunku  Chios, niektórych zaś także do Fokai. Ateńczycy zaś znów wrócili do Arginuz. Okrętów   ateńskich   zginęło   dwadzieścia   pięć,   i   to   razem   z   załogą, z wyjątkiem niewielu wyrzuconych na brzeg; z okrętów peloponeskich
128 A r g i n u z y, trzy wysepki położone w cieśninie morskiej między wyspą Lesbos a kontynentem azjatyckim.
129 Taksiarchowie dowodzili oddziałami piechoty pod komendą stratega. Prawdopodobnie na okrętach znajdowały się oddziały ciężkozbrojnych, które miały interweniować w wypadku, gdyby bitwa rozszerzyła się na ląd.
130 Nauarchowie ateńscy nie pełnili takich funkcji jak spartańscy, bo flotą dowodzili strategowie, prawdopodobnie więc dowodzili drobnymi oddziałami floty.
131 Bitwa pod Arginuzami była największym starciem morskim między  Grekami.

zginęło lakońskich dziewięć na ogólną ilość dziesięciu, sprzymierzonych więcej niż sześćdziesiąt. Strategowie ateńscy postanowili, żeby Teramenes i Trasybulos, dowódcy trójrzędowców, oraz niektórzy z taksiarchów z czterdziestu siedmiu okrętami popłynęli ku tonącym trójrzędowcom i znajdującym się na nich ludziom, okręty zaś pozostałe żeby wyruszyły przeciw tym okrętom peloponeskim, które pod wodzą Eteonika stały zakotwiczone w Mytilenie. Wymienieni chcieli to uczynić, lecz przeszkodził im silny wiatr, który wzmógłszy się przeszedł w burzę. Postawiwszy więc pomnik zwycięstwa, rozłożyli się tam na nocleg. A tymczasem szybkobieżna łódź przyniosła Eteonikowi wieść o całym przebiegu bitwy. Natychmiast odesłał ją na powrót, nakazawszy jadącym na niej wypływać w milczeniu i z nikim nie rozmawiać, lecz zaraz wracać do własnego obozu z wieńcami na głowach i okrzykami, że Kallikratidas w bitwie morskiej zwyciężył i że wszystkie okręty ateńskie zostały zniszczone; i ci to uczynili. On zaś sam przy ich odpływaniu począł składać ofiary dziękczynne za wieść pomyślną, żołnierzom kazał gotować sobie wieczerzę, kupcom natomiast wszelki cenny towar ładować cicho na statki handlowe132 i płynąć do Chios - dął bowiem sprzyjający wiatr; statkom wojennym kazał wyruszać także jak najprędzej, sam zaś powiódł piechotę do Metymny, spaliwszy własny obóz. Konon natomiast, skoro tylko wrogowie uciekli, a wiatr się uspokoił, wypłynął na spotkanie Ateńczyków, którzy już wyruszyli z Arginuz, i opowiedział, co się stało z Eteonikiem. Ateńczycy wpłynęli do Mytileny, stamtąd wyruszyli do Chios, lecz niczego nie dokonawszy, odpłynęli do Samos.
7. Tymczasem Ateńczycy, którzy pozostawali w mieście, pozbawili władzy wymienionych strategów132, z wyjątkiem Konona, na pomocnika zaś jego wybrali Adeimanta oraz - jako trzeciego - Filoklesa. Ze strategów, którzy dowodzili w bitwie, Protomachos i Aristogenes nie powrócili do Aten. Z tych zaś sześciu, którzy powrócili - a byli to: Perikles, Diomedon, Lysias, Aristokrates, Trasyllos i Erasinides - Archedemos, ówczesny przywódca134 ludu i zawiadowca funduszu wi-
132 Kupcy zaspokajali potrzeby floty, dostarczając przede wszystkim żywności, a także odkupywali łupy, przede wszystkim niewolników.
133 Ksenofont nie podaje, dlaczego strategowie zostali natychmiast złożeni z urzędu. Trzeba przypuścić, że strata 25 okrętów z załogą około 4000 ludzi, w tym wielu z najwyższych klas, wywołała w Atenach ogromny wstrząs.
134 Spodziewaliśmy się tutaj terminu "demagog"; ponieważ jednak ten nieoficjalny przywódca ludu w ustach pisarzy wrogich demokracji nabrał znaczenia ujemnego, Ksenofont użył tu innego zwrotu.

dowiskowego135, nałożył karę pieniężną136 na Erasinidesa i wystąpił przeciw niemu z oskarżeniem w sądzie, jakoby zatrzymywał u siebie wywiezione z Hellespontu, a stanowiące własność ludu pieniądze, i wytoczył mu także sprawę o nieudolność w dowodzeniu - a sąd skazał go na więzienie. Potem w radzie opowiadali strategowie o bitwie i o gwałtowności burzy. Kiedy jednak Timokrates oświadczył, że i pozostałych strategów należy uwięzić i pod sąd oddać, rada i ich uwięziła. Następnie odbyło się zgromadzenie ludowe, na którym inni poczęli oskarżać strategów, a zwłaszcza Teramenes, że powinni się wytłumaczyć przed sądem z tego, że nie uratowali rozbitków137, a na dowód, że oni nikogo innego o to nie winili, pokazywał list. przysłany przez nich do rady i narodu ateńskiego, nie szukający winy w niczym innym poza burzą. Potem jednak każdy ze strategów wygłosił krótką obronę, gdyż nie dano im zgodnie z prawem czasu na dłuższe przemówienie, a wszyscy przedstawili przebieg wypadków: że oni sami płynęli na wroga, ratować zaś rozbitków nakazali dowódcom okrętów, ludziom do tego odpowiednim, byłym strategom, Teramenesowi i Trasybulowi, oraz innym podobnym - i jeżeli koniecznie trzeba kogoś obwiniać w sprawie ratowania rozbitków, to nikogo innego poza tymi, komu to było nakazane; "Z tego powodu, że oni nas obwiniają - mówili oni - nie będziemy kłamliwie twierdzić, że to oni sami są sprawcami nieszczęścia, lecz że gwałtowność burzy przeszkodziła ratowaniu" - i na potwierdzenie tego jako świadków stawiali sterników i wielu innych uczestników wyprawy. Tak przemawiając, próbowali przekonać lud. Wielu też wstawało z łudzi prywatnych, gotowych za nich poręczyć. Postanowiono, żeby sprawę odłożyć do następnego zgromadzenia - było bowiem już późno i rąk podnoszonych przy głosowaniu nie było widać 138 - oraz żeby rada po uprzednim rozważeniu sprawy postawiła wniosek, jakim sposobem mężowie ci mają być sądzeni. A potem nastąpiło święto Apaturiów139, kiedy to ojcowie rodzin i członkowie
135 Fundusz widowiskowy, tzw. diobelia, tj. zasiłek w wysokości dwóch oboli, wprowadzony został przez Kleofouta (Arist. Ustrój polit. Aten, 28, 3) prawdopodobnie w r. 410/409, nie wiadomo jednak dokładnie, jakim celom służył.
136 Taką karę pieniężną mogli, jakby w trybie administracyjnym, wymierzać pewni urzędnicy oraz rada (bule).
137 Według relacji Ksenofonta, bezwzględnie wiarogodniejszego, oskarżono strategów o to, że nie dopilnowali ratowania rozbitków, a nie, jak twierdzi Diodor (XIII 100), o to, że poniechali pogrzebania zabitych. Nie była to więc kwestia religijna, ale zagadnienie czysto militarne.
138 Zwykle głosowano podnosząc ręce do góry  (cheirotonia).
139 Apaturia były to trzy dni świąteczne w październiku. W czasie ich trwania członkowie prastarych organizacji rodowych, fratrii, schodzili się celem przyjęcia

rodów  całych  zbierają   się   we   własnym  gronie.   Stronnicy   więc  Tera-menesa w czasie tej uroczystości przygotowali wielu ludzi w czarnych płaszczach i z włosami przy samej  skórze ostrzyżonymi 140, aby ci wyruszyli na  zgromadzenie  jako  krewni  poległych,  i jednocześnie  namówili Kalliksena141,  aby na  zgromadzeniu   tym  oskarżał  strategów.  Zaraz  potem  zwołano  zgromadzenie,  na  którym  rada  ustami  Kalliksena postawiła   wniosek   następujący142:   "Ponieważ   Ateńczycy   już   na   poprzednim    zgromadzeniu    zarówno    oskarżenia,    wysuniętego    przeciw strategom,   jak   i   własnej   ich   obrony   wysłuchali,   winni   wszyscy   wypowiedzieć   się   głosowaniem   według  fyl.   Niech  więc   dla   każdej   fyli wystawione będą dwie urny, przy każdej zaś fyli herold niech obwieszcza,  że wszyscy,  którzy  są  zdania,  że  strategowie  winni  są  zbrodni nieuratowania  zwycięzców  w  bitwie  morskiej,  mają  głosy   swe  rzucić do urny stojącej  z przodu, ci natomiast, którym się zdaje, że są niewinni, mają wrzucić je do tej, co jest z tyłu; jeśli wreszcie większości gię wyda, że są oni winni, należy skazać ich na śmierć i wydać "jedenastu" 143, mienie ich przejąć na skarb oprócz części dziesiątej, należnej bogini Ateńczyków144.  Przed zgromadzenie wystąpił   także  pewien człowiek, twierdzący o sobie, że uratował się na beczce mąki i że tonący   marynarze   powierzyli   mu   w   razie   uratowania   się   obowiązek obwieszczenia ludowi,  że tych, którzy  w  obronie  ojczyzny  okazali  się najdzielniejsi,   nie   uratowali   właśnie   strategowie.   Euryptolemos   zaś, syn Peisianaksa, i paru innych oskarżyło Kalliksena  o przedstawienie na piśmie wniosku niezgodnego z prawem 145 i niektórzy z ludu chwalili ich za  to, większość jednak wydawała  okrzyki, że byłoby  oburzające, gdyby ktoś nie pozwolił ludowi czynić, co mu się tylko podoba. W  dodatku,   kiedy  Lykiskos   zaproponował,   żeby  w   tym   samym   głosowaniu,   co   strategowie,   byli   sądzeni   i   wyżej   wymienieni,   jeśli   nie odwołają swej skargi,  tłum ponownie uczynił wrzawę i zmusił ich do-
nowo   narodzonych   dzieci   czy   zalegalizowania   małżeństw.   Zwykle   było   to   święto-radości,  tym razem jednak  żałoby.
140 Strzyżenie włosów było w starożytności  oznaką żałoby.
141 Był on członkiem rady.
142 Jest to tzw. eisangelia, czyli skarga wniesiona na zgromadzenie ludowe funkcjonujące jako trybunał sądowy, a nie do sądu przysięgłych, tzw. heliaia.
143 Kolegium "jedenastu" zawiadywało więzieniami i czuwało nad wykonaniem wyroków.
144 Do skarbca bogini Ateny wpływały dziesięciny ze wszystkich konfiskat i kar pieniężnych.
145 Była to tzw. grafe paranomon, tj. wniosek sprzeczny z prawem. W rzeczywistości wniosek Kalliksena był potrójnie nielegalny. Oto zgromadzenie głosowało-według fyl, a nie w całości, nie było tajności oddawania głosu, w końcu nie sądzono osobno każdego stratega.

cofnięcia skargi. Kiedy następnie niektórzy z prytanów 146 nie zgadzali się   dopuścić   do   głosowania  wbrew   prawu,   Kalliksenos,   wstawszy   po raz  drugi,  począł  oskarżać  ich  o  to  samo.  Inni wołali, żeby  wdrożyć oskarżenie także przeciw tym, co się nie godzili. Prytanowie, przestraszeni, wszyscy zgodzili się przeprowadzić  głosowanie z  wyjątkiem Sokratesa,  syna Sofroniska147.  Ten zaś  twierdził,  że  on wszystko  czynić będzie   nie   inaczej,   jak   tylko   zgodnie   z   prawem.   Potem,   wszedłszy na trybunę, Euryptolemos tak przemówił w obronie strategów: "Ateńczycy! Wstąpiłem na  to  miejsce,  aby krewnego  i  oddanego mi Periklesa oraz przyjaciela mego, Diomedonta, i obwiniać,  i usprawiedliwiać zarazem, państwu zaś udzielić rady, która wydaje mi się być najlepsza. Oskarżam wiec ich o to, że gdy dzielący z nimi władzę wodzowie zamierzali wysłać do rady i do nas pismo o tym, jak rozkazali oni Teramenesowi i Trasybulowi z  ich  czterdziestu  siedmiu  okrętami ratować tonących rozbitków, oni zaś ich nie ratowali - tego im nie odradzili. Skutkiem tego  teraz dźwigają  ciężar wspólnego  oskarżenia,  choć  osobiście zawinili tamci - i dziś, utraciwszy dawniejszą wśród ludzi wziętość, będąc zaś przez tamtych i przez niektórych innych jeszcze potajemnie zwalczani, są już bliscy zguby. A jednak nie zginą, jeśli tylko wy mnie   posłuchacie   i  postępując  zgodnie   z   prawem  ludzkim   i  boskim,  będziecie   się  starali  dowiedzieć,  z  jakiego   źródła  możecie   najprędzej poznać prawdę, nie zaś poznacie ją później dopiero - i skruszeni spostrzeżecie, żeście ciężko wobec bogów i samych siebie zgrzeszyli. Doradzam zaś wam postępowanie, przy którym ani przeze mnie, ani przez  nikogo  nie  oszukiwani,  poznawszy  winnych,  ukarzecie  ich, jaką sami zechcecie, karą: czy wszystkich razem, czy każdego z osobna; dajcie im tylko, jeśli nie więcej, to przynajmniej dzień jeden na przygotowanie  swej  obrony,  a   także  nie  wierzcie  więcej  innym  ludziom, niż  sobie   samym.   A   wy,   Ateńczycy,   wiecie,   że   zachowuje   całą   swą straszną moc uchwała Kannona 148, która nakazuje:  "Jeśli ktoś winiea jest   zbrodni   przeciw   ludowi   ateńskiemu,   to   ma   się   usprawiedliwić wobec ludu, a jeśli uznany zostanie za winnego, ma umrzeć wrzucony do przepaści149.  mienie  zaś  jego   ma  być  przejęte  przez   skarb,  dziesiąta zaś  część jego ma przypaść  bogini".  Według tej  uchwały niech
146 Prytanowie  była  to  dziesiąta   część  rady,  tj.   pięćdziesięciu  buleutów,  funga-jących przez  dziesiątą  część  roku jako   stały  wydział  rady.
147 Jedynie do tej godności doszedł sławny filozof, którego postępowanie zgodne było i w tej  dramatycznej  sytuacji  z   głoszonymi  przez  niego   zasadami.
148 Poza   jedną  jeszcze   wzmianką   u   Aristofanesa   nic   nie   wiadomo   o   psefisma (uchwała)   Kannona.   Sądząc  z   archaicznego   imienia,   było   to   stare   prawo.
149 W  oryg.  Baratron, przepaść  znajdująca  się  na  zachód  od  Aten, do  której strącano skazanych na  śmierć, tak jak w Rzymie  ze  Skały Tarpejskiej.

będą sądzeni strategowie i, na Zeusa, jako pierwszy nawet, jeśli chcecie, mój krewny Perikles, bo wstyd mi cenić go wyżej, niż cały gród. Jeśli zaś wolicie, to sądźcie ich według następującego prawa, które jest wymierzone przeciw świętokradcom i zdrajcom: "Jeśli ktoś ojczyznę zdradza albo świątynie rabuje, ten, oddany sądowi, jeżeli uznany zostanie za winnego, niech w ziemi attyckiej pogrzebany nie będzie, mienie zaś jego niech się stanie własnością państwa". Według jednego z tych praw - które wolicie, Ateńczycy - niech będą sądzeni ci mężowie, każdy z osobna, przy podziale dnia na trzy części: w jednej macie się zebrać i rozstrzygnąć, czy wydają się wam winni, czy też nie - w drugiej nastąpi oskarżenie, w trzeciej - obrona, Przy takim postępowaniu zbrodniarze poniosą najwyższą karę, niewinni zostaną przez was, Ateńczycy, uwolnieni i unikną zguby, wy zaś będziecie sadzić zgodnie z prawem, pełni czci dla bogów i wierni przysiędze, i nie będziecie współdziałać z Lacedemończykami, na przekór prawu i bez sądu tych na śmierć posyłając, którzy ich pozbawili siedemdziesięciu okrętów bojowych i odnieśli nad nimi zwycięstwo. Czego się obawiacie, że się tak bardzo spieszycie? Czy nie tego, że nie będziecie mogli posyłać na śmierć lub puszczać wolno, kogo zechcecie jeśli sądzić będziecie nie zgodnie z prawem, lecz wbrew prawu, to jest jednym głosowaniem wszystkich od razu, jak to Kalliksenos namówił radę, by ludowi zaleciła? Lecz przy tym zachodzi możliwość wydania na śmierć i kogoś niewinnego. Również i o tym powinniście pamiętać, że żal spóźniony jest i bolesny, i bezowocny, zwłaszcza kiedy się stała winnym śmierci człowieka. Wszak uczynilibyście rzecz oburzającą, gdybyście, dawszy poprzednio Aristarchowi 150 dzień cały, aby się bronił, jak chciał - choć usiłował znieść demokrację, a później Tebańczykom, wrogom naszym, gotów był oddać Oinoe - pozbawili tych samych możliwości waszych strategów, którzy wasze, Ateńczycy, zamierzenia wykonali, wrogów zaś przemogli. Tego wy przynajmniej, Ateńczycy, nie czyńcie, lecz będąc panami samych siebie, strzegąc praw swoich, którym przede wszystkim wielkość swą zawdzięczacie, i na przekór im nic czynić nie usiłując, cofnijcie się do tych okoliczności, które, jak się zdaje, błędy wodzów naszych spowodowały. Kiedy bowiem, odniósłszy w bitwie zwycięstwo, skierowali się już do lądu, Diomedon rozkazywał, aby wszystkie okręty, jeden za drugim, zwróciły się znów ku morzu i zbierały rozbitków oraz szczątki okrętów, Erasinides domagał się, aby wszyscy płynęli jak najspieszniej przeciw znajdującym się w Mytilenie wrogom, Trasyllos wreszcie mówił, że stanie się zadość
150 A r i s t a r c h o s, jeden z oligarchów ateńskich, był strategiem w r. 411 i wydal Beotom graniczną twierdzę Oinoe, położoną  w  górach Kitairon.

jednemu i  drugiemu  żądaniu,  jeśli  jedne  okręty  zostaną  na  miejscu, inne zaś popłyną na wroga. Kiedy taka już zapadła uchwała, doradzał, aby każdy z ośmiu strategów zostawił po trzy okręty ze swojej grupy, a nadto,  aby zostało  także  dziesięć okrętów taksiarchów,  dziesięć  samijskich  i trzy  okręty  nauarchów,  co  wszystko  razem  wzięte  tworzy czterdzieści   siedem   okrętów,   czyli   po   cztery   (bez   mała)   na   każdy z dwunastu rozbitych. Do zostawionych naczelników tych trójrzędowców należeli także Trasybulos i Teramenes, który na poprzednim zgromadzeniu  był   oskarżycielem   strategów.  Na  pozostałych   okrętach  wyruszono na wroga. Czego z planu powyższego nie wykonali oni w sposób wystarczający i  piękny?  Czyż nie  jest  słuszne, żeby za  działanie przeciw  nieprzyjaciołom,  niezręcznie  przeprowadzone,   odpowiadali  ci, którzy   do   tego   byli   wyznaczeni,   wyznaczeni   zaś   do   ratowania   rozbitków, skoro nie uczynili tego, co im nakazali wodzowie, byli sądzeni za to, że tych nie uratowali? W obronie i jednych, i drugich mam do powiedzenia   tyle,   że   burza   stanęła  na   przeszkodzie   wszystkiemu,   co przygotowywali  strategowie.  Świadkami  na  to   są  ci,  którzy  się   sami uratowali: do nich należy jeden z naszych strategów, który się uratował na okrętowym szczątku, a którego teraz, choć sam wtedy potrzebował ratunku, każą sądzić w tym samym głosowaniu, co i tych, którzy nie wykonali rozkazu. A zatem w obliczu ich zwycięstwa i szczęścia nie postępujcie z nimi, obywatele Aten, jak ze zwyciężonymi i nie mającymi szczęścia, w obliczu zaś przez Boga  spowodowanej  konieczności nie okażcie się bezmyślnymi, biorąc za zdradę słabość tych ludzi, którzy z powodu burzy nie byli w stanie spełnić rozkazów. Przecież o wiele słuszniej byłoby uczcić zwycięzców wiankami, niż karać śmiercią za radą ludzi niecnych".
Powiedziawszy to, Euryptolemos napisał wniosek, żeby zgodnie z uchwałą Kannona sądzeni byli każdy z osobna, wniosek natomiast rady był, żeby wszystkich sądzić od razu. Przy głosowaniu z początku przyjęto wniosek Euryptolema. Kiedy jednak Menekles wystąpił ze sprzeciwem popartym przysięgą151 i przez podniesienie rąk przeprowadzono ponownie głosowanie, wybrano wniosek rady, a potem skazano na śmierć wszystkich strategów, którzy w bitwie morskiej brali udział. Było ich ośmiu, zginęło jednak sześciu obecnych. Niedługo potem Ateńczycy, zdjęci skruchą, przeprowadzili uchwałę, aby wszyscy ci, którzy lud swój oszukali, postawieni byli w stan oskarżenia i do-
151 W normalnej procedurze zeznanie złożone pod przysięgą musiałoby pociągnąć albo zawieszenie postępowania sądowego, albo wystąpienie z wnioskiem o nielegalność. W tyra zaś wypadku nastąpiło ponowienie głosowania, z czego można by wnioskować, że dotychczasowy przebieg głosowania był korzystny dla strategów.

starczyli poręczycieli, aż się sąd nad nimi przeprowadzi, a także, aby do nich należał Kalliksenos. Oskarżono także czterech innych jeszcze i zatrzymano pod nadzorem poręczycieli. Niebawem jednak wskutek powstałych zamieszek, w których znalazł śmierć Kleofon152, jeszcze przed wyrokiem uciekli wszyscy. Kalliksenos, co prawda, powrócił, kiedy do miasta wrócili z Pireusu wygnańcy 153, lecz otoczony powszechną nienawiścią, zginął z głodu.
152 Kleofon był jednym z najbardziej wpływowych przywódców demokracji ateńskiej u schyłku V wieku, skazanym na śmierć przez oligarchów w czasie oblężenia Aten przez Spartan w r. 405/4.
153 Mowa o powrocie demokratów z Pireusu w 403 r., o czym niżej w ks. II 4. 39.

KSIĘGA   DRUGA
1. Żołnierze znajdujący się z Eteonikiem na Chios 1, póki trwało lato, utrzymywali się z płodów pól oraz pracy zarobkowej na wsi. Kiedy jednak nadeszła zima, oni zaś, nadzy i bosi, nie znajdowali już środków do życia, poczęli się razem zbierać i zmawiać, ażeby napaść na miasto Chios - i było postanowione, żeby każdy, kto się z tym zgadza, nosił ze sobą trzcinę, aby wiedzieli między sobą, ilu ich jest. Dowiedziawszy się o tym umówionym znaku, Eteonikos znalazł się w kłopocie wobec wielkiej ilości posiadaczy trzcin i nie wiedział, jak ma w tej sprawie postąpić. Wydawało mu się bowiem rzeczą niebezpieczną otwarcie przeciw nim wystąpić. Obawiał się, że ci, chwyciwszy za broń i opanowawszy miasto, staną się dlań jawnymi nieprzyjaciółmi i nawet w razie zwycięstwa zgubią całą sprawę; mordowanie bowiem wielkiej ilości sojuszników uznane będzie za straszną zbrodnię, ściągającą na nich hańbę w oczach pozostałych Greków i zniechęcającą żołnierzy do sprawy. Wziąwszy więc ze sobą piętnastu żołnierzy z krótkimi nożami u boku, przechodził tak przez miasto i natknąwszy się na jakiegoś chorego na oczy człowieka, wracającego z lecznicy z trzciną w ręku, położył go trupem. Kiedy powstało zamieszanie oraz ten i ów pytał, za co zginął ten człowiek, Eteonikos kazał odpowiadać: "Za to, że miał trzcinę". Na tę wieść wszyscy posiadacze trzcin poczęli je precz odrzucać, bo każdy, słysząc to, obawiał się, aby go przypadkiem z nią nie ujrzano. Następnie Eteonikos zwoławszy obywateli miasta, wezwał ich do zbierania pieniędzy, aby żołnierze obsługujący flotę mogli otrzymać żołd i nie myśleli o żadnym przewrocie. I obywatele istotnie je zebrali, on zaś jednocześnie dał rozkaz wsiadania na okręty i po kolei zbliżając się do każdego, nie szczędził słów otuchy i pochwały i jakby wcale nie wiedział o tym, co zaszło, każdemu wypłacił miesięczny żołd. Następnie obywatele Chios i pozostali sojusznicy, wezwani do Efezu, na naradzie nad sprawami bieżącymi postanowili
1Prawdopodobnie Eteonikos, który wycofał się z Mytileny w głąb wyspy Lesbos (I 6, 38), przetransportował swe siły lądowe na Chios, oczekując tu przysłania nowego nauarcha.

wysłać do Lacedemonu posłów, którzy by opowiedzieli o tym i prosili Lysandra, by został dowódcą floty, gdyż cieszył się on wśród sojuszników sławą, zdobytą za poprzedniego dowództwa dzięki zwycięstwu pod Notion. Wysłano wówczas tych posłów i jednocześnie gońców do Kyrosa, którzy by to samo mówili. Lacedemończycy jednak dali im na naczelnego sekretarza Lysandra, zaś na naczelnego wodza floty - Araka2, gdyż prawo nie pozwalało dowodzić na morzu dwa razy temu samemu mężowi. Faktycznie jednak oddali okręty w ręce Lysandra, a właśnie upłynęło wtedy dwadzieścia pięć lat wojny 3. W tym także roku Kyros kazał stracić Autoboisakesa i Mitrajosa, synów siostry Darejosa, za to, że spotykając go, nie wsunęli rąk swoich w tzw. "korę", co czynią oni tylko spotykając króla. "Korę" zaś jest czymś dłuższym niż rękaw: kto w niej trzyma rękę, nie może nic złego uczynić. Hieramenes więc i żona jego mówili Darejosowi, że będzie rzeczą oburzająca, jeżeli on obojętnie będzie patrzył na tę nadmierną pychę, i król, niby chory, wezwał Kyrosa do siebie przez gońców4. W następnym roku, za eforatu Archytasa, archontatu zaś w Atenach Aleksiasa5, Lysander, przybywszy do Efezu, przywołał z Chios Eteonika z jego okrętami oraz zebrał wszystkie inne, jeśli gdzieś jakieś były, i te we wszystko zaopatrywał, a w Antandros budował jeszcze inne. Wyruszywszy zaś do Kyrosa, domagał się pieniędzy. Ten odpowiedział mu, że otrzymane od króla są już wyczerpane, a nawet wydano o wiele więcej, wykazując przy tym, ile ich każdorazowy dowódca floty otrzymywał, lecz pieniędzy mimo to dostarczył. Otrzymawszy je, Lysander wyznaczył osobnego dowódcę dla każdego okrętu i marynarzom wypłacił należny żołd. Również i stratedzy ateńscy przygotowywali się, by wyruszyć do floty stojącej przy Samos. Następnie Kyros przywołał do siebie Lysandra. Przybył doń bowiem od ojca goniec z wieścią, że ojciec przywołuje go do siebie, ponieważ jest chory, przebywa zaś w Tamneria w ziemi medyjskiej, niedaleko od zbuntowanych Kadu-sjów6, przeciw którym wyruszył. Kiedy Lysander przybył, Kyros za-
2 Nominacja Araka na nauarcha, a Lysandra na jego zastępcę (epistoleus) wiąże się z formalnie obowiązującym zakazem iteracji (powtórnego piastowania) tego samego urzędu. Mimo że faktyczne kierownictwo spoczywało w rękach Lysandra, nie on, ale Arakos dowodził flotą spartańską i w tym charakterze wymieniony jest na napisie z Delf upamiętniającym zwycięstwo pod Aigospotamoi. Por. "Les fouilles de Delphes", III, nr 51.
3 Zwrot chronologiczny dotyczący trwania wojny peloponeskiej uchodzi za interpolowany.
4 Passus odnoszący się do stosunków perskich  uważany jest za interpolację.
5 Data według eforatn i archontatu uchodzi za interpolację.
6 Kadusjowie, plemię zamieszkujące połud.-zach. wybrzeże M. Kaspijskiego, na półn. wschód od Medii, obok Persydy, głównej prowincji państwa perskiego.

bronił mu bitwy na morzu z Ateńczykami, jeżeli nie będzie miał o wiele więcej od nich okrętów, wyjaśniając przy tym, że posiada wiele pieniędzy i król, i on sam, tak że jeżeli o to chodzi, to może obsadzić niemało okrętów. Przeznaczył także dla Lysandra wszystkie daniny ściągane z grodów, które stanowiły jego prywatny dochód, i jeszcze dodał pieniędzy ponadto. Wreszcie przypomniawszy, jaką żywił przyjaźń zarówno do państwa lacedemońskiego, jak i do Lysandra prywatnie, wyruszył do ojca swego w głąb kraju. Kiedy więc Kyros, przywołany do chorego ojca, odjechał, przekazawszy mu wszystkie swe dochody, Lysander wypłacił wojsku żołd i popłynął do Zatoki Keramickiej w Karii. Tu, uderzywszy na należące do Związku Ateńskiego miasto zwane Kedreiai, na drugi dzień zdobył je szturmem, a ludność obrócił w niewolników - mieszkańcy zaś ci są wymieszani z barbarzyńcami - i stąd odpłynął na Rodos. Ateńczycy natomiast, wyruszając z Samos, usiłowali pustoszyć ziemię królewską i wypływali aż do Chios i Efezu. Gotując się zaś do bitwy morskiej, do posiadanych już strategów dobrali jeszcze Menandra, Tydeusa i Kefisodota. Lysander zaś płynął z Rodos wzdłuż brzegów Jonii aż do Hellespontu przeciw wypływającym zeń statkom i grodom, które od nich (Lacedemończyków?) odpadły. Wypływali i Ateńczycy z Chios, lecz wprost na pełne morze, gdyż Azja była wrogo do nich usposobiona7. Lysander przeciwnie, z Abydos pożeglował wzdłuż brzegów przeciw Lampsakos, miastu sprzymierzonemu z Ateńczykami. Przybyli tam też Abydeńczycy i inni drogą lądową, przewodził zaś im Toraks z Lacedemonu. Uderzywszy na to miasto, zdobyli je szturmem. Żołnierze złupili ten gród bogaty i obfitujący w wino. pszenicę i inną żywność; wszystkich jednak ludzi wolnych Lysander pozostawił na wolnej stopie. Ateńczycy, płynąc w ślad za nim na stu osiemdziesięciu okrętach, zarzucili kotwice w Elaiuncie8 w ziemi chersoneskiej. Gdy tam spożywali śniadanie, dotarła do nich wieść o wypadkach w Lampsakos - i natychmiast wyruszyli do Sestos. Stamtąd, zaraz po zaopatrzeniu się w żywność, popłynęli do Aigospotamoi9, leżących naprzeciw Lampsakos, rozdzielał zaś je Hellespont, szeroki tu na jakie piętnaście stadiów 10. Tutaj przyrządzili sobie wieczerzę. Lysander natomiast wczesnym rankiem następnego dnia wydał
7 Ateńczycy chcieli uniknąć walki w cieśninie między wyspą Chios a kontynentem, dlatego opiynęli Chios od strony zachodniej.
8 E l a i u s, miejscowość na południowym cyplu Chersonezu, u wjazdu do Hel-lespontu. Ateńczycy nie wiedzieli jeszcze o obecności Spartan w Hellesponcie i o oblężeniu Lampsakos i chcieli im tutaj zastąpić drogę.
9 Aigospotamoi, tzn. Rzeczki Kozie, strumień i miejscowość na wschodnim wybrzeżu Chersonezu.
10 Jedno stadium ma  około 180 m,  szerokość  więc  Hellespontu wynosiła  w tym miejscu niespełna trzy kilometry.

rozkaz, żeby ludzie po śniadaniu wsiadali na okręty. Przygotowawszy zaś wszystko jak do bitwy i z boku swych okrętów wystawiwszy zasłony 11, mimo to zabronił, by ktokolwiek opuszczał swe miejsce w szeregu i wypłynął na morze. Ateńczycy zaś o wschodzie słońca ustawili się frontem do nich przy brzegu, jak do bitwy. Ponieważ jednak Lysander nie wyruszył na ich spotkanie, a pora dnia była już późna, Ateńczycy znów odpłynęli do Aigospotamoi, Lysander zaś najszybszym ze swoich okrętów rozkazał płynąć za Ateńczykami, wypatrywać, co po wyjściu na ląd będą czynić, a następnie odpłynąć i dać mu znać. I tak długo nie wypuszczał swoich ludzi z okrętów, aż tamte powróciły. To samo czynił w ciągu czterech dni, Ateńczycy zaś wypływali mu na spotkanie. Zauważył to ze swych kryjówek obronnych Alki-biades, że Ateńczycy stoją na kotwicy przy otwartym wybrzeżu, nie mając w pobliżu miejskiego ośrodka, po żywność zaś chodzić muszą do Sestos, oddalonego od ich floty o piętnaście stadiów 12, kiedy przeciwnicy ich znajdują się w porcie tuż przy grodzie we wszystko zaopatrzonym - i nie tylko przestrzegał, że w nieodpowiednim stoją miejscu, lecz i doradzał przenieść się do portu i do miasta Sestos: tam się znajdując, mogą oni, kiedy zechcą, stoczyć bitwę. Stratedzy jednak, a zwłaszcza Tydeus i Menander, kazali mu się oddalić, gdyż strategami teraz byli oni, nie on - i ten się istotnie oddalił. A Lysander, w piątym dniu takiego manewrowania Ateńczyków, rozkazał tym ze swoich, którzy pływali w ślad za nimi, zawrócić, skoro tylko ujrzą, że tamci wysiedli i rozproszyli się wzdłuż Hellespontu - co czynili codziennie, zakupując żywność daleko i lekceważąc Lysandra za to, że na spotkanie im nie wypływał - i w połowie drogi w górę wznieść tarczę13. Ci uczynili tak, jak im kazał. Wówczas Lysander natychmiast rozkazał okrętom płynąć jak najprędzej, a jednocześnie zjawił się i Toraks z wojskiem lądowym. Konon14 jednak zauważył zbliżające się do ataku statki i kazał co sił spieszyć na pomoc. Wobec jednak rozproszenia się ludzi z okrętów jedne miały tylko dwa
11 Prawdopodobnie były to zasłony z płótna, analogiczne do używanych na flocie ateńskiej; por. ks. I 6, 19, przyp. 124.
12 Liczba ta, aczkolwiek przekazana przez wszystkie rękopisy, budzi zastrzeżenia. Odległość bowiem Aigospotaraoi od Sestos wynosi około 20 km. Dlatego też niektórzy wydawcy proponują na podstawie Strabona (VII, C 331) poprawką w tekście, a to 105 lub 115 zamiast 15.
13 Sygnalizacja przy pomocy tarcz używana była powszechnie w starożytności, np. w czasie wyprawy perskiej w r. 490 dawano z Aten Persom sygnały właśnie przy pomocy tarcz.
14 Według Diodora (XIII 106, l-6) strateg Filokles wypłynął z 30 okrętami na spotkanie Lysandra, który go rozbił, po czym dopiero ruszył na resztę floty. Opis ten jednak uważa się za mniej prawdopodobny od Ksenofontowego. Por. E. Meyer, Geschichte des Altertums, Stuttgart-Berlin 1901, Bd. IV, s. 657.

szeregi wioślarzy, inne - jeden, inne wreszcie całkiem były puste. Mimo to okręt Konona i dalsze siedem dokoła niego wypłynęły z pełną obsada i jednocześnie także okręt zwany "Paralos" 15, wszystkie zaś inne zagarnął Lysander przy brzegu, schwytał też na lądzie ogromną większość załóg, reszta zbiegła do miejsc obronnychl6. Konon zaś, uciekający na dziewięciu okrętach17, skoro zrozumiał, że sprawa Ateńczyków przepadła zupełnie, zawinął do przylądka Abarnis w ziemi lampsakijskiej, zabrał stamtąd wielkie żagle okrętów Lysandra i sam na ośmiu okrętach odpłynął do Euagorasa 18 na Cypr. okręt zaś ,,Paralos" - do Aten, aby obwieścić o tym, co się stało. Lysander tymczasem odstawił okręty, jeńców i całą pozostałą zdobycz do Lampsakos i schwytał wśród innych strategów Filoklesa i Adeimanta. W dniu zaś, kiedy tego dokonał, wysłał do Lacedemonu z wiadomością o wypadkach korsarza z Miletu, Teopompa, który, przybywszy w trzecim dniu, złożył sprawozdanie19. Następnie zwoławszy zebranie sojuszników, nakazał im naradzić się nad sprawą jeńców. Wtedy rozpoczęły się coraz to nowe oskarżenia pod adresem Ateńczyków bądź o bezprawia, które już się dokonały, bądź o te, które w razie zwycięstwa na morzu dokonać się miały zgodnie z uchwałą, żeby odrąbać prawą rękę każdemu wziętemu do niewoli, bądź wreszcie o to, że oni schwytawszy dwa trójrzędowce - z Koryntu i z wyspy Andros - całą załogę ich ze skały zrzucili, tym zaś, kto kazał to uczynić, był Filokles20, strateg ateński. Mówiono tam też o wielu innych zbrodniach 21 - i zapadła uchwała, żeby zabić tych wszystkich jeńców, którzy są Ateńczykami, z wyjątkiem Adeimanta, a to z tego powodu, że on jeden sprzeciwił się uchwale o obcinaniu rąk. Niektórzy jednak oskarżali go o to, że wydał Lacedemończykom okręty 22. Filoklesa, który
15 Paralos był to okręt państwowy używany do specjalnych misji, np. przewozu posłów.
16 Według więc Ksenofonta pod Aigospotamoi nie było bitwy, tylko zagarnięcie bez walki floty ateńskiej przez Lysandra.
17 Informacja ta jest nieścisła, według bowiem autorów IV w., Lysiasa i Iso-kratesa, 12 okrętów zdołało dotrzeć do Aten.
18 Euagoras był to król greckiego miasta Salaminy na Cyprze, który popierał usilnie Ateny, zasilając je transportami zboża, za co otrzymał obywatelstwo ateńskie.
19 Nie była to przeciętna szybkość okrętów, bo la w starożytności wynosiła na okrętach handlowych około 8 km na godzinę.
20 Poświadcza to również Plutarch, Lysand. 9, według którego Filokles zaproponował, aby jeńcom wojennym odciąć prawą rękę, czyniąc ich w ten sposób niezdolnymi do walki.
21 Karę odcięcia rąk stosowano dotąd tylko wobec przestępców, a nie jeńców wojennych, stąd uważano ją za bezprawie.
22 Rzeczywiście Konon w wiele lat po bitwie oskarżył Adeimanta o zdradę. Por. Demost. O przekroczeniu uprawnień poselskich, 191.

spowodował strącenie ze skały Andryjczyków i Koryntian, Lysander zapytał, na jaką karę zasłużył ten, kto zapoczątkował wśród Greków bezprawie, i kazał stracić pierwszego.
2. Uporządkowawszy sprawy w Lampsakos, Lysander popłynął.do Bizancjum i Kalchedonu. Tu wpuszczono go do wnętrza na podstawie porozumienia, pozwoliwszy wpierw odejść załodze ateńskiej. Natomiast ci, którzy wydali Bizancjum w ręce Alkibiadesa, uciekli najpierw do Pontu, później do Aten i tam otrzymali obywatelstwo. Lysander odsyłał żołnierzy załóg ateńskich i innych Ateńczyków, gdziekolwiek spotkanych, do Aten, zapewniając bezpieczny przejazd płynącym tylko lam, a nie gdzie indziej, gdyż wiedział dobrze, że im więcej ludzi się zbierze w grodzie i porcie Ateńczyków, tym prędzej nastąpi brak żywności. Pozostawiwszy więc w Bizancjum i Kalchedonie w roli komendanta wojennego Lakończyka Stenelaosa, sam odpłynął do Lampsakos i zaopatrywał we wszystko okręty.
W Atenach po nadejściu okrętu "Paralos" już w nocy poczęto mówić o nieszczęściu - i jęk z Pireusu po długich murach23 docierał aż do miasta, gdyż jeden drugiemu przekazywał o nim wieści, tak iż nocy tej nie spał tam nikt, lecz wszyscy opłakiwali nie tylko poległych, lecz o wiele bardziej samych siebie; sądzili bowiem, że doznają takich cierpień24, jakie przedtem sami zadali zarówno wychodźcom z Lacedemonu, Melijczykom, zmógłszy ich oblężeniem, jak i obywatelom Histiai, Skiony, Torony, Eginy oraz wielu innym Grekom. W następnym dniu odbyło się zgromadzenie ludu, na którym uchwalono zasypać25 wszystkie przystanie z wyjątkiem jednej, doprowadzić do porządku mury i ustawić na nich straż oraz wszystko niezbędne, aby miasto przygotować do obrony. Tym wiec byli zajęci Ateńczycy. Lysander zaś tymczasem, przybywszy na dwustu okrętach z Hellespontu do Lesbos, wprowadził w Mydlenie i innych grodach swój po-
23 Długie mury łączyły Ateny z Pireusem oraz ze starym portem ateńskim Faleronem. Perikles po r. 457 rozbudował je przez wzniesienie drugiego muru do Pireusu, tak że Ateny z portem tworzyły jedną twierdzę, którą przy ówczesnym poziomie sztuki oblężniczej można było zdobyć jedynie głodem.
24 Są to przykłady okrutnego prowadzenia wojny przez Ateńczyków, które dały ich wrogom podstawę do antyateńskiej akcji propagandowej. Spośród mieszkańców wyspy M e l o s (południowe Cyklady) mężczyźni zostali wymordowani, a kobiety i dzieci sprzedane w niewołę w r. 415 (Tucyd. V 116), mieszkańcy Histiai na Eubei wypędzeni zostali z miasta przez Periklesa w 445 r. (Tucyd. I 114). Mieszkańców Eginy wypędzili Ateńczycy w r. 431 z wyspy (Tucyd. II 27); osadzonych przez Spartan na pograniczu Lakonii napadli w r. 427 i uprowadzili do Aten, gdzie ich wymordowano (Tucyd. IV 57). Mieszkańców Skiony i Torony na Półwyspie Chalkidyckim spotkał podobny los co i Melijczyków (Tucyd. V 3, 32).
25 Na przylądku Akte obok portu Pireus, który jeden pozostał otwarty, były jeszcze przystanie Zea i Munichia.

rządek26, do miejscowości zaś trackich wyprawił z dziesięciu okrętami Eteonika, który tam wszystkich na stronę Lacedemończyków przeciągnął. Wkrótce po bitwie morskiej odpadła od Ateńczyków także i pozostała Grecja  z wyjątkiem  Samijczyków:  ci bowiem,  wyciąwszy  znakomitych łudzi,   owładnęli  miastem.   Po   tych  wypadkach  Lysander   przesłał   do króla   Agisa   w   Dekełei   i   do   Lacedemonu   wiadomość,   że   przybywa z dwustu okrętami, Lacedemończycy zaś wyszli mu na spotkanie pospolitym ruszeniem i - z wyjątkiem Argejczyków27 - wszyscy  Peloponezyjczycy28  razem  z  nimi  pod   dowództwem   drugiego  króla.   Pausaniasa29.   Ten,   kiedy  już  wszyscy   zeszli  się  razem,   zabrawszy  ich   ku miastu, rozbił obóz w miejscu ćwiczeń, zwanym Akademią 30. Lysander natomiast,   przybywszy   do   Eginy,   oddał   ponownie   miasto   Eginetom, starając się zebrać ich jak najwięcej, tak samo Melijczykom i wszystkim  innym,   pozbawionym   swej   ziemi.   Potem   dopiero,   spustoszywszy Salaminę, ze stu pięćdziesięciu okrętami stanął na kotwicy w Pireusie i nie pozwalał wpływać statkom handlowym31. Ateńczycy, oblegani teraz  od lądu i od morza, byli bezradni i nie wiedzieli,  co czynić, nie mając   już   ani   floty,   ani   sojuszników,   ani   nawet   żywności.   Sądzili, że nie ma już dla nich żadnego ratunku przed  odpowiedzialnością za zło, które sami wyrządzali nie przez zemstę, lecz z pobudek nadmiernej pychy, krzywdząc obywateli drobnych miast nie z innej przyczyny, jak tylko dlatego, że współdziałali z Lacedemończykami. Dlatego, przywróciwszy prawa polityczne tym, którzy za karę byli ich pozbawieni32, znosili swą niedole wytrwale i choć w mieście wielu umierało z głodu, o poddaniu się nie mówili. Kiedy jednak zboża zupełnie zabrakło, wysłali do Agisa posłów, godząc się na sojusz z Lacedemończykami, lecz chcąc zachować swe mury i Pireus - i na tych warunkach zgłaszając
26 Lysander we wszystkich zajętych przez siebie miastach wprowadzał ustrój oligarchiczny, oddając władzę w ręce komisji złożonej z dziesięciu mężów (tzw. de-karchie), dobranych z heterii (tj. tajnych stowarzyszeń), istniejących już od lat w miastach małoazjatyckich.
27 Argos ze względu na starą nienawiść do Sparty utrzymywało przyjazne stosunki z Atenami.
28 Związek Peloponeski, organizacja polityczno-militarna pod przewodnictwem Sparty, powstał około połowy VI w., obejmując miasta Arkadii i Argolidy z wyjątkiem Argos.
29 Pausanias,  król   spartański   z   dynastii   Agiadów   (408-394).
30 Akademia,  plac   ćwiczeń   na   półn.   zachód   od   Aten  nad   rzeczką   Kefisos.
31 Lysander, planując wygłodzenie Aten (Isokrates XVIII 61), zagroził śmiercią załogom okrętów chcącym wpłynąć do Pireusu.
32 Tekst tej uchwały, przywracającej prawa obywatelstwa uczestnikom zamachu oligarchicznego z r. 411, zachował się u Andokidesa, O misteriach, 77-79. Tym samym heterie oligarchiczne wzmogły się na siłach i mogły wywierać wzrastający wpływ na sprawy publiczne.

gotowość do zawarcia pokoju. Agis jednak kazał im iść z tym do Lace-dcmonu 33, tłumacząc się tym, że sam takiej władzy nie posiada. Kiedy posłowie zawiadomili o tym Ateńczyków, ci wyprawili posłów do La-cedemonu. Skoro jednak po przybyciu do Sellazji w ziemi lakońskiej eforowie dowiedzieli się, z czym przychodzą, a co zgadzało się z tym, co już poprzednio mówili Agisowi, kazano im oddalić się natychmiast i - o ile pragną pokoju - powrócić po dojrzalszym namyśle. Po powrocie posłów i zawiadomieniu przez nich władz o tej odpowiedzi, wszyscy Ateńczycy upadli na duchu; sądzili bowiem, że oddani zostaną w całkowitą niewolę i że zanim innych posłów wyślą, wielu zginie z głodu. Mimo to nikt nie ważył się doradzać rozebrania murów, bo uwięziony już został Archestratos za to, że w radzie powiedział, iż najlepiej byłoby zawrzeć z Lacedemończykami pokój na tych warunkach, które oni sami poprzednio postawili, nawołując do rozebrania długich murów na przestrzeni dziesięciu stadiów34 po obu stronach, po czym uchwalony został wniosek, żeby tego doradzać nie było wolno. Kiedy sytuacja tak się przedstawiała, Teramenes oświadczył na zgromadzeniu ludowym, że jeśli Ateńczycy zgodzą się wysłać go do Lysandra, to on powróci do nich wiedząc dokładnie, czy Lacedemończycy domagają się uniesienia murów w celu ujarzmienia miasta, czy też dla zdobycia dostatecznej rękojmi. Wysłany35 więc przez nich, przebywał u Lysandra przez trzy miesiące, a nawet dłużej, w oczekiwaniu chwili, kiedy Ateńczycy przez zupełny brak zboża zmuszeni będą zgodzić się na wszystko, cokolwiek od nich się zażąda. Kiedy zaś powrócił w czwartym miesiącu, oświadczy! na zgromadzeniu, jakoby Lysander z początku go zatrzymywał, potem kazał wyruszyć do Lacedemonu, ponieważ do odpowiedzi na stawiane mu pytania nie on był rzekomo uprawniony, lecz eforowie; po czym dopiero razem z dziewięciu innymi, jako dziesiąty, wysiany został do Lacedemonu z nieograniczonym pełnomocnictwem. Lysander zaś wysłał oprócz kilku Lacedemończyków także wygnańca ateńskiego Aristotelesa w celu zawiadomienia eforów, jak on odpowiedział Teramenesowi, a mianowicie, że jedynie oni rozstrzygają sprawy pokoju i wojny. Teramenes i inni posłowie, po przybyciu do Sellazji, na zapytanie, w jakim przybywają celu, dali odpowiedź, że są posłami pełnomocnymi do zawarcia pokoju, po czym do-
33 Tzn,   do   eforów.   Władza   tych   ostatnich   wzrosła   szczególnie   od   czasu cięstwa  odniesionego   przez   nich  nad  królem  Kleomenesem  I   (początek  V  w.),  tai że królom jako jedyna  sfera  działania  pozostała komenda  nad  wojskiem.
34 Tzn.  około  1800  m.
35 W czasie nieobecności Teramenesa, znanego jako zwolennika oligarchii (por. I 7, 8) a wroga demokracji, heterie oligarchiczne przeprowadziły skazani* na śmierć demagoga Kleofonta, wroga przygotowywanego przez oligarchów pokoju o czym wspomniał Ksenofont tylko okolicznościowo (I 7, 35).

piero eforowie kazali ich przywołać. Gdy już przybyli,  zwołano zgromadzenie ludowe36, na którym przeciw Ateńczykom  oprócz  wielu innych  szczególnie  gwałtownie  przemawiali  Koryntianie  i Tebańczycy37, twierdząc, że nie pokój z nimi zawierać, lecz ich całkowicie wysiedlić należy. Lacedemończycy jednak nie godzili się na to, żeby w niewolę oddać   ten   gród   grecki38,   który  w   największych  niebezpieczeństwach wyświadczył   Grecji   ogromne   dobrodziejstwo,   lecz   przeciwnie,   gotowi byli zawrzeć z Ateńczykami pokój 39 na tych warunkach, że zburzywszy swe mury i port w Pireusie, wydawszy nadto okręty z wyjątkiem dwunastu oraz sprowadziwszy z powrotem wygnańców, będą mieli z Lacedemończykami  wspólnych  przyjaciół   i  wrogów  i  zarówno   na   morzu, jak i na lądzie będą gotowi iść za nimi, gdziekolwiek ci poprowadzą 40. Takie   warunki  wiózł   do   Aten   Teramenes   i   towarzyszący  mu   posłowie.   Przybyłych   otoczył   dokoła   mnogi   tłum   ludzi   pełnych   lęku,   że wrócili  oni,  niczego  nie  osiągnąwszy:   nie  było  bowiem  już   czasu  do zwlekania   z   powodu   mnóstwa   umierających   z   głodu.   W   następnym dniu poczęli posłowie obwieszczać warunki, na jakich Lacedemończycy godzili się na pokój. Ich zaś wystąpienie poprzedził swą mową Teramenes twierdząc, że należy usłuchać Lacedemończyków i zburzyć mury dokoła   miasta,   i   ponieważ   sprzeciwiali   się   tylko   niektórzy,   znaczna zaś  większość  na  to  się już  godziła,  zapadła   uchwała,  by  pokój  taki przyjąć41.   Następnie   Lysander   wpłynął   do   Pireusu,   wygnańcy   polityczni wrócili - i poczęto z zapałem ogromnym przy muzyce flecistek rozbierać mury w mniemaniu, że dzień ten jest dla Grecji początkiem wolności. I oto skończył się rok, w którym Dionysios z Syrakuz, syn Hermokratesa, został tyranem, a kiedy Syrakuzanie zwyciężyli w bitwie Kartagińczyków,   którzy   poprzednio   głodem   zdobyli   miasto   Akragas, opuszczone przez Greków sycylijskich 42.
36 W tym wypadku nie chodzi o zgromadzenie spartańskie (apella), ale o zgromadzenie członków Związku Peloponeskiego, powiększone, jak wskazuje wymienienie Teb, przez udział ówczesnych sojuszników Sparty.
37 Nienawiść Koryntian, a przede wszystkim Tebańczyków, datuje się od końca VI w., kiedy ci ostatni po przegranej wojnie musieli Atenom odstąpić graniczne miasto Oropos.
38 Postawa Sparty podyktowana była, być może, przede wszystkim względami natury zasadniczej, niechęcią do zniszczenia miasta greckiego, w dodatku tak zasłużonego, na dalszym zaś planie obawą przed zbyt silnymi sojusznikami, jak Teby i Korynt, przeciw którym chciała użyć Aten jako przeciwwagi. Por. M e y e r, Gesch. d. Altertums, Bd. IV, s. 664.
39 Tekst traktatu przygotowanego przez eforów zachował się, jak się zdaje, n Plut. Lysand. 14.
40 Tzn. Ateny miały przystąpić do Związku Peloponeskiego. Tym samym Związek Ateński, istniejący od r. 478, przestał istnieć.
41 Było   to   oficjalne   zakończenie   działań   wojennych   w  kwietniu  404  r.
42 Passus   odnoszący   się   do   kwestii   sycylijskich   uważany   jest   za   interpolację.

3.   W  następnym  roku43,  kiedy  w  igrzyskach  w   Olimpii  zwyciężył w biegu Krokinas z Tesalii, eforem zaś w Sparcie byi Endios, archontem w Atenach Pytodoros, którego Ateńczycy nie wymieniają, jako wybranego   już   za   oligarchii,   nazywając   ten   rok   "bezarchonciem"44. Powstała   zaś wspomniana   oligarchia   w   sposób następujący :ludowi podobało   się  wybrać   sobie  trzydziestu mężów w   celu   spisania   praw wziętych  po   ojcach45,według  których   mieliby   się   rządzić.   Wybrani zaś zostali mężowie następujący: Polychares, Kritias, Melobios, Hippolochos, Eukleides, Hieron, Mnesilochos,  Chremon, Teramenes, Aresias, Diokles,  Faidrias,   Chaireleos,  Anaitios,  Peison,   Sofokles,  Eratostenes, Charikles,  Onomakles,  Teognis,  Aischines,  Teogenes,  Kleomedes,  Era-sistratos, Feidon, Drakontides, Eumates, Aristoteles, Hippomachos, Mne-siteides. Gdy się to dokonało, Lysander odpłynął do Samos, Agis zaś, wyprowadziwszy   z   Dekelei   oddziały   pieszego   wojska,   odesłał   każdy do swego grodu. W tym to właśnie czasie, w porze zaćmienia słońca 46, Lykofron z miasta Ferai47, pragnąc zawładnąć całą Tesalią, zwyciężył w  bitwie przeciwstawiających się mu Tesalów z Larissy i innych grodów i wielu z  nich pozbawił życia. Jednocześnie i Dionysios,  tyran  Syrakuz, zwyciężony przez Kartagińczyków, stracił miasta Gelę i Kamarinę. Wkrótce potem także  przesiedleni  do  Syrakuz Leontyńczycy oderwali się od Dionysiosa i Syrakuzan i wrócili do własnego grodu. Następnie i jazda  syrakuzańska została  przez Dionysiosa  odesłana  do  Katany48. A Samijczycy, wciąż przez Lysandra oblegani, z początku poddać się nie chcieli, kiedy jednak Lysander miał już rozpocząć szturm, skapitulowali pod warunkiem, że każdy z obywateli odejdzie z miasta wolny, zabierając ze sobą jeden płaszcz, wszystko zaś inne pozostawiając - i w ten sposób istotnie miasto opuścili. Lysander zaś miasto i wszystko, co w nim było,   oddał   dawnym   obywatelom   i   ustanowiwszy   w   nim   dziesięciu rządzących49,   flotę   związkową   rozpuścił   do   grodów   ojczystych,   sam
43 Ksenofont pomija tu wydarzenia kilku miesięcy, jakie upłynęły między kapitulacją Aten a ustanowieniem rządów oligarchicznych. Lukę tę wypełnia się przy pomocy wiadomości zaczerpniętych z innych źródeł, głównie z Lysiasa, a dalej Aristotelesa i Diodora, które jednak nie są zgodne.
44 Cały  ten passus  zawierający  datację  uchodzi  za  interpolowany.
45 Walka ustrojowa w Atenach toczyła się pod hasłem powrotu do ustroją przodków, tzw. patrios politeia. Podobnie układała się sytuacja w czasie przewrotu oligarchicznego w r. 411.
46 W dniu 3 września 404 r.
47 W Tesalii toczyła się walka pomiędzy tyranem z Ferai, Lykofronem, a rodem Aleuadów z Larissy, który odgrywał dotąd w Tesalii przemożną rolę.
48 Passus odnoszący się do wydarzeń sycylijskich uchodzi za interpolowany.
49 Tutaj po raz pierwszy cytuje Ksenofont dekarchie (rządy dziesięciu), instytucję oligarchiczną związaną z okresem panowania spartańskiego nad dawnymi sojusznikami Aten.

zaś z  okrętami lakońskimi  odpłynął do Lacedemonu, wioząc ze  sobą ozdobne   zakończenia   zdobytych   okrętów,   zabrane   z   Pireusu   trójrzę-dowce z wyjątkiem  dwunastu,  wieńce  otrzymane w darze od grodów greckich,    czterysta    siedemdziesiąt   talentów   srebra50,   pochodzących z danin, które mu Kyros na wojnę przeznaczył, oraz pozostałą zdobycz wojenna.   To   wszystko   oddał   Lysander   Lacedemończykom   w   końcu lata 51, w którym się zakończyło dwadzieścia osiem lat i sześć miesięcy wojny52, w ciągu  której  eforami byli po  kolei następujący mężowie: Pierwszym  był  Ainesias,  za  którego  zaczęła   się  wojna  w  piętnastym roku  pokoju  trzydziestoletniego,   zawartego   po   zdobyciu  Eubei53;   po nim zaś nastali: Brasidas, Isanor, Sostratidas, Eksarchos, Agesistratos, Angenidas,   Onomakles,  Zeuksippos,   Pityas,   Pleistolas,   Kleinomachos, Ilarchos,  Leon,   Chairilas,  Patesiadas,  Kleostenes,  Lykarios,  Eperatos, Onomantios, Aleksippidas, Misgolaidas, Isias, Arakos, Euarchippos, Pantakles,  Pityas,  Archytas  i  Endios,  za  którego  Lysander,   dokonawszy wymienionych  czynów,  z powrotem do ojczyzny zawinął.  Wymieniona wyżej  trzydziestka mężów była, co prawda, wybrana, skoro tylko zarówno długie mury, jak i te, które otaczały wkoło Pireus, zostały zburzone.  Wybrani jednak dla  spisania  praw,  według których Ateńczycy mieli się  odtąd  rządzić, wciąż odkładali spisanie ich i ogłoszenie. Za to ustanowili przede wszystkim radę i inne władze, jak im się podobało.   Następnie,   porywając   najprzód   tych,   o   których   wiedziano,   że za rządów ludu żyli z donosicielstwa 54 i nawet dla ludzi bez zarzutu 55 byli uciążliwi,  stawiali  ich  przed  sąd,  grożący śmiercią - i rada  ta chętnie ich  skazywała,  a  ci wszyscy,  którzy mieli świadomość, że  są od nich inni, wcale się na to nie uskarżali. Kiedy jednak członkowie "trzydziestki" poczęli się zastanawiać, w jaki sposób można by było bezkarnie ciągnąć zyski z państwa, wysłali przede wszystkim do Lacede-monu Aischinesa i Aristotelesa i nakłonili Lysandra, aby spowodował przysłanie im  straży zbrojnej  aż do  czasu, kiedy usunąwszy ludzi zepsutych, utrwalą swój ustrój polityczny. Obiecywali sami utrzymywać tę
50 Suma  470  talentów   odpowiada   wadze   około   12   tyś.   kg  srebra.
51 Prawdopodobnie  na   tych  słowach  kończyła   się  pierwsza   część  dziejów  greckich Ksenofonta, będąca kontynuacją historii wojny peloponeskiej Tucydydesa.
52 Datacja   uchodzi   za   interpolowaną.
53 Pokój   trzydziestoletni  zawarli  Ateńczycy  ze   Spartą  w  r.   446.
54 Tzw.  sykofanci. Pierwotnie, jak  się zdaje,  określano  tą  nazwą  ludzi  donoszących władzom o tych, którzy wbrew zakazowi wywozili z Attyki figi, a później   nazywano   tak   donosicieli,  którzy   dla   zysku   oczerniali   obywateli,   głównie arystokratów.
55 Dosłownie:   "piękni   i   dobrzy";   tak   nazywali   siebie   przedstawiciele   arystokracji,   a   ludziom   z   warstw   niższych   dawali   nazwę   "złych".

straż. Lysander, przekonany przez nich, sprawił to, że straż ta została wysłana, a razem z nią komendant wojenny Kallibios 56. "Trzydziestka", otrzymawszy taka ochronę, poczęła Kallibiosowi wysługiwać się uniżenie, aby ten chwalił wszystko, cokolwiek oni czynią. A gdy ten posyłał wraz z nimi swych żołnierzy, jęli chwytać już nie ludzi lichych i małej wartości, lecz przeciwnie uważanych za najmniej poddających się naciskowi, przy próbach zaś przeciwdziałania najwięcej mogących pozyskać stronników. Początkowo wspólność poglądów łączyła Teramenesa z Kriliasem; byli przyjaciółmi. Skoro jednak Kritias, jako wygnany przez lud 57, skłonny był do coraz to nowych morderstw, Teramenes począł mu przeszkadzać, twierdząc, że nie jest sprawiedliwe skazywać kogoś na śmierć za to, że był szanowany przez lud, jeśli ludziom dobrze urodzonym nic złego nie czynił: "Przecież i ja, i ty - dowodził - wiele mówiliśmy i czyniliśmy po to tylko, aby podobać się temu grodowi". Kritias jednak - a pozostawał on jeszcze z Terame-nesem w zażyłych stosunkach - sprzeciwił mu się w słowach: "Jeżeli sądzisz, że my, ponieważ jest nas trzydziestu, nie zaś jeden tylko, mniej powinniśmy dbać o władzę niż tyran, toś jest głupi". Kiedy więc wielu ludzi ginęło niewinnie, wielu też schodziło się jawnie i pytało ze zdumieniem: "Czyż to ma być ów ustrój naszych praojców?", Teramenes znowu począł przemawiać, że niepodobieństwem będzie utrzymać oligarchię, jeśli nie zdobędzie się dostatecznej ilości współrządzących. Od tej chwili Kritias i pozostali z "trzydziestki", już pełni lęku w ogóle, a zwłaszcza bojąc się, by dokoła Teramenesa nie skupili się obywatele, przystąpili do sporządzenia listy trzech tysięcy, mających uczestniczyć w życiu politycznym58. Teramenes jednak i przeciw temu począł przemawiać; wydawało mu się niedorzeczne najprzód to, że chcąc, by rządzącymi byli najlepsi, wybrali tylko trzy tysiące, jak gdyby liczba ta gwarantowała ich jakość i jak gdyby poza nią nie było już ludzi dzielnych, a w niej lichych; a następnie stwierdził: "Domagamy się, jak ja przynajmniej widzę, dwóch rzeczy zupełnie
56 Liczyła ona 700 ludzi (Aristoteles, Ustrój polit. Aten, 37, 2). "Wytworzyła się więc identyczna sytuacja, jaka już raz zaistniała w Atenach, a mianowicie po wypędzeniu Pizystralydów w r. 510, kiedy również oligarcha Isagoras przy pomocy Spartan usiłował wprowadzić ustrój oligarchiczny, w czym przeszkodził mu Klei-stenes.
57 Wygnanie Kritiasa przypada prawdopodobnie na rok 407 i wiąże się z równoczesnym upadkiem Alkibiadesa. Kritias mianowicie wystąpił z wnioskiem o odwołanie go z wygnania. Por. Plut. Alkib. 33.
58 Podstawą    ustroju    oligarchicznego    było    ograniczenie    liczby    pełnoprawnych obywateli   (np.   w   Atenach   w   czasie   zamachu   oligarchicznego   w   r.   411   do   5000) W  wyniku  ciężkich  strat  ostatnich  lat  wojny  liczbę  tę   ograniczono   do  3000  zaproponowanych przez Kritiasa.

sobie przeciwnych: wprowadzamy rządy gwałtu i czynimy rządzących słabszymi od rządzonych". Tak on przemawiał59. Oni zaś urządzili na rynku 60 przegląd trzech tysięcy, tych zaś, którzy byli poza spisem, w różnych innych miejscach. Następnie rzucili rozkaz "do broni", a gdy tamci odeszli, przez posłanych naprzód żołnierzy lakońskich i swoich stronników spośród obywateli odebrali broń wszystkim z wyjątkiem trzech tysięcy i odniósłszy ją na Akropol, złożyli w świątyni. Gdy się to stało i gdy już mogli czynić wszystko, co tylko chcieli, wielu tracili za ich wrogość, wielu dla (zdobycia) ich pieniędzy. Aby mieć czym opłacać swą straż, postanowili także, aby każdy z nich wziął sobie jednego z metojków 61 i stracił go, pieniądze zaś skonfiskował. Wezwali także Teramenesa, aby wybrał sobie, kogo zechce. Ten jednak odpowiedział: "Nie wydaje mi się przyzwoite dla nas, podających się za najlepszych ze wszystkich, postępować bardziej niesprawiedliwie od sykofantów. Ci bowiem ludziom, od których wzięli pieniądze, zostawiali życie, my zaś mamy mordować zupełnie niewinnych po to, aby zabrać ich pieniądze? Czy to nie jest bardziej niesprawiedliwe od tamtego?" Oni więc, uważając, że przeszkadza im w samowolnym działaniu, zmówili się na jego życie i każdy na własną rękę oczerniał go jeden po drugim wobec członków rady, jako szkalującego ich ustrój. Wreszcie, nakazawszy tej młodzieży, która wydawała się być najzuchwalsza, przybyć ze sztyletami pod pachą, zwołali radę62. Kiedy zaś przybył Teramenes, Kritias powstawszy zabrał głos: "Mężowie rady, jeżeli ktoś z was mniema, iż więcej, niż jest to na czasie, ludzi dziś ginie, niech weźmie pod uwagę, że wszędzie, gdzie tylko ustrój polityczny się przekształca, dzieje się to samo. Tutaj zaś musi być najwięcej wrogów tych, którzy zaprowadzają ustrój oligarchiczny, a to z tej przyczyny, że ze wszystkich grodów greckich gród ten ma najliczniejszą ludność i że ludność ta od czasów najdawniejszych wychowana jest w wolności 63. My zaś, zdawszy sobie sprawę, jak nieznośnie ciężka
59 Zdaje się, że Ksenofont oddaje tu wiernie przemówienie Teramenesa. Por. Arist. Ustrój polit. Aten, 36, 4.
60 Mowa o głównym rynku w Atenach.
61 Metojkowie - dosłownie: "współmieszkańcy". Była to kategoria wolnyck mieszkańców Aten obcego pochodzenia, nie posiadająca obywatelstwa, a więc praw politycznych, ale obowiązana do płacenia podatków i służby wojskowej. Ponieważ nie wolno im było posiadać ziemi, trudnili się głównie handlem i bankierstwem, stając "ię w IV w. najbogatszą warstwą ludności w Atenach.
62 W związku z likwidacją instytucji demokratycznych (np. sądy przysięgłych) jako trubynał urzędowała rada pięciuset, składająca się z ludzi oddanych oligarchom.
63 Kritias wyraźnie stwierdza, że, wolność związana jest nierozerwalnie z ustrojem demokratycznym.

jest   dla   was   i   dla   nas,   takich,   jakimi   dziś   jesteśmy,   demokracja, zdawszy  sobie  sprawę i z  tego, że  lud  ten  nie  może  stać  się  nigdy przyjacielem naszych zbawców, Lacedemończyków, lecz że najlepsi rodem pozostaną im zawsze wierni, z tej racji za wiedzą Lacedemończyków  ustrój   obecny  wprowadzamy  i  jeżeli   dowiadujemy   się,   że  ktoś przeciwny   jest   oligarchii,   w   miarę   możności   usuwamy   go   z   drogi. O  wiele  sprawiedliwsze wydaje  mi  się jednak,  żeby poniósł  karę  ten spośród nas, który ustrój ten podważa. A teraz  słyszymy, że ten oto Teramenes, czym tylko może, usiłuje zgubić i nas, i was. Że zaś jest to prawda, wy sami stwierdzicie, jeżeli zrozumiecie, że nikt bardziej od obecnego tu Teramenesa nie potępiał nas i nam się nie sprzeciwiał, ilekroć  zamierzaliśmy  usunąć  kogoś  z  przywódców  ludu.   Gdyby   on   od początku był  tego  przekonania,  to  stałby  się  tylko  naszym  wrogiem, lecz  niesłusznie byłby  uważany za  przewrotnego.  Obecnie jednak  on, który  sam  zapoczątkował  przyjaźń  i  wierność  dla  Lacedemończyków, sam też podjął się usuwania ludowładztwa, który najbardziej  skłaniał was do wymierzania kar tym, co pierwsi przed wasze oblicze byli wprowadzeni, teraz, kiedy i wy,  i my  staliśmy  się  już jawnymi  wrogami ludu,  już  mu  się  to,  co  się   dokonywa,  nie  podoba    (ponieważ   dąży do tego), aby sam znalazł się w położeniu bezpiecznym, my natomiast byśmy razem z wami za  czyny nasze ponieśli karę.  Toteż należy mu wymierzyć karę nie tylko jako wrogowi, lecz także jako temu, kto nas i was zdradził. I zaprawdę, zdrada jest o  tyle straszniejsza i bardziej nienawistna  od wojny,  o  ile  łatwiej  jest  ustrzec  się  zła  jawnego  niż ukrytego; z wrogami przecież ludzie  godzą  się  i  dochowują im  wierności,  kogo  zaś  raz  schwytają na  zdradzie,  z  tym już  nikt  nigdy  się nie godzi i nie wierzy mu na przyszłość. Abyście zaś wiedzieli, że nie są  to  nowe rzeczy, które  on  popełnia,  lecz że jest  zdrajca  z  natury, przypomnę wam inne dokonane przezeń czyny. Ten  ci  to,  szanowany z   początku  przez  lud,   zwyczajem   ojca   swego   Hagnona64   wielce   był skłonny   do   zastąpienia  ludowładztwa   przez   rządy   czterystu65   i   wyróżniał się wśród nich, kiedy zaś zauważył, że tworzy się coś przeciwnego  oligarchii,  pierwszy przeciw niej  wystąpił  na  czele  ludu,  za  co otrzymał przezwisko  "kotornos"66.  "Kotornos"  bowiem - to  obuwie, które daje się na obie nogi wsunąć, od obu jednak się odchyla; czło-
64 Ojciec Terameftesa H a g n o n należał do kolegium dziesięciu probulów, którym po katastrofie w 413 r polecono przedsięwzięcie odpowiednich kroków zaradczych.
65 Rada czterystu została wybrana w Atenach w r. 411 celem wprowadzenia oligarchii.
66 Koturnami nazywano wysokie buty używane w starożytności przez aktorów w czasie przedstawień teatralnych.

wiek zaś, który zasługuje na to,  aby żył,  nie  powinien,  Teramenesie, ludzi, z  którymi żyje, zręcznie wprowadzać w kłopoty, sam zaś  przy zderzeniu  się  z   przeszkodą  zupełnie   się   przeistaczać,  lecz   tak   samo jak  płynący  na   statku  musi  się   trudzić,   aż  go   w  przystani  pewnej osadzi.  W przeciwnym  razie,  w jaki  sposób  ludzie  mogliby  tam  docierać, gdzie powinni, gdyby w razie przeciwdziałania wnet się wstecz cofali?   Co   prawda,   wszędzie   zmiany   ustroju   politycznego   wiele   wyroków   śmierci   przynoszą,   ty   jednak   przez   swą   przewrotność   stałeś się   współwinny   śmierci   bardzo   wielu   oligarchów   z   rąk   ludu,   wielu spośród ludu z rąk oligarchów. Toć to jest ten, który po bitwie morskiej   pod  Lesbos,   otrzymawszy   od   strategów  rozkaz   ratowania  tonących   Ateńczyków,   sam   ich   nie   uratował,   lecz   aby   uratować   siebie przez   oskarżenie   strategów   śmierć   ich   spowodował.   W   jaki   sposób można   kiedykolwiek  udzielić   łaski   temu,   kto   otwarcie   zawsze   dbał tylko o zwiększenie własnej potęgi nie zwracając wcale uwagi na honor i dobro przyjaciół? Jak, znając jego przewrotność, można nie wystrzegać się,  aby i z  nami w ten  sam sposób nie postąpił?  Ja więc tego człowieka  oskarżam, jako  spiskowca,  który i mnie,  i was  gotów jest zdradzić.  A że  czynię  to  słusznie, uznajcie  ze względu  na  to, co  powiem.   Wspaniały   jesl   niewątpliwie   ustrój   społeczny   Lacedemończyków67,  lecz i  tam, jeśli ktoś,  zamiast  słuchać większości,  odważy  się podnieść rękę na eforów i pocznie o władzy mówić źle i sprzeciwiać się temu, co  ona czyni, to czy sądzicie, że on i przez  eforów, i całe społeczeństwo nie zostanie uznany za godnego najwyższej kary? Zatem i  wy  jeśli   myśleć   będziecie   trzeźwo,   oszczędzać   będziecie   nie   tego tu Teramenesa, lecz raczej was samych, bo ten, gdy się uratuje, wielu inaczej   niż wy myślących natchnie  groźną pewnością  siebie,  gdy zaś zginie, pogrzebie nadzieje wszystkich podobnych sobie, w mieście i poza nim". Powiedziawszy to, Kritias usiadł, Teramenes zaś powstawszy mówić  począł:   "Mężowie!  Przede  wszystkim  przypomnę  wam  to,   co   on przeciw  mnie   powiedział  na  końcu.   Twierdzi  on,  że  ja   oskarżeniem moim zabiłem strategów. Ja zaś przeciw nim mówić nawet nie zaczynałem,  lecz   oni  właśnie  mówili,   że  ja   po   bitwie   pod   Lesbos,   choć otrzymałem   rozkaz,   nie   wydobyłem   nieszczęsnych   z   morza.   Ja   zaś, twierdząc  w  mym  przemówieniu  obronnym,  że  z  powodu  burzy  niepodobna było nawet płynąć, a tym mniej ratować ludzi, powiedziałem Ateńczykom rzecz w moim mniemaniu prawdziwą, oni zaś zdawali się sami  siebie   oskarżać:   twierdząc   bowiem,   że   ludzi   tych   można   było uratować,   sami   pozostawiwszy   ich   na   zgubę,   odpłynęli   daleko.   Ja
67 W kołach oligarchów greckich istniał w tym czasie szczególny podziw dla ustroju spartańskiego. Sam Kritias był autorem broszury zatytułowanej Ustrój polityczny Sparty, cytowanej przez kilku starożytnych autorów.

jednak się nie dziwię, że Kritias wypowiedział tu sąd opaczny; gdy bowiem się to działo, nie był on właśnie obecny, lecz znajdował się w Tesalii razem z Prometeusem, wprowadzając ludowładztwo, i uzbrajał chłopów przeciw swym panom68. Oby więc z tego, co on tam czynił, nic nie spełniło się tutaj! Zgadzam się natomiast z nim, kiedy twierdzi, że tego, kto chce was władzy pozbawić, czyni zaś silnymi spiskujących przeciw wam, słusznie powinna dosięgnąć najwyższa kara. Kto jedynak właśnie tak postępuje, możecie najłatwiej domyślić się sami, jeżeli przebiegniecie myślą wszystko, co każdy z nas uczynił i obecnie czyni. Aż do czasu wstąpienia waszego do rady, wyznaczenia urzędników i oddania pod sąd ludzi zgodnie nazywanych "sykofantami", byliśmy wszyscy jednomyślni. Kiedy jednak ci oto poczęli ludzi nieskazitelnych porywać do więzień, od chwili tej począłem się przeciw nim wypowiadać. Wiedziałem bowiem, że skoro szedł na śmierć nawet Leon, syn Salaminiosa, który był i wydawał się być mężem dzielnym i nie miał na sobie najmniejszej winy, ludzie podobni doń będą żyć w trwodze, a trwożąc się staną się temu ustrojowi przeciwni. Wiedziałem także, gdy chwytano Nikerata, syna Nikiasa, męża i bogatego, i nigdy, podobnie jak ojciec jego, nie udającego miłośnika ludu, że ludzie podobni jemu będą nam niechętni. Także kiedy i Antifon ginął z naszych rąk, który w czasie tej wojny wystawił dwa doskonale pływające trójrzędowce, zrozumiałem, że wszyscy, dotąd do służby państwu chętni, nastroją się doń podejrzliwie. Protestowałem i wtedy, gdy mówiono, że każdy z nas winien wziąć sobie jednego osiadłego wśród nas cudzoziemca! Jasne mi bowiem było, że gdy ci zginą, to wszyscy ludzie tego stanu staną się wrogami tego ustroju. Protestowałem również w czasie, kiedy odbierano ludowi broń, nie uważając za potrzebne czynić państwo bezsilnym; widziałem bowiem, że i La-cedemończycy nie pragnęli po to tylko uratować nas, abyśmy, będąc nieliczni, nie mogli w niczym im pomóc; mieli oni przecie możność, gdyby tego potrzebowali, nawet nikogo z nas przy życiu nie zostawić, przez krótki jeszcze czas gnębiąc nas głodem. Nie podobało mi się także najmowanie sobie za pieniądze obcych strażników, choć mieliście możność taką samą ich ilość wybrać sobie spośród obywateli, kiedy jeszcze my, rządzący, spodziewaliśmy się bez trudu zyskać przewagę nad rządzonymi. Kiedy jednak widziałem, że wielu jest wrogów władzy w tym mieście, wielu też na wygnaniu, nie wydawało mi się słuszne skazywać na wygnanie ani Trasybula, ani Anyta, ani nawet Alki-
68 Kritias w czasie swego wygnania - po r. 407 - podburzał penestów, tj. poddanych chłopów tesalskich, podkopując w ten sposób panowanie arystokracji, posiadającej wielkie majątki ziemskie, i przygotowując późniejszą tyranię Lykofrona z Ferai i jego następców.

biadesa89:   wiedziałem bowiem,  że  partia  przeciwna  wtedy  stanie  się potężna,  kiedy  do   ludu  przyłączą   się   zdolni  przywódcy,   ci  zaś,   co pragną przewodzić, licznych znajdą  stronników.  Czyż ten,  kto  rzeczy te wyświetla, nic może być słusznie uważany raczej za oddanego przyjaciela,   niż   za   zdrajcę?   Czyż   istotnie,   Kritiasie,   potężnych   wrogów przysparzają wam ci, którzy nie pozwalają wam czynić sobie jak najwięcej   niechętnych,   lecz   uczą   zdobyć   jak   najwięcej   życzliwych,   nie zaś   raczej   ci,   którzy,   nieprawnie   odbierając   pieniądze   i   mordując ludzi niewinnych, zdradzają nie tylko swych przyjaciół, lecz i samych siebie w imię  hańbiącego  zysku?  Jeśli inaczej  zrozumieć  niepodobna, że  mówię  prawdę,  zwróćcie  jeszcze  uwagę  na  rzecz  następującą:   czy wy myślicie, że Trasybulos, Anytos i reszta wygnańców woleliby, żeby się dalej działo to, o czym ja mówię, czy też to, co tamci dziś czynią? Sądzę, że  obecnie  są  oni przeświadczeni,  że  dziś wszędzie  jest pełno ich stronników. Gdyby jednak najlepsza część obywateli była dla nas przyjaźnie usposobiona, to wygnańcom trudno by było nawet pomyśleć o wstąpieniu na tę ziemię 70. Co zaś do słów jego o mojej ciągłej zmienności,   weźcie   pod   uwagę   następującą   jeszcze   okoliczność.   Przecież obecny, na rządach czterystu oparty, ustrój uchwalił sam lud ateński, zawiadomiony  o  tym, że Lacedemończycy skłonni by byli raczej  każdemu   innemu   ustrojowi   zaufać,   niźli   ludowładztwu.   Kiedy   jednak mimo  to  Lacedemończycy  nie  złagodzili  wrogości  postępowania,   strategowie   zaś,   Aristoteles,   Melantios   i   Aristarchos,   ze   swymi   ludźmi zaczęli otwarcie budować na nasypie warownię, do której wpuściwszy wrogów, zamierzali gród ten sobie i swym towarzyszom uczynić posłusznym 71, ja, dowiedziawszy się  o tym, przeszkodziłem temu.  Czy jest to istotnie zdradą swych przyjaciół politycznych? Nazywa on (tj. Kritias)  mnie  "koturnem",  jako   takiego, który  do  jednych  i  do  drugich usiłuje  się  dostroić...  Lecz,  na  bogów  nieśmiertelnych,  jakie  wreszcie przezwisko dać należy temu, kto żadnej z dwóch stron do smaku nie przypada?   Za   demokracji   bowiem   stałeś   się   największym   wrogiem ludu, za  arystokracji  zaś  największym wrogiem mężów  pożytecznych. Ja  zaś,   Kritiasie,   zawsze   zwalczam   tych,   którzy   nie  wyobrażają   so-
69 Alkibiades według świadectwa Isokratesa (XVI 37) zosta! zaocznie skazany na wygnanie.
70 Miejsce to można interpretować w ten sposób, że Teramenes wtajemniczony był w zamysły wygnańców - demokratów ateńskich, którym przewodził Trasybulos, albo że przed usadowieniem się w granicznej miejscowości Fyle podejmowali oni inną próbę obalenia oligarchów.
71 Teramenes przypomina wydarzenia z r. 411, kiedy oligarchowie obwarowali przylądek Eeteoneja, położony naprzeciw Pireusu, by dostać w swoje ręce port i mieć możność swobodnego komunikowania się z flotą spartańską. Por. Tucyd. VIII 90, 2.

bie piękna demokracji tak długo, aż po drachmie na dzień nie zaczną otrzymywać niewolnicy oraz tacy, którzy z nędzy gotowi są za drachmę gród swój sprzedać72; z drugiej zaś strony jestem zawsze przeciwnikiem tych także, którzy żadnej oligarchii nie uznają za piękną, póki nie poddadzą państwa tyrańskim zachciankom niewielu. Natomiast i przedtem uważałem., i dotąd zdania nie zmieniam, że sprawowanie władzy przez tych, którzy hądź swym rumakiem, bądź tarczą zdolni są państwu pomagać, jest ustrojem najlepszym73. A teraz powiedz mi, Kritiasie, jeśli tylko możesz, gdzie to ja usiłowałem pozbawić praw politycznych nieskazitelnych obywateli z pomocą ludzi zbyt tyranicznie czy ludowładczo nastrojonych? Jeśli bowiem mi dowiodą, że ja albo dziś to czynię, albo pierwej kiedykolwiek czyniłem, godzę się przyjąć śmierć choćby w mękach najstraszniejszych, jako zasłużoną karę". To powiedziawszy, umilkł. Rada zaś odpowiedziała mu okrzykami wyraźnie życzliwymi. Przeciwnie, Kritias zrozumiał, że jeśli pozwoli radzie głosować w sprawie Teramenesa, ten zostanie zwolniony, czego on nie przeżyje. Poszedł więc do "trzydziestki", porozumiał się z nią, wyszedł na zewnątrz i rozkazał ludziom ze sztyletami stanąć na miejscu dla rady widocznym, tuż przy ogrodzeniu 74, i powróciwszy tak znowu przemówił: "Mężowie rady! Sądzę, że obowiązkiem takiego naczelnika państwa, jaki dziś jest niezbędny, jest nie dopuścić do tego, aby przyjaciele polityczni byli wprowadzani w błąd - i tak teraz ja uczynię. Wszak i stojący tu ludzie dają do zrozumienia, że nie pozwolą nam puścić wolno tego, kto otwarcie rządy oligarchiczne potępia. Wśród nowych praw jest i takie, które bez waszego głosowania nie pozwala skazywać na śmierć nikogo z trzech tysięcy. Co się zaś tyczy znajdujących się poza spisem, tych należący do "trzydziestu" mogą pozbawiać życia75. Ja więc, za zgodą wszystkich nas, wykreślam ze spisu Teramenesa, my zaś skazujemy go na śmierć". Usłyszawszy to, Teramenes uskoczył ku ołtarzowi Hestii 76 i zawołał: "Mężowie! Błagam was o coś z prawem zupełnie zgodnego: niech nie będzie wolno Kritiasowi wy-
72 Sens tego miejsca niejasny, stąd niektórzy wydawcy proponują zmianę lekcji.
73 Według projektu Teramenesa do udziału w rządach byliby dopuszczeni ci. którzy potrafiliby się sami uzbroić. Była to zasada, na jakiej oparł Teramenes ustrój Aten w r. 411, po obaleniu władzy czterystu.
74 Ogrodzenie to oddzielało w sali posiedzeń miejsce przeznaczone dla rady od publiczności. Nie była to jednak żadna solidna zapora.
75 Według Arist. Ustrój polit. Aten, 37, 3 przeprowadzono prawo, mocą którego od udziału w rządach wykluczeni byli ci, którzy przyczynili się do zniszczenia muru w Eeteonei względnie występowali przeciw radzie czterystu.
76 W lokalu rady znajdował się ołtarz Hestii, bogini ogniska domowego, przy którym buleuci składali przysięgę obejmując urzędowanie. Teramenes szukał azylu przy ołtarzu bogini, która była jakby uosobieniem praw obowiązujących w mieście.

kreśląc ze spisu ani mnie, ani nikogo z was, lecz niech sąd nade mną i nad wami  odbywa  się  według  tego  prawa,  jakie  było  ustanowione przedtem. Na bogów, dobrze wiem, że  ołtarz ten ku  obronie mi nie wystarczy, pragnę jednak dostarczyć dowodu, że są oni nie tylko dla ludzi  najbardziej   niesprawiedliwi,   ale  i   dla   bogów  najbardziej   pełni pogardy. Wam jednak, mężowie, nazywający siebie pięknymi i dobrymi, dziwię się, że w obronie własnej nie występujecie, chociaż wiecie i to, że imię moje nie jest łatwiejsze do skreślenia, niż imię każdego z was". Potem  herold  "trzydziestki"  wezwał  do Teramenesa "jedenastkę".  Ci weszli ze swymi pachołkami pod wodzą Satyra,  najbardziej bezwstydnego i zuchwałego z nich, Kritias zaś rzekł do nich: "Oddajemy wam tego oto Teramenesa, zgodnie z prawem już skazanego. Weźcie go i odprowadźcie, odprowadziwszy zaś, gdzie należy, spełnijcie to, co za tym idzie". Po tych słowach Satyros począł go odciągać od ołtarza, odciągali go  też  pachołkowie,  Teramenes  zaś  wzywał  naturalnie  i bogów, i ludzi, aby wejrzeli na to, co się dzieje, lecz rada trwała w milczeniu 77, widząc  ludzi,  podobnych  Satyrowi,  stojących  przy  ogrodzeniu, widząc  też przedsionek  pełny  strażników  lakońskich   i  wiedząc  przy tym, że  uzbrojeni są w  sztylety.  A  pachołkowie  tymczasem  powiedli go poprzez plac zgromadzeń, wołającego głosem wielkim o tym, czego doznał. Przytaczają także następujące jego powiedzenie:  Gdy wiodący go Satyros rzekł mu: "Oj, będziesz jęczał, jeśli nie zamilkniesz", ten wnet zapytał: "A jeśli zamilknę, czy nie będę jęczał?" Kiedy wreszcie wypił pod przymusem czarę cykuty78, aby umrzeć, resztkę wyplusnął z czary, jak przy grze w "kottabos" 79 się to czyni, ze słowami: "Niech to będzie  dla  pięknego   Kritiasa!"  Dobrze   wiem,  że  nad  takimi  powiedzeniami   rozwodzić   się   nie   warto,   uważam   jednak   za   podziwu godne to, że nawet w obliczu śmierci mąż ten nie utracił ani przytomności umysłu,  ani  skłonności  do  żartów.
4. W ten sposób zginął Teramenes. "Trzydziestka" zaś, skoro tylko mogła już bez strachu postępować tak jak tyrani, ogłosiła zaraz dla ludzi nie umieszczonych w spisie zakaz wchodzenia do miasta 80 i zaczęto ich wydalać z gospodarstw, aby pola ich przypadły "trzydziestce"
77 Według relacji Diodora (XIV 5, 2) Sokrates wraz z dwoma przyjaciółmi usiłował wyrwać Teramenesa z rąk Satyra i jego siepaczy, ale Teramenes odrzucił jego interwencję.
78 Cykuta - trujący wyciąg z korzeni pietraszycy wodnej, cicuta virosa, którą musieli wypić skazani na śmierć. W ten sam sposób zginął Sokrates.
79 Gra w kottabos polegała na chluśnięciu wina z pucharu do stojącego w pobliżu naczynia tak, by uzyskać możliwie pełny dźwięk. Przy tym wymawiano imię miłej osoby i z dźwięku starano się odgadnąć stopień jej zainteresowania grającym.
80 Według innych źródeł to zarządzenie "trzydziestu" zostało wydane później, po ich klęsce pod Fyle, o czym niżej.

i jej  przyjaciołom.  Kiedy zaś  poczęto  uciekać  do  Pireusu,  "trzydziestka"   i   stamtąd   wielu   uprowadzając81,   spowodowała,   że   i   Megara, i Teby napełniły się zbiegami. Skutkiem tego Trasybulos, wyruszywszy z Teb z siedemdziesięcioma towarzyszami, zajął Fylę 82, miejsce obronne. Z miasta jednak spieszyła  na pomoc  "trzydziestka"  z   trzema  tysiącami  ciężkiej  piechoty oraz  jazdą;  pogoda  zaś  była  piękna.  Zaraz po ich przybyciu niektórzy z zuchwałej  młodzieży uderzyli na  umocnienie,  lecz   niczego   oprócz   ran  nie   osiągnąwszy,   odeszli.   Kiedy   zaś "trzydziestka"   powzięła   zamiar   otoczenia   ich   dookoła   wałem,   aby przeciąwszy dowóz żywności, zmusić ich do poddania się, tej  właśnie nocy zaczęła się bardzo wielka śnieżyca i trwała przez następny dzień. Zasypani śniegiem, wrócili do miasta,  straciwszy  znaczną  część swych bydląt  jucznych   przez   ludzi   z   Fyli.   Naówczas   zdając   sobie   sprawę, że jeśli tam nie będzie żadnej straży, to ludzie z Fyli będą z pól brali zdobycz, wysłała na pogranicze o jakie dwanaście stadiów od Fyli prawie całą ochronę lakońską i jeźdźców z dwóch fyl. Ci, zaległszy obozem w  lesistej   miejscowości,   stali  na   straży.  Tymczasem  Trasybulos, gdy już zebrało się dokoła niego blisko siedmiuset ludzi, razem z nimi zstąpił z góry. założył swój obóz w odległości trzech do czterech stadiów  od  stróżujących  tam  i  zachowywał  się  cicho.  Kiedy  zbliżał  się już dzień i każdy, wstając ze swego legowiska, udawał się tam, gdzie mu było potrzeba, koniuchowie zaś, czyszcząc konie, hałasowali, w tej właśnie chwili ludzie Trasybula, chwyciwszy za broń, uderzyli na nich pędem i niektórych powalili na ziemię, wszystkich zaś, zmusiwszy do ucieczki,  ścigali na przestrzeni sześciu do  siedmiu  stadiów.  Z  ciężkozbrojnych zabili przy tym więcej, niż stu dwudziestu, z jeźdźców zaś Nikostrata,   zwanego   pięknym,  i  jeszcze   dwóch,   zaskoczonych  w   pościeli.  Cofnąwszy się  postawili pomnik swego zwycięstwa,  złożyli tam oręż oraz juki zdobyczne i odeszli w kierunku Fyli. Jazda zaś, przy-słana  z  miasta,  nikogo  z  nieprzyjaciół  już  nie  ujrzała  i  pozostawszy na miejscu,  aż krewni zabrali swych poległych,  powróciła  do  miasta. Od  tej   chwili  "trzydziestka",  nie  uważając  już  swego  panowania  za pewne,   powzięła   zamiar   uczynić   z   Eleusis83   własną   posiadłość,   aby
81 Ksenofont nie wspomina o zarządzeniu rządu spartańskiego, wydanym podobno za sprawą Kritiasa, które zakazywało przyjmować zbiegów z Aten, co więcej, nakazywało wydać ich siepaczom "trzydziestu". Ale nikt go nie posłuchał, a Tebańczycy nawet nałożyli karę jednego talentu na tych, którzy nie pomagali wygnańcom.
82 F y l e była to forteczka na drodze z Aten do Teb, oddalona od Aten o około 20 km.
83 Eleusis poza normalnymi obwarowaniami posiadało okrąg świątynny miejscami zaopatrzony w podwójne mury, stąd nadawało się doskonale na miejsce schronienia.

w razie potrzeby mieć dokąd uciekać. Wydawszy rozkazy jeźdźcom, przybyli do Eleusis Kritias i pozostali z "trzydziestu". Tu pod osłoną jeźdźców urządzili przegląd ludności, zapowiadając, że chcą wiedzieć, ilu ich jest i jak licznej będą potrzebowali straży, i wszystkim rozkazali się zapisywać. Każdy zaś, kto się zapisał, musiał wyjść przez bramkę zwróconą do morza, na którego brzegu z obu stron stali jeźdźcy. Każdego zaś, co wyszedł, wiązali pachołkowie. Kiedy już schwytani byli wszyscy, dowódca jazdy Lysimachos otrzymał rozkaz odprowadzenia ich i oddania w ręce "jedenastu". W następnym dniu "trzydziestka" zwołała do Odeionu84 znajdujących się na spisie ciężkozbrojnych i pozostałych jeźdźców. Do nich, powstawszy, przemówił Kritias: "Mężowie! Ustrój nasz budujemy w takim samym stopniu dla was, jak i dla nas samych. Obowiązkiem więc waszym jest tak samo uczestniczyć w niebezpieczeństwach, jak będziecie uczestniczyć w zaszczytach. Zatrzymanych Eleuzyńczyków powinniście zatem skazać na śmierć, abyście mieli tę samą, co my, i otuchę, i lęk". Po czym wskazawszy określone miejsce, nakazał im jawnie odnosić tam swoje głosy. W drugiej połowie Odeionu znajdowali się uzbrojeni strażnicy lakońscy. Nawet i na to zgodzili się ci obywatele, którzy mieli tylko własny zysk na myśli. Po tych wypadkach dopiero Trasybulos, zabrawszy skupionych już pod Fylą około tysiąca ludzi, nocą wkroczył do Pireusu. "Trzydziestka" zaś, dowiedziawszy się o tym, natychmiast pośpieszyła na pomoc z Lakończykami i z własnymi jeźdźcami oraz ciężkozbrojnymi; następnie poczęli iść drogą kołową, wiodącą do Pireusu. Ludzie z Fyli z początku usiłowali ich nie" wpuszczać. Kiedy jednak ogromny obwód murów wymagał, jak się zdawało, zbyt dużej ilości broniących jak na ich słabe siły, skupili się w Munichii85. Ludzie z miasta86, przybywszy na Plac Hippodama 87, przede wszystkim ustawili się w takim szyku bojowym, żeby wypełnić całkowicie ulicę wiodącą do świątyni Artemidy Munichijskiej oraz świątyni Bendidy 88, po czym głębokość szyku okazała się nie mniejsza niż pięćdziesiąt szeregów, i - tak ustawieni - poczęli iść ku górze. Ludzie zaś z Fyli, idąc na ich spotkanie, także
84 O d e i o n, gmach dla przedstawień muzycznych zbudowany przez Periklesa około r. 445 n wschodniej strony Akropolu. Być może miał Ksenofont na mySli starszy budynek, położony w połud.-wsch. części miasta.
85 M n n i c h i a, wzgórze i zatoka położone po wschodniej stronie przylądka Akte, po którego zachodniej stronie leżał Pireus.
86 Tzn. z Aten.
87Hippodamos z Miletu (Vw.), architekt z czasów Periklesa, opracował plan portn; stąd rynek nosił jego imię.
88 Świątynia bogini A r t e m i s B e n d i s, trackiej bogini księżyca. Topografia Munichii nie jest dobrze znana, ale przypuszcza się, że wymieniona świątynia leżała na szczycie wzgórza górującego o jakieś 50 m nad Placem Hippodama.

wypełnili  ulicę,   lecz   głębokość   szyku   była   nie   większa   niż   dziesięć szeregów. Za nimi jednak ustawieni byli jeszcze peltaści i lekkozbrojni, a z tyłu nadto miotający kamienie 89, których było wielu, gdyż do przybyszów przyłączyli  się  miejscowi.  Kiedy  przeciwnicy  się  już  zbliżali, Trasybulos, rozkazawszy swoim odłożyć tarcze, a sam także odłożywszy własną, resztę zaś uzbrojenia na sobie zachowując, wystąpił na wolne jeszcze między wojskami miejsce i tak przemówił: "Obywatele! Pragnę jednych z was pouczyć, innym zaś przypomnieć, że wśród idących na nas na prawym skrzydle znajdują się właśnie ci, których przed trzema dniami, zmusiwszy do ucieczki, myśmy już ścigali. Ci zaś, co na skrzydle   lewym   są   ostatni,   to   jest   owa   "trzydziestka",   która   nas,   zgoła niewinnych, grodu ojczystego pozbawiła i z domów wygnała, najdroższych zaś przyjaciół naszych uwięziła. Lecz oto zdarzyło się coś, czego nikt  z  nich  nigdy  nie  przewidywał,   o   co   jednak  myśmy   się  zawsze modlili. Wszak oto z bronią w ręku stanęliśmy przeciw nim. Bogowie zaś  za  to,  że nas  chwytano  i w  czasie  posiłku wieczornego  lub  snu, i w czasie  kupczenia  na  rynku,  innych  zaś  skazywano  na wygnanie, nie  tylko  niewinnych,   ale  nawet  w  kraju  nieobecnych,   teraz   jawnie po   naszej   stronie  z  nimi  walczą:   wszak  z   nieba   jasnego   zawieruchy śnieżne wtedy zsyłają, kiedy to nam jest korzystne, i kiedy nieliczni na licznych nacieramy, dają nam wznosić pomniki zwycięstwa. Dzisiaj zaś na  takie nas zaprowadzili miejsce,  gdzie  tamci z  powodu  stromo wznoszącej   się   drogi   nie   mogą   ponad   głowami   swoich   wojowników ani lancami nas razić, ani oszczepów rzucać, my zaś z powodu drogi zbiegającej  w  dół,  rzucając  nasze  bądź  oszczepy,  bądź  kamienie,  będziemy wielu i dosięgać, i ranić. Mógłby sobie ktoś pomyśleć, że przynajmniej   ze   stojącymi   w   pierwszym   szeregu   trzeba   będzie   walczyć w warunkach jednakowych. Jeżeli jednak wy dziś z taką, jak przystoi, ochotą   wyślecie   swe   groty,   nie   chybi   z   was   nikt,   mierząc   w   tych, którzy szczelnie tę ulicę wypełniają - i zmuszeni do ostrożności będą oni wciąż chować się za swoje tarcze, tak iż niby ślepych można ich będzie razić, gdziekolwiek zechcemy, i naporem swym na ziemię obalać. Tak więc powinniście działać, mężowie, aby każdy z was miał świadomość, że najwięcej przyczynił się do zwycięstwa.  Oni bowiem, jeśli taka będzie wola bóstwa, w dniu dzisiejszym zwrócą wam i ojczyznę, i  domy,   i  wolność,  i  honory,   i  dzieci,   kto   je   posiada,   i   małżonki. O szczęśliwi, zaiste, ci z was, którzy, zwyciężywszy,  oglądać będą ów dzień, ze wszystkich najsłodszy, lecz  szczęśliwy także  ten, kto zginie,
89 Użycie przez Ksenofonta innych terminów aniżeli normalnie używanych dla określenia lekkozbrojnych i procarzy dowodzi, że Indzie Trasybula nie tworzyli regularnych oddziałów, ale byli uzbrojeni w to, co kto miał pod ręką, kamienie czy oszczepy.

bo pomnika równie pięknego nie wzniesie sobie żaden bogacz! Skoro pora nadejdzie, ja pean90 rozpocznę, kiedy zaś boga Enyaliosa91 wezwiemy na pomoc., naówczas wszyscy, jednym duchem tchnący, za zbrodnie popełnione poweźmy pomstę na tych mężach! To powiedziawszy i zwróciwszy twarz ku wrogom, zachowywał spokój. Wieszczek92 zaś jeden kazał im nie prędzej na nich uderzać, aż spośród Ateńczyków ktoś padnie albo zostanie zraniony: "A skoro to nastąpi - zakończył on -- my poprowadzimy, zwycięstwo zaś zostanie przy was, jeśli za mną pójdziecie, mnie zaś, jak mi się zdaje, przypadnie śmierć". I nie kłamliwą wyrzekł przepowiednię, bo gdy oręż znów podjęto, wieszczek, niby wiedziony przez jakąś mojrę93, pierwszy skoczył naprzód i wpadłszy między wrogów, zginął; pogrzebano go u przeprawy przez rzekę Kefisos94. Wszyscy zaś inni zwyciężyli i ścigali uciekających aż do niziny. Z "trzydziestki" zginęli tam Kritias i Hippomachos, z dziesięciu archontów95, rządzących w Pireusie, Charmides96, syn Glaukona, z pozostałych zaś jeszcze około siedemdziesięciu. Oręż im zabrano, płaszczów zaś z żadnego obywatela nie zdjęto. Kiedy zaś to się dokonało i ciała poległych na podstawie porozumienia zaczęto wydawać, ludzie, podchodząc tłumnie, poczęli ze sobą rozmawiać. Kleokritos zaś, herold wtajemniczonych97 w Eleusis, obdarzony głosem bardzo donośnym, nakazawszy innym milczenie, sam tak przemówił: "Obywatele, dlaczego nas wypędzacie? Dlaczego chcecie wymordować? Myśmy przecież nigdy wam nic złego nie uczynili, lecz przeciwnie, razem z wami uczestniczyliśmy w uroczystościach najpiękniejszych, występowaliśmy w tych samych, co wy, korowodach, procesjach i wyprawach wojennych, często razem z wami na ziemi i morzu w obronie wspólnego dobra i wolności życie swoje narażając. Zaklinam was więc w imię bogów przodków waszych, tak po ojcu, jak i po macierzy, na więzy także krwi, powinowactwa, koleżeństwa, łączące nas ze sobą wielokrotnie, zaprzestańcie, czcząc bogów i ludzi, grzeszyć wo-
90 Pean była to początkowo pieśń błagalna skierowana do Apollona, później do innych bogów, śpiewano ją najczęściej przed bitwą.
91 Enyalios, bóg wojny.
92 Wieszczkowie od czasów homeryckich towarzyszyli armiom greckim.
93 Mojra - los, przeznaczenie; w mitologii - imię bogini przeznaczenia.
94 K e f i s o s, rzeka przecinająca długie mury i wpadająca do morza na wschód od Municbii.
95 O urzędzie 10 archontów w Pireusie nic poza tym Ksenofont nie mówi, dlatego też jego funkcje nie są znane. Wiadomo tylko z Plut. Lysand. 15, że archon-towie ci zostali ustanowieni w Pireusie równocześnie z "trzydziestu" w Atenach.
96 Charmides, wychowanek Kritiasa i wuj Platona, który jego nazwiskiem
zatytułował jeden ze swoich dialogów.
97 Herold mystów (wtajemniczonych) był jednym z czterech głównych osób, które przewodniczyły misteriom eleuzyńskim. Funkcje jego nie są dobrze znane.

bęc  ojczyzny i nie  słuchajcie  tych bezbożników  "trzydziestu",  którzy gwoli korzyści osobistych bodaj więcej uśmiercili Ateńczyków w ciągu ośmiu  miesięcy,  niż wszyscy  Peloponezyjczycy  w  ciągu  dziesięciu  lat wojny. Choć można było żyć z nami w pokoju, oni to rozpętali tę ze wszystkich najhaniebniejszą, najcięższą, najbardziej grzeszną i nienawistną bogom i ludziom wojnę. Lecz i o tym przynajmniej  powinniście wiedzieć dobrze, że nad niektórymi z tych, którzy dziś z rąk naszych zginęli, przelało się wiele łez nie tylko waszych, ale i naszych". Tak przemawiał  Kleokrilos,  zaś  pozostali  archontowie  wobec  tego,  że  towarzyszący im ludzie  słów tych słuchali, odprowadzili ich do  miasta. W   następnym   dniu   "trzydziestka",   bardzo   już   upadła   na    duchu i   osamotniona,   zasiadała   razem   w   miejscu   zwykłych   zebrań,   należący zaś do "trzech tysięcy", gdziekolwiek byli skierowani, wszędzie się  ze  sobą  waśnili.  Ci bowiem,  którzy  popełnili jakiś  gwałt  i  mieli powody do obaw, przemawiali energicznie, że nie należy podporządkowywać się ludziom z Pireusu; ci natomiast, którzy wierzyli, że nic zupełnie nie zawinili, dochodzili do wniosku przekazywanego z kolei innym, że niepotrzebne są im te wszystkie nieszczęścia: według nich nie należy   przez   dalsze   posłuszeństwo   wobec   "trzydziestu"   pozwolić   im doprowadzić  gród  do  zguby.  Ostatecznie  powzięto  uchwalę,  żeby  pozbawić   ich   władzy,   wybrać   zaś   sobie   innych.   Wybrano   więc   dziesięciu 98, po jednemu z każdej fyli, "trzydziestka" natomiast wycofała się  do  Eleusis.   Nowo   obrani,  jak  również   dowódcy  jazdy   wzięli  na siebie  troskę  o  obywateli w mieście,  pełnych niepokoju i wzajemnej nieufności. Stali obozem ci jeźdźcy w Odeionie, mając przy sobie konie   i  tarcze,  i  wobec   stanu   niepewności  dozorowali   miasto:   wieczorem z tarczami w ręku wzdłuż murów", rano na koniach po ulicach, gdyż wciąż żywili obawę, aby nie napadli na nich niektórzy z zamieszkałych w Pireusie. Ci zaś, obecnie już liczni i rozmaitego pochodzenia, wyrabiali  tarcze  z  drzewa  i wikliny 100  i  zabarwiali je  na  biało. Zanim   upłynęło   dziesięć   dni,   po   uprzednich   zapewnieniach,   że   kto po ich stronic walczyć będzie, ten, choćby był cudzoziemcem, otrzyma jednakowe przywileje podatkowe101, wystąpili z wielką ilością ciężko-i lekkozbrojnych. Mieli też jeźdźców  około  siedemdziesięciu;  ci urządzali wycieczki i zabierając z pól drwa i ziemiopłody, na noc wracali do Pireusu. Z obywateli w mieście nikt zbrojnie nie występował i tylko
98 Ten prowizoryczny rząd składał się z umiarkowanych oligarchów.
99 Ponieważ jazda nie używała tarcz, najwidoczniej jeźdźcy ci w nocy pełnili funkcje ciężkozbrojnej piechoty (hoplitów).
100 Tarcze  były  z  wikliny   z  powodu  niemożności  sporządzenia   normalnych.
101 Takie same uprawnienia podatkowe jak obywatelom nadawano zwykle zasłużonym dla państwa metojkom, w tym wypadku jednak udzielono ich również obcokrajowcom nie osiadłym od dawna w Atenach.

jeźdźcy  czasami  starali  się  poskromić  rabusiów  z  Pirensu  i  zadawać straty   zbrojnemu   ich   szykowi.  Raz   wpadli   nawet   na   pewnych   ludzi z demu Aiksone 102, którzy wyruszyli po żywność na własne pola: tych dowódca jeźdźców, Lysimachos, zamordował, choć długo błagali o życie i wielu  jeźdźców  na  to  się   oburzało.  W  odpowiedzi  na   to   i  ludzie z Pireusu, schwytawszy na polu Kallistrata, jednego z jeźdźców z fyli Leontis,   zabili   go   także.   Już   bowiem   tak   dalece   nabrali   ducha,   że próbowali nawet uderzyć na mury miasta. Może też wspomnieć należy o czynie pewnego majstra z miasta, który dowiedziawszy się, że drogą z  Lykeion103  zamierzano  podwozić  machiny   oblężnicze,  poradził,  aby wszystko bydło pociągowe woziło kamienie, ile tylko ich wóz zmieści, ludzie zaś rozrzucali je, gdzie kto chce, po drodze. A gdy się to stało, każdy  z  tych  kamieni  wiele  kłopotu  przysporzył  napastnikom.  Tymczasem,  ponieważ  słali  do   Lacedemonu  poselstwa  zarówno  "trzydziestu"  z  Eleusis, jak i należący  do  spisu  obywatele  z  miasta  i  prosili o pomoc, gdyż lud oderwał się od Lacedemończyków, Lysander, zdawszy sobie sprawę, że demokratów z Pireusu można prędko zmusić do poddania się, skoro tylko przez blokadę od lądu i morza pozbawi się ich żywności, sprawił to, że ludziom z Aten pożyczono sto dwadzieścia talentów, na komendanta zaś wojennego przysłano jego samego, a na dowódcę   na   morzu   jego brata   Libysa.   Skoro   w   ten   sposób   sprawy posunęły  się  naprzód,  sam  Lysander  udawszy   się  do  Eleusis,   począł ściągać z Peloponezu ciężkozbrojnych w dużej ilości. Dowódca zaś floty trzymał   straż  na  morzu,   aby   nie   wwożono   żadnej   żywności,   tak  iż w  niedługim czasie   mieszkańcy   Pireusu   znowu   brak   jej   odczuwali, mieszkańcy zaś Aten dzięki Lysandrowi nabrali wielkiej otuchy. Kiedy tak się rozwijały wypadki, król Pausanias, przewidując nie bez zazdrości,  że  Lysander  po   dokonaniu  tego  i   sam  się  wsławi,  i  Ateny   swą własnością uczyni, przeciągnął na swą stronę trzech eforów, wojsko 104 zaś wyprowadził  w  pole.   Szli  też za  nim  sojusznicy  wszyscy   oprócz Beotów i Koryntian105.  Ci zaś  twierdzili,  że  wyruszając  zbrojnie na Ateńczyków, klórzy przeciw pokojowi nic nie uczynili, nie pozostaliby wierni  danej   przysiędze.   A   tak   postąpili  w  gruncie   rzeczy   dlatego, iż  wiedzieli,   że   Lacedemończycy   zamierzają   uczynić   ziemię   attycką
102 Demos  (gmina)  A i k s o n e położony był na wybrzeżu na południe od Aten.
103 Wiadomość  ta  jest  zastanawiająca,  bo  Lykeion  leżało   na   wschód   od   Aten, a więc po przeciwnej stronie niż Pireus.
104 Ksenofont używa tu określenia. Jest to termin czysto spartański, oznaczający armię złożoną z samych Spartan, a nie najemników czy sprzymierzeńców peloponeskich.
108 Polityka małych państw, tj. Koryntu i Teb, obraca się przeciw Sparcie, której przewagi obawiały się. Jest to konsekwencja ich postawy zajętej w czasie rokowań w r. 404.

swoją własna i im posłuszną. Pausanias rozbił swój obóz w miejscu-zwanym Halipedonl06 koło Pireusu, zajmując prawe skrzydło, Lysander zaś ze swymi najemnikami stał na skrzydle lewym. Wysyłając posłów do demokratów w Pireusie, Pausanias wzywał ich do powrotu do własnego mienia. Kiedy jednak ci go nie słuchali, rozpoczął, aby nie ujawniać swej dla nich życzliwości, swój udany i na krzyku polegający atak na mury Pireusu - i nic tym atakiem nie osiągnąwszy, odstąpił. W następnym dniu, wziąwszy dwie mory107 wojska lacede-mońskiego, a jeźdźców ateńskich trzy fyle, dotarł aż do tak zwanego Cichego Portu108, wypatrując, w jakim miejscu port Pireus dałby się najłatwiej otoczyć wałami. Kiedy zaś przy cofaniu się stamtąd poczęli niektórzy z Pireusu napadać i szerzyć niepokoje, rozgniewany król kazał swym jeźdźcom ostro na nich natrzeć, dziesięciu zaś młodszym rocznikom piechoty109 podążać w ślad za nimi, a sam z resztą piechoty szedł za nimi. I zabili oni około trzydziestu lekkozbrojnych, resztę zaś popędzili aż do teatru w Pireusie, a właśnie wtedy zbroili się wszyscy tamtejsi peltaści i ciężkozbrojni. Także i lekkozbrojni, wybiegając, poczęli rzucać swe oszczepy i dziryty, z łuków puszczać strzały, z proc miotać kamienie. Lacedemończycy zaś, ponieważ wielu z nich odnosiło rany, srodze atakowani poczęli cofać się krok za krokiem, zwróceni twarzą do wrogów, ci zaś jeszcze bardziej nacierali. Wtedy polegli Chairon i Tibrachos, obaj polemarchowie, także Lakrates, zwycięzca olimpijski, i pozostała reszta tych Lacedemończyków, którzy są pochowani przed wrotami w dzielnicy garncarzy110. Widząc to Trasybulos i reszta ciężkozbrojnych przybiegli na pomoc i ustawili się w osiem szeregów przed miejscowością Halai111. Pausanias zaś, mocno atakowany, cofnął się o cztery - pięć stadiów na pewien pagórek i rozkazał Lacedemończykom oraz wszystkim sojusznikom przystąpić do niego. Tutaj, uformowawszy całkowicie głęboka falangę 112, powiódł ją na Ateńczyków. Ci przyjęli zrazu uderzenie wręcz,
106 H a l i p e d o n, nizina ciągnąca się na północ od Pireusu.
107 Cała armia spartańska podzielona była na sześć morai o różnej sile. w zależności od wielkości poboru.
108 Położenie  tego  Cichego   Portu   nie jest znane.
109 Młodsze roczniki - tj. od 20 do 30 roku życia. Spartanie obowiązani byli do służby wojskowej od 20 do 60 roku życia, ale roczniki powyżej 50 lat były pociągane tylko wyjątkowo, w wypadku zagrożenia samej Sparty w IV w.
110 Dzielnica garncarzy (Kerameikos) położona była w półn.-zach. części Aten, częściowo za murami. Przed kilkudziesięciu laty znaleziono tutaj grób z L3 szkieletami oraz' fragment napisu z widocznymi nazwiskami polemarchów Chairona i Tibracha, którzy padli w walce.
111 Lokalizacja H a l a i nie jest pewna, prawdopodobnie chodzi o resztę bagien solnych, ciągnących się na północ od Pireusu.
112 Normalna głębokość falangi wynosiła 8 osób.

później jednak jedni zostali wparci w trzęsawisko znajdujące się w Halai, inni uciekli - i zginęło z nich około stu pięćdziesięciu ludzi. Pausa-nias, wzniósłszy pomnik zwycięstwa,  powrócił do  obozu. Ale i potem nie żywił on do nich urazy, lecz przeciwnie, przez tajnych gońców sam pouczał   mieszkańców   Pireusu,   co   powinni   mówić   ich   posłowie   do niego i do obecnych tam eforów 113, ci zaś słuchali jego nauk. Wywoływał on także różnice zdań wśród tych, którzy byli w mieście, i doradzał im wysłanie jak najliczniejszych  posłów, którzy by  mówili, że wcale nie życzą sobie wojny z tymi, którzy są w Pireusie, lecz pragną, pogodziwszy się z nimi, żyć społem w przyjaźni z Lacedemończykami. Chętnie   przysłuchiwał   się  ich  słowom   efor  Naukleidas;  jest   bowiem u Lacedemończyków   w  zwyczaju,  że  z  królem  chadzają  na  wyprawy i dwaj eforowie. Tak też i wtedy towarzyszyli mu wyżej wymieniony i  inny  jeszcze   efor  i  obaj   podzielali  raczej   poglądy  Pausaniasa   niż Lysandra. Z lej to przyczyny eforowie ci chętnie posyłali do Lacedemonu zarówno posłów z Pireusu, mających już zawieszenie broni z Lacedemończykami, jak i ludzi prywatnych z miasta, Kefisofonta i Meleta. Kiedy zaś  ci wyruszyli do Lacedemonu,  także i ludzie z  miasta wyprawili tam posłów 114, którzy w tym sensie przemawiali, że oddają Lacedemończykom   posiadane   mury   i   samych   siebie,   aby   postąpili z nimi, jak zechcą, uważają jednak za słuszne, aby i obywatele z Pireusu, jeśli  pragną  żyć  z  Lacedemończykami w  przyjaźni,  oddali  im Pireus   i   Munichię.   Wysłuchawszy   wszystkich,   eforowie   i   tak   zwani ekkleci115  wysłali  do  Aten  piętnastu  mężów  i  nakazali  im  wspólnie z    Pausaniasem     doprowadzić     powaśnionych     do     możliwie     dobrej zgody  -  i ci   istotnie   ze   sobą   się   pogodzili   pod   tym   warunkiem, żeby obydwie strony zachowywały między sobą pokój i ażeby wszyscy, z wyjątkiem "trzydziestu", "jedenastu"  oraz  tych "dziesięciu", którzy posiadali władzę w Pireusie ll6, powrócili do własnego mienia. Na wypadek jednak, gdyby ktoś z Aten żywił jeszcze jakieś obawy, powzięto uchwałę, aby mu wolno było osiąść w Eleusis. Gdy się te (rokowania) zakończyły, Pausanias wojska  swe rozpuścił,  obywatele zaś z Pireusu, wszedłszy w uzbrojeniu na Akropol, złożyli ofiarę Atenie. Powróciwszy
113 Od czasów tryumfu eforatu nad królestwem (pocz. V w.) dwóch eforów towarzyszyło królowi udającemu się na wyprawę. Por. Ksenofont, De republ. Laced. XIII 5.
114 Ksenofont ma tu na myśli trzy tysiące obywateli wybranych przez "trzydziestu".
115 Prawdopodobnie terminem tym oddaje Ksenofont zgromadzenie ludowe spartańskie, apella.
116 Z nowszych jednak badań, opartych głównie na Arystotelesowym Ustroju polit. Aten, 39, wynika, że wspomniane przez Ksenofonta zespoły jedynie nie podlegały bezwzględnej amnestii.

stamtąd, wodzowie doprowadzili do skutku zgromadzenie ludowe. Tutaj tak Trasybulos przemówił: "Mężowie z miasta! Radzę wam samych siebie poznać, a to uczynicie najsnadniej, jeżeli zdacie sobie sprawę, z czego pyszniliście się tak bardzo, iż pokusiliście się o panowanie nad nami. Czyż jesteście sprawiedliwsi od nas? Lecz lud nasz, choć od was " jest uboższy, nigdy jeszcze dla pieniędzy żadnego z was nie skrzywdził, wy zaś, od nas wszystkich bogatsi, dla zysku wiele haniebnych popełniliście czynów. Ponieważ ze sprawiedliwością nic wspólnego nie macie, rozważcie, czy raczej nie z waszego męstwa wypadnie wam się pysznić? Kiedy jednak mógłby o tym wypaść sprawiedliwszy sąd niż w czasie minionej wojny domowej? Lecz może mi powiecie, że przewyższacie nas rozumem - wy, którzy posiadając i mury, i oręż, i pieniądze, i sojuszników z Lacedemonu zostaliście zwalczeni przez nas, którzyśmy tego nie posiadali? A może wy mniemacie, że ze swoich sojuszników możecie być dumni? Lecz jakże z tych się szczycić, którzy, podobni do ludzi, co czasem psy kąsające, ująwszy je poprzednio w żelazo, oddają pokąsanym, oddali was temu znieważonemu przez was ludowi, sami zaś odeszli i nie masz już ich wcale. Mimo to ja nie myślę, żebyście wy, mężowie117, skłonni byli naruszyć coś z tego, coście zaprzysięgli118, lecz raczej wykażecie, że jesteście obok innych xalet także bogobojni i przysięgom swym wierni". Powiedziawszy to oraz inne rzeczy podobne, a także że nie należy żyć w strachu, lecz dawnymi prawami się kierować, rozpuścił zgromadzenie. Potem, ustanowiwszy władze, rozpoczęli Ateńczycy znów życie polityczne. W roku zaś następnym119, dowiedziawszy się, że mężowie osiedli w Eleusis zbierają sobie żołnierzy najemnych, wyruszyli na nich pospolitym ruszeniem, wodzów ich, którzy przybyli w celu przeprowadzenia rozmów, stracili, pozostałych zaś przez wysłanych do nich krewnych i przyjaciół namówili do pojednania. Złożywszy przysięgę, że nie będą pamiętali doznanego zła, jeszcze i dziś żyją zgodnie i lud zostaje wierny tej przysiędze.
117 Teraz Trasybulos zwraca się do demokratów z Pireusu.
118 O przysiędze tej, o której nie wspomina Keenofont wśród ptuktów traktatu, informuje Arist. Ustrój polit. Aten, 39.
119 Za arebontatn Ksenaineta, tj. w r. 401/400.

KSIĘGA    TRZECIA
1. W ten sposób zakończyła się w Atenach wojna domowa. Następnie Kyros przez posłów wysłanych do Lacedemonu żądał, aby Lacedemończycy takimi się dla niego okazali, jakim on sam podczas ich wojny z Ateńczykami był dla Lacedemończyków, a eforowie, uznaw-szy słowa jego za słuszne, nakazali Samiosowi 1, ówczesnemu dowódcy floty, iść mu na rękę we wszystkim, czego tylko zażąda, on natomiast z całą gotowością wykonywał wszystko, o cokolwiek go prosił Kyros. Z całą bowiem swoją flotą popłynął razem z Kyrosein wzdłuż (wybrzeży Azji) aż do Kilikii2 i sprawił to, że Syennesis, władca Kilikii, nie mógł stawić oporu Kyrosowi, ruszającemu na króla. W jaki sposób Kyros zebrał swe wojsko i z nim wyruszył na brata, jak dokonała się bitwa i on sam w niej zginął i jak potem Grecy dążąc do morza uratowali się3, wszystko to opisał Temistogenes z Syrakuz4. Skoro tyllcb Tissafernes, który w czasie wojny króla z bratem wydał się królowi człowiekiem dużej wartości, wysłany został jako satrapa zarówno tych ziem, którymi już przedtem rządził, jak i tych, nad którymi panował Kyros 5, natychmiast począł się domagać, aby wszystkie
1 Ten sam nauarch nazywa się w Anabasis I 4, 2 Pitagorasem. Zdaniem Belocha (Griech. Gesch., Bd. II, Teil 2, s. 276) pełne jego nazwisko brzmiało S a m i o s, syn Pitagorasa lub Pitagoras, syn Samiosa.
2 K i l i k i a, nadmorska południowo-wschodnia część Azji Mniejszej, granicząca z Syrią. W IV w. jej władcy, noszący tytuł Syennesis, byli na wpół niezależni od Persji.
8 Kyros Młodszy poniósł klęskę w walce z wojskami swego starszego brata Artakserksesa II z przezwiskiem Długoręki w r. 401 pod Kunaksą niedaleko od Babilonu. Ksenofont dlatego wspomniał w tym miejscu krótko o tej ekspedycji, w której sam brał udział jako jeden z "10 tysięcy" Greków, ponieważ opisał ją szczegółowo w osobnym dziele, Anabasis,
4 Temistogenes z Syrakuz poza tą wzmianką nie jest znany. W związku z tym już w starożytności szerzył się pogląd oparty na relacji Plut. De gloriositate Atheniansium, 345 E, że jest to pseudonim Ksenofonta. Już w starożytności zastanawiano się też nad przyczynami tego maskowania się.
5 Prowincje Kyrosa były to: Lidia, Frygia i Kapadocja, z tych Lidia należała poprzednio do Tissafernesa.

grody jońskie okazywały mu posłuszeństwo. Te jednak, pragnąc swobody i bojąc się Tissafernesa, bo za życia Kyrosa wolały słuchać jego niż Tissafernesa - do siebie go nie wpuszczały, do Lacedemończyków zaś słały poselstwa, błagające ich jako rzeczników całej Grecji o zaopiekowanie się także i osiadłymi w Azji Grekami, aby ziemia ich nie została spustoszona, oni zaś sami zachowali swobodę. Lacedemończycy więc posłali im, jako komendanta wojennego, Tibrona, dając mu około tysiąca żołnierzy spośród wyzwoleńców lacedemońskich oraz blisko cztery tysiące innych Peloponezyjczyków. Zażądał także ów Tibron i od Ateńczyków trzystu jeźdźców 6, przy czym zapowiedział, że żołd im będzie sam wypłacać. Ci zaś przysłali ich spośród tych, którzy za rządów "trzydziestki" wiernie jej służyli, rozumiejąc, że będzie to z korzyścią dla ludu, jeśli oni właśnie opuszczą kraj i zginą. Skoro przybyli oni do Azji, Tibron ściągnął także żołnierzy ze znajdujących się na tym lądzie grodów greckich, wszystkie bowiem one posłusznie wykonywały to, co rozkazywał mąż z Lacedemonu. Tibron jednak, choć miał już to wojsko, ze względu na jazdę perską nie schodził na równinę, lecz poprzestawał na tym, że mógł, gdziekolwiek się znajdował, bronić ziemi przed pustoszeniem. Kiedy zaś połączyli się z nim i ci, którzy, wyruszywszy z Kyrosem, powrócili cało7, począł on i na równinie stawiać opór Tissafernesowi - i przyłączył 8 do grodów posiadanych także Pergamon9, za jego zgodą, oraz Teutranię i Halisarnę, będące we władaniu Eurystenesa i Proklesa, potomków Demarata10 Lacedemończyka, któremu kraina ta przypadła w podarku od króla za wspólną z nim wyprawę przeciw Grecji. Przyłączyli się też do niego bracia Gorgion i Gongylos11, z których jeden posiadał Gambreion i Palaigambreion, drugi zaś Myrinę i Gryneion: te grody były także darem króla dla Gongyla za to, że on jeden z Eretrejczyków za sympatie medyjskie został wygnany. Niektóre słabe grody Tibron zdobywał
6 Z  racji  przynależności do  Związku Peloponeskiego.
7 Reszta Greków biorących udział w odwrocie spod Kunaksy, w liczbie 6000, zaciągnęła się początkowo do służby władcy trackiego Seutesa, po czym przeszła na służbę spartańską.
8 Według Diodora (XIV 36) Tibron dokonał poważniejszych czynów, aniżeli to można przypuszczać na podstawie relacji Ksenofonta, który najwidoczniej kierował się w stosunku do Tibrona osobistym uprzedzeniem.
9 Pergamon jako też poniżej wymienione miasta leżały w Eolidzie, półn.-zach. części Azji Mniejszej, przy ujściu rzek Hermos i Kaikos do M. Egejskiego.
10 Demaratos był to król spartański z rodu Eurypontydów, którego oskarżył Kleomenes I o pochodzenie z nieprawego łoża, tak że musiał opuścić Spartę i udał się do Persji.
11 Gongylos z Eretrii na Eubei występuje w źródłach jako uczestnik zamysłów regenta spartańskiego Pansaniasa, zwycięzcy spod Platejów, którego oskarżano o knowania z Persami.

szturmem, natomiast Larissę12, zwaną Egipską, gdy mu się poddać nie chciała, począł oblegać, zaległszy obozem dokoła. Nie mogąc jej zdobyć inaczej, począł ryć jamę studzienną oraz podkop 13, aby wodę od miasta odprowadzić. Kiedy podczas częstych zza murów wycieczek wrzucano do jamy drzewa i kamienie, Tibron, ze swej strony uczyniwszy sobie z drzewa niby skorupę żółwią14, ustawił ją tuż przy jamie, lecz i tę skorupę Larissejczycy w czasie nocnej wycieczki zdołali spalić. Kiedy zdawało się, że już nic nie wskóra, eforowie przez gońca rozkazali mu porzucić Larissę i wyruszyć na Karię. Gdy zaś. dążąc do Karii, znajdował się już w Efezie, przybył do wojska, aby objąć nad nim dowództwo, Derkylidas15 mający opinię męża pełnego wynalazczości, którego nazywano za to Syzyfem16. Tibron więc powrócił do ojczyzny i za karę poszedł na wygnanie. Derkylidas zaś. objąwszy nad wojskiem władzę i dowiedziawszy się, że Tissafernes i Farnabazos podejrzewają się nawzajem, porozumiał się z Tissafernesem i poprowadził swe wojsko na ziemię Farnabaza: wolał on bowiem wojować z jednym, niż z dwoma jednocześnie. Derkylidas był już przedtem wrogiem Farnabaza; będąc bowiem za dowództwa nad flotą Lysandra komendantem w Abydos17, został na skutek oskarżenia Farnabaza wystawiony publicznie z tarczą w ręku, co w oczach poważnych Lacedemończyków jako kara za brak dyscypliny wojskowej uchodzi za hańbę. Dlatego też Derkylidas skłonny był iść na Farnabaza i tak dalece w zarządzeniach swoich począł od razu różnić się od Tibrona, że nie wyrządziwszy żadnej szkody sojusznikom przeprowadził swe wojska przez zaprzyjaźniony kraj aż do Farnabazowej Eolidy 18. Eolida ta należała, co prawda, do Farnabaza, lecz do końca swego życia zarządzał tą ziemią Zenis Dardańczyk19. Kiedy zaś ten
12Larissa Egipska, miasto w Eolidzie, nazwane tak rzekomo z powodu osiedlenia tam przez Kyrosa Starszego weteranów egipskiego pochodzenia.
13 Prawdopodobnie celem kopania tej studni i prowadzącego z niej korytarza podziemnego było przecięcie podziemnego wodociągu i odprowadzenie z niego wody.
14 Jakby szopę z drzewa, podsuwaną na okrąglakach i osłaniającą taran.
             15 Derkylidas  przybył  do  Azji  Mniejszej  w jesieni  399  r.          
        16 S y z y f,  bohater  koryncki  sławiony  przez  Homera  jako  wzór  sprytu  i  przebiegłości.
17 Według Tucyd. VIII 62, l Abydos poddało się Derkylidasowi i Farnabazowi. Najwidoczniej więc Derkylidas był harmostą spartańskim pod zwierzchnictwem perskim.
18 E o l i d a nie była satrapią, bo tą nazwą określano wielkie jednostki administracyjne, tylko krajem będącym częścią satrapii Frygii Nadmorskiej, prowincji Farnabaza.
19 Charakterystyczną cechą rządów perskich, zwłaszcza na terenie Azji Mniejszej, było pozostawienie władzy w rękach drobnych władców miejscowych, zwanych z grecka dynastami.

zmarł z choroby, Farnabazos zaś gotów by! ziemię tę powierzyć komuś innemu, małżonka Zenisa, Mania20, także Dardanka, przygotowała całą wyprawę i zabrawszy takie dary, aby i samego Farnabaza, i kobiety jego obdarować oraz tym ludziom, którzy najwięcej u niego znaczyli, dogodzić, wyruszyła w drogę. Przybywszy zaś, tak doń przemówiła: "Farnabazie! Mąż mój i pod innymi względami był ci przyjacielem, i zwłaszcza daniny spłacał tak dobrze, żeś go i chwalił, i szanował. Jeżeli więc ja od niego wcale nie gorzej będę ci służyła, to jaka jest konieczność ustanawiania innego zarządcy? Wszak jeśli ci w czym nie dogodzę, w twojej z pewnością będzie mocy odjąć mi władzę, innemu, zaś oddać". Usłyszawszy to, Farnabazos uznał, że kobieta ta godna jest być zarządcą. Mania zaś, zostawszy panią kraju, daniny wcale nie gorzej od męża oddawała, a ponadto, ilekroć do Far-aabaza przybywała, dary mu przywoziła, ilekroć zaś on do tej ziemi zjeżdżał, przyjmowała go o wiele okazalej od wszystkich podległych mu zarządców. Grody przez siebie zajęte zachowywała dla niego, z opornych zaś miast nadmorskich przyłączyła jeszcze Larissę, Hamak-sitos i Kolonai21, każąc na mury uderzyć najemnemu wojsku greckiemu 22. Sama zaś, obserwując je z rydwanu, ilekroć kogoś pochwaliła, dawała mu dary szczodre, tak iż w sposób najwspanialszy wojsko to wyposażyła. Nadto towarzyszyła Farnabazowi w wyprawach wojennych, ilekroć wkraczał on do kraju Myzów albo Pizydów23, aby ich ukarać za pustoszenie ziemi królewskiej. W nagrodę za to Farnabazos cenił ją wysoko i od czasu do czasu powoływał do swojej rady. Kiedy liczyła już lat więcej niż czterdzieści, Meidias, mąż jej córki, zbuntowany został przez niektórych mówiących, że hańbą jest, iż rządzi niewiasta, gdy on jest tylko prostym człowiekiem. Ona wystrzegając się innych, jak to w położeniu tyrana jest wskazane, jemu ufała i podejmowała go serdecznie, jako swego zięcia. Mimo to on, przyszedłszy do niej, zadusił ją podobno, syna zaś jej, młodzieńca pięknego i lat coś siedemnaście liczącego, zabił. To uczyniwszy, zagarnął warowne jej grody, Skepsis i Gergis, gdzie przeważnie przechowywane były skarby Manii. Pozostałe grody nie wpuszczały Meidiasa, żołnierze zaś stojący tam
20 Być może sprawowanie rządów przez kobiety, dość częste w tym czasie na obszarze Azji Mniejszej, było pozostałością silnie tutaj rozwiniętego matriarchatu.
21Larissa, Hamaksitos, Kolonai i inne osady wymienione poniżej leżały w Troadzie.
22 W tym czasie zarówno w służbie dynastów, jak i satrapów perskich pojawiają się oddziały najemników greckich, objaw narastających trudności gospodarczych i politycznych w Grecji, jak również upadku militarnego państwa perskiego.
23 Pizydowie, plemię zamieszkujące środkową część Azji Mniejszej. Z tego miejsca wynika, że Farnabazos po klęsce Kyrosa Młodszego otrzymał w zarząd również i satrapię Wielkiej Frygii, graniczącej z terytorium Pizydów.

załogą strzegli ich dla Farnabaza. Następnie Meidias, posławszy Farna-bazowi  dary,  prosił,  by  mógł  tak  tą  krainą  władać,  jak  poprzednio Mania. Ten odpowiedział, aby zachował je aż do czasu, kiedy on przybędzie i osobiście zagarnie jego dary wraz  z nim samym:  "Nie  chcę żyć - mówił - jeśli nie wezmę  pomsty za Manię". W tym właśnie czasie przybył Derkylidas i od razu w jednym dniu zajął za ich zgodą grody   nadmorskie   Larissę,   Hamaksitos   i   Kolonai.   Posyłając   także posłów do  grodów eolskich,  zażądał,  by i one  również wybrały  swobodę i wpuściły go do swych murów oraz stały się jego sojusznikami. Obywatele Neandrii, Ilionu i Kokylisu usłuchali go. Stojący tu bowiem załogą Grecy, odkąd Mania żyć przestała, niezbyt łagodnie obchodzili się z nimi. Meidias jednak w Kebren,  grodzie wielce warownym, posiadając własną załogę i będąc przekonany, że jeżeli gród ten dla Farnabaza  zachowa24,  może  być  przezeń  uszanowany,  nie  wpuszczał  do siebie   Derkylidasa.   Ten   rozgniewany,   gotował   się   już   do   szturmu. Kiedy jednak w pierwszym  dniu święte ofiary nie wypadały  mu pomyślnie, ponowił  je  w  następnym;  kiedy  i  te  nie  były  dlań  dobrze wróżące, składał je także w trzecim dniu i aż do dnia czwartego, choć z niepokojem  w  duszy,  nie  ustawał  w  ofiarach25:   spieszno  mu  było owładnąć całą Eolidą, zanim Farnabazos nadąży z pomocą. Go prawda, Atenadas z Sikyonu, dowódca oddziału, sądząc, że Derkylidas postępuje niemądrze, czas próżno tracąc, i uważając, że sam potrafi Kebreńczyków pozbawić  wody, natarł  z własnym  oddziałem  i usiłował  zasypać źródło.   Lecz   ci,   wypadłszy   z   miasta,   jego   samego   poranili,   dwóch ludzi mu zabili, pozostałych zaś  razami i pociskami  odpędzili.  Kiedy Derkylidas  już  się   martwił,   sadząc,  że   zabraknie  wojsku   odwagi  do szturmu,   z   twierdzy   wyszli   posłowie   od   Greków   z   oświadczeniem, że to,  co  czyni  ich  wódz,  nie  podoba  się  żołnierzom  i  że  wolą  oni raczej współżyć z Grekami, niż z barbarzyńcami. Mówili jeszcze o tym, gdy przybył także od ich wodza goniec z wieścią, że wszystko, co oni przedstawiali, i jemu samemu też się podoba. Derkylidas więc, otrzymawszy w końcu także z ofiar wróżbę pomyślną, natychmiast jak stał, chwycił za oręż i poprowadził żołnierzy ku wrotom. Grecy zaś, otwarłszy je, puścili ich do środka. Postawiwszy i tu swoich żołnierzy, wyruszył Derkylidas natychmiast na Skepsis i Gergis. Meidias tymczasem,  oczekując  Farnabaza   i   bojąc   się   swych   obywateli,   posłał   Derkylidasowi wiadomość, że chętnie wszcząłby z nim rozmowy, gdyby otrzymał odeń
24 Powyższy opis dowodzi, że Farnabazos przy pomocy najemników greckich zdołał od r. 404 zdobyć dla siebie kilka osad należących uprzednio do Związku Ateńskiego.
25 Powtarzanie ofiar aż do uzyskania pomyślnych wróżb było niewątpliwie przejawem formalistycznego traktowania tradycyjnych obrzędów religijnych.

zakładników. Ten, wysławszy mu od każdego ze sprzymierzonych grodów po jednym mężu, polecił mu wybrać sobie z nich ile i jakich zechce. Meidias, wybrawszy dziesięciu, wyszedł z miasta i spotkawszy Derkylidasa począł wypytywać, na jakich warunkach mógłby zostać jego sojusznikiem. Ten odpowiedział mu na to, że na warunkach pozostawienia obywatelom swobody i niezależności 26 - i rozmawiając o tym szedł z nim razem w kierunku Skepsis. Meidias zaś, zrozumiawszy, że na przekór obywatelom nie może mu stawiać przeszkód, pozwolił mu wejść do miasta. Derkylidas, złożywszy na Akropolu Skepsijczyków ofiarę Atenie 27, usunął z miasta załogę Meidiasa. Oddawszy je obywatelom i wezwawszy ich, aby rządzili się tak, jak swobodnym Grekom rządzić się należy, opuścił ich, prowadząc wojsko ku Gergis. Odprowadzali go tam liczni Skepsijczycy, pełni szacunku dla niego i radości z powodu tego, co się stało. A Meidias, idąc obok niego, począł go prosić o oddanie mu grodu Gergityjczyków. Derkylidas odpowiedział mu na to, że nie będzie pozbawiony tego, co mu się słusznie należy. Tak rozmawiając, szedł ku wrotom razem z Meidiasem, wojsko zaś, idąc dwójkami, towarzyszyło mu w szyku pokojowym, a choć wieże były bardzo wysokie, straże, widząc razem z nim Meidiasa, nie rzucały pocisków. Wtedy Derkylidas przemówił: "Rozkaż, Meidiasie, otworzyć wrota, abyś mógł mnie wprowadzić i abym razem z tobą mógł wejść do świątyni i tam złożyć ofiarę Atenie". Meidias wahał się otworzyć wrota, bojąc się jednak natychmiastowego uwięzienia, dał w końcu rozkaz otwarcia ich. Ten zaś, wszedłszy i mając znów przy sobie Meidiasa, wyruszył na Akropol i kazał innym żołnierzom zdjęte z siebie uzbrojenia składać dokoła murów, sam zaś ze swoimi żołnierzami złożył ofiary Atenie. Po dokonaniu tego wezwał on także straż przyboczną Meidiasa do złożenia swego oręża przed frontem własnego wojska, jakoby dla otrzymania żołdu, gdyż Meidiasowi rzekomo nic już nie groziło strasznego. Meidias, nie wiedząc zaiste, co czynić, rzekł: "Ja więc odejdę, aby przygotować należną ci, jako gościowi, ucztę". Ten zaś mu odparł: "W żadnym razie, bo wstyd by mi było po złożeniu ofiary być goszczonym przez ciebie, nie zaś ciebie ugościć. Pozostań więc u mnie, a zanim ucztę nam przygotują, ja i ty rozważymy między sobą i wykonamy to, co okaże się słuszne". Kiedy obaj usiedli, począł pytać go Derkylidas: "Powiedz mi, Meidiasie, czy to ojciec twój zostawił cię władcą tego domu?" "Tak jest" - odparł. "Ile więc otrzymałeś domów, ile gospodarstw ziemskich, ile pastwisk?" Gdy ten począł opisywać, "Derkylidasie! - zawołali obecni Skepsijczycy -
          26 Były to terminy, którymi określało się suwerenność greckiej polis.
      27 Przez   złożenie   ofiary   bogini   Atenie,   prawdopodobnie   bóstwu   opiekuńczemu miasta, stawał się Derkylidas jego panem.

okłamuje cię ten człowiek". "A wy nie czepiajcie się zbytnio drobnostek" - rzekł im na to Derkylidas. Kiedy dziedzictwo ojcowskie zostało już obliczone, "powiedz mi - rzekł do Meidiasa - czyją własnością była Mania?" Wszyscy poświadczyli, że - Farnabaza. "Więc jest ona pono własnością moją, ponieważ ja jestem zwycięzcą, Farnabazos zaś jest moim wrogiem. Niechże więc ktoś prowadzi mnie tam, gdzie leży mienie Manii i Farnabaza" - rozkazał. Kiedy inni wiedli go do domu Manii, który zagarnął był Meidias, towarzyszył mu i ten ostatni. Wszedłszy do domu Derkylidas począł zwoływać zarządców. Rozkazawszy zaś pachołkom ująć ich, zapowiedział, że zostaną natychmiast straceni, jeżeli się ujawni, że z mienia Manii coś ukradli. Ci zaś potem udzielali mu wskazówek. Obejrzawszy wszystko, Derkylidas drzwi zamknął, opieczętował i postawił strażników. Po wyjściu, zastawszy u drzwi dowódców pułków i pomniejszych oddziałów, przemówił do nich "Mężowie! Zdobyłem dla wojska niemal roczny żołd 28 dla ośmiu tysięcy ludzi29; jeżeli zaś coś jeszcze zdobędę, i to także dostanie się wam". Tak powiedział, wiedząc, że wysłuchawszy go, będą o wiele bardziej posłuszni i do usług gotowi. Na zapytanie zaś Meidiasa: "A gdzie ja mam mieszkać, Derkylidasie?" - odpowiedział mu: "Tam, Meidiasie, gdzie sprawiedliwość każe ci mieszkać - w ojczyźnie twej, Skepsis, i w domu twego ojca".
2. Derkylidas zatem, dokonawszy tego i zdobywszy w przeciągu ośmiu dni grodów dziewięć, zastanawiał się, jakby to zimując w kraju zaprzyjaźnionym nie stać się, jak Tibron, ciężarem dla sojuszników i jak zrobić, żeby Farnabazos lekceważąc jego konnicę, nie pustoszył grodów greckich. Posłał więc doń i zapytał, czy chce on mieć wojnę czy pokój? Farnabazos, zrozumiawszy, że Eolida stanowi warownię wymierzoną przeciw jego własnej Frygii, wybrał pokój. Kiedy to się stało, Derkylidas wyruszył do ziemi Traków Bityńskich i tam począł zimować. Farnabazos zaś nie bardzo się na to obruszał, bo Bitynowie często z nim wojowali. Derkylidas zatem bezpiecznie grabił na wszelkie sposoby ziemię bityńską i miał zawsze obfitość żywności30. Lecz kiedy
28 To oświadczenie Derkylidasa rzuca znamienne światło na stan finansów spartańskich. Jedynie dzięki łupom zdobytym na bogatych miastach i dynastach mało-azjatyckich mogła Sparta opłacać żołnierzy. Wobec bowiem Braku rozwiniętego systemu pieniężnego (żelazo jako pieniądz) i systemu podatkowego nie mogła ona podołać wymogom długotrwałej wojny.
29 Siły, jakimi rozporządzał Derkylidas, były znacznie większe, wynosiły bowiem około 12 000 ludzi. Należy więc przypuszczać, że część wojsk stała załogą w zdobytych miastach greckich, które im płaciły żołd.
30 Zdobywanie żywności na wrogu, co już coraz częściej praktykowali Grecy nawet w stosunku do Greków, było powszechnym rysem ówczesnej gospodarki.

przybyło doń od Seutesa31, króla  Odry sów, w roli sojuszników około dwustu jeźdźców i trzystu peltastów, ci, założywszy sobie osobny obóz i  odgrodziwszy  się   od  wojska   greckiego   dokoła  na   przestrzeni  dwudziestu stadiów częstokołem, wyprosili sobie u Derkylidasa strażników tego obozu, sami zaś wychodzili na rabunek i brali wiele jeńców i pieniędzy. Kiedy obóz icb był już pełen jeńców, Bitynowie, dowiedziawszy się, ilu Odrysów wyszło i ilu pozostało strażników greckich, oraz zebrawszy   znaczną   ilość   peltastów   i   jeźdźców,   napadli   o   świcie   na ciężkozbrojnych, których było około dwustu. Kiedy już byli blisko, poczęli   miotać   bądź   ciężkie,   bądź   lekkie   oszczepy,   tamci   zaś   ranieni i zabijani, nie mogąc nic napastnikom uczynić, jako że byli zamknięci w ogrodzeniu wysokości wzrostu człowieka, rozerwali w końcu częstokół i rzucili się na wrogów. Gdziekolwiek jednak wypadali, tamci cofali się  i  bez  trudu  uciekali,  jak  zwykle  pellaści  przed   ciężkozbrojnymi, lecz (ciężkozbrojni) zewsząd zasypywani pociskami, za każdą wycieczką walili się gęsto na ziemię. W końcu, niby bydło  zamknięte w oborze, zostali  pociskami  wybici.  Uratowało   się  jednak  około   piętnastu,   którzy dotarli do  obozu Greków.  Zorientowawszy się  bowiem w  sytuacji przedarli  się   przebojem,  nie  ścigani  przez  Bitynów.   Po   szybkim  dokonaniu   tego   czynu,   Bitynowie,   wyciąwszy   jeszcze   strażników   pilnujących  namiotów  Odrysów,  odeszli  zabierając  wszystkich  jeńców,   tak iż Grecy, choć spieszyli na pomoc, dowiedziawszy się o tym, co zaszło, w obozie nie znaleźli już nic oprócz nagich trupów. Kiedy zaś powrócili Odrysowie, pochowali ciała swoich, wypili ku ich czci wiele wina 32 oraz   wyprawili   wyścigi   konne33;   odtąd   mając   wspólny   obóz   razem z Grekami, grabili i ogniem pustoszyli ziemię Bitynów. Z  nadejściem wiosny Derkylidas, wyruszywszy z kraju Bitynów, dotarł do Lampsakos. Gdy się tu znajdował, przybyli od władz ojczystych Arakos 34, Naubates i   Antistenes.   Przybyli   oni   po   to,   by   zobaczyć,   jak   stoją   wszystkie sprawy w Azji,  by powiedzieć Derkylidasowi,  żeby pozostał  i władzę zatrzymał   również   w   następnym   roku.   Eforowie   nakazali   im   także zwołać żołnierzy i obwieścić, że za to, co czynili oni poprzednio, udzielają im nagany, za to zaś, że obecnie karygodnego nic nie czynili, po-
31 S e u t e s był naczelnikiem jednego z plemion Odrysów. mieszkających nad rzeką Hebron (dziś. Marica).
32 Trakowie pili wino nie zmieszane z wodą - tak jak to czynili Grecy, którzy też z tego powodu, podobnie jak i Macedończyków, uważali ich za barbarzyńców.
33 Urządzanie wszelkiego rodzaju zawodów i zapasów z okazji pogrzebów było w starożytności szeroko rozpowszechnione.
34 Z członków tej komisji Arakos wymieniony był już poprzednio (II l, 7) jako nauarch w 406/5 r., Antistenes działał w Azji Mniejszej w 412 r. (Tucyd. VIII 39, 2; 61, 2), Naubates nie jest znany.

chwalają ich; co do przyszłości kazali im zapowiedzieć, że jeżeli okażą się winni,  to  nie będą im  dłużej  pobłażać;  jeśli zaś  dla  sojuszników będą  sprawiedliwi, zasłużą  sobie  na  pochwałę.  Kiedy     wobec  zwołanych żołnierzy to mówili, dowódca byłych żołnierzy Kyrosa35 tak im odpowiedział:  "Lacedemończycy!  My jesteśmy  ci sami dziś,  co  przed rokiem,  lecz  wódz  bywa  jeden  dziś,  inny  poprzednio,  przyczynę  zaś tego, że  dziś już nie błądzimy, lecz błądziliśmy poprzednio, wy sami jesteście zdolni rozpoznać". Kiedy zaś pod jednym namiotem zamiesz-kiwali posłowie z ojczyzny i Derkylidas, jeden z otoczenia Araka przypomniał, że pozostawili oni w Lacedemonie posłów z grodów chersoneskich.   Ci  mieli   opowiadać,   że   mieszkańcy   tych   grodów  nie   mogą już obecnie ziemi tam uprawiać,  gdyż Trakowie  grabią  ich na  różne sposoby36. Gdyby jednak przeprowadzić mur od morza do morza, to i oni sami otrzymaliby wiele ziemi żyznej do uprawy, i każdy z Lacedemończyków, który by tego chciał, tak iż nie byłoby, według słów ich, dziwne,  gdyby ktoś z Lacedemończyków wysłany  został przez  władze z siłą zbrojną  dla  dokonania  tego  dzieła.  Derkylidas,  gdy to  słyszał, nie powiedział im, jakie powziął postanowienie, lecz z Efezu odesłał ich przez grody greckie,  ciesząc się, że mieli  oni ujrzeć  te  grody  żyjące w błogim spokoju. Ci więc tam wyruszyli, Derkylidas zaś, postanowiwszy   pozostać,    ponownie    przez    wysłańców   zapytał   Farnabaza,    czy w  ciągu  zimy  chce   on  mieć  pokój.  Kiedy  Farnabazos  i   tym  razem wybrał   zawieszenie   broni,   Derkylidas.,   zostawiwszy   grody   zaprzyjaźnione w spokoju 37, przeprawił się ze swym wojskiem przez Hellespont do Europy  i  przyjęty  gościnnie  przez  Seutesa38  przybył   do   Chersonezu. Gdy się zaś dowiedział, że posiada on jedenaście czy dwanaście grodów oraz ziemię bardzo żyzną i wszystkie płody rodzącą, lecz przez Traków   pustoszoną,   jak   to   już   mówiono,   i   zmierzywszy   przesmyk, stwierdził,  że   szerokość  jego  wynosi   trzydzieści  siedem   stadiów,  nie zwlekając,   po   złożeniu   ofiar,   rozpoczął   budowę   muru,   rozdzieliwszy między żołnierzy przestrzeń na części. Nadto, obiecawszy dać nagrodę
35 Tzn. sam Ksenofont, który dowodzi! resztą najemników greckich Kyrosa w czasie ich końcowego marszu i następnie sprawował nad nimi komendę aż do r. 394.
36 Mieszkańcy Chersonezn jeszcze w VI w. zwrócili się do Aten z prośbą o pomoc przeciw inpieskiemn plemieniu trackiemu Dolonków. Za sprawą Pizystrata udał się tam Miltiadcs Starszy - stryj zwycięzcy spod Maratonu - który już wtedy zbudował mur poprzez półwysep.
37 Najprawdopodobniej chodzi tu o miasta greckie, jak Abydos, Kalchedon czy Kyzikos, które obroniły swą niezależność przed Farnabazein.
38 Z tego miejsca wynika, że Derkylidas wylądował nad Propontydą i maszerował najpierw przez kraj zaprzyjaźnionych Traków Seutesa, zanim udał się na Chersonez.

tym, którzy pierwsi swą część zbudują, a pozostałym tyle, na ile zasłużą, jeszcze przed jesienią zakończył budowę muru, zaczętą o wiośnie. I uczynił tak, że wewnątrz tego muru znalazło się jedenaście miast, wiele portów, wiele ziemi dla posiewu zbóż i sadzenia drzew owocowych, wiele wreszcie pięknych pastwisk dla wszelkiego bydła. To uczyniwszy, przeprawił się na powrót do Azji. Nadzorując te grody, widział, że wszędzie piękny jest porządek z wyjątkiem obronnego grodu Atarneus39. Ten opanowali wygnańcy z Chios40 i wziąwszy go sobie za podstawę operacyjną, grabiąc i łupiąc Jonie na wszelkie sposoby, żyli z grabieży. Wiedząc dobrze, że mają u siebie wielkie zapasy, rozłożył się dokoła obozem i rozpoczął oblężenie, lecz po ośmiu dopiero miesiącach zajął miasto, mianował naczelnikiem jego Drakonta z Pelleny i urządziwszy w tym grodzie obfity skład prowiantu, aby służył mu schronieniem, ilekroć tu przybędzie, odpłynął do Efezu, który od Sardes oddalony jest o trzy dni drogi41. Aż do tego czasu Tissafernes i Derkylidas oraz znajdujący się tu Grecy i barbarzyńcy żyli ze sobą w zgodzie. Lecz przybywający z grodów jońskich do Lacedemonu posłowie donieśli, że jest w mocy Tissafernesa, o ile tylko zechce, dać grodom greckim samodzielność; gdyby więc Karia, gdzie jest siedziba Tissafernesa, doznała jakiej klęski, to on bardzo rychło, jak zapewniali, uznałby za słuszne zgodzić się na ich niezależność. Wysłuchawszy posłów, eforowie przysłali Derkylidasowi rozkaz, aby wyruszył z wojskiem na Karię, Faraksowi zaś, dowódcy floty - aby płynął tam także wzdłuż brzegów ze swymi okrętami. I ci tak właśnie uczynili. A w tym czasie zdarzyło się, że nawet Farnabazos przybył do Tissafernesa, gdyż ten mianowany był naczelnym wodzem wszystkich sił perskich 42, i sam wyraził swą gotowość, by wojować wspólnie z nim i wspólnie wypierać Greków z ziemi królewskiej. Skądinąd zazdrościł on Tissafernesowi naczelnego dowództwa i wielce bolał, że go pozbawiono Eolidy. Ten, wysłuchawszy go, rzekł: "Przede wszystkim przepraw się razem ze mną do Karii, a o tych rzeczach będziemy radzić następnie". Kiedy zaś obaj już się tam znajdowali, postanowili zostawić w miejscach umocnionych dostatecznie wielkie załogi i powrócić znów do Jonii. Lecz kiedy Derkylidas usłyszał, że ci dwaj ponownie przeprawili się
39 A t a r n e u s,   miasto   na   wybrzeżu   zachodnim   Azji   Mniejszej   naprzeciw   wyspy Lesbos.
40 Byli to demokraci, których wygnał najpierw w 409 r. Kratesippidas, a w 405 Lysander.
41 Miejsce   to   uchodzi   za   zepsute,   zamiast   Sardes   proponuje   się   Atarneus,   by zachować związek logiczny.
42 Prawdopodobnie   Tissafernes   pełnit   tę   samą   funkcję,   jaką   poprzednio   piastował Kyros  Młodszy.

przez rzekę Meander43, zawiadomiwszy Faraksa  o swych obawach, że Tissafernes   i   Farnahazos   w   wypadach   swych   będą   pustoszyć   porzuconą  bez   obrony  ziemię,   sam  także   się  tam  przeprawił.   Kiedy  więc posuwali się naprzód w szyku wcale nie bojowym, gdyż wrogowie rzekomo   wyprzedzili   ich,   udając   się   w   kierunku   ziemi   efeskiej,   nagle spostrzegli po stronie przeciwnej zwiadowców, stojących na kurhanach. W odpowiedzi na to sami wystawili swoich na kurhanach i wieżach44 znajdujących  się  w  ich  zasięgu  i dojrzeli  tam  właśnie,  kędy  wiodła ich droga, Karyjczyków z białymi tarczami, wojsko perskie, jakie przypadkiem tam było, oraz greckie, które każdy (z satrapów) miał ze sobą, wreszcie  wielką  ilość  jazdy - na  prawym  skrzydle  Tissafernesa,  na lewym Farnabaza. Kiedy o tym dowiedział się Derkylidas, rozkazał natychmiast    taksiarchom    i    pomniejszym    dowódcom    ustawić    ciężkozbrojnych po ośmiu w rząd, peltastom zaś stanąć z obu stron z kraju, także i jeźdźcom, ilu i jakich wtedy posiadał; sam zaś począł składać ofiary. Wojsko z Peloponezu zachowywało spokój i przygotowywało się do  bliskiej   bitwy;   natomiast   z   szeregów   przybyłych   z   miast   Priene i Achilleion,  a  także  z  wysp  i miast jońskich,  jedni poczęli uciekać, w  zbożu   zostawiając   uzbrojenie,   bo   wysoko   rosło   ono   na   równinie Meandru, inni zaś pozostawali jeszcze, lecz jasne było, że nie wytrwają do końca. O Farnabazie wiadomo było, że kazał zacząć bitwę, Tissafernes zaś przeciwnie, uwzględniając  to, że wojsko  Kyrosa walczyło  już z Persami, i sądząc, że wszyscy Grecy są do nich podobni, bitwy nie chciał45. Posławszy   więc   do   Derkylidasa   posłów,   oświadczył   mu,   że pragnie wszcząć z nim rozmowę, ten zaś, ze swego otoczenia wybrawszy najpiękniejszych z wyglądu jeźdźców i pieszych, podjechał do gońców i tak przemówił: "Przygotowałem się, jak widzicie, do bitwy, ponieważ jednak on pragnie wszczęcia rozmów, i ja się nie sprzeciwiam. Jeżeli jednak trzeba to uczynić, należy wydać i otrzymać zakładników oraz   rękojmie".   Kiedy   zostało   to   przyjęte   i   wykonane,   oba   wojska odeszły: perskie do Tralleis w Karii, greckie zaś - do  Leukofrys46, gdzie była  świątynia  Artemidy,  bardzo  czczona,   oraz  jezioro,  mające stadium w obwodzie, o dnie piaszczystym, zawsze dostarczające wody
43 Meander, rzeka wpadająca do M. Egejskiego na północ od Miletu, o charakterystycznym, pełnym zakrętów (meandrowatym) biegu.
44 Prawdopodobnie chodzi o wieże strażnicze, jakich było wiele w różnych stronach Azji Mniejszej.
45 Stosunki wzajemne satrapów, zwłaszcza w zachodniej części państwa perskiego, układały się coraz bardziej niepomyślnie i doprowadziły w końcu do wielkiego powstania satrapów, które wstrząsnęło Persją w latach sześćdziesiątych IV wieku.
46 Leukofrys była to najprawdopodobniej inna nazwa miasta Magnezji, założonego przez Tibrona w r. 397 właśnie w tej okolicy.

gorącej i nadającej się do picia. To się dokonało w tym samym dniu. W następnym przybyli wodzowie na umówione miejsce i postanowili uzgodnić, na jakich warunkach mogliby zawrzeć pokój. Derkylidas więc oznajmił, że pod warunkiem, iż król zostawi grodom greckim samodzielność, Tissafernes zaś i Farnabazos oświadczyli, że pod warunkiem, iż wojsko greckie wyjdzie z ich ziemi, komendanci zaś lacedemońscy - z grodów". To powiedziawszy, zawarli między sobą zawieszenie broni na czas, aż słowa Derkylidasa będą zakomunikowane władzom lacedemońskim, słowa zaś Tissafernesa - królowi perskiemu.
Kiedy działo się to za rządów Derkylidasa w Azji47, w tym samym czasie Lacedemończycy oburzali się na Elejczyków48, od dawna gniewając się na nich tak za to, że zawarli przeciw nim sojusz z Atenami 49, Argos i Mantineą, jak i za to, że pod pozorem ciążącej na nich kary pieniężnej50 nie dopuszczali ich do zawodów konnych i gimnicznych, ale i to Elejczykom nie wystarczało, lecz kiedy Lichas oddał Tebańczykom rydwan, bo ich ogłoszono zwycięzcami, i wyszedł, aby uwieńczyć woźnicę, to Elejczycy smagając biczami wygnali starca precz. Wreszcie, kiedy Agis51 wysłany został dla złożenia ofiary Zeusowi i otrzymania wróżby, Elejczycy sprzeciwili się modłom jego o zwycięstwo w wojnie, twierdząc, że od dawnych już lat nie jest u nich zwyczajem, aby Grecy zapytywali tu o zwycięstwo w wojnie z Grekami. Toteż król odszedł nie złożywszy ofiar. Z tych wszystkich powodów żywiąc urazę, eforowie wraz ze zgromadzeniem ludowym powzięli uchwałę, że należy zmusić ich do umiarkowania. Wyprawiwszy więc do Elidy posłów, donieśli Elejczykom, że władze lacedemońskie uznały za słuszne, aby oni przywrócili sąsiednim grodom samodzielność 52. Kiedy zaś Elejczycy odpowiedzieli, że tego nie uczynią, gdyż posiedli je jako zdobycz wojenną, eforowie ogłosili przeciw nim wyprawę wojenną. Wiodąc swe wojsko przez Achaję, Agis po przekro-
47 Tj. w r. 400.
48 Elejczycy  zamieszkiwali  zachodnią  część  Peloponezu.
49 Przymierze to, zawarte w r. 420, tuż po zakończeniu działań wojennych pierwszej fazy wojny peloponeskiej w r. 421, doprowadziło do zbrojnego starcia między Sparta a sojusznikami pod Mantineą w r. 418, zakończonego sukcesem Spartan.
50 Elejczycy mianowicie skazali Spartan na karę pieniężną w wysokości 2000 min za to, że w czasie pokoju olimpijskiego (w czasie trwania igrzysk olimpijskich) wtargnęli z tysiącem ludzi na ich terytorium. Stosownie do istniejącego prawa wymierzyli im karę za pogwałcenie pokoju w wysokości dwóch min od jednego hoplity. Por. Tucyd. V 49.
51 Według relacji Diodora XIV 17 był to Pausanias, a nie Agis.
52 Chodziło w tym wypadku o miasta Pisatis, Trifylii i Akrorei, zdobyte przez Elejczyków w VI i V w. Według Pausaniasa III 8, 2 Elejczycy mieli zgodzić się na te warunki,o ile by Spartanie uczynili to samo, tzn. przywrócili wolność Meseńczykom.

ezeniu Larisos53  wtargnął do Elidy. Ledwie wojsko znalazło się na ziemi nieprzyjacielskiej i poczęło wyrąbywać na niej drzewa, zdarzyło się trzęsienie ziemi, Agis zaś, uznawszy to za znak boży, wojsko swe na powrót z ziemi tej wyprowadził. Elejczycy potem stali się o wiele zuchwalsi i poczęli rozsyłać poselstwa do wszystkich tych grodów, o których wiedziano, że są Lacedemończykom wrogie. Kiedy rok ten dobiegał końca, eforowie znów obwieścili wyprawę wojenną do Elidy - i oprócz Beotów i Koryntian wyruszyli z Agisem wszyscy pozostali sojusznicy, a także Ateńczycy54. Kiedy Agis wtargnął do niej przez Aulon, natychmiast połączyli się z nim Lepreaci55, oderwawszy się od Elejczyków, a także Makisliowie i sąsiadujący z nimi Epitalijczycy5e, po przekroczeniu zaś rzeki (Alfeos) przeszli na ich stronę Letrinowie, Amfidolowie i Marganejczycy. Przybywszy potem do Olimpii począł Agis składać ofiary Zeusowi Olimpijskiemu - i nikt mu już przeszkadzać nie próbował. Złożywszy je, ruszył w kierunku miasta57 wyrąbując drzewa i ogniem pustosząc kraj; uprowadzono z tej ziemi bardzo wiele bydła, wielu także niewolników. Słysząc o tym, liczni Arka-dowie i Achajowie 58 przychodzili dobrowolnie, aby wziąć udział w wyprawie i uczestniczyć w zdobyczy: wyprawa ta stała się więc jakby zaopatrywaniem w żywność pozostałej części Peloponezu. Kiedy zaś przybył w końcu król do tego miasta, to przedmieścia i place do ćwiczeń, choć były piękne, pustoszył, miasta zaś samego, jako przypuszczalnie bezbronnego, raczej nie chciał, niż nie mógł zdobywać. Kiedy kraj ten był w ten sposób niszczony, wojsko zaś znajdowało się koło Kylleny59, zwolennicy Kseniasa, pragnąc, jak to się mówi, garncem mierzyć
53 Larisos, rzeczka na granicy Elidy i Achai, krainy zajmującej północne wybrzeże Peloponezu nad Zatoką Koryncką.
54 Ateńczycy brali udział w tej ekspedycji jako człoukowie Związku Pelopone-fikiego. Co do Koryntian i Tebańczyków, to ci stosowali od zakończenia wojny pelo-poneskiej politykę nacechowaną rezerwą wobec Sparty i jej dążeń do hegemonii nad Grecją. W Tebach nadto doszli do głosu ludzie wrogo usposobieni do Sparty, jak to stwierdza niedawno odkryta historia grecka z Oksyrynchos w Egipcie.
55 Co do Lepreon, to prawdopodobnie Ksenofont myli się, bo miasto to oderwało się od Elejczyków przed r. 421, a nie wiadomo nic o tym, żeby je Elejczycy potrafili na nowo podbić.
56 Mieszkańcy drobnych miejscowości położonych w Pisatis, w południowej części Elidy.
57 Miasto Elida zostało założone dopiero w r. 471 na skutek tzw. synoikismos, tj. przesiedlenia się ludności wiejskiej do jednego centrum miejskiego, którego odtąd byli obywatelami.
58 Achajowie, a zwłaszcza Arkadowie zamieszkujący górzystą i ubogą część Peloponezu, dostarczali największej liczby najemników, których bieda zmusiła do emigrowania z ojczystego kraju.
59 Kyllene,  port  Elejczyków  położony  w   północnej   części  kraju.

wzięte w spadku po ojcu pieniądze 60, z własnej woli przyłączyli się do Lacedemończyków i wypadłszy z pewnego domu z mieczami w ręku, urządzili rzeź; zabiwszy kilku innych ludzi, zabili także kogoś podobnego do przywódcy demokratów Trasydajosa, wyobrażając sobie, że zabili samego Trasydajosa. Wobec tego lud całkowicie upadł na duchu i zachowywał się biernie. Mordercy natomiast sądzili, że wszystko jest już dokonane, i stronnicy ich wynosili swój oręż na plac zgromadzeń. Tymczasem Trasydajos przypadkiem spał jeszcze w tym samym domu, w którym się upił. Gdy jednak lud się dowiedział, że Trasydajos nie zginął, natychmiast dom, gdzie leżał wódz, został otoczony zewsząd przez tłum ludzi, niby przez rój pszczół. Kiedy zaś, objąwszy władzę nad tłumem, Trasydajos począł przewodzić w bitwie, która się wywiązała, zwyciężył lud, sprawcy zaś rzezi wypędzeni zostali do Lacedemończyków. Kiedy zaś Agis, już odchodząc, przez Alfeos przeprawił się na powrót, to zostawiwszy w Epitalion w pobliżu Alfeosu załogę, komendanta Lysippa oraz wygnańców z Elidy, wojsko swe rozpuścił, a sam do ojczyzny powrócił 61 - i przez pozostałą część lata oraz następną zimę była ziemia Elejczyków dalej łupiona i grabiona przez Lysippa i jego ludzi. W ciągu następnego lata Trasydajos przez swego posłańca zgodził się zburzyć mury Fei i Kylleny oraz zrzec się grodów Trifylii 62, mianowicie Friksy i Epitalion, a także Letrinoi, Amfidoloi i Margany, wreszcie Akrorei63 i Lasion, którego domagali się także Arkadowie. Natomiast gród Epeion, leżący pomiędzy Hereą i Makistos, Elejczycy uważali za słuszne zachować w swym ręku, gdyż, według ich słów, cały ten kraj od poprzednich posiadaczy tego grodu nabyli za trzydzieści talentów i pieniądze te im wypłacili. Lacedemończycy jednak, uznawszy, że wcale nie jest rzeczą słuszniejszą kupić coś przemocą, niż coś przemocą zabrać, zmusili ich do wyrzeczenia się i tego grodu. Natomiast prawa zawiadowania świątynią Zeusa Olimpijskiego, choć ono Elejczykom nie przysługiwało od wieków, nie pozbawili ich, zdając sobie sprawę, że współzawodnicy ich są to prości wieśniacy 64, niezdolni do zarządzania nią. Gdy nastąpiło co do tego porozumienie, zawarty
60 Zwrot  zapożyczony  z  baśni  greckiej.
61 Jednakowoż według relacji Diodora (XIV 17) Elejczycy wsparci przez Eto-lów (zach. część środkowej Grecji) uczynili wypad i zmusili Agisa do przerwania oblężenia.
62 Trifylia   leżała  na  południe  od  rzeki Alfeos  i od  Pisatis.
63 A k r o r e j a, kraina górska w Elidzie, położona na zachodnich zboczach pasma Erymantos, na wschód od Pisatis.
64 Chodzi w tym wypadku o Pisatów, którzy spierali się z Elejczykami o zaszczyt przewodniczenia igrzyskom olimpijskim. Od dwustu jednak lat kierowanie nimi należało do Elejczyków.

został  pokój   oraz  sojusz   obronny  Elejczyków  i  Lacedemończyków65, i w taki sposób zakończyła się wojna między Lacedemonem i Elidą.
3.   Następnie   Agis,   przybywszy   do   Delf   i   złożywszy   dziesięciny z łupu wojennego 66, zachorzał w drodze powrotnej, będąc już w podeszłym wieku i jeszcze żywy przyniesiony do Lacedemonu, umarł tam wkrótce i urządzono  mu pogrzeb wspanialszy niż jakiemukolwiek innemu człowiekowi. Gdy dni żałoby już minęły i trzeba było ustanowić króla,  począł  się  spór  o   władzę  królewską   pomiędzy  Leotychidesem, podającym się za syna Agisa 67, a bratem tegoż, Agesilaosem. Leotychides mianowicie rzekł: "Agesilaosie, prawo nakazuje, aby nie brat, lecz syn króla był królem; gdy zaś syna nie ma, to może być nim i brat". "Ja   więc   powinienem   królować"   -   odpowiedział   Agesilaos.   "Jakim sposobem, skoro ja jestem?" "Wszak ten, kogo nazywasz twym ojcem, twierdził,  że nie jesteś jego  synem".  "Przecież  jest matka, która  od niego o wiele lepiej wie i dziś jeszcze to  utrzymuje!" "Ale Posejdon ujawnił  to  kłamstwo,  wygnawszy  trzęsieniem  ziemi  ojca   twego  z  sypialni królewskiej. Zgodnie z nim świadczy przeciw tobie i sam czas, zwany    świadkiem    najprawdomówniejszym,    boś    przyszedł    na    świat w miesiącu dziesiątym,  od  czasu zjawienia  się  w sypialni królewskiej tego, kto cię spłodził". Tak przemawiali oni do siebie. Diopeites, wielki znawca   przepowiedni68,   biorąc   w   obronę   Leotychidesa,   powiedział jeszcze,   że   istnieje   proroctwo  Apollona,   ażeby   wystrzegać   się   takiej władzy   królewskiej,   która   utyka   na   nogę69,   Lysander   jednak,   trzymając stronę  Agesilaosa70,  odpowiedział  mu,  że  nie  myśli,  żeby  bóg nakazywał wystrzegać się kalectwa, spowodowanego potłuczeniem nogi, lecz raczej tego, by królem nie został ktoś nie będący z rodu królewskiego, bo byłoby  to  niewątpliwie królestwo  kulejące,  gdyby  grodowi przewodzili ludzie  nie  pochodzący  od  Heraklesa71.  Wysłuchawszy  takich wywodów  obu  stron,  Lacedemończycy  obrali  królem  Agesilaosa. Jeszcze nie upłynął rok królowania Agesilaosa, gdy w czasie składania
65 Tzn. Elida została zmuszona do przystąpienia do Związku Peloponeskiego.
66 Znamienną jest rzeczą, że dziesięcinę w Delfach złożył Agis z łupów zdobytych na Grekach, a nie jak dawniej na wrogach obcoplemiennych.
67 Sam Agis uważał początkowo Leotychidesa za syna Alkibiadesa, którego nie chciał wymienić w tym miejscu Ksenofont. Na łożu jednak śmierci uznał go za swojego. Por. Paus. III 8, 7.
68 Diopeites, wieszczek ateński, cytowany przez Aristofanesa, znany jako wróg Periklesa.
69 Przepowiednia ta jest zachowana u Plut. Ages. 3 i Lysand. 22 oraz u Paus. III 8, 9.
70 Agesilaos był chromy na jedną nogę.
71 Obydwie rodziny królewskie w Sparcie uchodziły za potomków syna Heraklesa, Hyllosa (Herodot VI 52).

przezeń jednej z wyznaczonych dla dobra grodu ofiar pewien znany wieszczek oświadczył, że bogowie zapowiadają jakieś sprzysiężenie i to bardzo niebezpieczne. Kiedy król złożył ofiary ponownie, święte obrzędy według słów wieszczka dały wynik jeszcze groźniejszy. Przy trzeciej ofierze wieszczek rzekł: "Agesilaosie, tak mi coś wskazuje, jak gdybyśmy się już znajdowali pośród samych nieprzyjaciół". Składając następnie ofiary i tym bóstwom, co odwracają zło, i tym, co ratują w nieszczęściu 72, i z trudem uzyskawszy lepsze wróżby, dali im wreszcie Lacedemończycy spokój. Kiedy po pięciu dniach ofiary te już ustały, ktoś doniósł eforom o istnieniu spisku i jego przywódcy Kinadonie. Był to młodzieniec z wyglądu pokaźny i duchem silny, nie należący jednak do koła tak zwanych równych73. Gdy eforowie spytali, jak według Kinadona zamach ma się odbyć, donosiciel opowiadał., że Kinadon, przywiódłszy go na skraj placu zgromadzeń, kazał mu policzyć, ilu jest na placu spartiatów; "A ja - opowiadał on - policzywszy króla, eforów, gerontów i innych, razem około czterdziestu 74, spytałem go: Po co, Kinadonie, kazałeś mi ich policzyć; on zaś rzekł: "Tych tylko uważaj za twych wrogów, wszystkich zaś innych, znajdujących się na placu, w ilości więcej niż cztery tysiące - za swych sojuszników". Wskazywał on także na ulicach to jednego, to znów dwóch wrogów, całą zaś resztę uważał za sojuszników. Co do spartiatów, znajdujących się na wsi, to według słów jego w każdej wsi jest tylko jeden wróg75 - gospodarz, sojuszników zaś całe mnóstwo". Kiedy znów eforowie pytali, ilu według zdania Kinadona jest wtajemniczonych w ten spisek, ten odpowiedział, że ów twierdził, iż nawet przywódcy znają ich niewielu, ale za to godnych zaufania, sami zaś mają rzekomo poparcie wszystkich - helotów i neodamodów, i zubożałych
72 Bogowie opiekuńczy, odwracający zło, czczeni we wszystkich miastach greckich, nie mieli nazwy, natomiast bogowie-zbawcy to byli Dioskurowie, tj. Kastor i Polydeukes (Polluks), których kult poświadczony jest w Sparcie.
73 Nazwą "równych" (homoioi) obejmowano stale zmniejszającą się liczbę obywateli spartańskich, którzy zdołali zachować odpowiedni majątek ziemski, pozwalający im brać udział w składkowych biesiadach, syssitia, i przez to korzystać z pełnych praw obywatelskich. Jeszcze w okresie wojen perskich liczba ich sięgała 8000-9000, w r. 404 liczba ta zmniejszyła się na skutek częstych wojen do 2000, podczas gdy całą pozostałą ludność państwa spartańskiego można ocenić na jakieś 200.000 ludzi (obliczenia według [K.] J.Be l o c h a, Die Bevolkerung der griechischromischen Welt, Leipzig 1886, s. 136).
74 W tym wypadkn do znanej liczby obejmującej królów, pięciu eforów i dwudziestu ośmiu gerontów trzeba dodać owych czterdziestu.
75 Większość Spartan mieszkała w mieście, reszta zaś w posiadłościach wiejskich, dozorując prac helotów; dlatego Kinadon mówi o jednym wrogu w każdej wsi.

spartiatów 76, i periojków: gdziekolwiek bowiem zacznie się wśród nich rozmowa o spartiatach, nikt nie jest w stanie ukryć, że chętnie jadłby ich nawet na surowo. Kiedy znów go pytano, skąd według Kinadona dostaną oni broń, ten odpowiedział, że powołani do wojska 77 sami ja posiadają, jak chodzi o tłum zaś, to Kinadon powiódł go do składnicy wyrobów żelaznych i wskazując na nie, oznajmił, że jest tu wiele noży, mieczy, rożnów, wiele toporów, siekier i sierpów. Miał także Kinadon opowiadać o tym, że broń taka znajduje się w ręku wszystkich, którzy pracują na roli, w lasach i kamieniołomach. Również większość pozostałych zawodów posiada swoje narzędzia, stanowiące dostateczny oręż, w szczególności na bezbronnych. W końcu na pytanie w jakim czasie ma się to dokonać, podobno to jedynie odpowiedział, że nakazano mu pozostawać na miejscu. Usłyszawszy to eforowie doszli do wniosku, że opowiada on o tym, czego był naocznym świadkiem - i przerażeni, nie zwoływali nawet tzw. małej rady78, lecz zebrawszy gerontów w różnych miejscach, postanowili wysłać do Aulon Kinadona wraz z innymi młodzieńcami i nakazali mu stamtąd powrócić z kilku mieszkańcami Aulon oraz tymi helotami, których imiona wypisane były na rzemieniu79 nawiniętym na kiju. Otrzymał on także rozkaz przyprowadzenia pewnej kobiety, która uchodziła tam za najpiękniejszą, lecz okazała pogardę przychodzącym tam Lacedemończykom tak starszym, jak młodszym. Usługi takie wyświadczał Kinadon eforom już i poprzednio. Wtedy więc dali mu ów rzemień, na którym wypisani byli ci, których trzeba było ująć. Kiedy Kinadon spytał, kogo z młodzieńców ma wziąć ze sobą, odpowiedzieli: "Idź i wezwij najstarszego z hip-
76 Społeczeństwo spartańskie poza wymienionymi kategoriami obywateli, jak heloci, neodamodzi i periojkowie, objaśnionymi powyżej, obejmuje jeszcze tzw. niższych", hypomeiones, prawdopodobnie spartiatów, którzy na skutek utraty majątku, a tym samym możności uczestniczenia w syssitiach, przestali należeć do "równych". Słowa Kinadona dosadnie malują dysproporcję zachodzącą między uprzywilejowanymi spartiatami w liczbie 70 a 4000 ludności niepełnoprawnej lub będącej w ogóle poza prawem.
77 Do służby wojskowej były obowiązane wszystkie kategorie ludności Sparty z wyjątkiem helotów.
78 Tzw. mała rada wspomniana tylko w tym miejscu była najprawdopodobniej normalnym zgromadzeniem spartańskim (apella), które zwoływano w nagłej potrzebie, dlatego uczestniczyli w niej tylko ci Spartanie, którzy właśnie byli w Spar-cie.
79 Jest to tajna depesza spartańska (skytale), opisana szczegółowo przez Plutar-cha w Lysand. 19. Składała się ona z dwóch równych wymiarów lasek, z których jedną otrzymywał delegowany poza Spartę, drugą zatrzymywali eforowie. W wypadku konieczności skomunikowania się z nim wypisywano depeszę na wąskim kawałku papirusu, nawiniętym uprzednio wokół laski, tak że po zdjęciu pozostawały tylko poszczególne litery bez związku. Tę depeszę przesyłano do adresata, który jedynie po nawinięciu depeszy na własną laskę zapoznawał się z jej treścią.

pagretów 80, aby posiał wraz z tobą sześciu lub siedmiu z tych, którzy są tam obecni". Poprzednio zaś eforowie już zatroszczyli się o to, aby ów hippagreta wiedział, kogo należy posłać, posyłani zaś, aby wiedzieli, że należy schwytać Kinadona. Kinadonowi jeszcze i to powiedzieli, że przyślą trzy wozy, aby schwytanych nie prowadzono piechotą, możliwie ukrywając, że posyłają oni po jednego człowieka. W mieście nie próbowali go chwytać, ponieważ nie wiedzieli, jak wielkie rozmiary przybrało sprzysiężenie, i chcieli poprzednio od Kinadona się dowiedzieć, którzy to są uczestnikami jego spisku, zanim jeszcze stanie się jasne, że są zdradzeni i nie mogą już uciec. A mieli owi młodzieńcy schwytanego zatrzymać, dowiedziawszy się zaś odeń imion uczestników i zapisawszy je, odesłać co prędzej eforom. Eforowie zaś tak poważnie odnieśli się do tej sprawy, iż całą morę jeźdźców wysłali za nimi do Aulon. Kiedy po schwytaniu Kinadona przybył jeździec niosący imiona tych, których ów wskazał, natychmiast poczęto chwytać wieszczka Tisamena81 i resztę co najniebezpieczniejszych spiskowców. Kiedy po dostawieniu Kinadona poczęto go badać, a on wyznawał wszystko i wymieniał współwinnych, zapytano go w końcu, w jakim to czynił zamiarze. Na to ten odpowiedział: "Aby w Lacedemonie nie być od nikogo słabszym". Potem, mając już szyję i obie ręce ujęte w dyby drewniane82, smagany i kłuty, on sam i jego stronnicy wodzeni byli dokoła miasta. Taka więc spotkała ich kara.
4. Potem niejaki Herodas z Syrakuz, przebywający w Fenicji wraz z pewnym właścicielem statków, zobaczywszy, że jedne okręty trójrzędowe należące do Fenicjan z dalszych miejsc zawijają do portów83, inne na miejscu stojące są obsadzone załogą, inne znów znajdują się w budowie, usłyszawszy także i to, że ma być ich aż trzysta, siadł na pierwszy odpływający do Grecji statek i zawiadomił Lacedemończyków, że król perski z Tissafernesem przygotowują wojenną wyprawę. W jakim jednak kierunku wyruszy, o tym on, jak twierdził, nie wie. Kiedy zaniepokojeni tym Lacedemończycy poczęli ściągać sojuszników i naradzać się nad tym, co mają czynić, Lysander wierząc, że Grecy okażą się silniejsi na morzu, na lądzie zaś licząc na ocalałą armię,
80 Hippagreci byli to jakby rotmistrze dowodzący oddziałem złożonym z 300 jeźdźców stanowiących przyboczną straż króla.
81 Ten Tisamenos był prawdopodobnie potomkiem sławnego wieszczka tego samego imienia, pochodzącego z Elidy, który przed bitwą pod Platejami otrzymał obywatelstwo spartańskie.
82 Była to kara, jaką wymierzano zwykle zdrajcom w Sparcie. Oczywiście Ki-nadon został stracony, o czym Ksenofont nie wspomina.
83 Okrętów tych dostarczał prawdopodobnie król Salaminy cypryjskiej Enagoras, o czym milczy Ksenofont.

która wraz z Kyrosem wyprawiała się na króla, namówił Agesilaosa do podjęcia zbrojnej  wyprawy do Azji, jeżeli Lacedemończycy dadzą  mu trzydziestu   spartiatów84,   około   dwóch   tysięcy   neodamodów   i   osiem tysięcy  sojuszników.  Uzupełniając  ten  plan,  zgodził  się  i  sam  na   tę wojnę  z nim wyruszyć,  ażeby z  pomocą  Agesilaosa  przywrócić  rządy dziesiątków85, które on niegdyś w grodach wprowadzał, które jednak potem zostały rozwiązane przez eforów proklamujących tam odziedziczone  po   ojcach  ustroje.  Kiedy  potem  Agesilaos  ogłosił  tę  wyprawę, Lacedemończycy dali mu istotnie wszystko, czego zażądał,  oraz  zapas żywności na sześć miesięcy. Kiedy ten, złożywszy obowiązkowe ofiary 86 tak wszystkie  inne,  jak  również  związane  z   przekroczeniem   granicy, wyszedł ze swych granic, obwieścił grodom sojuszniczym 87   przez gońców rozesłanych, ilu żołnierzy należało posyłać z każdego i dokąd oni mają przybywać,  sam zaś  zapragnął, udawszy  się  do  Aulidy88,  złożyć ofiary  na  tym samym miejscu,  gdzie  składał  je  Agamemnon,  płynący do Troi.  Gdy  tam  się  to  odbywało,  władze  beockie89,  dowiedziawszy się, że król składa  ofiary,  obwieściły  mu przez jeźdźców,  że  nie  powinien  ich  dalej   składać,  ofiary  zaś,  które  zastali już  złożone,  zrzucili   z   ołtarza.   Król,   pełen   gniewu,   wzywając   bogów   na   świadków, wsiadł na trójrzędowiec i odpłynął, przybywszy zaś do Geraistos 90 i zebrawszy  tam  wojska,  ile  mógł  najwięcej,  skierował  swą  wyprawę  do Efezu. Skoro tam przybył, Tissafernes przez gońca kazał go najpierw zapytać, w jakim celu przybywa? Ten odpowiedział: "Jak w naszej Grecji, tak samo w Azji grody greckie powinny być samodzielne". Na to tak odrzekł Tissafernes: "Jeśli zgodzisz się na zawieszenie broni do chwili, aż ja porozumiem się z królem, to mógłbyś, jak sądzę, osiągnąć  swój
84 Tych trzydziestu Spartan, jedynych spośród "równych" biorących udział w wyprawie, dodano Agesilaosowi jako przywódców i doradców (Plut. Ages. 6). W istocie około r. 418 wydano w Sparcie prawo, na mocy którego królowi miało towarzyszyć na wyprawie wojennej dziesięciu Spartan, jakby rada wojenna kontrolująca jego poczynania. W IV w. liczba ta została podwyższona do trzydziestu.
85 Zaprowadzone przez Lysandra po Aigospotamoi w miastach Związku Ateńskiego rządy oligarchiczne zostały przez eforów usunięte około r. 401 po upadku wpływów Lysandra, częściowo pod naciskiem królów, a częściowo pod wpływem powstań prodemokratycznych, jakie wybuchły w tych miastach.
86 Specjalne ofiary składane Zeusowi i Atenie za pomyślność wyprawy poza granice ojczyzny.
87 Z wyjątkiem Argos, ale w wyprawie nie wzięli udziału pod różnymi pozorami ani Ateńczycy, ani Koryntianie, ani Tebańczycy.
88 A u l i d a, port w Beocji. Tę samą myśl urzeczywistnił w 60 lat później Aleksander W.
89 Urzędnicy w liczbie jedenastu, którzy początkowo byli wybierani przez poszczególne miasta wchodzące w skład Związku Beockiego.
90 Geraistos, miasto   i  przylądek  na  połud.-wsch.  cyplu  Eubei.

zamiar i odpłynąć, jeśli zechcesz". "Chętnie bym się na to zgodził - odparł Agesilaos - gdybym nie myślał, że ty mnie zwodzisz". "Można by jednak - mówił Tissafernes - dać ci co do tego pod przysięga zapewnienie, że gdy ty będziesz postępował uczciwie, to i my w czasie zawieszenia broni w niczym twemu zamiarowi nie zaszkodzimy". Po tych słowach Tissafernes przysiągł wobec przysłanych doń Herippidasa, Derkylidasa i Megilla, że pokój będzie zachowywał uczciwie, oni zaś ze swej strony w zastępstwie Agesilaosa przysięgli Tissafernesowi, że póki on będzie tak działał, to i oni pokoju nie naruszą. Tissafernes jednak natychmiast złamał zaprzysiężoną umowę: zamiast bowiem przestrzegać pokoju, zażądał od króla liczniejszego jeszcze wojska oprócz tego, które sobie już przedtem zamówił. Agesilaos natomiast, choć to przeczuwał, trwał przy zawieszeniu broni. Kiedy mając spokój i czas wolny, Agesilaos pozostawał w Efezie, to ponieważ w grodach nastąpiły zmiany ustroju politycznego i nie było już ani demokracji, jak za Ateii-czyków, ani rządów dziesięciu, jak poprzednio za Lysandra, wszyscy znający Lysandra nalegali nań, prosząc, aby wyjednywał im u króla to, czego potrzebowali. Z tej przyczyny chodził zawsze za Lysandrem ogromny tłum ludzi, którzy mu nadskakiwali, tak iż Agesilaos zdawał się być człowiekiem prywatnym, Lysander zaś - królem. Że to nawet Agesilaosa doprowadziło w końcu do gniewu, to dał on do zrozumienia później. Ale pozostali z trzydziestu spartiaci, pełni zazdrości, nie milczeli, tylko otwarcie mówili Agesilaosowi, że Lysander popełnia bezprawie, żyjąc okazalej niż król. Kiedy więc Lysander zaczął przyprowadzać doń różnych ludzi, ten wszystkich tych, o których wiedział, że ich popiera Lysander, odprawiał, nie uwzględniwszy ich próśb. Kiedy wciąż przebiegało wszystko inaczej, niż chciał Lysander, zrozumiał on, co się właściwie dzieje, i nie pozwalał już tłumowi chodzić za sobą, potrzebującym zaś poparcia mówił jasno, że mniej uzyskają, jeżeli on będzie obecny przy rozmowach. Z trudem znosząc ten brak względów dla siebie, przyszedł w końcu do króla i rzekł: "Agesilaosie, nauczyłeś się więc poniżać swych przyjaciół". "Tak jest - odpowiedział - przynajmniej tych, którzy chcą wydawać się więksi ode mnie, natomiast wstydziłbym się, gdybym nie umiał uczcić tych, którzy za większego mnie uważają". Na to odpowiedział Lysander: "Być może, że postępowanie twoje jest bardziej odpowiednie niż moje. Na przyszłość więc udziel mi przynajmniej tej łaski, abym się nie wstydził, że na ciebie nie mam wpływu, i nie był ci w niczym przeszkodą: oto odeślij mnie stąd gdzie bądź. Gdziekolwiek zaś będę, postaram się przybyć do ciebie w porze odpowiedniej". Gdy to powiedział, Agesilaos postanowił tak właśnie postąpić i posłał go do Hellespontu. Tutaj

Lysander,   dowiedziawszy   się,   że   Pers   Spitridates91   jest   poniżany92 przez Farnabaza, nawiązał z  nim rozmowy i skłonił go  do  oderwania się odeń wraz z dziećmi, skarbami i z około dwustu jeźdźcami. I wszystko  to  zostawił  w  mieście  Kyzikos,   a   zabrawszy  jego   wraz  z   synem na  okręt,   przypłynął  z  nimi  do   Agesilaosa.  Ujrzawszy  go,   Agesilaos ucieszył się z jego wyczynu i zaraz począł go rozpytywać o kraj i dzierżawy  Farnabaza.   Kiedy  Tissafernes,   dumny   z   wojska   przybyłego   od króla,  zagroził  Agesilaosowi wojną,  jeżeli  nie  opuści Azji,   sojusznicy i nawet   obecni  tam  Lacedemończycy  byli  wyraźnie   przygnębieni,  sądząc, że obecne siły Agesilaosa są zbyt słabe wobec przygotowań króla. Agesilaos natomiast z rozjaśnionym obliczem rozkazał posłom, by odpowiedzieli   Tissafernesowi,   że   żywi   dlań   wielka   wdzięczność   za   to, że przez złamanie przysięgi sam uczynił bogów swoimi wrogami, a sojusznikami Greków. Zaraz potem rozkazał wojsku przygotować się jak do wyprawy wojennej, grodom zaś, do których w drodze do Karii musiał wstępować  -  dobrze  zaopatrzyć   swe  rynki.   Wezwał   także   Jończyków,  Eolów i  Greków  z  Hellespontu,  by  przysyłali  mu  do  Efezu ludzi,  gotowych  pójść  z   nim  na   wojnę.   Tissafernes   zaś  wobec  tego, że Agesilaos odczuwał brak jazdy i że Karia 93 była dla niej niedostępnym terenem,  jak  również w  przewidywaniu,  że  ten  gniewa  się  nań za wiarołomstwo, przypuszczając  wreszcie, że w rzeczywistości zwróci się przeciw jego siedzibie w Karii - skierował tam całe swe wojsko piesze,   jazdę   natomiast   posłał   drogą   okrężną   w    dolinę    Meandru w przekonaniu, że jazdą  swą zdoła całkowicie  stratować  Greków, zanim ci dojdą do miejsc dla niej nieodpowiednich. Tymczasem Agesilaos zamiast iść do Karii skręcił w kierunku przeciwnym, podążył do Frygii94 - i  zagarniając  siły  napotykane  po   drodze,   uprowadzał  je  ze sobą,  miasta  zaś  podbijał  i  uderzając  na   nieprzygotowanych  zabierał całe ich mienie. Tak szedł bezpiecznie cały czas,  aż niedaleko już od Daskyleion   poprzedzający   go   jeźdźcy   popędzili   na   pewien   pagórek, aby  zobaczyć,   co   znajduje   się   przed   nimi.   Przypadkowo   i   jeźdźcy Farnabaza   otaczający   Ratinesa   i   jego   przyrodniego   brata   Bagajosa, prawie   dorównujący   ilością   Grekom,   wysłani   przez   Farnabaza   nadjechali na  ten  sam  pagórek.  Zobaczywszy  się  nawzajem  z   odległości
91 Hellenika z Oksyrynchos (XVI 4, 6) podają, jak się zdaje, poprawną formę tego nazwiska: Spitradates.
92 Zniewaga polegała na tym, że Farnabazos, zabiegając o rękę córki królewskiej, równocześnie chciał sobie wziąć za nałożnicę córkę Spitridatesa (Plut. Ages. 3).
93 Karia   stanowiła   część   satrapii   lidyjskiej   Tissafernesa.
94 Tzn. Frygii Nadmorskiej, której stolicą było Daskyleion nad Propontydą.






mniej niż czterech pletrów 95 zatrzymali się z początku jedni i drudzy: jeźdźcy greccy tworzyli niby falangę w czterech szeregach, barbarzyńcy zaś głęboki szyk liczący nie mniej niż dwunastu jeźdźców na froncie. Następnie barbarzyńcy rzucili się pierwsi i gdy doszło do walki wręcz, Grecy przy zadawaniu ciosów kopie swe kruszyli, Persowie zaś, miotając oszczepy z drzewa dereniowego, prędko zabili dwunastu jeźdźców i dwa konie, skutkiem czego jeźdźcy greccy wycofali się. Kiedy zaś z ciężkozbrojnymi przybył im na pomoc Agesilaos, cofnęli się także barbarzyńcy, z których jeden zginął96. Po tej utarczce konnej, kiedy w następnym dniu Agesilaos składał ofiary za dalszy pochód naprzód, wypadły one dlań złowróżbnie z powodu zniekształconej wątroby97. Gdy się to ujawniło, Agesilaos zawróciwszy, skierował się ku morzu. Zdając zaś sobie sprawę, że jeśli nie zdobędzie sobie dostatecznej siły konnej, to nie będzie w stanie prowadzić wojny na równinie, postanowił tak się urządzić, aby nie musiał się cofać. I oto w tamtejszych grodach polecił sporządzić spisy najbogatszych ludzi, a to w tym celu, aby hodowali oni konie. Zapowiedział następnie, że ktokolwiek z nich dostarczy konia, oręż i wypróbowanego jeźdźca, ten nie będzie musiał iść na wojnę osobiście; zarządzeniem tym sprawił, że przystąpiono do tego tak energicznie, jak energicznie szuka się kogoś, kto byłby gotów umrzeć ochotnie za drugiego 98. Następnie, skoro nadeszła wiosna, ściągnął całe swoje wojsko do Efezu. Chcąc zaś je należycie wyćwiczyć, obiecał nagrody tak dla tego spośród oddziałów ciężkozbrojnych, który fizycznie najlepiej będzie się przedstawiał, jak i dla tego z oddziałów konnych, który najlepszą wykaże wprawę w jeździe. Wyznaczał również nagrody dla lekkiej piechoty i łuczników, jeśli tylko w odpowiednim działaniu okażą się najlepsi. Od tej pory można było widzieć place do ćwiczeń pełne ludzi oddających się gimnastyce, ujeżdżalnie pełne zaprawiających się w jeździe konnej; można także było widzieć kopijników i łuczników, gdzie indziej swą sztukę uprawiających. W ogóle całe miasto, w którym się znajdował, uczynił godnym widzenia. Rynki bowiem przepełnione były rozmaitym orężem wystawionym na sprzedaż i końmi, a różni cieśle i kowale, rymarze i malarze, wszyscy zgodnie wyrabiali broń do boju, tak iż można było mniemać, że jest to istotnie warsztat wojny. Każdy zaiste mógłby nabrać otuchy, ujrzawszy
95 Pletron była to  grecka jednostka długości równająca się 100 stopom.
96 Oczywiście szlachetnie urodzony.
97 Wróżby z wątroby (w starożytnym Rzymie haruspicia) były szczególnie ważne. Zwracano przy tym uwagę na gładkość i czystość oraz jasny kolor wątroby, brak jednego pląta był oznaką niepomyślną.
98 Ksenofont niejednokrotnie podkreślał brak zamiłowania do służby wojskowej u Greków jońskich.

naprzód   Agesilaosa,   a   potem   żołnierzy,   jak   w   wieńcach   wychodzili z placów do ćwiczeń, a następnie składali je bogini Artemidzie. Gizie bowiem   mężowie   oddają   cześć   bogom,   okazują   posłuszeństwo   swej władzy, uprawiają sztukę wojenną, czyż nie jest prawdopodobne, że tam właśnie  wszyscy  są  pełni  najlepszej  nadziei?  Sądząc  ponadto,  że pogarda dla wroga  potęguje  siłę  uderzenia, Agesilaos  nakazał,  aby  bar-barzyńcy  chwytani przez  korsarzy wystawiani  byli na  sprzedaż  nago. Widząc więc, że są oni bladzi z tego powodu, że się nigdy nie rozbierają, słabi i niezdolni do trudu dlatego99, że wciąż jeżdżą na wozach, żołnierze w końcu uznali, że wojna z nimi niczym nie będzie się różnić od bójki z kobietami. Wtedy upłynął rok od czasu, kiedy król popłynął na wojnę za morze, tak iż towarzysząca Lysandrowi trzydziestka spartiatów odpłynęła do ojczyzny, z Herippidasem 100 zaś przybyli ich następcy. Z tych Ksenoklesa i innego jeszcze Agesilaos przydzielił do jazdy,   Skytesa   do   ciężkozbrojnych,   zwerbowanych   spośród   neodanodów, Herippidasa - do byłych żołnierzy Kyrosa, Migdona - do żołnierzy miast  sojuszników, i  obwieścił  im, że  natychmiast poprowadzi ich najkrótszą drogą  do najżyźniejszych  miejscowości  tego  kraju, aby się już od tej chwili mogli przygotowywać do przyszłej walki. Tissaernes jednak sądził, że on tylko lak mówi, pragnąc go znowu oszukać, w rzeczywistości zaś teraz uderzy na Karię - więc piesze wojsko przewiózł jak pierwej do Karii, jazdę zaś umieścił na równinie Meadru. Agesilaos jednak nie skłamał, lecz tak, jak poprzednio powiedział, nie-zwłocznie wtargnął w okolice Sardes. W ciągu trzech dni ciągnąc przez kraj wolny od nieprzyjaciół, znajdował wiele żywności dla  swego woj-ska, w dniu czwartym jednak pojawiła się jazda nieprzyjacielska. Wódz jej  rozkazał  dowódcy  taboru  po  przekroczeniu  rzeki  Paktolos101   założyć obóz, jeźdźcy jednak, ujrzawszy ludzi z greckiego obozu rozposzonych w celu grabieży, uderzyli na nich i wielu zabili. Dowiedziawszy się o tym, Agesilaos wydał rozkaz swej konnicy, aby pospieszyła z pomocą. Gdy Persowie zauważyli nadchodzącą odsiecz, skupili się razem i ustawili  się  naprzeciw  z  rozwiniętym  w  pełni  szykiem   swej  jazdy Agesilaos wiedząc, że nieprzyjaciel nie ma jeszcze piechoty, jemu za samemu niczego  z  rzeczy  przygotowanych  już  nie  brakuje,  uznał,  że jest to odpowiedni czas do rozpoczęcia bitwy, o ile to okaże się mo-
99 W tej scenie uwidacznia się różnica między agonalnym, sportowym duchem ożywiającym Greków, uczestników igrzysk i gimnazjów, a ludźmi Wschodu, którym zupełnie obcy był podówczas ten styl życia.
100 Herippidas    (por.   §   6)    objął   prawdopodobnie   komendę   nad   najemnikami po Ksenofoncie.
101 P a k t o l o s,     boczny    dopływ    rzeki    Hermos,    w    starożytności    obfitujący w złoty piasek.

żliwe.  Złożywszy  więc   ofiarę,  począł   prowadzić   swą   falangę  przeciw uszykowanej jeździe, z ciężkozbrojnych zaś rozkazał tym, co już od dziesięciu lat odbywali służbę, uderzyć na nich, peltastom polecił spieszyć za  nimi biegiem,  wreszcie  i  jeźdźcy  otrzymali  odeń  rozkaz  natarcia, jako że i on sam, i wojsko całe podąży w ślad za nimi102. Uderzenie jazdy   greckiej   Persowie   przyjęli,   kiedy   jednak   zwaliły   się   na   nich wszelkie  okropności   (wojny),  załamali  się  od  razu - i  jedni  z  nich wparci zostali do rzeki, inni uciekali dalej. Grecy zaś ścigając ich, zdobyli także ich obóz, a peltaści, jak to jest u nich w zwyczaju, zaczęli rabować.  Agesilaos  jednak   otoczywszy  wszystkich  wojskiem,   zarówno wrogów jak i swoich, zdobył wiele pieniędzy - jak się okazało, było ich ponad   siedemdziesiąt  talentów  -  wiele  także  wielbłądów,  które później  odprowadził do  Grecji. W czasie bitwy Tissafernes znajdował się właśnie w Sardes, tak iż Persowie poczęli go  oskarżać, że zostali przezeń zdradzeni103 - i  sam  król  perski  słysząc,  że  to   on  winien, iż sprawy tak żałosny wzięły obrót, wysłał Titraustesa z rozkazem, by ścią mu głowę. Uczyniwszy to, Titraustes wyprawił do Agesilaosa po-słów   z   następującymi   słowami:   "Agesilaosie!   Sprawca   tak   wielkich i da  was i dla nas trudności już poniósł karę. Król uważa więc za słuszne,   abyś   ty   już   odpłynął   do   ojczyzny,   grody   zaś   w   Azji   żeby płaciły mu dawną daninę, nie tracąc samorządu. Kiedy mu na to odpo-wiedział  Agesilaos,   że   bez   zgody   władz   ojczystych   tego   uczynić   nie może, "przejdź więc - rzecze - do ziemi Farnabaza, dopóki się nie dowiesz, czego gród twój żąda, ponieważ ja już ukarałem twego wroga". "Póki więc tam iść będę - rzekł na to Agesilaos - dostarczaj memu wojsku żywności". Titraustes więc  dał mu  trzydzieści talentów,  a  on, otrzymawszy je, wyruszył  do  Frygii,  satrapii Farnabaza104.  Gdy  znajdował   się   już   na   równinie,   powyżej   Kyme,   nadszedł   doń   od   władz ojczystych rozkaz objęcia dowództwa według swego uznania także nad siłami morskimi i mianowania kogo zechce, dowódcą floty 105. Uczynili to Lacedemończycy z tą myślą, że jeżeli on sam będzie rządził i armia iflotą, to znacznie potężniejsza będzie i pierwsza,  bo  siła jej  będzie
102 Inne źródła, jak Diodor, Hellenika z Oksyrynchos, podają zapełnie inny opis tej bitwy aniżeli Ksenofont. Niektórzy badacze uważają relację Helleników z Oksy-rynchos za bardziej prawdopodobną.
103 Tissafernes niewątpliwie prowadził podwójną grę i starał się w pierwszym rzędzie mieć własne cele na oku.
104 Chodziło w tym wypadku o Frygię Nadmorską, bo Frygia Wielka po śmierci Kyrosa została od niej oddzielona i poddana władzy Tissafernesa.
105 Zarządzenie to było konsekwencją aktywności floty perskiej, na czele której stał Konon. Najprawdopodobniej Ksenofont pominął jej operacje, by w tym jaśniejszym świetle przedstawić czyny Agesilaosa, który, co dziś stwierdza się powszechnie, nie osiągnął żadnych wielkich sukcesów.

ześrodkowana w rękach jednego, i druga, bo wojsko będzie się zjawiało tam, gdzie należy. Usłyszawszy to, Agesilaos przede wszystkim obwieścił grodom tak na wyspach, jak i na wybrzeżu rozkaz, aby budowano tyle trójrzędowców, ile każdy gród sobie życzy; i okazało się, że jest wszystkich razem - tak tych, które grody budować nakazały, jak i tych, które, chcąc im dogodzić, budowali ludzie prywatni106 - około stu dwudziestu. Dowódcą nad nimi mianował brata żony swej, Peisandra, człowieka ambitnego i silnego duchem, lecz mającego mało doświadczenia w przysposobieniu tego, co było niezbędne. Peisander, oddaliwszy się, począł działać na morzu, Agesilaos, jak zaczai poprzednio, tak dalej szedł do Frygii.
5. Titraustes tymczasem, zrozumiawszy, jak się zdaje, że Agesilaos lekceważy sobie potęgę króla i wcale nie zamierza opuścić Azji, lecz raczej żywi nadzieję na schwytanie samego króla, nie wiedząc, jak opanować położenie, wyprawił do Grecji Timokratesa 107 z Rodos, zaopatrzywszy go w pieniądze wartości pięćdziesięciu talentów srebra, i nakazał mu czynić próby - przy otrzymaniu wszelkich możliwych rękojmi - rozdania pieniędzy między ludzi stojących na czele grodów pod warunkiem, że wypowiedzą wojnę Lacedemończykom. Ten, przybywszy do Grecji, rozdał je następująco: w Tebach Androkleidasowi, Ismeniasowi i Galaksidorowi, w Koryncie Timolaosowi i Polyantesowi, w Argos wreszcie Kylonowi i jego stronnikom. Ateńczycy zaś, choć nic z tych pieniędzy nie otrzymali108, jednak skłonni byli do tej wojny, sądząc, że (...) Ci więc, którzy pieniądze te pobrali, poczęli wobec własnych grodów oczerniać Lacedemończyków. Kiedy zaś w grodach tych rozbudzili nienawiść do nich, poczęli skłaniać ku wzajemnemu zbliżeniu co największe państwa. Stojący na czele Teb mężowie, rozumiejąc, że jeśli nikt wojny nie zacznie, to Lacedemończycy ze swoimi sojusznikami nie zdecydują się złamać pokoju, zaczęli namawiać Lokrów Opunckich 109, aby pościągali daniny z ziemi spornej, do której rościli sobie pretensje oni i Fokejczycy, mniemając, że z tego właśnie powodu Fokejczycy wtargną do Lokrydy. I nie zawiedli się wcale, gdyż Fokejczycy natychmiast wkroczyli do Lokrydy i o wiele więcej stamtąd ściąg-
106 Jednym z największych ciężarów (liturgii), jakie spoczywały na ludziach prywatnych w starożytności, było wyposażenie okrętów wojennych (trierarchia). Świadczy ona o słabości systemu podatkowego i skarbowości państewek greckich.
107 W innych źródłach zwany Hermokrates lub Polykrates. Świadectwo Helleni-ków z Oksyrynchos przemawia jednak za brzmieniem Timokrates.
108 Wbrew świadectwu Ksenofonta, który jak się wydaje, chce odciążyć Ateny inne źródła, jak Hellenika z Oksyrynchos i Pausanias, wymieniają również Ateń-czyków pośród tych, którzy wzięli pieniądze perskie.
109 Lokrowie Opunccy była to wschodnia część plemienia Lokrów, oddzielona od zachodnich współplemieńców ozolskich przez terytorium Fokejczyków.

nęli pieniędzy. Ludzie więc z otoczenia Androkleidasa namówili niebawem Tebańczyków, żeby przyszli z pomocą Lokrom, ponieważ Fokejczycy wkroczyli do ziemi już wcale nie spornej, lecz uznawanej powszechnie za przyjazną i sojuszniczą. Kiedy zaś Tebańczycy, wkroczywszy do Fokidy, zaczęli pustoszyć ten kraj, Fokejczycy niezwłocznie posłali posłów do Lacedemonu i prosili o pomoc, wyjaśniając, że oni nie zaczęli wojny, lecz w obronie własnej wystąpili przeciw Lokrom. Lacedemończycy zaś chętnie przyjęli ten pretekst do wyprawy przeciw Tebańczykom, gdyż od dawna gniewali się na nich tak za domaganie się w czasie wojny dekelejskiej należnej Apollonowi dziesięciny, jak i za odmowę wyruszenia przeciw demokratom z Pireusu. Oskarżali ich także o to, że namówili Koryntian, aby nie brali udziału w tej wyprawie. Przypominali sobie również i to, że Tebańczycy nie pozwolili Agesilaosowi składać ofiar w Aulidzie, ofiary zaś, przezeń już złożone, postrącali z ołtarza, a wreszcie, że nie wyruszyli z nim do Azji. Rozumowali oni, że jest to czas bardzo odpowiedni do wyprowadzenia wojska przeciw Tebańczykom i położenia kresu ich pysze. W Azji bowiem, jak długo Agesilaos jest zwycięzcą, położenie jest pomyślne, w Grecji zaś żadna inna wojna nie stoi im na przeszkodzie. Wobec takiego przeświadczenia władz lacedemońskich eforowie ogłosili stan wojenny i wyprawili Lysandra do Fokidy z rozkazem, aby udał się do Haliartos 110 z posiłkami tak samych Fokejczyków, jak również Etejczyków, Herakleotów, Malijczyków i Ainianów111. Tam też miał się zjawić w dniu umówionym wyznaczony na wodza Pausanias wraz z Lacedemończykami i całą resztą oddziałów z Peloponezu. Lysander rozkazy te wykonał i nadto spowodował, że Orchomenos oderwało się od Teb. Pausanias zaś, skoro tylko dopełnił ofiar związanych z przekroczeniem granicy, zatrzymawszy się w Tegei, rozsyłał agentów 112 werbujących żołnierzy najemnych i oczekiwał ich jeszcze z grodów okolicznych. Z drugiej strony Tebańczycy, kiedy stało się oczywiste, że Lacedemończycy wtargną do ich ziemi, wysłali do Aten swych przedstawicieli, którzy oświadczyli, co następuje: "Ateńczycy! Skargi wasze, jakobyśmy przy końcu wojny przeprowadzili ciężką dla was uchwałę, są nieusprawiedliwione. Nie jest to bowiem uchwała państwa, lecz wniosek jednego człowieka 113, który wtedy przypadkiem zasiadał wśród sojusz-
110 Haliartos, miejscowość w Beocji na  południowym brzegu jeziora Kopais.
111 Były   to  plemiona   zamieszkujące   południowe   pogranicze  Tesalii.
112 Byli to dowódcy deputowani przez rząd spartański do miast Związku Pelo-poneskiego, którzy mieli doglądać wystawienia kontyngentów mających brać udział w kampanii. Później, w czasie trwania samej wyprawy, towarzyszyli oni komendantom tych oddziałów mianowanym przez poszczególne miasta.
113 Według  świadectwa  Plut.  Lysand.   15  był  to  wniosek  Eriantesa.

ników. Kiedy zaś Lacedemończycy wzywali nas przeciw ludziom z Pi-reusu, cały nasz gród uchwałą swą odmówił żądaniu. Ponieważ w dużym stopniu z waszej  właśnie przyczyny  gniewają  się  na  nas  Lacedemończycy, słuszne jest, jak myślimy, abyście wy przyszli z pomocą naszemu grodowi. Za jeszcze bardziej sprawiedliwe uważamy, aby spośród was  ci wszyscy,  którzy  znajdowali  się  w  mieście 114,  chętnie  spieszyli z pomocą przeciw Lacedemończykom. Oni bowiem, ustanowiwszy u was rządy oligarchiczne i wznieciwszy nienawiść do  ludu, z wielką potęgą przybyli do was jako sojusznicy, a następnie oddali was w ręce ludu, tak iż - o ile by to od nich zależało - bylibyście już zgubieni, lecz ten  lud   właśnie   was   ocalił.   Ateńczycy!   My   wszyscy   rozumiemy,   że pragnęlibyście   odzyskać   potęgę,   którą   posiadaliście   poprzednio,   lecz w jaki sposób inny mogłoby się to dokonać, jeśli nie przez popieranie tych, których oni krzywdzą? Że obecnie przewodzą oni wielu grodom, tego się nie bójcie, raczej z tego czerpcie otuchę, biorąc pod uwagę, że  i  wy,   gdyście   nad   bardzo   wieloma   gromadami   panowali,   właśnie wtedy najwięcej zrobiliście sobie nieprzyjaciół;  tylko skrywali oni swą wrogość do  was, póki nie mieli nikogo,  do kogo  mogliby  się  przyłączyć. Kiedy zaś Lacedemończycy objęli przewodnictwo, wtedy dopiero ujawniło  się  to,  co  o  was  myślano.   I  teraz  właśnie,  skoro  stanie  się jasne, że i my, i wy przeciw Lacedemończykom łączymy nasze oręże, okaże się, tego bądźcie pewni, że bardzo wielu jest takich, którzy ich nienawidzą. Któż bowiem pozostanie przy nich? Chyba nie Argejczycy, którzy zawsze są im wrodzy? Lecz i nie Elejczycy, którym wydarli oni wiele ziemi i grodów i którzy obecnie połączyli się z ich wrogami. Po co mam mówić tu o Koryntianach, Arkadach i Achajach, którzy w ciągu wojny z wami, długo proszeni, wzięli co prawda udział we wszystkich trudach,  niebezpieczeństwach  i  stratach,   lecz   skoro   tylko   zrobili   to, czego   chcieli  Lacedemończycy,   jaką   ich   obdarzyli  za   to   władzą,   jakimi zaszczytami lub jakimi korzyściami? Otóż uważają za słuszne wyznaczać im helotów na komendantów 115, w stosunku zaś do ludzi wolnych, swych byłych sojuszników, skoro tylko sprawa im się powiodła, zajmują otwarcie stanowisko władców. Ale i tych, których od was oderwali, także wyraźnie zwiedli.  Zamiast bowiem  swobody  przynieśli im podwójną niewolę,  gdyż  obecnie  są  oni pod  brutalną  władzą  tak  komendantów spartańskich, jak i ustanowionych  przez  Lysandra  w każdym mieście "dziesiątków" 116. Ale i ów król Azji, który najbardziej się
114 Tzn. w Atenach.
115 Być może aluzja do pochodzenia Lysandra, którego matka miała być helotką.
116 Najprawdopodobniej eforowie zlikwidowali dekarchie w miastach Jonii (III 4, 2), ale pozostawili je w innych częściach dawnego Związku Ateńskiego, np. w Hellesponcie, gdzie jeszcze w r. 394 poświadczeni są (IV 8, 3 i 5) harmości.

przyczynił do zwycięstwa Lacedemończyków nad wami, czy co innego doznaje, niż doznawałby, gdyby z waszą pomocą pokonał ich w wojnie? Czyż nie jest prawdopodobne, że teraz, stając na czele grodów tak bardzo pokrzywdzonych, stalibyście się daleko potężniejsi, niż byliście kiedykolwiek przedtem? Dokąd bowiem mieliście władzę niezależną, przewodziliście tylko grodom nadmorskim, obecnie zaś przewodzić byście mogli wszystkim, a więc i nam, i Peloponezyjczykom, i tym, którymi rządziliście przedtem - i pod wpływem waszym mógłby się znaleźć nawet ów król posiadający dotąd największą władzę. Byliśmy istotnie cennymi sojusznikami Lacedemończyków, jak wy o tym sami wiecie, jest więc naturalne, że będziemy dla was sojusznikami znacznie silniejszymi, niż wtedy dla nich, przecież nie w obronie wyspiarzy117 albo Syrakuzan, albo cudzego mienia, jak naówczas, przyjdziemy na pomoc, lecz aby bronić się przed krzywdą. Ale i to powinniście dobrze zapamiętać, że obecną zachłanność Lacedemończyków o wiele łatwiej jest usunąć niż wasze minione panowanie: wy bowiem, posiadając flotę, rządziliście grodami nie posiadającymi jej, ci natomiast, sami nieliczni, domagają się władzy nad znacznie silniejszymi i wcale nie gorzej uzbrojonymi. To więc z naciskiem powiadamy my, wy zaś, Ateńczycy, pojmijcie, że wzywamy was do tego, co, jak sądzimy, jest o wiele większym dobrem dla was niż dla nas samych". Tymi słowy mowę swą zakończył. Z Ateńczyków bardzo wielu przemawiało zgadzając się z nim całkowicie, wszyscy zaś głosowali za tym, żeby spieszyć z pomocą118. Trasybulos, przemawiając za uchwałą, wskazywał i na to, że choć Pi-reus jest jeszcze murami nie umocniony, mimo to nawet z narażeniem życia przez wdzięczność pospieszą, aby dać więcej, niźli otrzymali sami: "Wy bowiem - mówił on - nie wyruszyliście zbrojnie z nimi na nas, my zaś razem z wami walczyć będziemy z nimi, jeśli tylko oni na was uderzą". Tebańczycy więc, odszedłszy, gotowali się do obrony, Ateńczycy - do udzielenia im pomocy. Lecz i Lacedemończycy nie zwlekali, wręcz przeciwnie, król Pausanias wkroczył do Beocji, wiodąc wojsko ze swej ojczyzny i z Peloponezu: nie towarzyszyli im jedynie Koryntianie. Tymczasem Lysander, wiodąc wojsko z Fokidy, Orchomenos i tamtych stron, wcześniej niż Pausanias znalazł się w Ha-liartos. Przybywszy zaś tam, nie wyczekiwał wojska z Lacedemonu i nie zachowywał się spokojnie, lecz z wojskiem, które miał, ruszył na twierdzę Haliartyjczyków i z początku namawiał ich do oderwania się
117 Obrona miast wyspiarskich była powodem wybuchu wojny peloponeskiej, tj. jej pierwszej fazy - wojny archidamijskiej, a obrona Syrakuzan powodem wybuchu tzw. wojny dekelejskiej, drugiej fazy wojny peloponeskiej.
118 Rzeczywiście po głosowaniu zawarto sojusz obronny z Tebami, którego tekst jest częściowo zachowany.

od Teb i odzyskania samodzielności. Kiedy jednak niektórzy z Tebańczyków 119, znajdujący się w twierdzy, temu przeszkodzili, uderzył wprost na mury. Na wieść o tym Tebańczycy, zarówno ciężkozbrojni jak i jezdni, bardzo szybko wyruszyli na pomoc. Nie jest jasne, czy ci nie zauważeni przez Lysandra nań napadli, czy też on, choć zbliżanie się ich zauważył, jednak pozostał, przekonany, że odniesie zwycięstwo. Oczywiste natomiast jest, że bitwa rozegrała się tuż przy murach i pomnik zwycięstwa stał u wrót miejskich Haliartos. Kiedy Lysander padł, a pozostali przy życiu poczęli uciekać w góry, Tebańczycy ścigali ich energicznie. Gdy ścigający znajdowali się już wysoko i poczęła ich wstrzymywać droga trudna i wąska, ciężkozbrojni Lacedemończycy, zawróciwszy, jęli miotać na nich różne pociski. Skoro zaś ze ścigających poległo dwóch czy trzech pierwszych, a Lacedemończycy poczęli i na pozostałych staczać z pochyłości kamienie i wreszcie natarli na nich zapalczywie, Tebańczycy zostali od wyniosłości odrzuceni i zginęło z nich więcej niż dwustu. W tym więc dniu Tebańczycy zwątpili o sobie, mniemając, że sami niemniejsze ponieśli straty, niż je zadali. Na drugi dzień jednak, dowiedziawszy się o odejściu w nocy Fokejczyków i wszystkich innych, poczęli już więcej się chełpić z dokonanego czynu. Kiedy potem zjawił się z wojskiem z Lacedemonu Pausanias, poczuli się znowu w wielkim niebezpieczeństwie i mówiono nawet, że w ich wojsku panowało przygnębienie i głębokie milczenie. Ponieważ jednak w dniu następnym przybyli na pomoc Ateńczycy i stanęli w szyku obok nich, Pausanias zaś z wojskiem nie przybliżał się i nie rozpoczynał bitwy, od tej chwili pycha Tebańczyków jeszcze bardziej się wzmogła. Pausanias, zwoławszy polemarchów 120 i pięćdziesiętników, naradzał się z nimi, czy ma bitwę stoczyć, czy też zawarłszy układ o zawieszeniu broni odzyskać zwłoki Lysandra i poległych razem z nim. Król i pozostali dowódcy, biorąc pod uwagę, że sam Lysander poległ, wojsko zaś jego odeszło zwyciężone, że Koryntianie za nim wcale nie poszli, obecni zaś sojusznicy szli niechętnie, że jazda nieprzyjacielska była liczna, ich zaś własna nieliczna, że, co najważniejsze, trupy leżały tuż pod murami, tak iż nie było łatwo nawet dla większych sił odebrać je z powodu stojących na murach żołnierzy, uwzględniając to wszystko, postanowili odzyskać poległych dzięki zawieszeniu broni. Tebańczycy jednak oświadczyli, że poległych nie wydadzą, chyba pod warunkiem wycofania się Lacedemończyków z Beocji. Gdy się to stało,
119 Według Plut. Lysand. 28 Tebańczycy dowiedzieli się o marszu Lysandra pod Haliartos z przychwyconego listu i przybyli pod to miasto, zanim on nadciągnął.
120 Polemarchowie dowodzili dużymi jednostkami taktycznymi armii spartańskiej, tj. morą, pentekonteres (pięćdziesiętnicy) - mniejszymi jednostkami, tzw. pente-kontys, których było w morze osiem.

Lacedemończycy odeszli przygnębieni, Tebańczycy zaś, pyszniąc się ogromnie, ilekroć ktoś z Lacedemończyków choć nieznacznie wkroczył na czyjąś ziemię, bili ich i ścigali aż do drogi. Tak się zakończyła ta wyprawa Lacedemończyków. Pausanias zaś po powrocie do ojczyzny stanął przed sądem 121, pozwany w sprawie gardłowej. Ponieważ oskarżono go o to, że przybył z Haliartos później niż Lysander, choć umówił się z nim, iż przybędzie w tym samym dniu, oraz że ciała poległych usiłował odzyskać nie w bitwie, lecz dzięki zawieszeniu broni, a wreszcie, że demokratów ateńskich pojmanych pod Pireusem puścił wolnoI22, a ponadto jeszcze, że nie stawił się na sąd - skazany został na śmierć. Zbiegł jednak do Tegei i tam umarł na skutek choroby 123. To więc zdarzyło się wtedy w Grecji.

























121 Sądownictwo eforów nad królami było od początku V w. jednym ze stalych ich uprawnień. 
122 Według relacji Pansaniasa periegety (III 5, 2-3) został Pausanias z tego powodu bezpośrednio po powrocie spod Aten w 403 roku oskarżony, ale uwolniono go małą większością głosów.
123 Datę jego śmierci da się ustalić w przybliżeniu; w każdym razie umarł po roku 381, kiedy wystawił w Delfach posąg swemu synowi Agesipolisowi.
KSIĘGA    CZWARTA
1. Agesilaos, gdy z początkiem jesieni1 przybył do Frygii, satrapii Farnabaza, palił i pustoszył ten kraj, grody zaś zabierał, jedne przemocą, inne za ich zgodą 2. Kiedy zaś Spitridates począł mu mówić, że jeżeli z nim razem wyruszy do Paflagonii, to on ułatwi mu rozmowę z królem Paflagonii 3 i uczyni go jego sojusznikiem, wyruszył z nim tam, gdyż od dawna pragnął oderwać jakiś lud od króla perskiego. Po przybyciu Agesilaosa do Paflagonii istotnie zjawił się u niego Otys4 i zawarł z nim sojusz zaczepno-obronny 5, a to z tego powodu, że nie pospieszył na wezwanie króla Persów. Za namową Spitridatesa Otys zostawił Agesilaosowi tysiąc jeźdźców i dwa tysiące peltastów. Czując za to dla Spitridatesa wdzięczność, Agesilaos tak doń przemówił6: "Powiedz mi, Spitridatesie, czy nie wydałbyś swej córki za króla Otysa?" "O wiele chętniej niż on, posiadacz dużych obszarów ziemi i ogromnej władzy, wziąłby za żonę córkę wygnańca" - odpowiedział Spitridates. Naówczas tyle tylko słów padło o tym małżeństwie. Kiedy jednak Otys miał już odjeżdżać, przybył do Agesilaosa, by go pożegnać. Rozmowę rozpoczął Agesilaos w obecności trzydziestu spartiatów, usunąwszy Spitridatesa: "Powiedz mi, Otysie, jakiego rodu jest ten Spitridates?" "Takiego, że nie ustępuje on żadnemu z Persów" - odparł ów. "A syna jego widziałeś, jaki jest piękny?" - pytał dalej Agesilaos. "Dlaczego
1 Z początkiem jesieni 395 r.; Ksenofont nawiązuje tu do opowiadania przerwanego w ks. III 4, 29.
2 O tej samej wyprawie mówią również Hellenika z Oksyrynchos, XVIII 33-XX 38, podkreślając częściowe niepowodzenie Agesilaosa.
3 Paflagonia, kraina w północnej, nadbrzeżnej części Azji Mniejszej, na wschód od Bitynii.
4 Otys, król plemienia Paflagonów. Inne źródła, nawet sam Ksenofont (Ages. 3, 4), podają jednak inną formę imienia, a to Kotys lub Tys.
5 Celem tego sojuszu było niewątpliwie uzyskanie jak największej ilości jazdy, której brak odczuwał boleśnie Agesilaos.
6 Ponieważ Spitridates miał się wkrótce poróżnić z Agesilaosem, cała ta scena nie posiada większego znaczenia, chyba tylko rzuca światło na charakter samego króla spartańskiego.

miałem nie widzieć? Wczoraj wieczorem ucztowałem z nim razem". "Lecz mówią, że córka jego jest jeszcze piękniejsza". "Na Zeusa, tak jest - zawołał Otys - bo ta jest istotnie piękna". "Więc radzę ci, jako memu przyjacielowi, wprowadzić ją jako żonę do swego domu, bo jest ona bardzo piękna, a nad to nic słodszego nie może być dla męża; jest, co więcej, córką bardzo szlachetnego i przy tym bardzo potężnego ojca. Wszak będąc przez Farnabaza znieważony, mści się na nim tak skutecznie, że, jak sam widzisz, wygnał go z całej jego ziemi. Wiedz o tym - ciągnął dalej - że jak może on zemstą ścigać wroga, tak samo jest w stanie dobrodziejstwem odpłacić przyjacielowi. Pomyśl więc, że gdy się to stanie, zwiążesz ze sobą węzłem powinowactwa nie tylko jego, lecz i mnie, i innych Lacedemończyków oraz, przynajmniej póki my przewodzimy Grecji, pozostałą także Grecję. I zaiste, gdybyś to uczynił, któż wspanialej od ciebie mógłby się ożenić? Jaką bowiem oblubienicę odprowadzało kiedykolwiek tylu jeźdźców, peltastów i ciężkozbrojnych, ilu do domu twego małżonkę by ci odprowadziło?" Na to Otys zapytał: "Czy jednak, Agesilaosie, mówisz o czymś, czego i Spi-tridates pragnie?" "Tak jest, na bogi - odpowiedział Agesilaos. - On mi, co prawda, mówić tego nie kazał, ja jednak, choć się bardzo cieszę, gdy na wrogu się mszczę, o wiele więcej pono się raduję, gdy d!a przyjaciela dobrego coś wynajdę". "Czemu więc nie zapytasz go, czy i on tego pragnie?" Agesilaos na to rzekł: "Przystąpcie tu, Herippidasie i wy, pozostali spartiaci, i poświadczcie, że i on chciał tego samego, co my" - i ci, wstawszy, świadczyli. Gdy tak porozmawiali, rzekł Agesilaos: "Chcesz, Otysie, to my przywołamy go tutaj. Sądzę, że o wiele prędzej da się on przez ciebie przekonać niż przez wszystkich pozostałych". Po tych słowach Agesilaos kazał wezwać Spitridatesa i wszystkich innych. A gdy się zbliżali, przemówił zaraz Herippidas: "Po co długo rozwodzić się, Agesilaosie, nad tym wszystkim, co było mówione? Wszak Spitridates na zakończenie oświadczył, że uczyni najchętniej wszystko, co ci będzie odpowiadało". "Mnie więc odpowiada - rzekł Agesilaos - żebyś ty, Spitridatesie, dał Otysowi córkę swą za żonę, a ty, Otysie, abyś wziął ją ku wielkiemu szczęściu7. Dziewicy tej jednak przed wiosną drogą lądową odprowadzić ci nie możemy". "Lecz drogą morską - zawołał Otys - można by ją i teraz odprowadzić, gdybyś ty tego chciał". Następnie, uścisnąwszy sobie wzajemnie prawice, rozstali się z Otysem. I Agesilaos zrozumiawszy, że Otysowi pilno, niezwłocznie obsadził trójrzędowiec ludźmi i rozkazał Kalliasowi z Lacedemonu odwieźć dziewicę, sam zaś wyruszył w kierunku Daskyleion.
7  odpowiednik  łacińskiego:  quod  felix, faustum fortunatumque sit.

Tu znajdował się pałac Farnabaza, a dokoła niego wielkie i liczne wsie, obficie zaopatrzone w żywność, a także wspaniałe tereny łowieckie, znajdujące się bądź w parkach dokoła ogrodzonych8, bądź na miejscach otwartych. Obok przepływała rzeka, obfitująca w przeróżne ryby; pełno było tam także ptactwa dla tych, co chcieliby na nie polować 9. Tam więc spędzał zimę Agesilaos, otrzymując żywność dla wojska i z tego obszaru, i z dalszych, której dostarczali mu furażerowie. Kiedy jednak żołnierze, przy pobieraniu żywności nie doznawszy nigdy niepowodzenia, poczęli zachowywać się lekceważąco i nieostrożnie, na rozproszonych po równinie natknął się raz Farnabazos, mający przy sobie dwa rydwany zaopatrzone w kosy 10 oraz jeźdźców około czterystu. Obawiając się bowiem, że jeśli gdzieś na stałe osiądzie, to otoczony dokoła będzie oblegany, do coraz to innego miejsca swojej ziemi, jak to czynią koczownicy, udawał się, skrywając starannie swe obozowiska. Na widok zbliżającego się wroga zbiegło się do siedmiuset Greków. Farnabazos jednak nie tracił czasu, lecz wysunąwszy naprzód rydwany, sam zaś z jeźdźcami zająwszy miejsce za nimi, rozkazał gnać na tamtych w cwał. Skoro zaś rydwany uderzeniem swym rozproszyły skupisko Greków, z jeźdźców wnet zwaliło się około stu ludzi, reszta zaś uciekła do Agesilaosa, gdyż przypadkiem wraz z ciężkozbrojnymi znajdował się w pobliżu. Na trzeci czy czwarty dzień potem dowiedział się Spitri-dates, że Farnabazos stoi obozem w wielkiej wsi Kaue, odległej o jakie sto pięćdziesiąt stadiów11, i natychmiast zawiadomił o tym Herippidasa. Herippidas zaś, pragnąc jakiegoś czynu świetnego dokonać, poprosił Agesilaosa o dwa tysiące ciężkozbrojnych, drugie tyle peltastów oraz o jeźdźców Spitridatesa, paflagońskich tudzież z greckich tylu, ilu tylko zdoła namówić. Skoro zaś król to przyrzekł, począł Herippidas składać ofiary, z nadejściem zaś zmierzchu, otrzymawszy pomyślną wróżbę, zakończył ofiarę, a następnie rozkazał ludziom po spożyciu wieczerzy stawić się przed obozem. Mimo to, kiedy ściemniało, nie nadeszła nawet połowa z każdego rodzaju broni. Żeby jednak w razie cofnięcia się nie być wyśmiewanym przez resztę spartiatów, wyruszył z tą siłą, jaką miał pod ręką. Z nadejściem świtu, skoro napadł on na obóz Farnabaza, padło wielu z przedniej straży myzyjskiej, żołnierze z obozu rozbiegli się, a sam obóz został zdobyty wraz z wielką ilością czar i in-
8 Persowie mieli zwyczaj trzymać zwierzęta, na które chcieli polować, w zamkniętych parkach (paradeisos).
9 Na  ptaki  polowano   przy   pomocy  siatki  względnie   sokołów,   co  stosowano   od pradawnych czasów na Wschodzie.
10 Wozy uzbrojone w kosy przymocowane do osi kół oraz do dyszli były używane przez Persów aż do upadku państwa.
11 Czyli niespełna 30 km.

nych kosztownych naczyń, należących do Farnabaza i z wielką też ilością juków oraz bydląt jucznych. Kiedy zaś Paflagończycy i Spitridates odwieźli zdobyte łupy, Herippidas przy pomocy dowódców starszych i młodszych zabrał im wszystko, a także zabrał samego Spitridatesa i Paflagończyków, aby więcej jeszcze niewolników dostarczyć kupczącym łupem wojennym12. Ci nie pogodzili się z losem, jaki ich spotkał, lecz, skrzywdzeni i sponiewierani, zaraz nocą zerwali się i uciekli do Sardes do Ariajosa 13, mając doń dlatego zaufanie, że Ariajos także przeciw królowi się zbuntował i z nim wojował. Agesilaosowi jednak w tej wyprawie wojennej nie zdarzyło się nic bardziej przykrego nad utratę Spitridatesa, Megabatesa 14 i Paflagończyków. A żył wtedy niejaki Apollofanes z Kyzikos, który, będąc od dawna gościem Agesilaosa, stał się w tym czasie także gościem Farnabaza. Apollofanes więc oświadczył Agesilaosowi, że zamierza ułatwić mu przeprowadzenie przyjaznych rozmów z Farnabazem. Wysłuchany przez Agesilaosa i otrzymawszy odeń dla Farnabaza rękojmię pokoju i bezpieczeństwa, przybył wraz z nim na miejsce umówione, gdzie król z trzydziestu spartiatami oczekiwał go, leżąc na ziemi na trawie. Farnabazos natomiast przybył ubrany w szatę, która była warta wiele złota. Gdy pachołkowie poczęli mu już rozścielać dywan, na którym Persowie zazwyczaj zasiadają wygodnie, zawstydził się tego przepychu wobec prostoty Agesilaosa i także, jak stał, spoczął na ziemi. I najprzód się wzajemnie pozdrowili, a następnie, kiedy Farnabazos wyciągnął doń prawicę, Agesilaos też wyciągnął swoją. Potem dopiero począł mówić Farnabazos, gdyż był starszy wiekiem: "Agesilaosie i obecni tu wy, Lacedemończycy! Kiedy wojowaliście z Ateńczykami, byłem waszym przyjacielem i sojusznikiem - na morzu, dostarczając wam pieniędzy, uczyniłem flotę waszą potężną15, na lądzie zaś osobiście walczyłem po waszej stronie: siedząc na koniu, ścigałem wrogów waszych aż do morza. Nie możecie mi więc zarzucić, żem kiedykolwiek, jak Tissafernes16, oszukał was sło-
12 Dowódcy spartańscy, podobnie zresztą jak w całej Grecji, posiadali w czasie wojny wyłączne prawo dysponowania łupami. Wystawienie niewolników na sprzedaż dowodzi wielkiego znaczenia handlu niewolnikami; niewątpliwie pozostawało ono w związku ze wzrastającym zapotrzebowaniem w Grecji na niewolników nawet do pracy na roli.
13 Ariajos był jednym z podkomendnych Kyrosa, ale uzyskał przebaczenie Artakeerksesa II i pełnił funkcję namiestnika Lidii z ramienia Titraustesa. Wiadomość Ksenofonta o jego buncie, jedyna zresztą, jest zbyt szczupła, by z niej można było wyciągnąć jakieś pewniejsze wnioski.
14 Megabates, syn  Spitridatesa,  ulubieniec  Agesilaosa.
15 Farnabazos przyobiecał Sparcie pomoc finansową przeciw Atenom jeszcze w r. 413 (Tucyd. VIII 6, 1), ale ta wtedy dopiero z niej skorzystała, kiedy zawiodły subsydia Tissafernesa (Tucyd. VIII 99).
18 O podwójnej  grze Tissafernesa była już  mowa powyżej.

wem albo  czynem.  Jednak,  choć  takim  okazałem się  dla  was, jestem obecnie przez was do takiego doprowadzony stanu, że we własnej ziemi nie znajduję  nawet  obiadu,  chyba  że jak zwierz  dziki zbiorę  resztki tego, coście wy porzucili. Pozostawione mi przez ojca ku przyjemności domy  i piękne  parki,  obfitujące  w  drzewa  i  dzikie  zwierzęta,  widzę dziś  wszystkie  bądź   wyrąbane,  bądź   popalone.   Jeśli   więc  ja  już  nie wiem,  co  jest  zbożne  i  sprawiedliwe,  to   powiedzcie  mi  przynajmniej wy, czy to jest postępowanie ludzi czujących wdzięczność".  To  rzeki Farnabazos, wszystkim zaś trzydziestu zrobiło się wstyd i trwali w milczeniu. Po niejakim czasie dopiero Agesilaos rzekł: "Myślę, że ty, Farnabazie, wiesz o tym, że i w Grecji ludzie z różnych grodów nawiązują między  sobą  związki  gościnności17.   Goście   ci  jednak,   gdy  ich  grody prowadzą z sobą wojny, walczą po stronie ojczyzny nawet z tymi, z którymi łączy ich prawo gościnności, i niekiedy nawet, skoro tak się złoży, zabijają się wzajemnie. I my więc, wojując z waszym królem, zmuszeni jesteśmy wszystko, co do niego należy, uważać za własność nieprzyjacielską. Dla ciebie jednak nade wszystko pragnęlibyśmy pozostać przyjaciółmi i gdyby cię zmuszano zamiast swego pana i władcy wziąć sobie nas za panów, to jabym ci tego nie doradzał. Dziś jednak masz możność stanąć po naszej stronie, lecz nikomu się nie musisz kłaniać 18 ani nikogo na pana sobie brać, a żyć swobodnie z własnych zasobów. Ja, co prawda, sądzę, że swoboda sama tyle jest warta, co wszystko inne razem  wzięte,  lecz   wcale   nie   żądam,   żebyś   był   wolny,   lecz   biedny, tylko  żebyś,  korzystając  z  przymierza  ze  mną,  wzmacniał  potęgę  nie króla Persów, lecz swoją własną, podbijając tych, co dziś razem z tobą są jego niewolnikami, i w taki sposób czyniąc ich swoimi poddanymi 19. I zaprawdę, gdybyś  stał się jednocześnie swobodny i bogaty,  to  czego by ci jeszcze brakowało do całkowitego szczęścia?" "Czy mam - rzekł
17 Ponieważ w starożytnej Grecji nie było do wieku IV domów zajezdnych - a i wtedy tylko w takich ośrodkach jak Delos i Delfy - nad obcymi przybywa-wającymi do obcego miasta roztaczali opiekę tzw. proksenoi. Tego rodzaju proksenia utrzymywała się często w jednym rodzie przez całe pokolenia,
18 W oryginale występuje czasownik; na temat proskynesis, wyraźnej różnicy zaznaczającej się pomiędzy wolnymi Grekami a poddanymi króla perskiego, istnieje w nauce kontrowersja. Zdaniem mianowicie niektórych badaczy (por. F.Altheim, Weltgeschichte Asiens im griech. Zeitalter, Bd. I, Halle 1947, s. 198), opierających się na świeżo udostępnionym materiale zabytkowym, proskynesis nie była niczym poniżającym, nie była upadnięciem na twarz przed królem, a jedynie ucałowaniem jego rąk. W każdym razie zagadnienie to pozostaje w dalszym ciągu otwarte.
19 Jak z tego miejsca wynika, Agesilaos proponowałby Farnabazowi nie tylko oderwanie się od Artakserksesa II, ale nadto obiecywałby mu pomoc spartańską przeciw sąsiednim satrapom.

Farnabazos na to - odpowiedzieć ci poprostu, co uczynią?" "Tak jest, to ci przystoi". "A więc - rzecze - ja, jeśli król przyśle innego naczelnego wodza20, mnie zaś uczyni jego podwładnym, będę chętnie waszym przyjacielem i sprzymierzeńcem; jeśli natomiast mnie wodzem naczelnym naznaczy, to, trzeba ci o tym wiedzieć, honor dla mnie takie ma znaczenie, że będę z wami wojował, jak tylko zdołam najlepiej". Usłyszawszy to. Agesilaos schwycił go za rękę i zawołał: "O najdroższy, o gdybyś takim będąc stał się nam przyjacielem! Jedno więc - dodał na zakończenie - zapamiętaj sobie, że i dziś z ziemi twojej odejdę jak najprędzej, i na przyszłość, jeśli wojna potrwa, póki będę mógł atakować innego wroga, od ciebie i twoich będę trzymał się z daleka". Po tych słowach rozwiązał zebranie i Farnabazos, dosiadłszy konia, odjechał, syn zaś jego, zrodzony z Parapity, piękny młodzieniaszek, zostawszy z tyłu, podbiegł do Agesilaosa i zawołał: "Agesilaosie! Czynię cię moim gościem!" "Ja zaś to przyjmuję" - odparł król. "Pamiętaj więc o tym" - dodał młodzieniaszek i natychmiast podarował Agesilaosowi swój piękny oszczep. Ten zaś dał mu w zamian błyszczące oadoby zdjęte z wierzchowca jego sekretarza Idajosa. Wtedy dopiero młodzieniec, skoczywszy na koń, popędził w ślad za ojcem. Kiedy później po wyjeździe króla syn Parapity został przez brata pozbawiony domu i wygnany, Agesilaos opiekował się nim i gdy rozkochał się 21 w nim Eualkes, syn Atenajosa, uczynił wszystko, aby za jego pośrednictwem dopuszczono go do biegu w Olimpii, gdyż był najwyższy z młodzieńców 22. Agesilaos, zgodnie z tym, co powiedział Farnabazowi, natychmiast wycofał się z jego ziemi, a zbliżała się już promienna wiosna. Przybywszy na równinę Teb (Hypoplakijskich), rozłożył się obozem w pobliżu świątyni bogini Artemidy Astyreńskiej i do tego wojska, które już posiadał, ściągnął jeszcze zewsząd potężne oddziały. Gotował się bowiem do tego, aby wyruszywszy jak najdalej, oderwać od króla wszystkie ludy, które zostawił za sobą.
2. Tymi to sprawami zajęty był Agesilaos. Lacedemończycy tymczasem, dowiedziawszy się dokładnie, że nadeszły już do Grecji pieniądze perskie i że największe państwa połączyły się już w celu walki z nimi, uznali, że państwo ich znajduje się w niebezpieczeństwie, i doszli do wniosku, że wyprawa zbrojna staje się konieczna. Sami się więc do tego
20 Tzn. wodza z tytułem karanos.
2l Zwyczaj ten, zakorzeniony przede wszystkim w państwach doryckich (głównie Sparta, Kreta, Tera), posiadał obok podkładu idealnego niewątpliwie i formy czysto zmysłowe.
22 Istnieje w tej kwestii spór między - wydawcami, czy na podstawie Plut. Ages. 13 należy to miejsce interpretować w ten sposób, że Eualkes ów chciał wziąć udział w biegu chłopców czy mężczyzn.

przygotowując, wysłali niezwłocznie do Agesilaosa Epikydidasa23. Ten, przybywszy, poinformował go i o wszystkich innych sprawach, i o rozkazie państwa, aby jak najprędzej pospieszał na pomoc ojczyźnie. Gdy o tym usłyszał Agesilaos, był głęboko wstrząśnięty, zdając sobie sprawę, jakiej zaszczytnej  roli i jak wielkich nadziei zostaje  przez  to  pozbawiony. Mimo to, zwoławszy swych sprzymierzeńców, obwieścił im rozkaz swego państwa i oświadczył, że koniecznie musi podążyć na ratunek własnej ojczyzny. "Wiedzcie jednak, sojusznicy - dodał na końcu - że jeśli tamtejsze sprawy ułożą się pomyślnie, to ja o was nie zapomnę nigdy, lecz znów przybędę, aby to wykonać, czego wy potrzebujecie". Wysłuchawszy go, wielu24 poczęło płakać, wszyscy zaś uchwalili, żeby razem  z  Agesilaosem  spieszyć  na  pomoc  Lacedemonowi i  jeżeli  tam wszystko pójdzie dobrze, z nim razem powrócić znów do Azji. Ci więc robili przygotowania, by się z nim wyprawić, Agesilaos zaś pozostawił w Azji Euksena jako komendanta i nie mniej niż cztery tysiące wojska, zdolnego do obrony grodów, sam natomiast, widząc, że większość jego żołnierzy   wolałaby   raczej   pozostać25,   niż   ciągnąć   przeciw   Grekom, pragnąc zaś poprowadzić ze sobą jak najwięcej i jak najlepszych żołnierzy,  wyznaczył  nagrody  dla  tego  miasta,  które  wyprawi  najlepsze wojsko, a także dla tego z dowódców żołnierzy najemnych, który wyruszy   na   wojnę   z   najlepiej   uzbrojonym   oddziałem   zarówno   ciężkozbrojnych, jak łuczników i peltastów. Oznajmił również dowódcom konnicy, że ktokolwiek z nich dostarczy oddziału wyposażonego w najlepszą broń i konie, temu także, jako zwycięzcy, da nagrodę. Oceny zaś obiecał dokonać  w  Chersonezie,  skoro  wojska  przeprawią  się  z  Azji  do Europy, a to w tym celu, żeby było wiadomo, iż udający się na wojnę powinni stanowić wyborową siłę. Nagrodę stanowiło przeważnie uzbrojenie, zarówno dla żołnierzy pieszych, jak i jezdnych, tak jednak wykonane,  aby  było   dla   nich   także   ozdobą;   lecz   były   nią   także   złote wieńce. Razem wzięte, nagrody te kosztowały nie mniej   niż cztery talenty. Za tę cenę zdobyto dla wojska oręż dużej wartości. Na sędziów po  przekroczeniu  Hellespontu  wyznaczono:   z   Lacedemończyków  Menaska, Herippidasa i Orsippa, z sojuszników zaś po jednym z każdego grodu.  Agesilaos  więc  po   dokonaniu   oceny  wyruszył  ze   swoim   woj-
23 Wspomina o nim Tucyd. V 12 w związku z działaniami wojennymi w Tracji w 422 r. Prawdopodobnie brał on nadto udział w bitwie pod Aigospotamoi, jeśli u Paus. X 9, 10 w miejsce Epikyridas należy czytać Epikydidag.
24 Prawdopodobnie chodzi w tym wypadku o delegatów miast greckich w Azji Mniejszej.
25 Inaczej niż wymienionym w § 4, kontyngentom sprzymierzeńców i najemnikom
uśmiechała się chyba raczej kampania w Azji Mniejszej aniżeli wojna w Grecji, nie
rokująca obfitych łupów.

skiem tą samą drogą, jaką niegdyś król perski szedł na Grecję 26. W tym czasie (w Sparcie) eforowie ogłosili wojnę, państwo z powodu małoletności króla Agesipolisa nakazało objąć dowództwo nad wojskiem Aristodemowi27, opiekunowi dziecka i członkowi tegoż rodu. Kiedy Lacedc-mończycy wyruszali, przeciwnicy ich byli już zebrani razem i naradzali się, w jaki sposób mogliby najkorzystniej stoczyć bitwę. Timolaos więc z Koryntu tak przemówił: "Sojusznicy! Wydaje się, że z Lacedemończykami dzieje się coś podobnego jak z rzekami. Rzeki bowiem w pobliżu swych źródeł są niewielkie i łatwe do przekroczenia. Gdy się zaś od nich oddalają, wlewające się do nich rzeki inne czynią ich prąd potężniejszy. Tak samo i Lacedemończycy: w miejscu, skąd wychodzą, są osamotnieni, idąc jednak naprzód i zagarniając siły innych grodów, stają się potężniejsi i do zwalczenia trudniejsi. Widzę również - mówił dalej - że wszyscy, którzy chcą tępić osy, o ile usiłują zabijać wychodzące z gniazd, są przez nie wielokrotnie kąsani, o ile zaś podkładają ogień pod znajdujące się wewnątrz swych gniazd, sami nie doznają nic przykrego, osy zaś niszczą. To mając na względzie, sądzę, że najlepszą rzeczą dla nas będzie wydać bitwę w samym Lacedemonie, a jeśli nie w nim, to jak najbliżej od niego". Ponieważ wydawało się, że mówi do rzeczy, głosowali za tym wszyscy. Kiedy jednak zastanawiali się nad sprawą naczelnego dowództwa i rozważali pytanie, w ilu szeregach ma być ustawione całe wojsko, aby sojusznicy, tworząc szyk nadmiernie głęboki, nie ułatwiali przeciwnikom jego okrążenia, w tym samym czasie Lacedemończycy, zagarnąwszy Tegeę i Mantineę28, wyszli ku międzymorzu; i idąc naprzód 29, prawie jednocześnie jedni, zgrupowani dokoła Koryntian, znaleźli się w Nemei30, drudzy, to jest Lacedemończycy i ich sojusznicy - w Sikyonie. Gdy ci wtargnęli do Epieikii31, lekkozbrojni ich przeciwników z początku zadawali im duże straty, rażąc ich pociskami i strzałami i zajmując przy tym dogodne stanowisko z prawej strony. Kiedy jednak zeszli ku morzu, szli tutaj
26 W Ages. 2, l Ksenofont porównuje marsz Kserksesa w r. 480, trwający według niego jeden rok, z posuwaniem się Agesilaosa, który rzekomo tę samą drogę miał odbyć w ciągu jednego miesiąca. Przeciw prawdopodobieństwu tych danych opowiedział się jednak B e l o c h, Griech. Gesch., Bd. III, Teil 2, Berlin-Leipzig 1923, s. 217.
27 Sytuacja identyczna jak po śmierci Leonidasa w r. 480 pod Termopylami, kiedy w imieniu jego małoletniego synka regencję i dowództwo nad wojskiem spartańskim oddano bratankowi króla, Pausaniasowi.
28 Tegea i Mantinea były to główne miasta Arkadii, należące do Związku Peloponeskiego.
29 Tekst w tym miejscu zepsuty  nie pozwala  na  ściślejszą  lokalizację.
30 N e m e a, miasto w Argolidzie niedaleko źródeł rzeczki tej samej nazwy, sławne z igrzysk.
31 Epieikia.    teren   pomiędzy   Koryntem   a   Sikyonem.

przez równinę, wyrąbując drzewa i pustosząc ogniem kraj. Przeciwnicy zaś odstąpili i założyli  obóz, mając przed  sobą głęboko  płynący  strumień. Kiedy zaś Lacedemończycy, posuwając się naprzód, nie byli już nawet o dziesięć stadiów oddaleni od wrogów, to i oni zalegli obozem i zachowywali się  spokojnie. Przedstawię teraz ilość wojsk po jednej i  drugiej   stronie:   Żołnierzy   ciężkozbrojnych   z   Lacedemonu   zebrano około sześciu tysięcy, z Elidy, Trifylii, Akrorei i Lasion - blisko trzy tysiące, z Sikyonu tysiąc pięćset, z Epidauros, Troizenu, Hermiony i Halieis - nie mniej   niż  trzy tysiące.  Ponadto jeźdźców z Lacedemonu było około sześciuset, łuczników z Krety około trzystu, procarzy spośród   Marganejczyków,   Letrinów   i   Amfidolów   nie   mniej   niż   czterystu. Fliuntyjczycy natomiast nie poszli za innymi, powołując się na czas nie pozwalający na użycie broni32. Taka była siła tych, co przybyli z Lacedemończykami33. Z przeciwników natomiast ciężkozbrojnych zebrało się: Ateńczyków do sześciu tysięcy, Argejczyków, jak mówiono, około siedmiu tysięcy, Beotów z powodu nieobecności żołnierzy z Orchome-nos 34 tylko około pięciu tysięcy, Koryntian około trzech tysięcy, a nadto z całej Eubei nie mniej niż trzy tysiące. Tylu więc było żołnierzy ciężkiej broni. Jeźdźców zaś było: Beotów zaledwie około ośmiuset, gdyż Orchomeńczycy  nie  przybyli, Ateńczyków  zaś  około  sześciuset,   Chal-kidejczyków z Eubei około stu, Lokrów z Opuntu około pięćdziesięciu. Za to lekkozbrojnych,  razem z  lekkozbrojnymi z  Koryntu,  było  wię-cej  (...) gdyż przyłączyli się do nich Lokrowie Ozolscy, Malijczycy35 oraz Akarnanowie36.  Takie więc były siły obu stron. Beotowie,  póki zajmowali lewe skrzydło, wcale nie spieszyli się z rozpoczęciem bitwy. Kiedy jednak Ateńczycy znaleźli się naprzeciw Lacedemończyków, oni zaś otrzymali prawe skrzydło, zwrócone przeciw Achajom, poczęli zaraz mówić, że wróżby z ofiar wypadły dla nich pomyślnie i wydali nakaz  przygotowania   się   do   bliskiej   bitwy37.   I   przede  wszystkim,  nie uwzględniwszy uchwały co do szesnastu szeregów żołnierzy, uczynili swą
32 W oryg.  była to przerwa w działaniach wojennych spowodowana uroczystościami religijnymi.
33 Jest rzeczą zastanawiającą, że wśród sprzymierzeńców Sparty tu wymienionych, rekrutujących się z miast Elidy, Arkadii i Argolidy, nie ma wspomnianych dopiero co Tegeatów i Mantinejczyków, podobnie jak wymienionych w § 18 Achajów.
34 Orchomenos w Beocji oderwało się  od  Teb  w r. 395, por.  III  5, 6.
35 Malijczycy, plemię w środkowej Grecji, mieszkające niedaleko od Ter-mopyl.
36 Akarnanowie, plemię w zachodniej części środkowej Grecji nad M. Jońskim.
37 Można przypuścić na podstawie tego miejsca, że jeszcze przed ostatecznym uszykowaniem się do bitwy nastąpiła zmiana stanowiska w linii bojowej kontyngentów poszczególnych miast. Inicjatywa wyszła od Tebańczyków, którzy, jak wynika z przebiegu bitwy, mieli w niej dowództwo.

falangę   nadmiernie   głęboką   i   poczęli   ją   prowadzić   na   prawo,   żeby wysunąć   się   aż  poza   skrzydło   nieprzyjaciół;   Ateńczycy   zaś,   aby   nie zerwać łączności, podążyli za nimi, chociaż wiedzieli, że grozi im niebezpieczeństwo     otoczenia38.     Lacedemończycy    natomiast,     ponieważ okolica  była  zadrzewiona,  z   początku   nie   zauważali  zbliżających   się wrogów.  Kiedy jednak rozległy  się  dźwięki  peanu,  zrozumieli,  co  się dzieje,   i  zwrócili  się   do  wszystkich  z   apelem,   aby   przygotować   się natychmiast   do   bitwy.   Kiedy  zaś   tamci  uszykowali   się   tak,  jak  ich dowódca   oddziału  najemnego   ustawił,   i  padł   rozkaz,   by   podążać   za swym przywódcą, poczęli i Lacedemończycy prowadzić atak na prawe skrzydło    i    własną    linię    tak    bardzo    wyciągnęli,    że    z    dziesięciu fyl   ateńskich   tylko   sześć   znalazło   się   naprzeciw   Lacedemończyków, cztery    zaś    fyle    -    naprzeciw    Tegeatów.    Nie    dzieliła    ich    już nawet  odległość  jednego  stadium,  kiedy Lacedemończycy,  zgodnie  ze swym zwyczajem, zabiwszy kózkę w ofierze Agroterze 39, zmierzali ku przeciwnikom, celem okrążenia ich zaginając swą wydłużoną linię bojową. Kiedy doszło wreszcie do starcia, to inni sojusznicy Lacedemończyków zostali przez przeciwników pokonani i tylko Pellenejczycy, znalazłszy się naprzeciw Tespijczyków, walczyli i ginęli, każda strona na swej pozycji, sami zaś Lacedemończycy pokonali tę część Ateńczyków, której dosięgli40, i okrążywszy ją swą przeważającą siłą, wielu z nich zabili, a sami, mało ucierpiawszy, w porządku szli naprzód i przeszli obok stanowiska pozostałych czterech fyl  ateńskich, zanim  te powróciły z pościgu za Tegeatami, tak iż nie  zginął z  nich nikt,  chyba że ktoś  poległ  w   starciu  z  Tegeatami.   Argejczyków  zastali  Lacedemończycy wracających z  pościgu i kiedy  pierwszy polemarch41 zamierzał już uderzyć na nich atakiem czołowym, ktoś, jak opowiadają, zawołał: "Pierwsze  szeregi przepuścić!"  Gdy się  to  stało, Lacedemończycy, rażąc biegnących w miejsca nie przykryte 42. wielu z nich zabili. Wpadli także na wracających z pościgu Koryntian. Dalej natknęli się jeszcze na niektórych Tebańczyków, także wracających z pościgu, i wielu z nich zabili.  Gdy  się  to  stało,  sprzymierzeni  z  początku  uciekali w  stronę
38 Z opisu Ksenofonta, być może stronniczego, można sądzić, że Tebańczycy popełnili podwójny błąd, a mianowicie że przez zmasowanie falangi na głębokość musieli skrócić front, a następnie przesunęli się ze swym skrzydłem bardziej na prawo, narażając Ateńczyków na oskrzydlenie przez Spartan.
39 Agrotera, bogini polowania i wojny, czczona zarówno w Sparcie, jak i innych miastach greckich, np. w Atenach.
40 Spartanie więc posuwali się wzdłuż linii frontu zajmowanego pierwotnie przez sprzymierzeńców.
41 Chodzi tu prawdopodobnie o polemarcha dowodzącego morą idącą w pierwszej linii.
42 Celem tego manewru było starcie się z Argejczykami od ich prawego, a więc nie zakrytego przez tarczę boku.

twierdzy. Kiedy jednak Koryntianie ich nie wpuścili43, rozbili znów namioty w dawnym obozie. Lacedemończycy zaś, wróciwszy do miejsca, gdzie starli się z nieprzyjacielem po raz pierwszy, wznieśli pomnik zwycięstwa. W ten sposób bitwa ta się zakończyła.
3. Agesilaos   tymczasem   spieszy!   na   pomoc   z   Azji.   Gdy   był  już w Amfipolis, przyniósł mu Derkylidas wiadomość, że zwyciężają znów Lacedemończycy   i   że   poległo   ich   ośmiu44,   nieprzyjaciół   zaś   liczba ogromna.   Informował   go   dalej   Derkylidas,   że   i   sojuszników   padło niemało. Gdy Agesilaos go spytał: "Powiedz mi, Derkylidasie, czy byłoby dobrze, żeby te grody, które posyłają nam  swych żołnierzy,  dowiedziały  się   rychlej   o   tym   zwycięstwie?"   Derkylidas   odpowiedział: "Tak jest, bo usłyszawszy o nim, nabiorą, rzecz naturalna, większego zapału". "Czy nie mógłbyś ty, skoroś już z tym przybył, obwieścić im o tym także?" Derkylidas wysłuchawszy tych słów z radością, bo zawsze lubił za  granicą przebywać,  powiedział:  "Dobrze, jeśli ty,  oczywiście, zarządzisz". "Ależ zarządzam - odpowiedział - i nadto rozkazuję ci obwieścić, że jeśli i dalej wypadki potoczą się pomyślnie, to ja, jak już mówiłem, znów udam się do Azji". Derkylidas więc przede wszystkim wyruszył do  Hellespontu, Agesilaos zaś  minąwszy Macedonię,  przybył do Tesalii. Mieszkańcy jednak Larissy, Krannon, Skotussy i Farsalos 45, będący w sojuszu z Beotami, a także wszyscy Tesalowie z wyjątkiem tych, którzy wtedy znajdowali się na wygnaniu, starali się mu szkodzić, idąc w ślad za nim. Wobec tego Agesilaos z początku wiódł swe wojsko ustawione w czworoboki46, mając połowę jazdy przed piechotą, a połowę za nią; później jednak, kiedy Tesalowie usiłowali utrudnić pochód, najeżdżając na tylną straż, przerzucił tam także oddział czołowej jazdy z wyjątkiem jeźdźców należących do straży przybocznej. Kiedy  teraz przeciwnicy tak  się  obok  siebie  ustawili,  Tesalowie  uznawszy,  że  nie jest dobrze walczyć z ciężkozbrojnymi za pomocą jazdy, zawrócili i poczęli krok za krokiem odchodzić, strona zaś przeciwna bardzo ostrożnie posuwała się w ślad za nimi. Agesilaos jednak, zrozumiawszy, że i jedni, i drudzy popełniają błąd, posłał co silniejszych spośród należących do jego   otoczenia   jeźdźców   do   pozostałej   części   jazdy   z   nakazem,   by spiesznie ściągali razem z nią tamtych i nie pozwalali im zawracać. Te-
43 Według Demost. Przeciw Lept. 53 partia prolakońska nie chciała wpuścić Ateńczyków do miasta, ale ostatecznie otworzono im bramy.
44 Według relacji Diodora (XIV 83) straty sprzymierzeńców Sparty miały wynosić 1100 ludzi. Wymieniając ośmiu zabitych Spartan, miał Ksenofont oczywiście na myśli tzw. "równych".
45 Niewątpliwie przyłączenie się wymienionych miast tesalskich do Teb było następstwem przegranej Spartan i śmierci Lysandra pod Haliartos.
46 Był to zwykły porządek marszowy armii obawiającej się zaskoczenia. Por. Anabasis, III l, 36.

salowie spostrzegłszy wbrew przewidywaniom, że ci na nich pędzą, albo nie zawracali wcale, albo, gdy próbowali zawracać, byli chwytani w chwili gdy konie wykonywały zwroty. Polycharmos z Farsalos, dowódca jazdy, co prawda, zawrócił, lecz razem ze swym otoczeniem zginął w walce. Gdy się to zdarzyło, nastąpiła bezprzykładna ucieczka Tesalów, tak iż w niej jedni ginęli, drudzy dostawali się do niewoli, a reszta zatrzymała się nie wcześniej, aż znalazła się w pobliżu góry Nartakion 47. Naówczas Agesilaos wzniósł pomnik swego zwycięstwa pomiędzy Frantem a Nartakion i tam pozostawał, bardzo się ciesząc ze swego dzieła, gdyż tych, którzy ze swej sztuki jeździeckiej najbardziej byli dumni, zwyciężył z pomocą jazdy przez siebie dopiero stworzonej. W następnym dniu, przekroczywszy Góry Achajskie we Ftii, dalszą drogę odbywał już całą przez kraj zaprzyjaźniony aż do granic Beocji. Gdy do niej wkraczał, słońce wydawało się podobne do księżyca 48 i przyszła wtedy wiadomość Lacedemończycy zostali zwyciężeni w bitwie morskiej, a dowódca floty Peisander poległ49. Opowiadano także, jak odbyła się ta bitwa na morzu. Starcie między obu stronami nastąpiło w pobliżu Knidos 50; Farnabazos, dowódca floty perskiej, stał tam ze statkami fenickimi, Konon zaś przed nim ze statkami grodów greckich 51. Kiedy przeciw nim wystawił swe okręty Peisander i kiedy się przy tym ujawniło, że posiada on o wiele mniej52 okrętów bojowych, niż ich było we flocie Konona, sojusznicy Peisandra, stojący po jego lewicy, zaczęli zaraz uciekać, Peisander zaś, gdy sam na swym przedziurawionym okręcie starł się z wrogami, został wyrzucony na ląd - i kiedy wszyscy inni z nim wyrzuceni ratowali się, jak mogli, dążąc do Knidos, on jeden, walcząc przy statku, poległ. Agesilaos, gdy się o tym dowiedział, był z początku bardzo przygnębiony; kiedy jednak wziął pod uwagę, że większość wojska, choć gotowa była chętnie uczestniczyć w płynących z wojny korzyściach, na widok jednak jej ciężarów nie uważała dla siebie za konieczne brać w nich udziału -
47 Góra i miasto Nartakion leżały w południowej części Tesalii, w tzw. Achaia Ftiotis. Tutaj też leżało miasto Pras.
48 Było to zaćmienie słońca z  14 sierpnia 394 r.
49 Bitwa pod Knidos, niewątpliwie wydarzenie wielkiego znaczenia dla późniejszych wypadków, opisana jest przez Ksenofonta w ten sposób, jakby czytelnik znał już jej szczegóły. Tymczasem wprost przeciwnie, Kaenofont nie wspomina w ogóle o wydarzeniach, które doprowadziły do zbudowania floty perskiej i przeciwstawienia jej Spartanom.
50 Knidos, miasto położone na połud.-zach. cyplu Karii.
51 Konon miał do swej dyspozycji greckich najemników i wygnańców, bo obywatele nie przyłączyli się do jego akcji.
52 Według relacji Diodora (XIV 83, 4) Peisander miałby tylko o pięć okrętów mniej aniżeli Konon, a to 85 wobec 90.

od tej chwili zdanie swe zmienił i począł mówić, że go zawiadomiono, iż Peisander, co prawda, zginął, lecz w bitwie morskiej zwyciężył. Mówiąc  to,   składał  jednocześnie   ofiary  jakoby   dziękczynne  i  wielu   ludziom rozsyłał  części mięsa  z  zabitych bydląt.  Dlatego,  skoro  zaczęło się  wstępne   miotanie   na   nieprzyjaciół   z   daleka   pocisków,   żołnierze Agesiiaosa wzięli górę tylko dzięki pogłoskom, że Lacedemończycy odnieśli  zwycięstwo   na   morzu.   A   naprzeciw   Agesiiaosa   byli  ustawieni: Beotowie,   Ateńczycy,   Argejczycy,   Koryntianie,   Ainianie,   Eubejczycy, wreszcie  Lokrowie   jedni   i   drudzy.   Natomiast   po   stronie   Agesiiaosa stanęli: Lacedemończyków jedna mora, przybyła z Koryntu, pół mory z Orchomenos 53, dalej ci neodamodzi z Lacedemonu, którzy z nim razem wyruszyli na wojnę, ponadto żołnierze najemni pod wodzą Herippidasa, do tego jeszcze oddziały z grodów greckich w Azji i z tych grodów w Europie, które zajął on po drodze. Do nich przyłączyli się jeszcze ciężkozbrojni z Orchomenos i Fokidy. Peltastów przybyło o wiele więcej z Agesilaosem, jazdy wreszcie była po obu stronach ilość prawie równa. Opowiem także, jak rozegrała się ta bitwa, do której podobnej nie było 54 - za naszych przynajmniej czasów. Zeszli się bowiem na równinie pod Koroneją 55 z jednej strony ci, co przybyli z Agesilaosem - od strony rzeki Kefisos; z drugiej ci, co przybyli z Tebańczykami - od strony Helikonu. Agesilaos zajmował prawe skrzydło wojska, które było z nim, Orchomeńczycy byli ostatni na jego lewym skrzydle. Po drugiej stronie   Tebańczycy   sami   zajmowali   prawe   skrzydło,   Argejczycy   zaś znajdowali się na ich lewym skrzydle. Kiedy poczęto się zbliżać, z początku panowało po obu stronach długie milczenie; kiedy zaś odległość między nimi wynosiła jakieś stadium, Tebańczycy z okrzykiem "alala" 56 pędem rzucili  się  ku jednemu miejscu.  Dzieliła  ich  jeszcze  odległość trzech pletrów. Wybiegli na ich spotkanie najemnicy greccy z falangi Agesiiaosa,  którym  przewodził Herippidas,  i  razem  z  nimi  Jończycy, Eolowie i Grecy z Hellespontu - i wszyscy oni wspólnie zaatakowali. Kiedy  doszło   do  uderzenia  kopią,   zmusili  do   odwrotu  tych,   co  byli przed nimi. Natomiast Argejczycy nie  przyjęli ataku żołnierzy Agesiiaosa, lecz uciekli w stronę Helikonu 57. Już niektórzy z żołnierzy najemnych  poczęli  wieńczyć   Agesiiaosa,   gdy  ktoś   przyniósł  wiadomość,
53 Najwidoczniej  Spartanie  wysłali  do  Orchomenos  załogę,  by  miasto  to  zabezpieczyć przed  spodziewaną napaścią Tebańczyków.
54 Opis   tej   bitwy   dlatego   jest   tak   interesujący,   ponieważ   Ksenofont   był   jej naocznym świadkiem,  towarzysząc  Agesilaosowi.
          55 Koroneją, miasto  w  Beocji na  zacbód   od  jeziora  Kopais. 
      56 Alala  -   okrzyk   wojenny   wydawany   w   momencie   uderzenia   na   nieprzyjaciela.
57 H e l i k o n,  góra  w  Beocji,  leżąca  na  południe  od  Koronei.

że Tebańczycy, przerwawszy front Orchomeńczyków, znajdują się wśród ciurów jego obozu. Na tę wiadomość rozwinął on natychmiast swą falangę i powiódł ją na nich. Tebańczycy natomiast zobaczywszy, że ich sojusznicy uciekli w stronę Helikonu, chcąc przebić się do swoich, zwarli swe szeregi i cofali się, stawiając silny opór. Tutaj mogę poświadczyć niedwuznacznie odwagę Agesilaosa, gdyż nie wybrał on tego, co było najbezpieczniejsze: wszak mając możność, przepuściwszy przemykających się i idąc w ślad za nimi, brać do niewoli tych, co pozostawali z tylu, nie uczynił tego, lecz atakiem frontalnym złamał Tebańczyków. I oto, zderzywszy się tarczami, parli na siebie wzajem, walczyli, mordowali, umierali. Wreszcie niektórzy z Tebańczyków przedarli się w stronę Helikonu, wielu jednak cofając się zginęło. Kiedy zwycięstwo Agesilaosa stało się już faktem, a jego samego, zranionego, przeniesiono do falangi, kilku żołnierzy, przyleciawszy konno, doniosło mu, że około osiemdziesięciu nieprzyjaciół uzbrojonych schroniło się pod osłonę świątyni58, i pytało, co z nimi należy czynić. On jednak, choć wielokrotnie ranny, nie zapomniał o bogu, lecz rozkazał, by pozwolono im odejść, gdzie zechcą, i nie pozwolił ich krzywdzić. Naówczas dopiero, choć było już późno, żołnierze przyjęli posiłek i spoczęli. Nazajutrz rano kazał Agesilaos polemarchowi Gylisowi uszykować wojsko i postawić pomnik zwycięstwa: wszyscy żołnierze winni byli się uwieńczyć ku czci boga 59, wszyscy zaś fletniści grać na swych fletniach - i uczyniono to wszystko. Tebańczycy zaś wysłali heroldów z prośbą o zawieszenie broni i wydanie poległych w celu urządzenia im pogrzebu60. W ten sposób doszło do skutku zawieszenie broni i Agesilaos, udawszy się do Delf, złożył Apollonowi w ofierze dziesiątą część łupów wojennych, wynoszącą nie mniej niż sto talentów61, polemarch zaś Gylis, objąwszy dowództwo nad wojskiem, wycofał się do Fokidy, a stamtąd wtargnął do Lokrydy. W następnym dniu żołnierze rabowali po wsiach sprzęty domowe i zboże. Kiedy zbliżył się wieczór i Lacedemończycy wracali jako ostatni, Lokrowie szli w ślad za nimi rzucając na nich włócznie i oszczepy; kiedy zaś Lacedemończycy, zawróciwszy, w pościgu powalili kilku z nich, od tej chwili z tyłu już ich nie niepokoili, lecz razili z miejsc wyniosłych. Lacedemończycy próbowali ich ścigać nawet pod górę. Kiedy jednak poczęło zmierzchać, jedni z odchodzących
58 Mowa o świątyni Ateny z przydomkiem Itonia, centrum religijnym Związku Beockiego.
59 Prawdopodobnie Apollona.
60 Według zwyczaju greckiego kto był w posiadaniu pola bitwy, uchodził za zwycięzcę, a strona przeciwna uznawała się za pokonaną przez sam fakt proszenia o wydanie zwłok.
61 Według relacji Plut. Ages. 19 była to dziesięcina z łupów azjatyckich, przede wszystkim pieniądze uzyskane z ich sprzedaży.

padali wskutek nierówności gruntu, inni dlatego, że nie widzieli, co było przed nimi, inni jeszcze od pocisków. Wtedy to zginął polemarch Gylis, z otoczenia zaś jego Pelles i ogółem około osiemnastu spartiatów 62 zabitych kamieniami lub zranionych bronią - i zguba groziłaby już wszystkim, gdyby nie przyszli im na pomoc żołnierze, spożywający wieczerzę.
4. Następnie wojska sojusznicze odesłane zostały do swych grodów, Agesilaos zaś ze swoimi dopłynął do ojczyzny 63.  Od tego  czasu Ateń-
62 Liczba zabitych spartiatów-homoioi dowodzi; że straty innych kategorii żołnierzy musiały być bardzo wysokie.
63 Agesilaos musiał wybrać drogę morską przez Zatokę Koryncką, ponieważ droga lądowa przez Istni znajdowała się w rękach przeciwników.

czycy, Beotowie, Argejczycy i ich sprzymierzeńcy poczęli wojować, biorąc za punkt wyjścia Korynt, Lacedemończycy zaś i ich sprzymierzeńcy - mając oparcie w Sikyonie. Większa jednak i przeważnie do arystokracji zaliczająca się część Koryntian64, widząc, że ziemia ich jest wciąż pustoszona, ludzie zaś z powodu bliskości nieprzyjaciół wciąż giną, kiedy przeciwnie, reszta sprzymierzeńców i sama żyje w spokoju, i ziemię swą uprawia, zapragnęli pokoju i zbierając się razem, wyjaśniali sobie wzajemnie położenie. Kiedy jednak Argejczycy, Ateńczycy, Beotowie i ci z Koryntian, którzy otrzymali nieco z przysłanych od króla perskiego pieniędzy i byli głównymi sprawcami obecnej wojny, zrozumieli, że jeśli nie usuną wpierw tych, którzy są zwolennikami pokoju, to państwu ich zagrozi ponownie lakonizacja - poczęli z tego powodu gotować im rzeź. I przede wszystkim uradzili rzecz ponad wszystko bezbożną. Kiedy bowiem inni nawet ludzi prawnie na śmierć skazanych nie zabijają w dzień święty, ci właśnie ostatni dzień uroczystości (Artemidy), zwanych Eukleia 65, wybrali sobie do rzezi dlatego, że spodziewali się wtedy najwięcej ludzi ściągnąć na plac zgromadzeń. Kiedy więc dano znać tym, którzy uprzednio byli powiadomieni, kogo należy zabijać, ci, dobywszy noży, poczęli nimi razić: tego, gdy stał w gronie innych, owego, gdy siedział samotny, innego jeszcze, gdy znajdował się w teatrze, innego - nawet na krześle sędziowskim. Skoro jednak rozeszła się wieść o tym, co się dzieje, natychmiast arystokraci poczęli uciekać: jedni do posągów bóstw, stojących na placu zgromadzeń, inni - do ich ołtarzy. Naówczas owi najbezbożniejsi i z poczucia prawa zupełnie wyzuci ludzie, i to zarówno rozkazujący, jak i wykonawcy ich rozkazów, poczęli mordować nawet przy miejscach świętych 66, tak iż niektórzy nawet nie spośród skazanych na śmierć, lecz ludzie mający poczucie sprawiedliwości oburzali się w duszy na widok takiego braku uczuć religijnych. W ten sposób z ludzi starszych wiekiem zginęło wielu, bo ich przypadkiem więcej zjawiło się na placu. Młodsi natomiast, ponieważ niejaki Pasimelos67 przewidział to, co miało nastąpić, zachowywali się cicho, siedząc w Kraneion68. Kiedy jednak i tam usłyszeli krzyki i przybyli do nich niektórzy zbiegowie z miejsca mordu, uciekli
64 Tzn. stronnictwo arystokratyczne, które z natury rzeczy sprzyjało Sparcie, a obecnie nadto miało ku temu realne powody.
65 Święto ku czci Artemidy z przydomkiem Eukleia, czczonej w wielu miastach greckich, obchodzono na rynku, częścią jego było przedstawienie teatralne.
66 Pogwałcenie azylu przez demokratów korynckich odbija się rażąco od postawy Agesilaosa skreślonej powyżej (IV 3, 20). Barbaryzacja obyczajów, i to objawiająca się nawet w stosunkach między Grekami, poczyniła właśnie w toku tej tzw. wojny korynckiej dalsze postępy.
67 Pasimelos    stał   się   potem   głową   stronnictwa   prospartańskiego. 
68 Kraneion, plac ćwiczeń z gajem cyprysowym niedaleko Koryntu.

i oni do wysoko  leżącej  twierdzy69 Koryntu i  odparłszy  atak Argej-czyków i ich sojuszników, poczęli się naradzać, co czynić dalej. W tej chwili  spadł  kapitel  ze  stojącej   tam   kolumny,   choć   ani  wiatru,   ani trzęsienia ziemi nie było - i gdy potem składali ofiary, wróżby z nich wypadały tak, że według słów wieszczków lepiej by było odejść z tego miejsca. I z początku odeszli mając udać się z ziemi korynckiej na wygnanie; kiedy jednak przychodzący do nich przyjaciele, matki i bracia namawiali do pozostania i kiedy nawet wśród będących wtedy u władzy byli tacy, którzy pod przysięgą przyrzekali, że  nic strasznego  im nie grozi, to niektórzy z nich powrócili. Byli jednakże i tacy, którzy widząc, że będący u władzy rządzą jak tyrani, i czując zarazem, że z usunięciem kamieni granicznych znika ich państwo i ich ojczyzna z Koryntu przemianowana zostaje na Argos70,  a oni sami zmuszeni są do przyjęcia form ustrojowych Argos, których wcale nie potrzebują, a wreszcie,   że   w   swoim   własnym   grodzie   znaczą   mniej    niż   cudzoziemcy, doszli w końcu do wniosku, że dłużej tak żyć jest niepodobieństwem. Sądzili natomiast, że warto jest żyć pod  tym warunkiem, że starając się uczynić znów ojczyznę swą takim samym Koryntem, jakim była ona wpierw:   swobodnym,   oczyszczonym   od   splamionych   krwią   zabójców i cieszącym się  praworządnością71,  staną się przez  to  zbawcami swej ojczyzny, o ile tego dokonać zdołają, w razie zaś niemożności - przynajmniej w dążeniu do tego, co jest dla nich dobrem najwyższym i najpiękniejszym,  znajdą  koniec  życia,  godny  najwyższej  pochwały.  Z  takim postanowieniem  dwaj  mężowie,  Pasimelos  i  Alkimenes,  przeprawiwszy się przez potok górski, porozumieli się z polemarcheni lacedemońskim Praksitasem, który właśnie wtedy ze swą morą stał na straży w Sikyonie, i oświadczyli mu, że są w stanie umożliwić mu wkroczenie w obręb  murów  ciągnących się  w dół  aż  do  portu Lechaion72. Ten, znając ich już poprzednio jako mężów zasługujących na zaufanie, uwierzył im i spowodował to, że mora owa, mająca już odejść z Sikyonu, pozostała na miejscu, i przygotowywał się do wkroczenia. Kiedy dwaj wymienieni mężowie - nie wiadomo, czy przypadkiem, czy dzięki własnym staraniom - stanęli na straży przy tych wrotach, gdzie wznosi się pomnik zwycięstwa, naówczas właśnie przybył Praksitas, mając ze
69 Był to tzw. Akrokorintos - zamek położony na wysokiej górze pod Koryntem.
70 W Argos w ciągu V w. ustalił się ustrój demokratyczny, który teraz został przeszczepiony i do Koryntu. Oczywiście krok ten pociągnął za sobą utratę jego samodzielności na rzecz Argos.
71 Praworządnością  nazywali  oni  najwidoczniej  tylko  ustrój  arystokratyczny.
72 Lechaion był to port Koryntu, oddalony od miasta o około 2.5 km i połączony z nim za pomocą murów, podobnie jak Pireus z Atenami.

sobą ową morę, a nadto Sikyończyków i tych wygnańców korynckich 73. którzy byli pod ręką. Już znajdował się przy wrotach, gdy obawiając się wkroczenia, zapragnął wysłać jednego zaufanego dla zbadania, co wewnątrz się dzieje. Wspomniani dwaj ludzie wprowadzili go i tak mu tam wszystko pokazali, że ten, pobywszy tam chwilę, doniósł później, że wszystko przedstawia się bezpiecznie, jak ci dwaj określili. Potem wkroczył już sam Praksitas, a ponieważ mury te były dość daleko od siebie74, a wyżej wyliczeni, ustawieni w szeregi, wydawali się bardzo nieliczni, przeto zbudowali przed sobą częstokół i wykopali rów tak głęboki, jak tylko mogli, póki sprzymierzeni nie przyjdą im z pomocą. A była także i z tyłu za nimi przy zatoce straż, złożona z Beotów. Dzień następujący po nocy, podczas której weszli, spędzili bez bitwy. W drugim dniu przybyli Argejczycy, dążąc na pomoc z wielkim pośpiechem, i zastawszy przeciwników ustawionych w takim porządku, że Lacede-mończycy znajdowali się na prawym skrzydle, Sikyończycy obok nich, a wygnańcy korynccy w ilości stu pięćdziesięciu stali przy murze wschodnim, sami przeciw nim ustawili się tak, że najemnicy Ifikratesa 75 znaleźli się przy murze wschodnim, obok nich Argejczycy, skrzydło zaś lewe zajmowali Koryntianie z miasta. Ci, nie zważając na liczebną przewagę przeciwników, ruszyli wnet do boju i pokonawszy Sikyończyków oraz rozerwawszy częstokół, ścigali ich do morza i wielu z nich zabili. Pasimachos, dowódca jazdy lacedemońskiej, choć miał niewielu jeźdźców, jednak na widok pogromu Sikyończyków rozkazał swoim przywiązać konie do drzew, zabrać sobie porzucone tarcze Sikyończyków, po czym razem z nimi i ochotnikami wyruszył na spotkanie Argejczyków. Ci jednak, widząc na tarczach literę 76 sigmę, wcale się ich nie obawiali, gdyż brali ich za Sikyończyków. Wtedy to, opowiadają, Pasimachos zawołał: "Na obu bogów77, ta sigma wprowadzi was w błąd, Argejczycy!" - i walcząc z nielicznymi przeciw licznym, zginął sam i otoczenie jego z nim. Tymczasem wygnańcy korynccy, zwyciężając tych, co byli przed nimi, przedarli się przez nich ku górze i znaleźli się już, w pobliżu pierścienia opasujących miasto obwarowań. Lacede-
73 Liczba zbiegów arystokratycznych z Koryntu miała wynosić według Kseno-fonta (§ 9) 150, Diodor (XIV 86) ocenia ich liczbę na 500.
74 Jak można sądzić na podstawie badań archeologicznych, oba mury były oddalone od siebie o około 1500 m, ale tylko mur zachodni został z całą pewnością zidentyfikowany.
75 Ifikrates, Ateńczyk z pochodzenia, objął dowództwo nad najemnikami, których przyprowadził Konon.
76 O zwyczaju umieszczania liter i innych znaków na tarczach mówi Ksenofont parokrotnie; por. VII 5, 20.
77 T j. Dioskurów Kastora i Polydeukesa  (Polluksa).

mończycy 78 dowiedziawszy się, że zwyciężają ci, co występowali przeciw Sikyończykom, pośpieszyli z pomocą, mając po lewej ręce ów częstokół. Argejczycy jednak, usłyszawszy za sobą głosy Lacedemończyków, zawrócili i pędząc wstecz, wypadli z ogrodzenia - i ci z nich, którzy znajdowali się po prawej stronie w ostatnim szeregu, ginęli, rażeni przez Lacedemończyków z lewej strony w nie osłonięte części ciała, inni zaś stłoczeni przy murze cofali się ku miastu. Skoro jednak natknęli się na wygnańców korynckich i poznali w nich swoich wrogów, znów zawrócili wstecz. Wtedy jedni z nich wbiegali po schodach na mury i skacząc w dół, rozbijali się, inni ginęli przy schodach, tłocząc się i bijąc wzajemnie, inni jeszcze umierali deptani przez swoich. Lacedemończycy zaś nie potrzebowali nawet zastanawiać się, kogo mają zabijać: bóg bowiem dał im dokonać dzieła, o jakim nawet marzyć nie śmieli; oddany został wtedy w ich ręce tłum nieprzyjaciół wylękły, przerażony, sam podstawiający pod ciosy bezbronne ciała, gdyż do walki nie zwracał się już nikt, wszyscy zaś ze wszystkim służyli własnej zgubie. Jakże nie widzieć w tym boskiego dopustu? Wtedy przecie w krótkim czasie padło tak wielu, że ludzie, którzy przywykli dotąd widzieć stosy ziarna, drzewa, kamieni, mogli teraz ze zdumieniem oglądać stosy trupów. Zginęli także Beotowie postawieni na straży w porcie, jedni na murach, inni na dachu stoczni, na który się schronili. Potem Koryntianie i Argejczycy po uzyskaniu zawieszenia broni zabrali swych poległych, sprzymierzeńcy zaś Lacedemończyków pomagali im w tym. Kiedy zaś wszyscy się zebrali, Praksitas przede wszystkim postanowił zburzyć część murów, aby uczynić przejście dość szerokie dla wojska. Następnie, zabrawszy swe wojsko, poprowadził je do ziemi megarskiej79, gdzie zdobył szturmem najprzód Sidus, następnie zaś Krommyon 80. W dwóch tych fortecach pozostawiwszy załogę, wyruszył w drogę powrotną i umocniwszy jeszcze Epieikię, aby u wejścia do kraju zaprzyjaźnionego stanowiła dla sprzymierzeńców strażnicę, rozpuścił następnie swe wojsko i sam powrócił do Lacedemonu. Od tej pory z obu stron ustały wielkie wyprawy wojenne. Za to grody, wyprawiając załogi, jedne do Koryntu, drugie do Sikyonu, dbały o bezpieczeństwo tych fortec. Jedni i drudzy jednak, zebrawszy żołnierzy najemnych, z ich pomocą energicznie prowadzili wojnę.
78 Tekst jest w tym miejscu niejasny, bo Ksenofont nie mówi, co Spartanie robili w czasie walki Argejczyków, skoro zaszli im drogę od tyłu w czasie ich ucieczki. Prawdopodobnie starli się oni z Koryntianami i po ich pobiciu dostali się na to miejsce palisady, przez które Argejczycy wyszli do walki z Sikyończykami.
79 Po to najprawdopodobniej, by uniknąć górskiej drogi ciągnącej się na południe od Koryntu, trudnej do przejścia a łatwej do obrony.
80 Sidus i Krommyon, dwie osady należące do Koryntu, leżące nad Zatoką Sarońską.

Wtedy to Ifikrates, wtargnąwszy w rejon Fliuntu, urządził tam zasadzkę i rozpoczął z pomocą nielicznych żołnierzy grabieże, a gdy mieszkańcy tego miasta, nie zabezpieczywszy się należycie, spieszyli napastowanym na pomoc, wyciął tylu ludzi, że Fliuntyjczycy, poprzednio wie wpuszczający Lacedemończyków do swych murów ze strachu, by ci nie wprowadzili do miasta podających się za wygnanych z powodu sympatii lakońskich, teraz tak się obawiali ludzi z Koryntu, że sami wezwali Lacedemończyków i im powierzyli ochronę zarówno miasta, jak i jego twierdzy. Lacedemończycy jednak, mimo współczucia dla tych wygnańców, przez cały czas okupacji miasta zupełnie nie myśleli o ponownym wprowadzeniu wygnańców, lecz przeciwnie, skoro tylko miasto zdawało się odzyskiwać otuchę i wiarę w siebie, wnet się wycofali, a miasto i wszystkie prawa jego pozostawili w takim stanie, w jakim je przejęli. Tymczasem, choć najemnicy 81 Ifikratesa 82, do wielu miejsc Arkadii wkraczając83, brali łupy i nawet szturmy do miast przypuszczali, ciężkozbrojni Arkadowie nie wychodzili przeciw nim, lekko-zbrojnym, zza murów - tak dalece obawiali się peltastów. Peltaści za to taki odczuwali lęk przed Lacedemończykami, że do ich ciężkozbrojnej piechoty nie podchodzili bliżej niż na odległość rzutu oszczepem, ponieważ raz młodsze roczniki Lacedemończyków, nawet z takiej odległości rozpocząwszy swój pościg, dopędziły ich i kilku z nich zabiły. Lacedemończycy więc, pogardzając peltastami, jeszcze bardziej pogardzali własnymi sprzymierzeńcami, gdyż raz Mantinejczycy, którzy spiesząc na pomoc rzucili się na peltastów z umocnienia, ciągnącego się aż do Lechaion, osypani pociskami, pierzchnęli i w ucieczce tej niektórzy z nich zginęli. Dlatego Lacedemończycy pozwalali sobie nawet na żarty, jakoby sojusznicy ich tak samo bali się peltastów, jak małe dzieci boją się straszydeł z baśni ludowych. Oni to razem z wygnańcami z Koryntu, korzystając z Lechaion jako ze swej bazy wypadowej, mieli swe stano-
81 Wobec przedłużenia się wojny toczącej się na małej przestrzeni, jakby wojny pozycyjnej, ujawniła się nieprzydatność wojsk obywatelskich niedostatecznie przygotowanych do nowej taktyki, wymagającej wielkiej sprawności fizycznej, pokonywania znacznych odległości, nagłych wypadów, jednym słowem większej dyscypliny i elastyczności. W związku z tym wzrosło znaczenie najemników zaciąganych z łatwością wobec pogłębiania się trudności gospodarczych i społecznych w Grecji.
82 Wykształcenie się nowej taktyki wiąże się z reformami Ifikratesa, który wydoskonalił nowy rodzaj broni, peltastów, uzbrojonych lżej niż ciężkozbrojni hoplici, a ciężej niż dawni lekkozbrojni (psiloi). Dał on im mianowicie dłuższe włócznie i miecze jako broń ofensywną oraz okrągłą tarczę (pelta) jako defensywną. Por. Diodor XV 44.
83 Oddziały peltastów mogły odważyć się na dalekie marsze, jak np. marsz Ifikratesa w głąb Arkadii i nawet wdać się w walkę z hoplitami. Taktyka ta była jeszcze świeża, stąd płynie jej lekceważenie przez Spartan,

wiska dokoła grodu Koryntian. Ateńczycy wobec potęgi Lacedemończyków, obawiając się ich napaści, ponieważ długie mury Koryntu zostały już przerwane 84, uznali dla siebie za rzecz bardzo korzystną odbudowanie murów rozebranych przez Praksitasa i dlatego, przybywszy pospolitym ruszeniem wraz z kamieniarzami i murarzami, w niewielu dniach odtworzyli wcale pięknie część ich od strony Sikyonu i od zachodu, część zaś wschodnią budowali już wolniej. Lacedemończycy natomiast, wziąwszy pod uwagę, że Argejczycy zbierają plony z pól ojczystych, z wojny zaś są zadowoleni, urządzili na nich zbrojną wyprawę. Dowódcą był znów Agesilaos i spustoszywszy całą ich ziemię, stamtąd zaś natychmiast przez góry koło Tenei85 przedostawszy się do ziemi korynckiej, zdobył odbudowane przez Ateńczyków mury. Towarzyszył mu wzdłuż morza także brat jego Teleutias, mając około tuzina trójrzędowców, tak iż nazywano szczęśliwą ich matkę, dlatego że z synów jej jeden na lądzie zdobył mury nieprzyjacielskie, drugi od strony morza zajął stocznie i okręty wojenne 86. Tego naówczas dokonawszy, Agesilaos rozpuścił armię sprzymierzonych, a wojsko obywatelskie odprowadził do ojczyzny.
5. Następnie Lacedemończycy, słysząc od wygnańców korynckich, że mieszkańcy tego miasta wszystko swoje bydło trzymają bezpiecznie w Peiraion87 i że wielu z nich stąd właśnie czerpie środki do życia, ponownie urządzili wyprawę do ziemi korynckiej i tym razem pod wodzą Agesilaosa. Przede wszystkim przybył on do Istmu, bo był to właśnie miesiąc, w którym odbywały się igrzyska istmijskie88, i tutaj właśnie znajdowali się Argejczycy, składający ofiarę Posejdonowi, gdyż Korynt według nich należał do Argos. Gdy dowiedzieli się oni o zbliżaniu się Agesilaosa, w wielkim popłochu, porzuciwszy i ofiary, i przygotowana ucztę, odeszli do swego miasta drogą przez Kenchreiai89. Agesilaos, choć to widział, nie ścigał ich jednak, lecz rozbiwszy namioty w świętym obwodzie, sam składał bogom ofiary i czekał spokojnie, aż wygnańcy korynccy zakończą składanie ofiar Posejdonowi oraz igrzyska.
84 Lęk Ateńczyków był o tyle uzasadniony, że długie mury korynckie tworzyły część linii fortyfikacyjnych zamykających Istm i tym samym broniących dostępu do Aten.
85 T e n e a, miejscowość położona  na  drodze  prowadzącej  z  Argos   do  Koryntu.
86 Operacja ta zakłada, o czym milczy Ksenofont, zajęcie przez Ateńczyków portu korynckiego Lechaion, który dopiero na skutek wspomnianej akcji Teleutiasa wpadł w ręce Spartan.
87 Peiraion jest identyfikowany z dużym prawdopodobieństwem z półwy-spem wrzynającym się z Istmu w Zatokę Koryncką.
88 Igrzyska istmijskie na cześć Posejdona odbywały się co dwa lata w miesiącach maj-czerwiec.
89 Kenchreiai,   port koryncki  nad  Zatoką  Sarońską.

Jednak po odejściu Agesilaosa Argejczycy wyprawili ponownie, i to od samego początku, te same igrzyska - i dlatego w tym roku w niektórych zawodach ci sami uczestnicy byli dwukrotnie zwyciężeni, w niektórych zaś - dwukrotnie obwołani zwycięzcami. W czwartym dniu Agesilaos usiłował prowadzić wojsko swe do Peiraion. Ujrzawszy jednak, że jest ono bronione przez wielu, po posiłku porannym cofnął się ku miastu pod pretekstem, że ma ono mu być oddane, skutkiem czego Koryntianie, obawiając się, by nie zostało ono istotnie przez zdrajców wydane, sprowadzili Ifikratesa z większością jego peltastów. Naówczas Agesilaos, dowiedziawszy się, że ci w nocy stamtąd odeszli, z nastaniem dnia zawrócił i znów wiódł swych żołnierzy ku Peiraion. Sam posunął się do gorących źródeł 90, morę zaś swoją umieścił na najwyższym szczycie. Najbliższą noc spędził w obozie założonym przy tych źródłach. Mora zaś, która zajmowała szczyty, nocowała na nich. Wtedy to Agesilaos zdobył sobie rozgłos fortelem drobnym, lecz trafnym. Ponieważ nikt z ludzi dostarczających żołnierzom jadła nie zaniósł tam ognia, a było zimno, tak z powodu wysokości, jak i deszczu i gradu, który padł pod wieczór, żołnierze zaś - jak to bywa w lecie - wspięli się na wyżyny w lekkich narzutkach, a teraz marzli w ciemności i do wieczornego posiłku nie mieli ochoty, wobec tego Agesilaos posłał tam około dziesięciu ludzi niosących ogień ukryty w garnkach. Kiedy posłani rozeszli się w różne strony i w wielu miejscach naraz zapłonęły wielkie ogniska, gdyż drzewa pod ręką nie brakowało, to wszyscy poczęli nacierać się oliwą91, a wielu od razu przyjęło posiłek. Tej nocy widać także było, jak płonęła świątynia Posejdona 92, nikt jednak nie wiedział, przez kogo została podpalona. Kiedy się dowiedzieli ludzie w Peiraion, że szczyty są zajęte, nikt już nie brał się do obrony, lecz wszyscy, mężowie i niewiasty, wolni i niewolnicy, schronili się z większością swych stad do świętego obwodu Hery 93. Agesilaos ze swym wojskiem wyruszył tam wzdłuż morza, a jednocześnie owa mora, zstępując ze szczytów, zajęła Oinoe, twierdzę opasaną murem, i zagarnęła wszystko, co w niej było. Również wszyscy inni żołnierze w tym dniu brali sobie wiele żywności z okolicy. Zgromadzeni w świętym miejscu Hery zbiegowie wyszli z niego, aby powierzyć Agesilaosowi wydanie na nich takiego wyroku, jaki mu się spodoba. On zaś zawyrokował,
90 Dziś jeszcze  w sąsiedztwie  wsi Lutraki istnieją  gorące  źródła.
91 Nacierali się oliwą, aby uczynić elastycznymi członki zdrętwiałe na skutek zimna.
92 Prawdopodobnie chodzi w tym wypadku o sławną świątynię Posejdona na Istmie.
93 Chodzi o przylądek na wspomnianym półwyspie Peiraion ze świątynią Hery Akraia.

by ci wszyscy, którzy uczestniczyli w rzezi, oddani zostali w ręce wygnańców korynckich, wszyscy zaś inni aby byli sprzedani w niewolę. Zaraz potem ze świętego  obwodu poczęli wychodzić jeńcy w wielkiej ilości, z innych stron przybywały liczne poselstwa, z Beocji zaś ludzie, którzy pytali,  co  mają  czynić,  aby uzyskać  pokój.  Agesilaos  w  nadmiarze swej dumy zdawał się ich nawet nie dostrzegać, choć towarzyszył im Faraks w charakterze rzecznika 94, aby mu ich przedstawić, lecz zasiadając przy jeziorze 95 na okrągłym budynku, przypatrywał się tłumowi wyprowadzanych.  Strażnicy z  obozu ilacedemońskiego  z  pikami w ręku szli obok jeńców wielce przez obecnych podziwiani: ci bowiem, co cieszą się powodzeniem i zwycięstwem, zawsze jakoś zdają się być warci  oglądania.  Jeszcze  zasiadał  tam  Agesilaos  i  zdawał  się   cieszyć z czynów dokonanych, gdy przyleciał na mocno spienionym koniu jakiś jeździec - i choć wielu go pytało, jaką wieść przynosi, nikomu nic nie odpowiedział. Dopiero gdy podjechał blisko do Agesilaosa, zeskoczył z konia i podbiegłszy do  króla, w  smutku głębokim opowiedział o nieszczęściu, jakie  spotkało  stojącą w Lechaion morę.  Ten,  gdy  to usłyszał, natychmiast zerwał się z siedzenia, ujął w rękę kopię i rozkazał  heroldowi  przywołać   dowódców  mor,  pięćdziesiętników  oraz   wodzów oddziałów najemnych. Gdy ci się wnet zbiegli, wszystkim innym powiedział, aby zakąsiwszy, co można - śniadania bowiem jeszcze nie spożyli - przybyli jak najprędzej, sam zaś z ludźmi ze swego namiotu96 bez śniadania stanął na czele. Kopijnicy z bronią w ręku towarzyszyli mu spiesznie, gdy on szedł na czele, a oni w ślad za nim. Kiedy, minąwszy  już   gorące   źródła,   wkroczył   na   płaszczyznę   Lechaion,   przycwałowało  doń trzech jeźdźców z wiadomością,  że  ciała poległych  są już odzyskane. Skoro to usłyszał, rozkazał zdjąć uzbrojenie i zażywszy niedługiego wypoczynku, odprowadził na powrót swe wojsko do świętego obwodu Hery, a w następnym dniu rozstawiał przeznaczonych na sprzedaż jeńców.  Posłowie Beotów,  przywołani  przezeń i zapytani,  po  co przybyli,  już nie  wspominali  o  pokoju,  mówiąc  tylko,  że  pragnęliby, jeśli nic nie stoi na przeszkodzie, wejść do miasta do swoich żołnierzy. On zaś roześmiawszy się rzekł: "Ależ wiem, wy nie waszych żołnierzy widzieć chcecie, lecz podziwiać wielkie szczęście, jakie przypadło waszym przyjaciołom. Pozostańcie więc, ja bowiem sam poprowadzę was - i ze mną będąc lepiej poznacie, jakie ich spotkało szczęście". I nie skła-
94 Faraks był to prawdopodobnie nauarch spartański wspomniany poprzednio, w ks. III 2, 12 i 14.
95 Przypuszczalnie przy jeziorze  Gorgopis.
96 W oryg. oznacza: namiot państwowy; namiot króla dlatego określany był jako państwowy, ponieważ należał do wyposażenia, jakie król otrzymywał od państwa w czasie wyprawy.

mał, gdyż następnego dnia wiódł swe szyki ku miastu, złożywszy uprzednio ofiarę. Stojącego pomnika zwycięstwa nie zwalił, lecz jeśli pozostawało jeszcze jakie nie tknięte drzewo, kazał je rąbać i palić - zaznaczał przy tym, że do walki z nim nikt nie wychodzi z miasta. To uczyniwszy, rozbił swój obóz dokoła Lechaion, posłów tebańskich jednak nie wpuścił do miasta, lecz odesłał ich morzem do Kreusis 97. Ponieważ do takiego nieszczęścia nie przywykli jeszcze Lacedemończycy, wielka żałoba panowała w całym wojsku lakońskim; nie smucili się tylko ci, których synowie lub bracia padli na swoim stanowisku; ci bowiem niby zwycięzcy chodzili promienni i radośni mimo osobistego nieszczęścia98
Mora poniosła klęskę w ten sposób: Mieszkańcy miasta Amyklai99 powracają tam zawsze na uroczystość Hyakintiów 100, aby uczestniczyć w peanie, czy to gdy znajdują się na wyprawie wojennej, czy też gdy w inny sposób dostają się za granicę. Także i wtedy Agesilaos pozostawił w Lechaion Amyklejczyków z całego wojska. Stojący tam załogą dowódca mory wyznaczył do pilnowania twierdzy strażników spośród sprzymierzeńców, sam zaś ze swą morą ciężkozbrojnych i jeźdźców prowadził Amyklejczyków dalej tuż obok miasta Koryntu. Kiedy znajdowali się oni o jakie dwadzieścia do trzydziestu stadiów od Sikyonu. dowódca ów ze swymi ciężkozbrojnymi w liczbie sześciuset zawrócił na powrót do Lechaion, dowódcy zaś jazdy z morą jeźdźców rozkazał po doprowadzeniu Amyklejczyków aż do tego miejsca, gdzie sami zażądają, spieszyć także w ślad za nim. O tym, że w Koryncie znajdowało się wielu peltastów i ciężkozbrojnych, wiedzieli oni doskonale, lecz z powodu poprzednich wypadków lekceważąc swych przeciwników, sądzili, że nikt na nich nie napadnie. Znajdujący się jednak w grodzie Koryn-tian Kallias 101, syn Hipponika, dowódca ciężkozbrojnych Ateńczyków, i Ifikrates, dowódca peltastów, widząc, że przeciwnicy są nieliczni i po-
97 K r e u s i s, port beocki nad Zatoką Koryncką.
98 Postawa charakterystyczna dla Spartan, którym nie wolno było cofnąć się z pola bitwy, lecz na nim zwyciężyć lub zginąć, co zresztą poczytywano za równy zaszczyt. Por. znane apoftegma (wypowiedź) spartańskie: "Z tarczą (jako żywy) lub na tarczy (jako umarły)".
99 Amyklai, miejscowość w Lakonii nad Eurotasem, leżąca na południe od Sparty, prawdopodobnie główny ośrodek kraju przed podbojem Dorów.
100 Hyakintia -- uroczystości obchodzone z początkiem lata w ciągu trzech dni, z których pierwszy poświęcony był żałobie po pięknym młodzieńcu Hyakincie, zabitym przypadkowo przez Apollona rzutem dysku, a dwa następne radości i tańcom. Prawdopodobnie było to święto bóstwa natury zamierającego zimą, a odradzającego się wiosną.
101 Kallias, syn Hipponika, jest to osobistość znana także z komedii Aristo-fanesa, dialogów Platona i innych utworów Ksenofonta.

zbawieni przy tym peltastów i jazdy, uznali, że bez żadnej obawy mogą zaatakować   ich   siłami  peltastów:   podczas   marszu   bowiem   znaną  już drogą, rażeni pociskami w nie  okryte  części ciała,  mogą  łatwo wyginąć;  przy  próbie  zaś  ścigania  napastujących  łatwo  będzie  peltastom, jako znacznie zwinniejszym, zbiec przed ciężkozbrojnymi. Zdecydowawszy się raz, wyprowadzili wojska - i Kallias ustawił w szyku swoich ciężkozbrojnych niedaleko od miasta, Ifikrates zaś, wziąwszy peltastów, napadł na morę. Lacedemończycy, skoro poczęły się na nich sypać pociski i jedni otrzymywali rany, inni padali, kazali ciurom 102 podnosić tych wszystkich i odstawiać do Lechaion (i ci jedynie z całej mory naprawdę  się uratowali). Dowódca mory wobec  tego  wydał  rozkaz,  aby żołnierze mający za sobą już dziesięcioletnią służbę odpędzili peltastów, ci jednak, jako ciężkozbrojni, choć rozpoczęli pościg, nie mogli choćby jednego   z   peltastów   na   rzut   oszczepu   dopędzić,   bo   Ifikrates   kazał swoim  się  cofnąć, zanim  ciężkozbrojni z  nimi  się  starli.  Kiedy  znów ciężkozbrojni z kolei poczęli się cofać, będąc już w rozproszeniu, gdyż ścigali oni z szybkością, do jakiej każdy był zdolny, to ludzie Ifikratesa, powracając, znów poczęli rzucać pociski - jedni z przodu, inni z boku zabiegając - i razić nie osłonięte członki. Od razu więc przy pierwszym   pościgu   Lacedemończyków   położono   z   nich   trupem   dziewięciu czy dziesięciu, a gdy to się stało, peltaści znów jeszcze zuchwałej nacierali. Ponieważ położenie stawało się bardzo ciężkie, dowódca mory znów rozkazał żołnierzom służącym w wojsku od piętnastu lat odpędzić napastników, lecz przy następnym cofaniu się padło z nich więcej jeszcze   niż przedtem. Kiedy zaś już najdzielniejsi wyginęli, przyszli im na pomoc powracający jeźdźcy - i razem z nimi znów podjęli próbę odpędzania  peltastów.  Napastnicy  co  prawda  cofnęli się,  lecz  jeźdźcy nacierali niezręcznie, nie usiłowali bowiem w pościgu położyć trupem pewną  ilość   peltastów,   lecz   zachowując   wraz   z   atakującymi   ciężkozbrojnymi jeden front, jednocześnie z nimi i ścigali, i zawracali. Czyniąc więc raz po raz to samo i doświadczając tego samego, co tamci, sami kurczyli się liczebnie i stawali się coraz słabsi, wrogowie zaś nacierający - coraz zuchwalsi i silniejsi w stosunku do tamtych. Nie wiedząc, co czynić dalej, skupili się na niewielkiej wyniosłości, oddalonej o dwa stadia od morza, od Lechaion zaś o szesnaście czy siedemnaście stadiów. Zauważywszy to, ludzie z Lechaion siadali do łódek i płynęli do nich, aż znaleźli się w pobliżu tej wyniosłości. Tamci, w zupełnej już będąc rozpaczy, bo umierali w straszliwych cierpieniach i nic na to nie mogli poradzić, widząc ponadto, że i ciężkozbrojni Kalliasa nadchodzą, rzucili się do ucieczki - i jedni z nich wpadli do morza, drudzy
102 Byli   to   pachołkowie   rekrutujący   się   z   helotów,   niosący   hoplicie   spartańskiemu tarczę aż do momentu jej użycia.

zaś, nieliczni tylko, wraz z jeźdźcami schronili się do Lechaion. We wszystkich tych potyczkach i ucieczkach zginęło około dwustu pięćdziesięciu ludzi103. Wypadki opisane tak więc się odbyły 104. Następnie Agesilaos, mając ze sobą resztki rozbitej mory, odszedł do domu, w Lechaion zaś zostawił inną morę. W tej drodze powrotnej wstępował do grodów, o ile możności, najpóźniej, wychodził zaś z nich, o ile możności, najwcześniej. Wyruszywszy z Orchomenos wczesnym rankiem, przybyli do Mantinei już o zmroku: tak ciężkim dla żołnierzy, jak mu się zdawało, byłby widok Mantinejczyków cieszących się z ich nieszczęścia. Od tego czasu także i gdzie indziej wielkie powodzenie miał Ifikrates. Gdy bowiem poprzednio załogi lacedemońskie umieszczone były przez Praksitasa, po zdobyciu przezeń tych twierdz, w Siduncie i Krommyon, w Oinoe zaś przez Agesilaosa, po zajęciu przezeń Peiraion, teraz wszystkie te miejscowości zajął Ifikrates. Wygnańcy korynccy wskutek nieszczęścia mory nie docierali już piechotą z Sikyonu, lecz wyruszając stamtąd wzdłuż wybrzeża morskiego, niepokoili Koryntian z miasta i sami przez nich byli niepokojeni.
6. Następnie Achajowie, którzy władali Kalydonem 105, stanowiącym pierwotnie własność Etolów, i uczynili Kalydończyków swymi obywatelami, zmuszeni byli trzymać w nim własną załogę. Akarnanowie106 bowiem urządzali na nich zbrojne wyprawy, a towarzyszyli im w tym na mocy istniejącego przymierza niektórzy z Ateńczyków i Beotów. Dręczeni przez nich Achajowie wysłali do Lacedemonu posłów, ci zaś po przybyciu oznajmili, że są oni przez Lacedemończyków traktowani niesprawiedliwie: "My bowiem, o mężowie - tak dowodzili - kiedykolwiek rozkażecie, wyruszamy z wami na wojnę i idziemy za wami, kędykolwiek prowadzicie. Wy natomiast nie troszczycie się o nas wcale, chociaż przez Akarnanów i ich sprzymierzeńców, Ateńczyków i Beotów, jesteśmy trzymani jakby w oblężeniu. Jeśli więc to będzie trwało dalej, nie będziemy pono w stanie się utrzymać, lecz albo poniechawszy wojny w Peloponezie przeprawimy się wszyscy i będziemy wojować z Akarnanami i ich sojusznikami, albo zawrzemy taki pokój, jaki zdołamy". Tak przemawiali, z lekka grożąc Lacedemończykom zerwaniem przymierza, jeśli ci ze swej strony im nie pomogą. Wobec takich słów eforowie wraz
103 Liczba 250 wydaje się nieco za niska, jeśli się zważy, że tylko niewielu uratowało się z ogólnej liczby hoplitów, których ogółem miało być 600 (por. § 12).
104 Po klęsce w spotkaniu z peltastami Ifikratesa spartańskiej mory hoplitów, uchodzących za niezwyciężonych w walce wręcz, torować sobie począł w Grecji drogę pogląd o wyższości nowej, elastycznej taktyki nad starą, sztywną falangą.
105 K a l y d o n, miasto w Etolii.
106 Akarnanowie według Diodora (XIV 82, 3) należeli od r. 395 do obozu antyspartańskiego.

ze zgromadzeniem  ludowym  uchwalili,   aby  wyruszyć  z  Achajami  na Akarnanów  i posłali Agesilaosa  z  dwiema  morami  Lacedemończyków i częścią sojuszników. Razem z nimi wystąpiło pospolite ruszenie Acha-jów 107. Kiedy zaś Agesilaos przeprawił się przez cieśninę, wszyscy Akarnanowie z wiejskich osiedli zbiegli się do grodów, wszystkie zaś stada popędzili daleko, aby nie wpadły w ręce wroga. Agesilaos, znalazłszy się w granicach ziemi nieprzyjacielskiej, obwieścił przez ludzi wysłanych do  Stratos108,  do  rady związkowej  Akarnanów109,  że  jeśli nie  zerwą oni sojuszu z Ateńczykami i Beotanii i nie wezmą sobie na sojuszników Lacedemończyków i ich sprzymierzeńców, to on spustoszy po kolei całą ich ziemię, niczego nie oszczędzając. A ponieważ ci go nie posłuchali,   począł   istotnie   tak   czynić   i   wycinając   bezustannie   drzewa w tej  ziemi,  nie posuwał  się  w  ciągu  dnia  dalej, jak  o  dziesięć  lub dwanaście stadiów. Akarnanowie uznawszy, że przy tej powolności jego wojska nie są zagrożeni, poczęli sprowadzać swe stada z gór i uprawiać znaczną część swej ziemi. Kiedy zaś wydało się Agesilaosowi, że nabrali oni już wielkiej pewności siebie, w piętnastym lub szesnastym dniu od swego wtargnięcia,  złożywszy ofiary, wyruszył  o świcie i przed zmrokiem przeszedł sto sześćdziesiąt stadiów aż do jeziora, dokoła którego znajdowały  się  prawie  wszystkie  stada  Akarnanów i  zagarnął  bardzo wiele wołów, koni i różnego innego bydła oraz wielu niewolników. Zagarnąwszy zaś to wszystko i spędziwszy tam dzień następny, sprzedawał w  niewolę   ludzi   zdobytych   orężem.   Przybyli   jednak   liczni   peltaści z Akarnanii - i kiedy Agesilaos rozbił swój namiot w pobliżu góry, poczęli z jej szczytu rzucać pociski rękami, a kamienie z proc i sami żadnych strat nie mając, zmusili go do przesunięcia obozu na równinę, choć krzątano się tam już koło wieczerzy. Z nastaniem nocy Akarnanowie odeszli, żołnierze zaś lacedemońscy, rozstawiwszy straże, poszli spać. W następnym dniu Agesilaos wiódł wojsko dalej. Wyjście z otaczającej jezioro łąki i równiny było z powodu okalających ją gór wąskie. Akarnanowie je zajęli i z wyniosłych miejsc po prawej stronie poczęli miotać   różne   pociski.   Schodząc   nawet   do   samych   krawędzi,   atakowali i takie sprawiali trudności, że wojsko lacedemońskie nie mogło posuwać się już dalej, gdyż i ciężkozbrojni, i jeźdźcy,  choć  od głównych
107 Z relacji tej wynika, że kontyngenty Sparty i jej sprzymierzeńców ze Związku Peloponeskiego pozostawały w pewnym stosunku, a dalej - że państwo, na którego terenie toczyła się wojna, brało w niej udział z wszystkimi siłami.
108 Stratos, najważniejsze miasto Akarnanii, położone nad  rzeką Acheloos.
109 Związek Akarnański, wspomniany w tym miejscu po raz pierwszy, świadczy o stale postępującej tendencji do utworzenia państwa, i to nawet na takich terenach, jak Arkanania i Etolia, które uchodziły za najbardziej zapóźnione w swym rozwoju.

sił robili wypady, nie wyrządzali napastnikom żadnej szkody. Akarna-nowie   bowiem,   cofając   się,   znajdowali   się   wciąż   w   mocnej   pozycji. Agesilaos więc uznawszy, że będąc w takiej udręce trudno jest wydobyć się  z  ciasnoty,  postanowił  odpędzić  atakujących z  lewej   strony,  gdyż wyniosłość ta była dostępniejsza zarówno dla ciężkozbrojnych, jak i dla koni. Póki Lacedemończycy składali ofiary, Akarnanowie bardzo uporczywie miotali różne pociski. Kiedy zaś u Lacedemończyków padł rozkaz ataku, to jednocześnie pobiegli z ciężkozbrojnych ci,  co mieli już piętnaście lat służby, popędzili też rta koniach jeźdźcy, a za nimi wraz z resztą wojska szedł sam wódz. Z Akarnanów natomiast  ci,  co  zstąpili na dół i rzucali z daleka pociski, wkrótce pierzchnęli i uciekając pod  górę,  ginęli.  Jednakże  na  samym  jej   szczycie  byli  już  przedtem uszykowani ciężkozbrojni Akarnanów oraz liczni peltaści i tam pozostawali. Miotali oni różne pociski, rzucanymi oszczepami zranili kilku jezdnych i zabili pewną ilość koni - i kiedy już niewiele brakło do starcia wręcz z  ciężkozbrojnymi Lacedemończykami,  uciekli  i  zginęło ich w dniu tym około trzystu. Gdy się to stało, Agesilaos postawił pomnik zwycięstwa. Od tego czasu, krążąc po kraju, ścinał drzewa i palił. Do   niektórych   grodów   pod   naciskiem   Achajów   przypuszczał   nawet szturmy, żadnego jednak nie zdobył. Kiedy już poczęła się zbliżać jesień 110, ustąpił z tej ziemi. Achajowie byli zdania, że nie zdziałał on nic, gdyż nie zajął ani jednego miasta czy to za jego zgodą, czy bez zgody - i prosili go, jeśli nie o co innego, to przynajmniej o to, aby pozostał u nich przynajmniej tak długo, by przeszkodzić Akarnanom w dokonaniu zasiewów.  Ten  odpowiedział  im na  to, że  domagają  się  tego,  co jest sprzeczne z ich korzyścią. "Ja przecież - mówił on - następnego lata przybędę tu znów z wojskiem, ci zaś, im więcej zasieją, tym bardziej będą pragnęli pokoju". To powiedziawszy, wycofał się lądem przez Etolię, po takich drogach, po jakich inni ani w ilości małej, ani wielkiej bez zgody Etolów przejść by nie zdołali, jemu jednak Etolowie na to  pozwolili,  spodziewając  się,  że pomoże im  odzyskać, Naupaktos111. Kiedy zaś znalazł się w pobliżu  (przylądka)  Rion112, tutaj  przeprawił się i powrócił do ojczyzny, przeprawie bowiem z Kalydonu do Peloponezu przeszkadzali Ateńczycy, wypływając na trójrzędowcach z Oiniadai 113.
110 Zgodnie z panującą w starożytności praktyką wojny prowadzono tylko w lecie,  by  przez  to  ułatwić  aprowizację  wojska   kosztem  kraju  nieprzyjacielskiego.
111 Naupaktos,  port  położony  w  Etolii,   znajdował  się  podówczas  w  rękach Achajów.
112 Rio n,   przylądek   w   Achai,   położony   naprzeciw   podobnie   nazwanego   (czasem zw. Antirrion), położonego w Etolii.
113 O i n i a d a i, port w  Akarnanii.

7. Kiedy przeminęła zima, zaraz z początkiem wiosny, zgodnie z obietnicą daną Achajom, Agesilaos ponownie ogłosił wyprawę wojenną na Akarnanów. Ci, dowiedziawszy się o tym i sądząc, że z powodu położenia ich grodów w środku kraju oblężenie miasta przez tych, co niszczą zapasy zboża, niewiele się różni od oblężenia przez tych, co się obozem dokoła rozkładają, wysłali posłów do Lacedemonu i zawarli pokój z Achajami, z Lacedemończykami zaś sojusz zaczepno-odporny. W taki sposób załatwiona została sprawa Akarnanii. Od tego czasu Lacedemończykom nie wydawało się już bezpieczne występować zbrojnie przeciw Ateńczykom lub Beotom pozostawiwszy za sobą sąsiadujący z Lacedemonem, wrogi i tak silny gród Argejczyków. Przeto ogłosili wyprawę wojenną przeciw Argos. Król Agesipolis, gdy dowiedział, że on ma przewodzić wyprawie i gdy związane z nią ofiary wypadły dlań pomyślnie, wyruszył do Olimpii i tutaj, znów składając ofiary, zapytywał boga, czy byłoby dlań rzeczą zbożną nie przyjmować propozycji pokojowych Argejczyków, a to z tej przyczyny, że nie wtedy, kiedy nadchodzi czas właściwy, tylko wtedy, kiedy Lacedemończycy zamierzają wkroczyć, powołują się na miesiące świąteczne 114. Bóg zaś w odpowiedzi na to dał mu znak, że jest rzeczą zbożną nie przyjąć pokoju proponowanego na przekór sprawiedliwości. Stamtąd wnet udawszy się do Delf, zapytał z kolei Apollona, czy i on o pokoju tym nie sądzi tego samego, co jego ojciec. Apollon zaś na to dał odpowiedź jednoznaczną 115. Wtedy dopiero Agesipolis, zabrawszy wojsko z Fliuntu, bo się tam ono dlań zbierało, póki on po miejscach świętych wędrował, poprzez Nemeę wtargnął do Argolidy. Skoro Argejczycy przekonali się, że nie będą w stanie temu zapobiec, wysiali wedle zwyczaju dwóch uwieńczonych heroldów z propozycją pokoju. Agesipolis jednak odpowiedział im, że bogom nie wydaje się, żeby Argejczycy czynili to zgodnie z poczuciem sprawiedliwości. Tym spowodował całkowitą ich bezradność i rzucił postrach tak na wsie, jak i na miasto. Kiedy wieczerzał po raz pierwszy na ziemi Argos i dokonały się zwykłe po wieczerzy obiaty,
114 Prawdopodobnie chodzi tu o święta zw. Karneia, w czasie których obowiązywało zawieszenie broni. Ponieważ święta te były obchodzone przez różne plemiona doryckie nie w tym samym czasie, więc Argejczycy mogli w zależności od sytuacji ustalać ich datę. Tucydydes (V 54) podaje przykład podobnej taktyki Argejczyków w r. 419.
   115 Znamienna jest różnica w terminologii używanej przy wydawaniu wyroczni.
Podczas gdy w Olimpii wyrocznia oparta była na znakach zaobserwowanych we
wnętrznościach zwierząt to w Delfach układała ją kapłanka
siedząca nad szczeliną, skąd wydobywały się opary wprawiające ją w stan odurze-
rzenia

wstrząsnął ziemia bóg 116. Pean ku czci Posejdona, zaczęty przez ludzi z namiotu królewskiego, odśpiewali wszyscy Lacedemończycy. Wszyscy żołnierze sądzili, że król się cofnie, gdyż nawet król Agis po trzęsieniu ziemi wyprowadził wojsko z Elidy, Agesipolis jednak oświadczył, że gdyby to nastąpiło wtedy, kiedy on zamierzał dopiero wtargnąć, to sądziłby, że bóg tego zabrania; skoro jednak stało się to już po wtargnięciu, to on mniema, że bóg to nakazuje - i dlatego w następnym dniu, po złożeniu ofiary Posejdonowi, wiódł wojsko dalej w głąb kraju. Ponieważ Agesilaos urządzał niedawno wyprawę na Argos, Agesipolis rozpytywał żołnierzy, do jakiego miejsca Agesilaos, dążąc do murów, doprowadził wojsko i do jakiego punktu ziemię tę spustoszył - i jak uczestnik pięcioboju117 usiłował we wszystkim go przewyższyć. Kaź, osypywany pociskami z wież wieńczących dokoła mury, musiał, cofając się, przeskakiwać przez rowy; innym razem, kiedy większość Argejczyków wyruszyła do ziemi lakońskiej, dotarł tak blisko do wrót miejskich, że znajdujący się przy nich Argejczycy nie wpuścili pragnącej schronić się do nich jazdy sprzymierzonych Beotów, bojąc się, aby razem z nimi nie wpadli przez wrota także Lacedemończycy, w wyniku czego jeźdźcy ci, jak nietoperze musieli tulić się pod blanki murów - i gdyby łucznicy z Krety118 nie wyruszyli w tym właśnie czasie do Nauplii119, to wielu ludzi i koni zginęłoby od ich strzał. Następnie, kiedy leżał obozem koło tak zwanego ogrodzenia, piorun spadł na obóz i jedni żołnierze zginęli od porażenia, drudzy od samego ogłuszenia. Wreszcie, pragnąc umocnić fort u wąwozów wiodących do Kelusy 120, począł składać ofiary, wątroby jednak zabijanych bydląt okazały się zniekształcone, a więc źle wróżące. Gdy się to stało, wyprowadził wojsko na powrót i rozpuścił, gdyż swym nieoczekiwanym wtargnięciem zadał już wiele strat Argejczykom.
8. Wojna więc na lądzie toczyła się w sposób powyższy; o wypadkach zaś rozgrywających się w tym samym czasie na morzu i w grodach nadmorskich będę opowiadał obecnie121 i spośród nich opiszę pamięci godne, słów zaś niegodne - pominę milczeniem.
116 Charakterystyczna jest dla owych czasów wiara w nadprzyrodzone źródło trzęsienia ziemi. Bogiem, o którym mowa, jest Posejdon, czczony na terenach oddalonych od wybrzeża jako bóstwo podziemne.
 117 Zawodnik w pięcioboju składającym się ze skoku, miotania oszczepem, dyskiem, z biegu oraz zapasów.
118 Najemnicy  kreteńscy,  znani jako  doskonali  łucznicy.
 119 N a u p I i a, port na wybrzeżu Argolidy.
              120 K e l u s a    były   to   prawdopodobnie   dwa   masywy   górskie.        
        121 Ksenofont   zamierza    obecnie   podać   przebieg   działań   morskich   od   bitwy pod Knidos.

Przede wszystkim Farnabazos i Konon po zwycięstwie swym w bitwie morskiej   nad   Lacedemończykami,   objeżdżając   wyspy   i   zawijając   do miast nadbrzeżnych,  wypędzali  komendantów lakońskich,  grodom  zaś dodawali  otuchy,  obiecując  nie  tworzyć  w  nich  twierdz  i  uszanować ich własny porządek prawny. Te, słysząc to, cieszyły się i nie szczędziły im pochwał  oraz  chętnie  posyłały  Farnabazowi  dary.  Konon  bowiem pouczał  Farnabaza,  że  czyniąc  tak,  zapewni  sobie  życzliwość  wszystkich grodów 122. Gdyby zaś ujawnił chęć ich ujarzmienia, to, według słów jego, każdy gród z  osobna zdolny byłby przysporzyć  mu  dużo  kłopotów i powstałoby niebezpieczeństwo, że wszyscy Grecy, dowiedziawszy się o takich zamiarach, połączyliby się ze sobą 123 - i Farnabazos dawał temu wiarę. Wylądowawszy w Efezie, dał Kononowi czterdzieści trójrzędowców i kazał płynąć do Sestos, sam zaś wyruszył lądem do oddanej mu w zarząd prowincji 124. Przyczyna była ta, że Derkylidas, który od dawna był jego wrogiem 125, znajdował się właśnie wtedy w Abydos, kiedy przy Knidos odbywała się owa bitwa na morzu, i nie uciekł, jak inni komendanci, lecz utrzymał w swych rękach miasto i zachował je w przyjaźni dla Lacedemończyków. Zwoławszy bowiem wtedy Abydeń-czyków, tak do nich przemawiał: "Mężowie! Oto otwiera się dla was, dawnych przyjaciół Lacedemończyków, możność stania się  dobroczyńcami tego państwa. Nie jest bowiem żaden dziw, kiedy ktoś okaże się komu wierny w  szczęściu; kiedy jednak ktoś w nieszczęściach przyjaciół okaże się dla nich niezmiennie wierny, zapisuje się to w ich pamięci na zawsze. Nie tak zresztą sprawa się tu przedstawia, że raz zwyciężeni  w   tej  bitwie   nic  już   skutkiem   tego   nie   znaczymy.   Przecież i przedtem,  choć Ateńczycy panowali na  morzu,  państwo  nasze  było dość silne, aby dobrze czynić przyjaciołom, źle - wrogom. Im bardziej inne grody ze  zmianą  szczęścia   od  nas  się  odwracają,  tym  bardziej zaiste i wierność wasza zabłysnąć może. Jeśli zaś ktoś tego się obawia, że będziemy tu równocześnie z lądu i morza oblegani, niech weźmie to pod uwagę, że floty greckiej dotychczas nie ma na morzu 126. Jeśli zaś po władzę na morzu sięgną barbarzyńcy, nie zniesie tego Grecja, tak
122 Zachował się na napisie dekret na cześć Konona (G. Dittenberger. Sylloge Inscriptionum Graecarum3, Lipsiae 1915, Bd. I, 126), pozwalający ocenić, w jaki sposób miasta greckie wyrażały uznanie dla wybawiciela spod jarzma Sparty i oligarchów.
123 Konon wyraził obawę, by Grecy europejscy w takim wypadku nie porzucili swoich sporów i nie związali się przymierzem skierowanym przeciw Persji.
124 Farnabazos zachował, jak wynika z tego miejsca, poza komendą nad flotą również swą dawną satrapię Frygii Nadmorskiej.
125 Go do przyczyn nienawiści Farnabaza do Derkylidasa por. III l, 9.
126 Zdaniem Derkylidasa flota Konona, będąca na żołdzie perskim, nie może uchodzić za grecką.

iż broniąc sama siebie, waszą stanie się sojuszniczką". Ci, słów takich słuchając, chętnie i nie na przekór własnej woli dali mu się przekonać. I oto przybywających do nich komendantów życzliwie przyjmowali, a nie przybywających sami zapraszali. Derkylidas zaś, kiedy już zebrało się w tym mieście dużo dzielnych ludzi, przeprawiwszy się do Sestos, leżącego naprzeciw Abydos i oddalonego od niego nie więcej, jak o osiem stadiów127, począł zbierać zarówno tych Lacedemończyków, którzy posiadali ziemię na Chersonezie, jak i tych komendantów, którzy wygnani zostali z miast leżących w Europie, i przyjmował ich do siebie; twierdził przy tym, że i ci nie powinni tracić ducha, biorąc to także pod uwagę, że nawet w Azji, która należy do posiadłości króla, znajduje się Temnos, gród niezbyt wielki, jest też Aigai i inne osady 128, które mogą się rządzić nie zostając poddanymi króla. "Zaiste - mówił on - jakie moglibyście wybrać sobie miejsce mocniejsze od Sestos, jakie odeń trudniejsze do zdobycia? Wszak ono, jeśli ma być zdobyte, wymaga i floty, i wojska lądowego". Mówiąc w ten sposób, powstrzymywał ich od paniki. Z drugiej strony Farnabazos, skoro się dowiedział, że tak jest nastrojone i Sestos, i Abydos, oznajmił im, że jeśli nie wypędzą Lacedemończyków, to on wypowie im wojnę, i - wobec ich nieposłuszeństwa - rozkazał Kononowi, by im przeszkadzał w wypływaniu na morze, sam zaś począł kraj Abydeńczyków pustoszyć. Ponieważ wcale mu się nie udawało zmusić ich do poddania się, sam udał się do domu swego, Kononowi zaś rozkazał przygotować grody Hellespontu do tego, żeby na wiosnę zebrały jak najwięcej okrętów, gdyż gniewając się na Lacedemończyków za to wszystko, czego od nich doznał, pragnął jak najprędzej do ich ziemi się dostać i w miarę możności na nich się zemścić. Wśród tych przygotowań spędzono zimę, z wiosną zaś 129, obsadziwszy załogą liczne okręty, a nadto ściągnąwszy żołnierzy najemnych, popłynęli Farnabazos i Konon przez archipelag do Melos i wziąwszy go sobie za podstawę operacyjną, dalej do Lacedemonu. Zawinąwszy najprzód do Ferai 130, Faruabazos spustoszył tę ziemię. Następnie, lądując także w innych miejscach nadmorskich, niszczył, co mógł. Obawiając się jednak w ziemi tej i braku przystani, i łatwości uzyskania przez nią pomocy, i braku dla siebie żywności, rychło zawrócił i już odpływając zarzucił kotwicę w Foinikuncie, który leży na wyspie Kyterze. Ponieważ władający tym miastem Kyterejczycy, bojąc się zdobycia go szturmem, opuścili mury, Farnabazos na podstawie zawartej z nimi umowy puścił ich wolno do Lakonii, sam zaś, rozbudowawszy twierdzę Kyte-
127 Według innych źródeł   (np.  Herodot  VII 34)   tylko  o  siedem stadiów.
128 Miejscowości  położone  w  Eolidzie.
129 Była  to  wiosna  r.  393.
130 Ferai,   zwykle   Farai.   miejscowość   w   Mesenii.

rejczyków,  pozostawił  tam  swą  załogę  z  komendantem131  Nikofemem Ateńczykiem na czele. To uczyniwszy, popłynął jeszcze do Istmu w ziemi korynckiej. Tu,  wezwawszy  sojuszników  do  energicznego  prowadzenia wojny i wykazania  swej wierności  dla  króla132,  zostawił  im  tyle  pieniędzy, ile posiadał, i odpłynął  do  domu.  Konon mówił mu,  że  jeśli pozwoli   mu   posiadać   flotę,   to   będzie   ją   utrzymywał   z   dochodów z wysp, a popłynąwszy z nią do ojczyzny odbuduje Ateńczykom i długie mury, i mury otaczające Pireus,  a nad to, jak mu wiadomo,  nie może być nic boleśniejszego dla Lacedemończyków: "To czyniąc - dowodził   on   -   wyświadczysz   dobrodziejstwo   Ateńczykom   i   wywrzesz zemstę  na  Lacedemończykach:   to  bowiem,  nad   czym  tak  bardzo   oni trudzili   się,   dzięki  tobie   nie   będzie   spełnione".   Gdy   Farnabazos   to usłyszał, wysłał go chętnie do Aten i na odbudowę dołożył mu jeszcze pieniędzy.   Ten,   przybywszy,   istotnie   podźwignął   z   gruzów   znaczną część  muru133,  posyłając  do  pracy  załogę   swej   floty,   opłacając  cieśli i kamieniarzy   oraz   opędzając   inne   jeszcze   niezbędne   wydatki.   Były jednak i takie części murów, które odbudowali dobrowolnie sami Ateń-czycy do  spółki z Beotami134 i ludźmi z innych grodów.  Koryntianie natomiast, za zostawione przez  Farnabaza pieniądze uzupełniwszy swą flotę i wyznaczywszy jej dowódcą Agatina, panowali w zatoce między Achają  i  Lechaion.  W  odpowiedzi  na  to  także  Lacedemończycy  uzupełnili swą flotę, dowodził zaś nią Podanemos. Kiedy jednak ten zginął w jakimś ataku, sekretarz zaś jego, Pollis, odniósłszy ranę cofnął się, Herippidas objął dowództwo nad jego okrętami. Mimo to Koryntianin Proainos,   przejąwszy   okręty   od   Agatina,   opuścił   Rion,   który   zajęli Lacedemończycy. Następnie do okrętów Herippidasa przybył Teleutias i ten  z   kolei  znów  panował  nad  zatoką.   Tymczasem  Lacedemończykom 135, gdy usłyszeli, że Konon i mury ateńskie za pieniądze królewskie odbudowuje, i ludzi swej floty jego kosztem utrzymując, zarówno wyspy,  jak  i  nadmorskie   grody   kontynentu  ku   Ateńczykom   skłania,
131 W oryginale użyty jest tu termin harmostes; harinostami nazywali się z zasady komendanci spartańscy, w tym więc wypadku Ksenofont stosuje niewłaściwie ten teimin w odniesieniu do komendanta ateńskiego, jak w innych miejscach do tebańskich (VII l, 43; 3, 4 i 9).
132 Według relacji Diodora (XIV 84) mieli wtedy Farnabazos i Kouon zawrzeć przymierze z państwami greckimi walczącymi ze Spartą.
133 Jak wynika z napisów (IG II2, 1656), Ateńczycy rozpoczęli odbudowę długich murów na kilka tygodni przed bitwą pod Knidos.
134 Według Diodora (XIV 85) mieli Tebańczycy posłać Ateńczykom 500 murarzy.
135 Spartanie niewątpliwie obawiali się ponownego utworzenia Związku Morskiego i najprawdopodobniej był to ich najważniejszy atut w nowej kampanii prowadzonej w Persji.

przyszło na myśl, że gdyby oni poinformowali o tym Tiribaza, naczelnego wodza królewskiego 136, to mogliby tym albo Tiribaza na swą stronę przyciągnąć, albo przynajmniej przeszkodzić utrzymywaniu przezeń floty Konona. Doszedłszy do tego wniosku, posłali do Tiribaza Antalkidasa 137, nakazawszy mu powiadomić go o tym i starać się o uzyskanie dla państwa pokoju z królem. Na wieść o tym Ateńtzycy posłali także, im na przekór, razem z Kononem jako posłów: Hermogenesa, Diona, Kallistenesa i Kallimedonta. Wezwali również swych sojuszników, by wspólnie z nimi wysyłali poselstwa - i oto wyruszyli posłowie od Beotów, Koryntian i Argejczyków. A gdy już tam byli, Antalkidas począł mówić do Tiribaza, że przybył on prosić króla o pokój dla swego państwa, i to o taki pokój, jaki król uzna za wskazany. O greckie bowiem grody w Azji nie spierają się już z królem 138 i wystarcza im to, aby wyspy wszystkie i inne grody własnymi się rządziły prawami139. "Zaiste - przemawiał on - skoro taka jest nasza wola, to po co miałby król dalej wojować albo pieniądze tracić? Przecież ani Ateń-czycy nie będą mogli wyruszyć na króla, jeśli my nie będziemy do-wodzić, ani my, jeśli grody będą same o sobie stanowiły". Słuchającemu Tiribazowi słowa Antalkidasa bardzo się podobały, dla strony przeciwnej były to jednak słowa puste. Ateńczycy bowiem bali się porozumienia uznającego samostanowienie grodów i wysp, aby nie postradać Lemnos, Imbros i Skyros 140, Tebańczycy - aby nie byli zmuszeni wrócić swobody grodom Beocji141, Argejczycy wreszcie sądzili, że po zawarciu takiej umowy i pokoju nie będą w stanie zatrzymać Koryntu w posiadaniu państwa argejskiego, czego właśnie pragnęli. W ten sposób umowa powyższa nie została zawarta i wszyscy powrócili do domu z niczym 142. Tiribazos uważał, że bez zgody króla nie byłoby
136 Tiribazos, zausznik Artakserksesa II, był zarówno satrapą Lidii, jak i naczelnym wodzem sił lądowych (karanos) w Azji Mniejszej. Podobną kumulację funkcji obserwować było można u Farnabaza.
137 Według źródeł inskrypcyjnycb i numizmatycznych oraz świadectwa komentatora Demostenesa - Didyma właściwsza była pisownia: Antialkidas.
138 Pod tymi dyplomatycznymi propozycjami Antalkidasa kryje się rezygnacja Sparty z miast greckich na wybrzeżu Azji Mniejszej, które uzyskały niepodległość w wyniku zwycięskich wojen z Persją, głównie za sprawą Aten.
139 Sparta, domagając się autonomii miast greckich, chciała doprowadzić do rozbicia istniejących związków, głównie tebańskiego, by tym łatwiej narzucić Grecji swoją hegemonię.
140 Z wymienionych wysp Lemnos podbił Miltiades, wypędziwszy stąd Pelasgów jeszcze przed wojnami perskimi, a Skyros Kimon około r. 470.
141 Tebańczycy stopniowo uzależnili od siebie miasta beockie, tworzące dotąd wolny związek pod kierownictwem Teb.
142 Relacja Ksenofonta na temat nie dojścia do skutku tego pokoju jest zupełnie niewystarczająca. Z nowego bowiem fragmentu Filochora (por. Didymus

dla niego bezpieczne stanąć po  stronie Lacedemończyków, potajemnie jednak  dał  pieniądze  Antalkidasowi,  aby  po  wzmocnieniu  floty  lacedemońskiej  Ateńczycy i ich sojusznicy  tym  bardziej  potrzebowali  pokoju, i - co więcej - uwięził Konona za jego rzekomą winę wobec króla   i  wobec  rzekomo   słusznych   skarg   Lacedemończyków143.   Uczyniwszy to, wyruszył sam do króla, aby zawiadomić go o propozycjach lacedemońskich i uwięzieniu Konona, jako wobec niego winnego, i zapytać   go,   co   wobec   tego   wszystkiego   należy   czynić.   Król,   ponieważ Tiribazos znajdował się u niego w Azji, wysłał Strutasa 144, aby troszczył się o  sprawy morskie.  Strutas jednak wyraźnie  skłaniał  się na  stronę Ateńczyków  i  ich  sprzymierzeńców,  pamiętając,  ile  złego   doznała   od Agesilaosa ziemia królewska. Lacedemończycy,  widząc, że  Strutas  odnosi  się   do   nich   wrogo,   do   Ateńczyków   zaś   przyjaźnie,   wysłali  Tibrona 145, aby z nim wojował. Ten, przeprawiwszy się do Azji i mając oparcie   w   Efezie   i   grodach   doliny   Meandru   -   Priene,   Leukofrys i Achilleion - na wszelkie  sposoby  łupił  i grabił  ziemię  królewską. Z  biegiem   czasu   Strutas,   zauważywszy,   że   Tibron   przychodzi   wciąż z pomocą bezładnie i lekceważąco, wysłał na równinę swą jazdę z rozkazem, by w lotnych wycieczkach zagarniała  i pędziła  przed  sobą co się   da.   Tibron   właśnie   w   tym   czasie   rzucał   po   śniadaniu   dyskiem z flecistą Tersandrem. A był ów Tersander nie tylko wybitnym flecistą, ale i - jako zwolennik życia lakońskiego 146 - zawołanym bojownikiem. Strutas zaś, widząc, że wróg przybywa w nieładzie i że straż przednia  jest  nieliczna,   zjawił   się   z   licznym  i  sprawnym   oddziałem jeźdźców. Najpierw więc zabili Tibrona i Tersandra, następnie,  skoro ci padli, zmusili  do  ucieczki  i pozostałe  wojsko.  W pościgu  położyli trupem bardzo wielu. Byli jednak i tacy, którzy uratowali się ucieczką do grodów zaprzyjaźnionych. Większość pozostawała w tyle, zbyt późno bowiem dowiedziała się, że jej  pomoc jest potrzebna. Tibron bowiem często, jak i wtedy właśnie, wyruszał na  pomoc bez  uprzedniego zawiadomienia. Taki przebieg miały te wypadki.
Kommentar zu Demosthenes, wyd. H. Diels - W. Schubart, Berlin 1904, 7, 17 i nn.) wynika, że brak zgody Ateńczyków na zrzeczenie się na rzecz Persji miast małoazjatyckich był główną przyczyną fiaska rokowań.
143 Według relacji Diodora (XIV 85) Tiribazos zwabił Konona do Sardes i tu go uwięził pod pozorem, że przy pomocy wojsk perskich podbijał miasta dla Ateńczyków.
144 Obok   piastowania   funkcji   naczelnego   wodza   był   Strutas   satrapą   Jonii.
145 Prawdopodobnie jest to ten sam Spartanin, o którego wygnaniu mówił poprzednio Ksenofont (III l, 8). Tymczasem więc, wobec powagi sytuacji, został on prawdopodobnie odwołany z wygnania.
146 Tersander był Jończykiem, dlatego Ksenofont uznał za rzecz konieczną podkreślić jego spartański tryb życia.

Kiedy przybyli do Lacedemonu ci z Rodyjczyków, których wygnał lud147,  poczęli wyjaśniać,  jak  oburzającą  jest  rzeczą  pozwalać  Ateńczykom podbijać Rodos i tworzyć tym sposobem wielką potęgę. Lacedemończycy  więc,   zrozumiawszy,   że  jeżeli   zwycięży   lud,   cały   Rodos stanie   się   własnością   Ateńczyków,   jeśli   zaś   zwyciężą   bogatsi,   przypadnie on im, obsadzili wygnańcami  (z Rodos)  osiem swych okrętów, dowódcą zaś mianowali Ekdika i wysłali wraz z nim na tychże okrętach Difridasa. Rozkazali mu po przybyciu do Azji bronić miast, które przyjęły Tibrona - wziąć pod swą władzę wojsko, które ocalało, oraz inne jeszcze, o ile zdoła - i wojować ze Strutasem. Difridas więc począł to czynić. Miał i przy tym powodzenie, i w innych przedsięwzięciach; przede wszystkim udało mu się schwytać Tigranesa, ożenionego z córką Strutasa, kiedy jechał do Sardes ze swoją żoną, i wyzwolił ich następnie po otrzymaniu tak wielkiego wykupu, że mógł od razu wypłacić żołd swym żołnierzom. A był to człowiek nie mniej od Tibrona pociągający, wódz zaś bardziej energiczny i przedsiębiorczy. Umiał on bowiem zapanować  nad przyjemnościami ciała  i zawsze  czynił  to, co było   w   danej   chwili   konieczne.   Tymczasem   Ekdikos,   gdy   popłynął (ze Sparty) do Knidos i dowiedział się tam, że lud na Rodos opanował wszystko  i  dzięki  okrętom  dwa  razy  liczniejszym  od  tych,  które  on posiadał, osiągnął władzę na ziemi i morzu, zachowywał się na Knidos spokojnie. Lacedemończycy, dowiedziawszy się, że posiada on za mało sił, aby   popierać   przyjaciół,   rozkazali   Teleutiasowi   płynąć   z   dwunastu okrętami, które miał w zatoce między Achają i Lechaion, do Ekdika i odesłać go na powrót, samemu zaś objąć pieczę nad tymi, którzy chcą być   ich   przyjaciółmi,   wrogom   zaś   w   miarę   możności   szkodzić.   Te-leutias   po   przybyciu   na   Samos148   zabrał   stamtąd   okręty   i  popłynął do Knidos, Ekdikos zaś wrócił do domu. Teleutias teraz dopiero popłynął  na  Rodos,  mając  już  dwadzieścia  siedem  okrętów.  Płynąc zaś natknął się na Filokratesa, syna Efialtesa, płynącego z dziesięciu okrętami z Aten do Cypru w celu współdziałania z Euagorasem 149, i wszyst-
147 Ksenofont pomija milczeniem wypadki, jakie rozegrały się na Rodos. Ze świadectwa Diodora (XIV 79) i Helleników z Oksyrynchos (X) wynika, że Rodyj-czycy usunęli ze swych wód flotę spartańską i przyjęli Konona wraz z jego flotą, w następstwie czego doszło w mieście w r. 395 do walki, w rezultacie której oligarchowie sprzyjający Sparcie zostali wyrzuceni, a władza w mieście przeszła w ręce demokratów.
148 Samijczycy początkowo stanęli po stronie Aten i wznieśli Kononowi posąg (Paus. VI3, 16), najprawdopodobniej jednak Teleutias zdołał ich przeciągnąć na stronę Sparty. Por. Diodor XIV 92, 3.
149 Król Salaminy cypryjskiej Enagoras (por. II l, 29) zamierzał owładnąć cała wyspą, jednakże niektóre miasta zwróciły się do Persji z prośbą o pomoc. Ateńczycy chcieli go poprzeć, jako dawnego sojusznika Konona, nie zrywając jednocześnie z Persją. Tę dziwaczną sytuację podkreśla Ksenofont.

kie te okręty zabrał, po czym obie strony popełniły czyny wręcz z sobą sprzeczne: Ateńczycy bowiem, cieszący się życzliwością króla (perskiego), słali pomoc sprzymierzeńczą Euagorasowi, wojującemu z tymże królem. Teleutias natomiast w czasie wojny Lacedemończyków z królem zniszczył flotę płynącą właśnie na wojnę z nim. Wróciwszy jeszcze do Knidos i sprzedawszy tam swą zdobycz, po przybyciu na Rodos począł popierać ludzi przychylnych Lacedemonowi. Ateńczycy, zrozumiawszy, że Lacedemończycy znów tworzą potęgę na morzu, posłali przeciw niej Trasybula ze Steirii 150 z czterdziestu okrętami. Ten, popłynąwszy na Rodos, nie spieszył z pomocą swym przyjaciołom, zdając sobie sprawę zarówno z tego, że sam jeden niełatwo by mógł ukarać przyjaciół Lacedemończyków, dopóki zajmują oni twierdzę, a współdziała z nimi Teleutias ze swymi okrętami, jak i z tego, że jego przyjaciele niełatwo znajdą się pod władzą przeciwników, będąc w posiadaniu grodów, przewagi liczebnej i odniesionego w bitwie zwycięstwa. Z drugiej strony Trasybulos, popłynąwszy do Hellespontu i nie znajdując tam godnego przeciwnika, uznał, że będzie mógł dokonać dla swej ojczyzny rzeczy pożytecznej151. I oto przede wszystkim, dowiedziawszy się, że Medokos, król Odrysów, i Seutes152, władca Tracji nadmorskiej, wiodą ze sobą ciągłe waśnie, umiał ich pogodzić oraz uczynić przyjaciółmi i sojusznikami Ateńczyków; myślał bowiem, że gdy będzie zgoda między nimi, to leżące poniżej Tracji grody greckie tym bardziej skierują swa życzliwość ku Ateńczykom. Skoro więc dobry wzięły obrót zarówno sprawy tamtejszych grodów, jak i grodów greckich w Azji z powodu życzliwości króla dla Ateńczyków, naówczas Trasybulos, popłynąwszy do Bizancjum, najprzód wydzierżawił pobierany od wpływających z Pontu dziesięcioprocentowy podatek, następnie zastąpił w Bizancjum oligarchię przez rządy demokratyczne, tak iż obecnie lud tego grodu nie patrzał niechętnie na największą nawet ilość Ateńczyków w mieście. Uczyniwszy to i pozyskawszy sobie także w mieszkańcach Kalchedonu przyjaciół, wypłynął na powrót z Hellespontu. Zastawszy zaś na Lesbos wszystkie - oprócz Mytileny - grody współczujące Lacedemończykom,
150 Chodzi w tym wypadku o Trasybula, który uwolnił Ateny od panowania "trzydziestu" w r. 403. Podana przynależność gminna (demotikon) - Steiria pozwala go odróżnić od imiennika z innym demotikon (Kollytos), polityka występującego u Ksenofonta w późniejszym okresie czasu.
151 Akcja Trasybula na M. Egejskim miała na celu odnowienie dawnego Związku Morskiego, rozwiązanego po klęsce Aten w r. 404. Stąd też niektórzy badacze określają tę próbę jako II Związek Morski, nadając późniejszemu Związkowi, zawiązanemu w r. 378, nazwę trzeciego. Ale większość badaczy nie uwzględnia tego krótkotrwałego tworu i nazwą "drugi" określa Związek odnowiony w r. 378.
152 O tym naczelniku trackim była już mowa powyżej w ks. III 2, 2; król Odrysów M e d o k o s był jego zwierzchnikiem.

do żadnego z nich nie wszedł, aż dopóki w Mytilenie nie połączył razem czterystu ciężkozbrojnych z własnych okrętów ze wszystkimi wygnańcami z innych grodów, którzy się do Mytileny schronili, a do tego przybrał jeszcze co najdzielniejszych z Mytileny. Naówczas wzbudził we wszystkich ponętne nadzieje: w Mytileńczykach, że zdobywszy pozostałe miasta będą przywódcami całego Lesbos, w wygnańcach, że jeżeli razem skupieni wyruszą na każdy gród z osobna, wszyscy będą mogli powrócić cało do swych grodów ojczystych, w żołnierzach floty wreszcie - że przyłączywszy do swego grodu zaprzyjaźniony Lesbos, zdobędą przez to ogromny dopływ pieniędzy. Po takim zachęceniu i odpowiednim ustawieniu Trasybulos powiódł ich na Metymnę. A komendantem stojących tam Lacedemończyków był naówczas Terimachos. Ten, usłyszawszy o zbliżaniu się Trasybula, zabrał żołnierzy ze swych okrętów, samych Metymnejczyków oraz wygnańców z Mytileny, ilu tylko ich było, i zabiegł (napastnikom) drogę na granicy. W bitwie, która nastąpiła, zginął, nie ustępując z miejsca, Terimachos - reszta zaś pierzchła, lecz z uciekających wielu zginęło. Następnie Trasybulos z pozostałych miast Lesbos jedne przeciągnął na swą stronę, w innych zaś, które doń nie przystąpiły, zebrał dla żołnierzy pieniądze i spiesz-nie powracał na Rodos. Aby jednak i tu jak najpotężniejsze utworzyć sobie wojsko, także i z innych grodów ściągał srebro i przybywsąy do Aspendos 153, stanął na kotwicy przy rzece Eurymędoncie. Tu, gdy otrzymał już od Aspendyjczyków pieniądze, wskutek przewiny, jakiej się dopuścili na wsi jego żołnierze, został on przez rozgniewanych Aspendejczyków w nocy napadnięty i zarąbany we własnym namiocie. W ten sposób skończył Trasybulos, który zdawał się być mężem dzielnym 154. Ateńczycy, wybrawszy na jego miejsce Agyrriosa155, wysłali go do floty. Lacedemończycy zaś, dowiedziawszy się już, że Ateńczycy sprzedali prawo ściągania w Bizancjum dziesięcioprocentowego podatku od towarów z Pontu, że władają oni w Kalchedonie i że pozostałe grody Hellespontu dzięki przyjaźni Farnabaza są do nich dobrze usposobione, postanowili o te sprawy więcej się troszczyć. I oto, choć na Derkylidasa wcale się nie gniewali, jednak Anaksibios, zaprzyjaźniony z efo-
153 Aspendos, miasto w Pamfylii w połud.-źach. części Azji Mniejszej po obu stronach rzeki Eurymedontu.
154 Ksenofont przemilcza tu zupełnie wydarzenia z terenu samych Aten, wiążące się z losem Trasybula. Łupienie miast azjatyckich poczytano mu za nadużycie władzy i na mocy specjalnej uchwały ludu wezwano go do stawienia się przed sądem. Jedynie śmierć uchroniła go od kary, której nie uniknęli jego podkomendni. Por. Lysias XXVIII i XXIX.
155 A g y r r i o s zyskał sobie wielką popularność wśród mas ludowych przez wprowadzenie zapłaty za udział w zgromadzeniu ludowym, najpierw w wysokości jednego, później nawet trzech oboli (Arist. Ustrój polit. Aten, 41).

rami, przeprowadził to, że on sam wysłany został na komendanta do Abydos. Obiecywał też, że jeśli otrzyma zasiłek pieniężny i okręty, to będzie wojował z Ateńczykami w taki sposób, że sprawy w Hellesponcie ułożą się dla nich niedobrze. Lacedemończycy więc, dawszy Anaksibiosowi trzy trójrzędowce i pieniądze na zaciągnięcie tysiąca żołnierzy najemnych, wysłali go tam. Po swym przybyciu, zebrawszy na lądzie wojsko najemne, starał się oderwać od Farnabaza niektóre z grodów eolskich, odpowiadał na wyprawy grodów tych przeciw Abydos własnymi także wyprawami i wyruszając sam na wojnę, pustoszył ich ziemię. Do okrętów, które był otrzymał, dodał jeszcze trzy, obsadziwszy je załogą z Abydos, i wyjeżdżał z nimi na morze, aby polować, gdzie się da, na statki handlowe Ateńczyków lub ich sojuszników. Dowiedziawszy się o tym, Ateńczycy, zdjęci strachem, by nie uległo zniszczeniu to, co Trasybulos zdobył dla nich w Hellesponcie, wysłali Ifikratesa, dając mu osiem okrętów i około tysiąca dwustu peltastów: większość ich byli to ci, którymi dowodził on w Koryncie. Kiedy bowiem Argejczycy uczynili Korynt własnością Argos, oświadczyli Ifikratesowi, że już go wcale nie potrzebują: ukarał on bowiem śmiercią niektórych nadmiernie przychylnych Argos. Z tego powodu wróciwszy do Aten, przypadkiem znajdował się w ojczyźnie. On więc przybył do Chersonezu. Z początku Anaksibios i Ifikrates wojowali ze sobą, nasyłając sobie nawzajem okręty korsarskie; później jednak Ifikrates, dowiedziawszy się, że Anaksibios wyruszył do Antandros z żołnierstwem najemnym, z własną świtą lakońską i dwustu ciężkozbrojnymi z Abydos, i usłyszawszy nadto, że z Antandros zawarł sojusz przyjaźni, domyślił się, że pozostawiwszy tam załogę, powróci i odprowadzi do domu Abydeńczyków; przeprawił się więc w nocy na najbardziej odludne miejsce ziemi abydeńskiej i wszedłszy na wzgórze, urządził tam zasadzkę, okrętom zaś, które go przywiozły, rozkazał płynąć wzdłuż Chersonezu w górę, aby się zdawało, że wypłynął, jak zwykle, po to, by zbierać pieniądze. I postąpiwszy tak, nie omylił się. Anaksibios bowiem w owym dniu, jak opowiadano, wyruszył nawet bez świętych ofiar, zlekceważywszy przeciwnika, gdyż szedł przez kraj zaprzyjaźniony do grodu przyjaznego, a w dodatku słyszał od spotykanych ludzi, że Ifikrates popłynął do Prokonnesos - i dlatego posuwał się naprzód nieopatrznie. Mimo to Ifikrates, póki wojsko Anaksibiosa znajdowało się na jednej linii z nim, nie wyprowadzał swych ludzi z zasadzki. Dopiero kiedy Abydeńczycy, rozpoczynający pochód, znaleźli się już na równinie dokoła Kremasty156, gdzie była ich kopalnia złota 157, dalsze wojsko za nimi idące było na pochyłości,
156 Położenie Kremaste nie jest znane.
157 Chodzi o kopalnie złota położone w Astyrze koło Abydos.

sam zaś Anaksibios ze swymi Lakończykami zstępował dopiero z góry, w tej chwili właśnie Ifikrates postawił na nogi ludzi ukrytych w zasadzce i rzucił ich nań całym pędem. Wobec tego Anaksibios, zrozumiawszy, że nie ma już dlań nadziei ratunku, widząc nadto, że wojsko jego rozciągnęło się w długą i wąską linię, miarkując wreszcie, że wysunięci daleko naprzód ludzie jego nie są już w stanie pomóc mu na czas, idąc pod górę, wobec powszechnego przerażenia rzekł do obecnych: "Mężowie, pięknie mi będzie tutaj umrzeć, wy zaś szukajcie ratunku, zanim zetrzecie się z wrogiem". Powiedział to, wziął od swego giermka tarczę i walcząc na tym samym miejscu, zginął. Pozostał przy nim jego kochanek, zginęło też z nim, walcząc na miejscu, około dwunastu przybyłych z ojczyzny komendantów lacedemońskich; dalsi padali w ucieczce. Tamci zaś ścigali ich aż do miasta. Z pozostałych zginęło też ze dwustu i Abydeńczyków ciężkozbrojnych z pięćdziesięciu. Tego dokonawszy, Ifikrates wycofał się na powrót do Chersonezu.

KSIĘGA  PIĄTA
1.   W  ten  sposób  układały  się   sprawy  Ateńczyków  i  Lacedemończyków w grodach dqkoła Hellespontu. Na Eginie  zaś  Eteonikos, będący   tam   po   raz   drugi1   (komendantem),   choć   poprzednio   Egineci utrzymywali z  Ateńczykami  stosunki pokojowe,  teraz  wobec  toczącej się już  otwarcie między nimi wojny pozwolił, i to  za zgodą  eforów, każdemu, kto chce, uprawiać w Attyce grabieże 2. Ateńczycy zaś, blokowani przez nich, wysłali na Eginę stratega Pamfila z ciężkozbrojnymi, zbudowali przeciw Eginetom twierdzę i z pomocą dziesięciu okrętów wojennych poczęli ich od lądu i morza blokować. Lecz Teleutias, który przypadkiem w poszukiwaniu pieniędzy znalazł się na wyspach,  przybył na pomoc Eginetom i odpędził flotę ateńską, twierdzy jednak wciąż bronił Pamfilos. Następnie w roli dowódcy floty3 przybył z Lacede-monu  Hieraks  i  objął  władzę  nad  okrętami.  Teleutias  w  warunkach wyjątkowo   szczęśliwych   odpłynął   do   ojczyzny:   kiedy   bowiem,   wyruszając  do  domu,  schodził  ku  morzu,  nie  było  żołnierza,  który  by mu ręki nie  ściskał - i jeden  mu  wieniec  na  głowę  wkładał,  inny włosy przepaską  zdobił,  inni jeszcze,  co  się  spóźnili,  rzucali  przynajmniej, gdy on  odpływał, wieńce  do morza  i życzyli mu wiele, wiele dobrego.   Wiem,   że   w   słowach   powyższych   nie   mówię   o   godnych opowieści  stratach,   niebezpieczeństwach   czy   wynalazkach   wojennych, lecz,  na   Zeusa,   wydaje   mi   się   godne   umysłu   męskiego   pytanie,   co właściwie czynił  Teleutias, że zdołał pozyskać taką miłość podwładnych ku   sobie:   to   przecież   jest   czynem   człowieka   bardziej   zasługującym na omówienie od owych strat czy niebezpieczeństw. Hieraks ów, wziąw-
1 Ksenofont wcale nie wspomniał o jego poprzednim pobycie na wyspie, nie wiadomo też, czy chodzi tu o znanego już Eteonika (ostatni raz występuje w ks. II 2, 5) ani jakie zajmował podówczas stanowisko (prawdopodobnie harmosty).
2 Znamienne jest dla ówczesnej trudnej sytuacji państw greckich doraźne opędzanie wydatków wojennych przy pomocy wymuszania danin.
3 Z tego by wynikało, że Teleutias był również dowódcą floty; był on jednak już raz nauarchem w r. 392/1; ponieważ tej funkcji nie można było piastować dwukrotnie, więc najprawdopodobniej miał on tylko zlecone agendy dowódcy floty, nie będąc nim samym.

szy część  okrętów, popłynął znów na Rodos, na Eginie jednak pozostawił jako komendanta swego sekretarza Gorgopasa z dwunastu okrętami.  Od  tej  pory  ludzie  z  Aten,  którzy  znajdowali  się  w  twierdzy, byli  ściślej   blokowani,   niż  ci,   którzy   pozostawali  w  mieście,   tak  iż Ateńczycy na podstawie uchwały zgromadzenia ludowego obsadzili załogą liczne okręty i w piątym miesiącu blokady zabrali ze swej twierdzy żołnierzy. A  gdy  się  to  stało,  Ateńczycy poczęli  znów  doznawać niepokojów tak od egińskich grabieżców, jak od Gorgopasa. Dla obrony przed nimi obsadzili załogą trzynaście okrętów i na dowódcę wzięli sobie Eunoma 4. Kiedy Hieraks znajdował się na Rodos, Lacedemończycy posłali Antalkidasa na dowódcę swojej floty w mniemaniu, że czyniąc tak dogadzają jak najbardziej Tiribazowi. Antalkidas zaś,  gdy przybył na Eginę, zabrał okręty Gorgopasa i popłynął do Efezu. Stąd Gorgopasa odesłał z jego dwunastu okrętami na powrót na Eginę, na dowódcę zaś okrętów   pozostałych   wyznaczył   swego   sekretarza   Nikolocha.   Nikolochos,   spiesząc   na   pomoc   Abydeńczykom,   płynął   już   w   ich   stronę, lecz zboczył do  Tenedos5 i pustoszył  tę ziemię;  otrzymawszy jednak pieniądze,   odpłynął   do  Abydos.   Z   drugiej   strony  wodzowie   ateńscy, ściągnięci  z   Samotraki,   Tasos   i   innych   tamtejszych   okolic,   gotowali już pomoc Tenedyjczykom. Gdy jednak dowiedzieli się, że Nikolochos popłynął do Abydos, poczęli, mając swą bazę na Chersonezie, oblegać go   z   jego   dwudziestu   pięciu   okrętami   za   pomocą   tych   trzydziestu dwóch,   które   były   z   nimi.   Tymczasem   Gorgopas,   płynący   z   Efezu, trafił  na  Eunoma  - i  na  razie,  na  krótko   przed  zachodem   słońca, uciekł na Eginę. Tam wysadziwszy na brzeg żołnierzy, dał im zaraz wieczerzę. Eunomos natomiast po krótkiej przerwie znów odpłynął. Z nadejściem jednak nocy,  trzymając,  wedle  zwyczaju,  zapalony  kaganiec, wskazywał drogę,  aby  płynący w  ślad  za  nim  nie  błądzili.  Gorgopas zaś, natychmiast posadziwszy swych ludzi na okręty, też dążył w ślad za owym kagańcem, pozostając jednak w tyle, by go tamci nie widzieli i nie słyszeli: wszak ci,  co  dawali rozkazy,  posługiwali  się  nie krzykiem,   lecz    stukiem   kamieni6   i   odpowiednim   uderzaniem   wioseł7. Kiedy zaś   okręty Eunoma  znajdowały  się  już  przy  brzegu  w Attyce,
4 Stanowisko Eunoma jako nauarcha - jeśli Ksenofont nie popełnia błędu, określając je terminem spartańskim jak poprzednio stanowisko harmosty (por. ks. IV 8, 8 oraz przyp. 131) - musiało być zupełnie wyjątkowe.
5 Tenedos, wyspa położona na M. Egejskim, niedaleko wejścia do Hellespontu.
6 Bosmani na ogół dyktowali wioślarzom takt przy pomocy specjalnej pieśni, często z towarzyszeniem liry, tym razem dla uniknięcia hałasu przez uderzenie kamienia o kamień.
7 Chodzi w tym wypadku o manewr wioślarzy, przy którym wiosła ledwie zanurzone jakby muskały wodę, oczywiście celem uniknięcia hałasu.

koło   przylądka   zwanego   Zoster8,   Gorgopas   przez   trębacza   dał   rozkaz   ataku.   Naówczas   jedni   marynarze   z   okrętów   Eunoma   właśnie schodzili, inni dopiero zarzucali kotwice, inni znowu jeszcze nadpływali. Przy świetle więc księżyca odbyła się potyczka morska, w której Gorgopas schwytał cztery okręty ateńskie i holując je odpłynął do Eginy. Pozostałe okręty ateńskie skryły się w Pireusie. Następnie Chabrias 9 wypłynął   do   Cypru   na   pomoc   Euagorasowi,   mając   ośmiuset   peltastów i dziesięć okrętów wojennych. Oprócz tego otrzymawszy jeszcze z Aten inne okręty i ciężkozbrojnych żołnierzy, w nocy wylądował na Eginie, dosyć   daleko   od   świątyni   Heraklesa,   i   razem   ze   swymi   peltastami ukrył się w zasadzce w pewnym zagłębieniu.  Jednocześnie ze  świtem, zgodnie  z   umową,  przybyli  także   ciężkozbrojni  Ateńczycy  pod   przewodem  Demaineta   i   z   drugiej   strony   świątyni   Heraklesa   doszli  do odległego   od   niej   o   szesnaście   stadiów   miejsca   zwanego   Tripyrgia. Usłyszawszy o tym, Gorgopas pospieszył na pomoc ze swymi Eginetami, piechotą morską z floty i z ośmiu spartiatami, którzy wtedy tam przypadkiem byli. Także wezwał on przez heroldów wszystkich ludzi wolnych 10 z  załóg  okrętowych - i wielu  z  tej  również  grupy przybyło z taką bronią, jaką każdy mógł zdobyć. Gdy pierwsi z wymienionych minęli   już   miejsce   zasadzki,   wynurzyli   się   z   niej   ludzie   Chabriasa i natychmiast poczęli rzucać pociski z łuków i rękami, natarli także wysadzeni z okrętów ciężkozbrojni. I owi pierwsi, nie mając z innymi żadnej łączności, prędko wyginęli: do nich należał Gorgopas i Lacedemończycy; gdy zaś  ci padli - pozostali pierzchli. Zginęło też Eginetów około stu pięćdziesięciu, z żołnierzy zaś najemnych, z dawna osiadłych ludzi obcych i przybyłych na pomoc marynarzy - nie mniej   niż dwustu. Od  tej  pory poczęli Ateńczycy żeglować  po  morzu tak swobodnie, jak za czasów pokoju, bo nawet marynarze Eteonika 11 nie odważali się ich atakować, choć ich do tego zmuszał, nie wypłacając im żołdu. Potem Lacedemończycy posłali znów do  swych okrętów Teleutiasa w roli naczelnego wodza 12. Gdy marynarze ujrzeli go przybywającego, ogarnęła ich ogromna radość, on zaś, zwoławszy ich, przemówił
8 Zoster,    przylądek   na   zachodnim   wybrzeżu   Attyki.
9 Chabrias, wspomniany w tym miejscu przez Ksenofonta po raz pierwszy, odznaczył się poprzednio walcząc z Persami po stronie Euagorasa, o czym nie mówi Ksenofont. Por. Demost. Przeciw Lept. 76.
10 Z relacji Ksenofonta wynika, że obok wolnych, po części metojków, na okrętach znajdowali się jako wioślarze również heloci.
11 Eteonikos wrócił prawdopodobnie po śmierci Gorgopasa na Eginę w charakterze harmosty.
12 Tekst w tym miejscu zepsuty. Zdaje się, że Teleutias otrzymał samodzielną komendę nad flotą, oczywiście nie w charakterze nauarcha, bo tym był w dalszym ciągu Antalkidas. W tym wypadku trzeba skreślić w tekście słowo "nauarchos".

do nich tak: "Żołnierze, przybywam do was bez pieniędzy. Jeżeli jednak bóg pozwoli, a wy mi pomożecie, spróbuję dostarczyć wam jak najwięcej żywności. Dobrze przecież wiecie, że ja, kiedy wami dowodzę, wcale nie mniej życzę życia wam niż samemu sobie. Wprawdzie może będziecie się dziwić, gdy powiem, że wolę, żebyście wy mieli żywność, niż żebym miał ją ja, bogami jednak się klnę, że wolałbym sam być dwa dni bez jadła, niż was przez jeden dzień bez jadła zostawić. Zresztą drzwi moje i przedtem były otwarte dla każdego, kto chciał mnie o coś prosić, otwarte pozostaną także i obecnie. Skutkiem tego, kiedy wy będziecie mieli wystarczającą ilość pożywienia, wtedy i mnie ujrzycie żywiącego się obficie, skoro zaś ujrzycie mnie znoszącego upał, chłód i bezsenność, zdajcie sobie sprawę, że i wy musicie to wszystko znosić. Ja bowiem niczego nie każę wam czynić po to, aby was dręczyć, tylko po to, abyście przez to zdobyli coś dobrego. I państwo nasze, żołnierze - mówił on dalej - które zdaje się być kwitnące, zdobyło swoje szczęście i sławę - zapamiętajcie to sobie dobrze - nie łatwym życiem, lecz gotowością do znoju i znoszenia niebezpieczeństw, ilekroć zachodziła tego potrzeba. Wy przedtem - o ile mi wiadomo - byliście mężami dzielnymi, teraz jednak powinniście usiłować stać się jeszcze dzielniejszymi, abyście z rozkoszą znosili wspólne trudy, z rozkoszą też wspólnym cieszyli się szczęściem. Co bowiem może być słodszego, jak nikomu - ani z Greków, ani z barbarzyńców 13 - nie schlebiać dla żołdu, jak być dość silnymi, by samym sobie dostarczyć żywności i przy tym z tego źródła, które jest szczególnie zaszczytne. Wszak dobrze wiecie o tym, że bogactwo zdobyte w czasie wojny kosztem nieprzyjaciela jest w oczach wszystkich ludzi zarówno źródłem środków do życia, jak i sławy". Tak przemówił Teleutias, a oni wszyscy wołali, aby rozkazywał czynić, cokolwiek uważa za niezbędne, a oni będą mu służyli. On zaś - a właśnie złożył był ofiarę - rzekł: "Nuże, mężowie! Spożyjcie na wieczerzę, co i jak zamierzaliście. Przygotujcie też sobie na jeden dzień pożywienie, a następnie co prędzej przybądźcie do okrętów, abyśmy tam popłynęli, przybywając na czas, gdzie bóg tego chce". Kiedy zaś ci przybyli, on, posadziwszy ich na okręty, jeszcze w nocy wyruszył w kierunku portu Ateńczyków14, to odpoczywając i każąc odpoczywać ludziom, to płynąc przy pomocy wioseł. Jeżeli ktoś wyobraża sobie, że on, jak szaleniec, z dwunastu okrętami płynął przeciw Ateńczykom, posiadającym ich wiele, niech pojmie
13 Znamienne jest podkreślenie przez Teleutiasa różnicy między Grekami a barbarzyńcami; z treści jego przemówienia wynika, że jest on przeciwnikiem zbyt ścisłego sojuszu Sparty z Persją, podtrzymywanego przez Antalkidasa.
14 Chodzi tu o P i r e u s, którego nie wymienia Ksenof ont i w dalszych paragrafach, traktując go jako dzielnicę Aten.

jego rozumowanie. Wszak on wyobrażał sobie, że skoro Gorgopas już zginął,   to   Ateńczycy   nie   będą   się   zbytnio   niepokoić   o   stojącą   we własnym porcie flotę. Kiedy zaś okręty są zakotwiczone, bezpieczniej jest według niego płynąć przeciw dwudziestu w Atenach   niż przeciw dziesięciu   gdzie   indziej.   Marynarze   bowiem   z   okrętów   znajdujących się poza Atenami - rozumował  on - będą  spali w pobliżu  swoich okrętów,   dowódcy   zaś   okrętów   stojących   w   samych   Atenach   będą nocowali  w  mieście,  majtkowie  w  przeróżnych  miejscach.  Po   takich to  rozważaniach puścił  się  on  na  morze  i  dopiero  będąc  już w  odległości   pięciu   do   sześciu   stadiów   od   portu   wypoczywał   spokojnie, z brzaskiem zaś dnia począł znów prowadzić swój okręt, a inni płynęli w ślad za nim. Nie pozwalał topić, a nawet uszkadzać statków transportowych 15, każdy natomiast zakotwiczony okręt wojenny nakazywał unieszkodliwiać, mniejsze statki handlowe i pełne towarów kazał przywiązywać w tyle okrętów i uwozić, na większe zaś wchodzić, gdzie się da, i zabierać z nich ludzi. A byli i tacy, którzy zapuszczając się aż do tak zwanej wystawy 16, porywali handlarzy i właścicieli okrętów i zabierali na swoje  statki.  Z  Ateńczyków  jedni,  posłyszawszy  w  domu  coś  niezwykłego, wybiegali na zewnątrz, aby dowiedzieć się, co to za krzyki; inni,  będący  na  zewnątrz,  spieszyli  do  domów  po   oręż,  inni jeszcze biegli aż do miasta, niosąc wiadomości, a wszyscy spieszyli na ratunek, gdyż Pireus miał być jakoby wzięty. Teleutias odesłał do Eginy schwytane statki, kazawszy trzem czy czterem trójrzędowcom odprowadzić je tam, sani zaś z pozostałymi krążył przy brzegach Attyki i niby wracając z portu schwytał wiele łodzi rybackich i pełnych ludzi transportowców, które przybywały z wysp 17. Przybywszy zaś do Sunion 18, złowił także szereg bark, napełnionych bądź  pszenicą,  bądź  towarami.  Dokonawszy  tego, odpłynął do Eginy i sprzedawszy swe łupy, wypłacił żołnierzom żołd za miesiąc z góry. Odtąd i nadal krążył dokoła oraz chwytał, co mógł, i tak czyniąc,  karmił  swą  flotę  do  syta  i  żołnierzy utrzymywał  tak, że byli chętni i skorzy do służby.
A Antalkidas razem z Tiribazem wrócił na wybrzeże, sprawiwszy to, że król miał być jego sojusznikiem w wypadku, gdyby Ateńczycy i ich sojusznicy nie chcieli skorzystać z tego pokoju, który on sam propo-
15 Interesujące jest podkreślenie różnych kategorii statków stojących na kotwicy w Pireusie: obok okrętów wojennych - trójrzędowców - były okrągłe okręty służące do przewozu ludzi czy zwierząt i wreszcie okręty handlowe przystosowane do przewozu towarów.
16 Był to bazar położony na wybrzeżu portowym, w którym kupcy wystawiali towary na pokaz (stąd nazwa); mieli tu również sklepy bankierzy.
17 Być może niektóre wyspy M. Egejskiego, związane sojuszem z Atenami, dostarczyły zamiast danin kontyngentów wojskowych.
18   S u n i o n,    przylądek   na   południowym   krańcu   Attyki.

nował19. Dowiedziawszy się zaś, że Nikolochos ze swoimi okrętami jest oblegany w Abydos przez Ifikratesa i Diotima20, wyruszy! lądem do Abydos. Stąd zabrał flotę i nocą wypłynął na morze, rozpuściwszy pogłoskę, że wzywają go Kalchedończycy21, lecz zarzucił kotwice w Perkocie 22 i zachowywał się tam spokojnie. Usłyszawszy o tym, strategowie Demainetos, Dionysios, Leontichos i Fanias ścigali go na swych okrętach w kierunku Prokonnesos. Antalkidas jednak, gdy ci przepłynęli obok, zawrócił i przybył do Abydos: słyszał już bowiem poprzednio, że nadpływa Polyksenos, wiodący z Syrakuz i z Italii dwadzieścia okrętów 23, aby. zabrać i te. Następnie Trasybulos z Kollytos 24 płynął z ośmiu okrętami z Tracji, pragnąc połączyć się z pozostałymi okrętami attyckimi. Antalkidas, gdy zwiadowcy dali mu znać, że nadpływa osiem okrętów nieprzyjacielskich, obsadził ludźmi dwanaście najlepiej pływających okrętów - ich załogę kazał uzupełnić, jeśli kogo brakowało, z okrętów pozostających - i w największej tajemnicy zasiadł w zasadzce, a kiedy Trasybulos przepłynął obok, począł go ścigać, Ateńczycy zaś uciekali. Mimo to jednak te ich okręty, które płynęły wolniej, Antalkidas z pomocą swoich, bardzo szybkich, prędko pochwytał. Nakazawszy zaś tym swoim okrętom, które płynęły na przodzie, nie uderzać na ostatnie nieprzyjacielskie, ścigał te, które je poprzedzały, a kiedy i te z kolei złowił, to i załoga pozostałych, widząc, jak chwytane były okręty płynące przed nimi, straciła ducha i dała się schwytać okrętom powolniejszym - i w ten sposób schwytane zostały wszystkie. Kiedy potem przyłączyło się do niego i dwadzieścia okrętów z Syrakuz, i okręty z tej części Jonii, którą władał Tiribazos, a nadto obsadzone zostały załogą okręty z Jonii Ariobarza-
19 Antalkidas zdołał w czasie osobistego spotkania z Artakserksesem II przeciągnąć go na stronę Sparty mimo niechęci, jaką król żywił do niej z powodu strat poniesionych w czasie ekspedycyji Agesilaosa w Azji Mniejszej. Antalkidas miał o tyle ułatwione zadanie, że Ateny skompromitowały się pomocą udzieloną Euagorasowi. Motywem bodaj dla Persji najważniejszym była chęć uzyskania najemników na wojnę z Egiptem, który nie tylko zdołał strząsnąć jarzmo perskie, ale opanował część Cypru, Tyr w Fenicji i pobudził Kilikię do powstania. Por. Plut. Artaks. 21 i 22; Diodor XIV 110.
20 Ksenofont jest tu o tyle nieścisły, że Nikolochos nie był oblężony w Abydos, a raczej obserwowany przez strategów ateńskich (por. § 26), tak że nie mógł wypłynąć z portu.
21 Antalkidas więc rozpuścił pogłoski, że Kalchedon znajdujący się dotąd w rękach Ateńczyków chce od nich odpaść.
22 P e r k o t e,   port   w  Hellesponcie, położony  na  północ  od  Abydos.
23 Okręty syrakuzańskie przysłał tyran Dionysios z wdzięczności za pomoc okazaną mu przez Spartę zarówno bezpośrednio, jak i przez pozwolenie werbowania najemników na wojnę z Kartaginą. Por. Diodor XIV 44, 70.
24 Por. ks.  IV 8, 25, przyp.  150.

nesa 25 - bo i on był od dawna złączony więzami gościnności z Ariobarza-nesem - Farnabazos zaś już odjechał, wezwany na dwór, kiedy córkę królewską poślubił, to Antalkidas za pomocą floty liczącej więcej niż osiemdziesiąt okrętów wojennych, począł panować nad morzem. Dzięki temu okrętom handlowym z Pontu nie pozwalał płynąć do Aten26, lecz kierował je do grodów z nim sprzymierzonych. I oto Ateńczycy, widząc, jak liczna jest flota nieprzyjacielska, i obawiając się, żeby, jak poprzednio 27, nie zostali pokonani w wojnie, skoro król stał się znów sprzymierzeńcem Lacedemończyków, będąc wreszcie blokowani przez grabieżców z Eginy, ze wszystkich tych powodów gwałtownie pragnęli pokoju. Z drugiej strony Lacedemończycy, którzy za pomocą jednej mory stojącej w Lechaion, drugiej zaś stojącej w Orchomenos pilnowali, aby te grody, którym wierzyli, nie były burzone, te zaś, którym nie wierzyli, aby od nich się nie oderwały, a nadto w okolicy Koryntu i sami doznawali kłopotów, i przeciwnikom je stwarzali, z trudem tylko znosili ciężary wojny. Wreszcie Argejczycy, wiedząc, że ogłoszono już przeciw nim wyprawę i rozumiejąc, że powoływanie się na miesiące świąteczne nic im nie pomoże, gotowi byli także do zawarcia pokoju. Dlatego też, kiedy Tiribazos wezwał wszystkich doń skłonnych, aby przybyli i wysłuchali, jaki to pokój przysyła im król, prędko wszyscy przybyli28. Gdy się zeszli razem, Tiribazos, pokazawszy pieczęć królewską 29, począł czytać to, co było napisane, a brzmiało to tak: "Król Artakserkses uważa za sprawiedliwe, ażeby grody znajdujące się w Azji należały do niego, z wysp zaś Klazomenai30 i Cypr; ażeby pozostałe grody greckie, zarówno małe jak i wielkie, miały nadal samorząd z wyjątkiem Lemnos, Imbros i Skyros, gdyż te, jak było za dawnych lat, powinny być własnością Ateńczyków. Ktokolwiek zaś pokoju tego nie przyjmuje, z tymi ja z pomocą tych, którzy wraz ze mną tego samego pragną, będę wojował na ziemi i morzu, okrętami i pieniędzmi" 31.Wysłuchawszy tego, posłowie z poszczególnych grodów
25 Ariobarzanes został satrapą Frygii Nadmorskiej na miejsce Farnabaza odwołanego na dwór królewski.
26 Ateny, skazane na import zboża, szczególnie w r. 387/6 odczuwały jego brak. Por. Lysias XXII 14.
27 Ateńczycy obawiali się powtórzenia podobnej sytuacji jak w r. 405/4, kiedy PO bitwie pod Aigospotamoi Lysander przeciął im dostawy morskie.
28 Delegaci   miast   greckich   zostali   niewątpliwie   wezwani   do   Sardes.
29 Tj. pismo zaopatrzone pieczęcią;  por. ks.  I  4, 3, przyp. 92.
30 Klazomenai były w tym czasie położone na wyspie, chociaż posiadały punkt obronny (Polichna) na lądzie stałym.
31 Ten tzw. pokój królewski lub Antalkidasa stanowi zamknięcie przeszło wiekowych zapasów grecko-perskich. Oznaczał on powrót Greków małoazjatyckich pod panowanie perskie i pozwolił Persji mieszać się do wewnętrznych spraw

donieśli o tym każdy swojej ojczyźnie i wszyscy inni składali przysięgę, że zachowają to niezachwianie, Tebańczycy zaś uważali za słuszne złożyć przysięgę za wszystkich Beotów. Agesilaos32 jednak oświadczył, że on tej przysięgi nie uzna, jeżeli, jak żąda pismo królewskie, i wielkie, i małe grody nie będą samorządne. Posłowie tebańscy powiedzieli mu na to, że nakazu takiego nie otrzymali 33. "A więc idźcie i spytajcie - rzekł im Agesilaos - ale zanieście im i tę wiadomość, że jeśli tego nie uczynią, to będą wyłączeni z traktatu pokojowego". I ci odeszli z tym do ojczyzny. Agesilaos zaś, płonąc do Tebańczyków nienawiścią, nie zwlekał, lecz przekonawszy eforów, począł wnet składać ofiary związane z przekroczeniem granicy. A gdy wypadły pomyślnie, wyruszył do Tegei i rozsyłał gońców do osiedli Lakończyków, by ich przybycie przyspieszyć, rozsyłał też do miast przywódców drużyn najemnych. Zanim jednak wyruszył z Tegei, przybyli Tebańczycy z oznajmieniem, że przywracają grodom (beockim) samodzielność. Wśród takich okoliczności Lacedemończycy powrócili do domów, Tebańczykom zaś przemocą narzucono pokój po przywróceniu grodom beockim niezależności. Koryntianie przez czas jakiś nie puszczali od siebie załogi Argejczyków, Agesilaos jednak znów zapowiedział, że rozpocznie wojnę 34, jeżeli Koryntianie nie odeślą Argejczyków, Argejczycy zaś nie opuszczą Ko-ryntu. Gdy w ten sposób i jedni, i drudzy zostali nastraszeni, Argejczycy się wycofali, gród zaś Koryntian stał się znów niezależny. Tak zwani "mordercy" i uczestnicy ich zbrodni, sami siebie potępiwszy, ustąpili też z Koryntu, a pozostali obywatele przyjęli chętnie dawnych wygnańców. Kiedy się to dokonało i grody zaprzysięgły, że pozostaną
greckich pod pretekstem utrzymania samorządu miast greckich. A ten punkt oznaczał w rzeczywistości rozbrojenie Grecji, bo nie dopuszczał istnienia większych organizmów państwowych, tj. związków, jakie w wyniku upadku polis i jej roli politycznej zaczęły się tworzyć w Grecji. Natomiast występujący w niektórych źródłach pogląd, jakoby Grecy odczuli ustąpienie miast małoazjatyckich Persji jako hańbę, jest w dużym stopniu przesadzony i co najwyżej podzielało go kilka najbardziej niezależnych umysłów, jak Isokrates, Lysias lub Platon.
32 Wystąpienie Agesilaosa jest dowodem zrozumienia roli, jaka przypadła Sparcie w Grecji po zawarciu pokoju, a to jakby żandarma perskiego.
33 Tebańczycy, którzy osiągnęli panowanie nad miastami Beocji, chcieli za-przysiąc pokój w imieniu Związku Beockiego. Najwidoczniej przyświecała im myśl, by uzyskać w ten sposób uznanie ich panowania nad osadami BeocjL, jak Sparty nad osadami Lakonii i Mesenii.
34 Relacja Ksenofonta nie daje jasnego obrazu kulisów zawarcia pokoju z punktu widzenia Sparty. Zdaje się, jak to wynika przede wszystkim z Plut. Ages. 23, że partia Antalkidasa, widząc wzrastający wpływ Agesilaosa, pragnęła pokoju, by tym samym ograniczyć znaczenie króla. Jednakowoż już w czasie samych rokowań w Sparcie zdołał Agesilaos wysunąć się na pierwszy plan i utrzymać tę pozycję przez dalsze lata z pominięciem eforów.

wierne temu pokojowi, który narzucił im król, wnet potem zostały rozpuszczone wojska lądowe i morskie. Dla Lacedemończyków, Ateń-czyków i ich sprzymierzeńców był to pierwszy pokój po tej wojnie, która wybuchła już po zburzeniu murów ateńskich. W czasie tej wojny Lacedemończycy stanowili dla swych przeciwników jedynie pewną przeciwwagę, lecz od czasu pokoju zwanego Antalkidasowym nabrali o wiele większego znaczenia35. Stawszy się bowiem obrońcami narzuconego przez króla pokoju, pozyskali w Koryncie sojusznika, oderwali od Tebańczyków grody Beocji jako państwa samodzielne, czego od dawna pragnęli, wreszcie położyli kres panowaniu Argejczyków w Koryncie, zagroziwszy im wojną w razie nieopuszczenia tego miasta.
2. Gdy sprawy te poszły po myśli Lacedemończyków, postanowili oni tych swoich sojuszników, którzy na nich napadali i byli dla ich wrogów życzliwsi niż dla nich, ukarać i do takiego doprowadzić stanu, aby nie mieli już możności być im nieposłuszni. Przede wszystkim więc, posławszy posłów do Mantinejczyków, kazali im rozebrać mury opasujące miasto, twierdząc, że inaczej nie uwierzą, iż nie znajdą się oni wśród ich wrogów. Mówili bowiem, że Mantinejczycy - jak im wiadomo - wysyłali swe zboże Argejczykom, gdy ci z nimi wojowali, i że bywały wypadki, kiedy nawet na wojnę wespół z nimi nie wyruszali, powołując się na sakralny zakaz użycia broni, a kiedy nawet z nimi wyruszali, to stawali do boju niechętnie. Twierdzili także, że wiedzą i o tym, iż Mantinejczycy im zazdroszczą, gdy się im powiedzie, i cieszą się, gdy ich spotka jakie nieszczęście. Mówiono także, że w tym roku dobiegł do końca pokój trzydziestoletni36, zawarty po bitwie pod Mantineą. Kiedy zaś Mantinejczycy nie zgodzili się rozebrać swych murów, Lacedemończycy wypowiedzieli im wojnę. Age-silaos jednak prosił, aby państwo zwolniło go z tego dowództwa, powołując się na to, że Mantineą wyświadczyła jego ojcu wielkie usługi
35 Należy przypomnieć, że podobny cel przyświecał już raz Sparcie, kiedy po odparciu najazdu perskiego w 479 r. zamierzała ona pod pretekstem ukarania takich państw, jak Argos, Teby i Tesalia, które stanęły po stronie Persji, ugruntować swoją hegemonię w Grecji. Podówczas Ateny za sprawą Temistoklesa pokrzyżowały te plany. Obecnie Sparta swój cel osiągnęła i stała się hegemonem Grecji, wprawdzie nie w walce z Persją, ale w sojuszu z nią, co podkreśla zasadniczą zmianę, jaka zaszła w Grecji w ciągu 100 lat.
36 Pokój trzydziestoletni został zawarty między Sparta a Mantineą przed wiosną r. 417. Ponieważ pokój Antalkidasa przypada na początek 386 r., a według Diodora (XV 5, 3) Spartanie przez dwa lata (jeśli ta informacja zasługuje na wiarę) dotrzymywali warunków pokoju, wynikałoby stąd, że początek wojny z Mantineą przypadł na r. 385 lub nawet 384. W tym jednak wypadku rachuba Ksenofonta byłaby niedokładna, bo pokój trzydziestoletni prowadziłby do r. 387.

w wojnach z Mesenią37. Agesipolis natomiast poprowadził wyprawę, choć ojciec jego Pausanias bardzo był zaprzyjaźniony z przywódcami ludu w Mantinei. Ten po wkroczeniu przede wszystkim począł pustoszyć ziemię, a kiedy nawet wtedy murów nie rozbierano, jął kopać rów dokoła miasta - i gdy jedna połowa uzbrojonych żołnierzy siedziała w gotowości dla bezpieczeństwa kopiących, druga połowa oddawała się tej pracy. Po wykopaniu rowu mógł już bezpiecznie wybudować mur dokoła miasta. Dowiedziawszy się zaś, że w mieście znajduje się wiele zboża, gdyż w poprzednim roku był urodzaj, i przewidując trudności, gdy zajdzie konieczność nękania przez długi czas państwa, wojska i sprzymierzeńców działaniami wojennymi, zagrodził groblą wielką rzekę, przepływającą przez miasto38. A gdy nie było już żadnego odpływu, woda poczęła się wznosić powyżej fundamentów domów i murów miejskich. Kiedy z kolei rozmiękły dolne cegły39 i górnym nie dostarczały oparcia, mury z początku pękały, a następnie się pochylały. Mieszkańcy przez czas jakiś podkładali podpory z drzewa i brali się na wszelkie sposoby, aby wielka wieża nie runęła. Kiedy jednak woda stawała się od nich potężniejsza, Mantinejczycy, zląkłszy się, że w razie zawalenia się dokoła murów zostaną oni podbici orężem, gotowi już byli rozebrać mury. Lacedemończycy jednak nie godzili się już na zawarcie pokoju, chyba tylko pod warunkiem, że Mantinejczycy rozsiedlą się po wsiach - i ci, zrozumiawszy, że jest to konieczne, zgodzili się i to nawet uczynić 40. Chociaż stronnicy Argos 41 i przywódcy ludu sądzili, że zostaną skazani na śmierć, ojciec 42 zdołał tyle wyjednać u Agesipolisa, że pozwolono sześćdziesięciu mężom bezpiecznie odejść z miasta. Poczynając od bram, z obu stron drogi stali żołnierze lacedemońscy z pikami w ręku, przypatrując się wychodzącym, i choć ich nienawidzili, jednak łatwiej im było powstrzymać się od zaczepiania ich niż najlepiej urodzonym spośród Mantinejczyków;
37 Ojciec Agesilaosa Archidamos miał otrzymać od Mantinejczyków pomoc w czasie tzw. III wojny meseńskiej w r. 464, choć nie wiadomo, w jakich to się stało okolicznościach.
38 Według relacji innych źródeł (Diodor, Pausanias) rzeka Opis płynęła nie przez miasto, jak podaje Ksenofont, ale obok niego. Zdaje się jednak, że tę sprzeczność da się wyeliminować, jeśli się przypuści, że późniejsze źródła oddają tę sytuację topograficzną, jaka zaistniała po odbudowaniu miasta w r. 370.
39 Mury Mantinei zbudowane były z cegły, i to niewypałonej, a nie z kamieni, bo te łatwiej ulegały wykruszeniu pod uderzeniem tarana.
40 Był to proces odwrotny (dioikismos) aniżeli powszechnie znane zespolenie wsi w jedno miasto (synoikismos), a tym samym odwrócenie naturalnego procesu rozwojowego zakładającego przejście od form niższych - wsi, do wyższych - miasta.
41 Zwolennicy  sojuszu  z  Argos,  miastem  o  ustroju  demokratycznym.
42 Tzn. Pausanias bawiący na  wygnaniu w Tegei.

ten jawny dowód posłuszeństwa swej władzy powinien tu być podkreślony. Następnie mury zostały rozebrane, Mantinea zaś rozdzielona na te cztery odrębne osady 43, w jakich żyli Mantinejczycy za lat dawnych. I z początku oburzali się, że musieli burzyć istniejące domy i wznosić nowe; kiedy jednak ludzie zamożni zaczęli mieszkać bliżej swych majątków, rozłożonych dokoła osad, i rządzić się arystokratycznie, uwolnieni od dokuczliwych demagogów, poczęli się już cieszyć z dokonanej zmiany. Lacedemończycy zaczęli posyłać do nich nie jednego tylko dowódcę żołnierzy najemnych, lecz na każdą osadę po jednym; z osad tych wyruszali (ludzie) na wojnę o wiele chętniej niż za rządów ludu. Tak więc dokonał się przewrót w Mantinei, której mieszkańcy przynajmniej pod tym względem stali się mędrsi, że rzeki poprzez mury miejskie więcej nie prowadzili.
Wygnańcy z Fliuntu44, dowiedziawszy się, że Lacedemończycy pilnie śledzą, jakim każdy ze sprzymierzeńców dla nich się okaże, wybrali odpowiedni czas, udali się do Lacedemonu i informowali władze, że póki oni byli w ojczyźnie, to miasto wpuszczało w swe mury Lacedemończyków i wysyłało wraz z nimi na wojnę swych ludzi, gdziekolwiek ich wiedli; skoro zaś oni zostali wygnani, Fliuntyjczycy nie chcą za nimi iść nigdzie i są jedynymi w Grecji ludźmi, którzy nie wpuszczają Lacedemończyków w swe mury45. Eforom, którzy ich wysłuchali, wydało się to zasługujące na skarcenie i wysławszy do Fliuntu posłów, poczęli wyjaśniać, że obecni wygnańcy to przyjaciele Lacedemończyków i że wygnani zostali bez żadnej winy; mówili dalej, że uważają za słuszne nie w drodze przymusu, lecz za ich zgodą uzyskać pozwolenie na powrót wygnańców. Usłyszawszy to, mieszkańcy Fliuntu zlękli się, aby w razie zbrojnej wyprawy na nich niektórzy z obywateli miasta nie wpuścili napastników do środka: wewnątrz przecie było wielu krewnych wygnańców i z różnych powodów im życzliwych oraz, jak w większości grodów, pewna ilość osób pragnących przewrotu politycznego. Tego właśnie się obawiając, przeprowadzili uchwałę, aby wygnańców znów do ojczyzny przyjąć i zwrócić im bezsporny majątek; dalej, aby ci, którzy mienie ich kupili, otrzymali ze skarbu odszkodowanie i aby sąd rozstrzygał powstające stad spory.
43 Według innych relacji (Eforos, Diodor) Mantinea została rozbita na 5, a nie na 4 wioski, na jakie rozpadała się w VI w. przed utworzeniem miasta.
44 Zbiegowie z Fliuntu, podobnie jak zbiegowie z Mantinei, inspirują Spartę do podjęcia wyprawy przeciw ich ojczystemu miastu, a to dowodzi rozmiarów walki klasowej toczącej się w IV w. w miastach greckich.
45 To twierdzenie Fliuntyjczyków sprzeczne jest z relacją samego Ksenofonta, który podaje (IV 4, 15), że sami Fliuntyjczycy zaprosili załogę spartańską do miasta z obawy przed peltastami Ifikratesa.

Takie więc w tym czasie przeprowadzono uchwały dotyczące wygnańców z Fliuntu.
Przybyli też wtedy do Lacedemonu posłowie 46 z Akantos i z Apol-lonii47, największych grodów spośród leżących dokoła Olyntos. Eforowie, po otrzymaniu od nich odpowiedzi na pytanie, po co przybyli, przywiedli ich przed zgromadzenie ludowe i przedstawicieli sprzymierzeńców. Naówczas tak przemówił Kleigenes z Akantos: "Lacedemończycy oraz sprzymierzeńcy! Nie uszła - jak sądzimy - waszych oczu wielka potęga, która wzrasta w Grecji. Bo że z grodów greckich w Tracji Olyntos jest największy, o tym prawie wszyscy już wiecie. Olyntyjczycy mniejsze z tamtejszych grodów przyłączyli już do siebie, tak iż korzystają one z tych samych praw i ustroju politycznego48. Następnie zagarnęli w swe ręce niektóre z większych grodów. Z kolei poczęli wyzwalać spod władzy Amyntasa49, króla Macedonii, grody greckie w ziemi macedońskiej, a gdy uległy im najbliższe z nich, to ruszyli rychło także przeciw dalszym i większym. Gdy wyjeżdżaliśmy, posiadali już i wiele innych miast, i Pellę, która jest największym grodem w Macedonii - i słyszymy nawet, że Amyntas wycofuje się już z tych grodów i jest niemal wygnańcem z całej Macedonii. Przysławszy wreszcie do nas i do mieszkańców Apollonii poselstwo, Olyntyjczycy zapowiedzieli nam, że jeśli razem z nimi nie pójdziemy na wojnę, to oni wyruszą na nas. My zaś, Lacedemończycy, chcemy korzystać z praw wziętych po ojcach i być obywatelami własnego grodu; jeśli zaś nie pomoże nam nikt, to z konieczności i my dostaniemy się pod ich władzę, bo zaprawdę już teraz mają oni nie mniej, jak osiem tysięcy50 ciężkozbrojnej piechoty, lekkiej piechoty o wiele więcej jeszcze, jazdy
46 Ksenofont nie podaje w najbliższej partii Historii greckiej poważniejszych datowanych wydarzeń, co zdaje się wskazywać na pewne uspokojenie w Grecji w wyniku pokoju. W związku z tym jego informacje chronologiczne są niepewne.
47Akantos   i   Apollonia, miasta  położone  na  Półwyspie  Chalkidyckim.
48 Tzw. sympoliteia jak w poprzednio opisanym wypadku, kiedy Argos narzuciło swój ustrój Koryntowi (IV 5, 1).
49 Król macedoński A m y n t a s, zagrożony przez Ilyrów, wezwał na pomoc Olyntyjczyków i odstąpił im Dolną Macedonię z Pełła, zastrzegając sobie, jak się zdaje, prawo zwrotu. Kiedy zaś udało mu się powrócić do Macedonii z pomocą Tesalów, zażądał od Olyntyjczyków wydania odstąpionego terytorium. Wskutek ich odmowy wybuchła wojna, w której Amyntas zwrócił się do Sparty o pomoc. Ten przebieg wypadków podany przez Diodora (XV 19, 2-4) można uzupełnić informacją Ksenofonta, z której wynika, że poselstwo Akantos i Apollonii wywołało interwencję Sparty na północy i zawarcie sojuszu z Macedonią.
50 Rękopisy podają liczbę 800 ciężkozbrojnych; liczba ta jednak wydaje się za niska dla takiej organizacji politycznej jak Związek Olyntyjski. Niezależnie od prób skorygowania tej Liczby trzeba zaznaczyć, że według Demostenesa (O przekroczeniu uprawnień poselskich, 263) Olyntyjczycy mogli wystawić 5000 ludzi.

zaś, jeśli i my z nimi będziemy, będzie więcej   niż tysiąc. A byli już tam u nich, gdy wyjeżdżaliśmy, posłowie ateńscy i beoccy. Słyszeliśmy także, że  i  sami  Olyntyjczycy  uchwalili  już  wysłać   do   tych  grodów  poselstwa w  sprawie sojuszu zaczepno-obronnego.  Zaiste, jeśli taka  potęga przyłączy się do siły Aten i Teb, to będziecie musieli bardzo się mieć na baczności, by nie okazała się ona dla was nie do zwalczenia. A skoro oni   władają   już   Potideą51,   leżącą   w   najwęższym   miejscu   półwyspu Pallene, to można myśleć, że i znajdujące się w głębi niego grody będą im także  posłuszne.  Dowodem  tego  niech  będzie  dla  was  ta  okoliczność, że grody te są już teraz ogromnie wystraszone: wszak choć bardzo   nienawidzą   one   Olyntyjczyków,   jednak   nie   ośmieliły   się   wysłać razem z nami do was poselstwa, aby wam o tym donieść. Weźcie pod uwagę jeszcze i to: czy to może być naturalne, żebyście wy troszczyli się o to, by Beocja nie stała się państwem jednolitym, a nie zwracali uwagi na wzrastanie siły o wiele większej i potężniejszej, i to przy tym nie tylko na lądzie, ale i na morzu? Cóż bowiem stoi na przeszkodzie tam,  gdzie  drzewo   do   budowy   okrętów  jest  na  miejscu52,  pieniądze z  powodu  obfitości  zboża   dopływają   z   licznych  portów  i   ośrodków handlowych i gdzie jest także bardzo wielu ludzi? A nadto sąsiadami ich  są Trakowie,  nie  mający  królów,  którzy już  obecnie  pochlebiają Olyntyjczykom,   a   gdy   się   znajdą   pod   ich  władzą,   to   może   przybyć Olyntyjeżykom   jeszcze   jedno   źródło   siły:   gdy   ci   Trakowie   pójdą z nimi53, to znajdujące się na  górze Pangaion54  kopalnie złota  same niejako  staną  dla  nich otworem. Nie mówimy  tu zresztą  niczego,  co na zgromadzeniu   Olyntyjczyków  nie  było  już  wiele  razy   omawiane. A któż jest w stanie przedstawić całą ich butę? Bo pono sam bóg to sprawił, że  jednocześnie  z  potęgą  wzrasta  i pycha  ludzka.  My  więc, Lacedemończycy,   zwiastujemy  wam,  że   tak  się   tamte   sprawy  przedstawiają, wy zaś naradźcie się między sobą nad tym, czy zasługują one na waszą uwagę.  I  o tym wreszcie powinniście  także wiedzieć, że ta siła, którą nazwaliśmy wielką,  nie  jest jeszcze  trudna  do  zwalczenia, bo wszystkie te grody, które pod przymusem uczestniczą w ich ustroju politycznym,   skoro   tylko   ujrzą   coś   im   przeciwdziałającego,   natych-
51 Potidea, miasto na półwyspie Pallene, najbardziej na zachód wysuniętym języku lądowym Półwyspu Chalkidyckiego.
51Półwysep Chalkidycki obfitował w starożytności - podobnie jak i dziś jeszcze - w lasy nadające się do budowy okrętów.
53 Również według relacji Tucyd. II 29 część plemion trackich nie wytworzyła warunków do uformowania państwa, łatwiej też mogła stać się łupem wyżej stojących politycznie Greków.
54 Kopalnie złota w górach Pangaion naprzeciw wyspy Tasos, bardzo wydajne w starożytności, stały się nieco później podstawą potęgi ekonomicznej Filipa II Macedońskiego, ojca Aleksandra W.

miast od nich odpadną. Natomiast, kiedy zostaną one z nimi już ściśle związane możnością zawierania prawowitych małżeństw i nabywania u nich majętności55, co już zostało uchwalone, i kiedy nadto dowiedzą się, że jest rzeczą korzystną razem z silnymi chadzać na wyprawy wojenne, jak to czynią Arkadowie, którzy, wam towarzysząc, własne mienie zachowują, cudze zaś grabią, to prawdopodobnie siła ta już nie będzie tak samo łatwa do usunięcia".
Gdy padły te słowa, Lacedemończycy pozwolili zabrać głos sprzymierzonym i proponowali, by każdy doradzał to, co uważa za najlepsze dla Peloponezu i sojuszników. Wielu potem było takich, którzy doradzali wyprawę wojenną, zwłaszcza ci, którzy chcieli dogodzić Lacede-mończykom - i zapadła uchwała, aby każdy gród wysłał tylu swoich ludzi, żeby łączna ilość wyniosła dziesięć tysięcy. Mówiono także o tym, żeby wolno było każdemu grodowi - jeśli tego chce - dawać zamiast ludzi pieniądze, a mianowicie po trzy obole egineckie 56 dziennie; jeśli zaś który gród dostarcza jeźdźców, musi dla jednego jeźdźca dawać opłatę równającą się żołdowi czterech ciężkozbrojnych. Jeśli zaś który z grodów uchyli się od wyprawy, wolno będzie Lacedemończykom ukarać go grzywną jednego statera 57 dziennie za żołnierza. Kiedy postanowienia te zapadły, Akantyjczycy wstali i poczęli znowu wyjaśniać, że są one, co prawda, piękne, lecz nie mogą być w szybkim czasie wykonane. Według nich lepiej by było, żeby - zanim przygotowane wojsko się zbierze - wyruszył jak najprędzej mąż z władzą i z taką siłą z Lacede-monu i grodów związkowych, która może wystąpić zaraz. Gdy bowiem to się stanie, to i te grody, które do Olyntyjczyków jeszcze nie przystąpiły, powstrzymać by się mogły, i te, które już gwałtowi ulegly, słabiej by ich popierały. Kiedy i ten wniosek został uchwalony, Lacedemończycy wysłali Eudamidasa, a z nim neodamodów, periojków i Ski-rytów58 około dwóch tysięcy. Eudamidas wyruszając prosił eforów, aby brat jego Foibidas zebrał resztę przeznaczonych dlań żołnierzy i poszedł w ślad za nim. Sam po przybyciu do krain trackich posyłał załogę innym grodom na ich prośby, Potideę zaś za jej zgodą zajął osobiście, jako dawną sojuszniczkę Lacedemonu, i z niej wyruszając
55 Obywatele miast związanych między sobą sojuszem mogli zawierać prawnie uznane związki małżeńskie oraz nabywać ziemię.
56 W świecie greckim istniały dwa główne systemy monetarne, a to eginecki i eubejski. Ten ostatni panował w Atenach i państwie ateńskim, a jego podstawą była drachma o 6 obolach. System eginecki opierał się na drachmie liczącej 8 oboli.
57 Stater  -  jednostka   monetarna   równająca   się   dwu   drachmom.
58 Skiryci - górale zamieszkujący kanton położony na granicy Lakonii i Arkadii (Skiritis). Stali oni zawsze na lewym skrzydle i byli używani do szczególnie odpowiedzialnych zadań.

niby ze swej bazy wypadowej, prowadził wojnę tak, jak to  czyni ktoś mający słabszą siłę. Foibidas, zebrawszy pozostałych łudzi Eudamidasa, wyruszył z nimi 59. Kiedy przybył do Teb, założył swój obóz za miastem przy placu do ćwiczeń. W czasie zamieszek domowych w Tebach najwyższymi    dostojnikami,    zwanymi    tu    polemarchami,    byli    Ismenias i Leontiades, powaśnieni ze  sobą,  jako  przywódcy  dwóch  partii politycznych. Z nich Ismenias 60, nienawidzący Lacedemończyków, nie zbliżał się  nawet do  Foibidasa, Leontiades  zaś  wysługiwał mu się,  a  gdy się z nim już zaprzyjaźnił, taką raz zaczął rozmowę: "Foibidasie, w dniu dzisiejszym możesz wyświadczyć przysługę swej ojczyźnie: jeśli bowiem ty i twoi ciężkozbrojni pójdziecie za mną, to wprowadzę was do samej twierdzy6l,  a  wiedz,  że  wtedy Teby  będą  już  całkowicie  pod  władza Lacedemończyków i naszą, jako ich przyjaciół. Dziś  przecież,  jak widzisz,  obwieszczono  już,   aby  nikt  z  Tebańczyków  nie   szedł  z  wami na wojnę   z   Olyntos.   Jeżeli  jednak  ty  razem  z   nami  dokonasz   tego, to  my  natychmiast  poślemy  z   tobą  wielu  ciężkozbrojnych,  wielu  też i jeźdźców, tak iż przyjdziesz  na  pomoc bratu z  ogromną potęgą - i kiedy on zamierza dopiero zdobyć Olyntos, ty będziesz już zdobywcą Teb,  grodu  o  wiele  większego  od  Olyntos".  Usłyszawszy  to,  Foibidas dał   się   unieść   nadziejom,   gdyż   o   wiele   goręcej   pragnął   dokonania jakiegoś świetnego czynu niż nawet własnego życia; nie był on jednak ani człowiekiem  o  wyrobionej  myśli krytycznej,  ani  o  głębszym rozumie. Kiedy zaś zgodził się  na  to, Leontiades  radził  mu wyruszyć  naprzód jako  przygotowanemu już  do  marszu.  "A  gdy  przyjdzie  odpowiednia pora, ja do  ciebie przybędę - rzekł wreszcie Leontiades - i sam ci wskażę drogę". Kiedy zaś rada zasiadała w portyku na rynku, bo na wzgórzu kadmejskim kobiety święciły uroczystość Demetry Prawodawczym 62  -   a  było   to   latem   w   samo   południe   i  pustka   zupełna panowała  na  ulicach  -  w   tym  właśnie   czasie,   przycwałowawszy  na koniu, Leontiades kazał zboczyć Foibidasowi z  drogi, poprowadził go
59 Interesująca jest wiadomość, że Foibidas zamiast ruszyć przez Plateje, Tespie i Elateję do wąwozu termopylskiego zboczył z drogi i posunął się pod Teby. Pozwalałoby to na wysnucie wniosku, że wbrew temu, co twierdzi Ksenofont, akcja jego była inspirowana przez Spartę, być może przez Agesilaosa, którego nienawiść do Teb zaznacza się ustawicznie w Historii greckiej.
60 Jak widać z rełacji Ksenofonta, w Tebach, które po pokoju Antałki-dasa posiadały rząd oligarchiczny, obecnie, być może pod wpływem potęgi Związku Olyntyjskiego, doszli do głosu demokraci. Ich kandydatem był bowiem Ismenias, piastujący funkcję jednego z dwóch polemarchów.
61 Akropolis tebańska nazywała się K a d m e j a, położona była w południowej części miasta.
62 Były to misteria poświęcone opiekunce Kadmei. D e m e t e r Tesmoforos, obchodzone w maju; wspomniane przez Ksenofonta misteria odbyły się w r. 383.

wprost  do  twierdzy i umieściwszy  go  tani  razem  z jego  żołnierzami, oddał mu klucz od wrót63 z nakazem niewpuszczania do niej nikogo, chyba że on sam rozkaże, po czym natychmiast wyruszył do rady. Po przybyciu tak do niej przemówił:  "Mężowie! Lacedemończycy zajmują już twierdzę, łecz wy wcale się tym nie trwóżcie:  zapewniają  oni bowiem, że do nikogo nie  są wrogo usposobieni, tylko  do  zwolenników wojny.   Ponieważ   prawo   nakazuje   najwyższemu   dostojnikowi   zatrzymywać  każdego,  kto  podejrzany  jest  o  zbrodnię  zasługującą  na  karę śmierci, ja zatrzymuję tego oto Ismeniasa jako podżegacza wojennego. Wy zaś, dowódcy oddziałów, i wy, przydzieleni do nich, wstańcie i zaprowadźcie   go  tam,   gdzie   wam   powiedziano".   Ci,   wtajemniczeni  już w   sprawę,   odeszli  i   czyniąc   rozkazowi  zadość,   wspólnymi   siłami   go ujęli;   z   niewtajemniczonych   zaś   a   wrogich   Leontiadesowi   obywateli jedni w obawie o życie poczęli od razu uciekać za miasto, drudzy wycofali się z początku do domów; kiedy jednak dowiedzieli się, że Ismenias  jest istotnie  zamknięty  w Kadmei,  naówczas  ludzie  podzielający poglądy Androkleidasa i Ismeniasa w ilości około trzystu wycofali się aż do Aten. A gdy się to dokonało, wybrano zamiast Ismeniasa pole-marchem innego, Leontiades zaś wyruszył natychmiast do Lacedemonu. Tutaj  jednak   zastał  i   eforów,  i   ogół   obywateli  bardzo   z   Foibidosa liezadowolonych  z  tego  powodu64,  że  uczynił  bynajmniej  nie  to,  co mu nakazywało państwo. Natomiast Agesilaos twierdził, że gdyby ktoś popełnił    czyny    dla    Lacedemonu    szkodliwe,     to    byłoby    słuszne, by poniósł za to karę; rzeczy jednak pożytecznych wolno człowiekowi według odwiecznego zwyczaju dokonywać na własną rękę. "A zatem - zakończył - należy wziąć pod uwagę, czy rzeczy dokonane są istotnie pożyteczne czy też szkodliwe". Następnie Leontiades, wyszedłszy przed gromadzenie,  tak przemawiał:  "Lacedemończycy!  Że  Tebańczycy byli przeciw wam nastrojeni wrogo, zanim się dokonało to, co obecnie się stało, to i wy sami przyznawaliście. Widzieliście bowiem, że oni zawsze sprzyjali waszym wrogom,  przyjaciół zaś  waszych mieli w nienawiści. Wszak nie chcieli wyruszyć razem z wami przeciw ludowi ateńskiemu Pireusu,   waszemu   nieprzejednanemu   wrogowi,   wyruszyli  natomiast rzeciw Fokejczykom, widząc, że oni wam sprzyjają. A i obecnie sta-
63 Klucz do wyjęcia żelaznego czopku, który przechodził przez drzwi i zasuwę. Wyglądu jego w IV w. nie znamy.
64 Akcja Foibidasa, zresztą nie odosobniona, jak widać z dalszego ciągu Hi-storii greckiej, odsłania zawiłe metody, jakimi posługiwali się Spartanie, by nie obciążyć rządu, a zostawić jak najwięcej inicjatywy jednostce. Miarodajnym był zysk państwa, jak to wynika z sentencji włożonej w usta Agesilaosa. Choć bowiem Foibidas został w Sparcie skazany na zapłacenie grzywny za atak na miasto sprzy-mierzone w czasie pokoju, to jednak Spartanie nie wycofali się, co więcej Agesi-laos mianował później Foibidasa harmostą w Tespiach.

rali się zawrzeć  sojusz z Olyntyjczykami, choć wiedzieli, że wy wojnę im  niesiecie.   I   naówczas   wyście   wciąż   natężali   słuch,   aby   usłyszeć, kiedy w końcu oni przemocą zagarną Beocję pod swoje jarzmo. Teraz, gdy   się   to   dokonało,   Tebańczyków   już   wcale   nie   potrzebujecie   się obawiać.  Wystarczy   krótki  rozkaz   na   skrawku   skóry  wypisany,   aby usłużyli wam we  wszystkim,  czego  od  nich  zażądacie,  jeśli  tylko  tak samo wy o nas, jak my o was troszczyć się będziecie". Usłyszawszy to, Lacedemończycy  powzięli uchwałę,  aby twierdzę  zachować,  skoro  już została zajęta, nad Ismeniasem zaś przeprowadzić sąd. Po czym posłali sędziów:  Z Lacedemonu trzech,  od  sprzymierzonych z  każdego  grodu wielkiego lub małego po jednym 65. Kiedy zaś otwarto posiedzenie tego sądu,   poczęto   oskarżać   Ismeniasa,   że   tchnie   duchem   barbarzyńskim, że   bez   żadnej   korzyści   dla   Grecji   zadzierzgnął   z   królem   stosunek gościnności,   że   korzystał   z   nadsyłanych   przez   króla   pieniędzy,   że wreszcie  razem  z   Androkleidasem   jest   głównym   sprawcą   panującego w całej Grecji zamętu66. Ten odpierał te wszystkie zarzuty, nie umiał jednak   narzucić   sędziom   przekonania,   że   nie   żywił   planów   dalekosiężnych i złośliwych. Został więc zasądzony i stracony. Stronnicy zaś Leontiadesa trzymali w swych rękach miasto i wysługiwali się Lacede-mończykom jeszcze bardziej, niż im nakazywano. A gdy się to dokonało, Lacedemończycy  z   o   wiele   większym  zapałem   wiedli  wespół   z   nimi wojsko   przeciw   Olyntos.   Jako   komendanta   wojennego   posłali  Teleutiasa; wyprawili z nim swój całkowity wkład do ogólnej armii liczącej dziesięć tysięcy ludzi, do grodów zaś sprzymierzonych skierowali krótkie depesze tajne, rozkazując, by zgodnie z uchwałą sojuszników szły za   przewodem   Teleutiasa.   Inni   sojusznicy   także   skwapliwie   służyli Teleutiasowi, gdyż nie wydawał się być niewdzięczny dla tych, co mu wyświadczyli   przysługę,   i   nawet   państwo   tebańskie   posyłało   z   nim chętnie ciężkozbrojnych i jeźdźców, jako z bratem Agesilaosa.  On posuwał się naprzód, nie spiesząc się zbytnio, lecz raczej o to się troszcząc, aby  swych  przyjaciół  nie  krzywdzić   i  zbierać  jak  najwięcej   wojska. Wysłał też naprzód ludzi do Amyntasa i prosił go, by werbował dlań żołnierzy   najemnych    oraz    pożyczał    sąsiednim    królom67    pieniądze i przez to czynił ich swoimi sojusznikami, skoro tylko zechce odzyskać
65 Według Plut. Pelop. 5 proces Ismeniasa miał się odbyć w Sparcie, ale wyraźne świadectwo Ksenofonla dowodzi, że w Tebach.
66 Oskarżenie Ismeniasa o zdradę na rzecz Persji jest niewątpliwie konsekwencją wzrastającego zainteresowania interwencją perską i korumpującego wpływu złota. Ale w tym wypadku nie chodzi, jak się zdaje, o bezpośrednie kontakty z królem, ale z jednym z jego wysłanników, Farnabazem albo Titraustesem.
67 Prawdopodobnie Teleutias miał na myśli książąt Górnej Macedonii, na pół zależnych władców Lynkestis i Orestis.

władzę. Posyłał również ludzi do Derdasa, władcy Elimii68, informując go, że Olyntyjczycy ujarzmili już większą część potężnej Macedonii i nie cofną się przed ujarzmieniem pozostałej, jeśli ktoś dumie ich nie położy kresu. To czyniąc i mając już wojsko bardzo liczne, przybył do kraju sprzymierzonego. Kiedy przybył do Potidei, po uporządkowaniu swoich sił wyruszył stamtąd do ziemi nieprzyjacielskiej. I kiedy się zbliżał do jakiegoś grodu, nie palił i nie ścinał drzew, sądząc, że czyniąc coś podobnego, ściąga na siebie trudności wszelakie tak przy posuwaniu się naprzód, jak i przy cofaniu się; ilekroć zaś odchodził od grodu, uważał za słuszne ścinać drzewa, aby ułożyć sobie z nich zaporę na wypadek pościgu z tyłu. A kiedy od miasta (Olyntos) był już nie dalej jak dziesięć stadiów, zatrzymał się, zajmując sam skrzydło lewe 69, gdyż wypadało mu być przy tych wrotach miejskich, z których czynili swoje wypady wrogowie, pozostała zaś falanga sojuszników wyciągnęła się aż po prawe skrzydło. Z jazdy swej skierował na prawe skrzydło Lakończyków, Tebańczyków i wszystkich obecnych Macedończyków, przy sobie zaś zatrzymał Derdasa i jego jeźdźców w ilości czterystu, dlatego że nimi się zachwycał i że chciał tym pochlebić królowi, aby ten chętniej stał przy nim. Kiedy i wrogowie również przybyli i ustawili się w szyku bojowym pod murami, ich jeźdźcy, zwarłszy swe szeregi, uderzyli na Lakończyków i Beotów, Polycharma, dowódcę jazdy lacedemońskiej, strącili z konia i już leżącemu zadali wiele ran, pozostałych zaś jeźdźców zabijali, wreszcie znajdującą się na prawym skrzydle jazdę zmusili do ucieczki. Kiedy zaś ta pierzchła, zachwiała się także stojąca obok niej piechota i całe wojsko poniosłoby niebezpieczną porażkę, gdyby nie Derdas, który ze swymi jeźdźcami pognał natychmiast ku wrotom Olyntos, a za nim w szyku bojowym wyruszył Teleutias ze swymi ludźmi. Gdy się o tym dowiedzieli jeźdźcy olyntyjscy, natychmiast, bojąc się odcięcia od własnych bram, zawrócili i cofali się w wielkim pośpiechu. Wtedy to Derdas położył trupem wielu jeźdźców przebiegających obok. Cofnęła się wreszcie do miasta i piechota Olyntyjczyków, z niej jednak zginęło niewielu, gdyż mury były już w pobliżu. Kiedy wystawiono pomnik zwycięstwa, które przypadło Teleutiasowi, ten odchodząc począł ścinać drzewa. Zachowawszy przez to lato dowództwo, Teleutias rozpuścił wojsko Macedończyków i Derdasa. Olyntyjczycy jednak, robiąc częste wypady na sprzymierzone z Lacedemończykami grody, brali zdobycz i mordowali ludzi.
68 Księstwo Elimii, położone na południe od wymienionych powyżej, znajdowało się na drodze marszu Teleutiasa; najwidoczniej wolał on sam nawiązać z nim kontakt, a nie używać pośrednictwa Amyntasa.
69 Miejsce dowódcy oraz wyborowych sił według dotychczasowej taktyki spartańskiej, w ogóle greckiej, było na prawym skrzydle; ta decyzja Teleutiasa świadczy więc o próbach zerwania z szablonem.

3. Gdy zbliżała się pora wiosenna70, jeźdźcy olyntyjscy w ilości mniej więcej sześciuset najechali w południe na Apollonię 71 i rozproszywszy się rozpoczęli grabieże. W tym dniu jednak przybył Derdas ze swoją kawalerią i spożywał właśnie śniadanie. Zobaczywszy ten atak, zachowywał zrazu spokój, konie jednak trzymał osiodłane, a ludzi uzbrojonych. Kiedy jednak Olyntyjczycy zbliżali się z lekceważeniem do przedmieścia i samych nawet wrót, wtedy dopiero wyjechał na nich z gotowym szykiem. Ci zaś, ujrzawszy to, rzucili się do ucieczki. Derdas, raz zmusiwszy ich do odwrotu, nie przestawał ich ścigać i mordować na przestrzeni dziewięćdziesięciu stadiów, aż ich odpędził do samej twierdzy Olyntos. I mówią, że Derdas zabił w tej potyczce około osiemdziesięciu jeźdźców. Odtąd Olyntyjczycy trzymali się więcej swych murów i tylko bardzo drobną część swej ziemi uprawiali. Kiedy jednak z biegiem czasu Teleutias znowu wystąpił orężnie przeciw grodowi Olyntyjczyków, aby zniszczyć każde pozostałe u nieprzyjaciela drzewo i spustoszyć każdy uprawny szmat ziemi, jeźdźcy olyntyjscy wyszli z miasta i jadąc powoli, przeprawili się przez płynącą koło miasta rzekę, a następnie skierowali się spokojnie ku nieprzyjacielskiemu wojsku. Gdy ujrzał to Teleutias, oburzony tym zuchwalstwem, rozkazał natychmiast Tlemonidasowi, wodzowi peltastów, rzucić się na nich pędem. Gdy Olyntyjczycy ujrzeli wybiegających peltastów, poczęli się cofać i na powrót przekroczyli rzekę 72. Peltaści szli za nimi bardzo śmiało i poczęli się też przeprawiać jako goniący za uciekającymi. Wtedy to jeźdźcy olyntyjscy - sądząc, że łatwiej im będzie pokonać tych, co się przeprawili - zawrócili, uderzyli na nich i zabili samego Tlemonidasa oraz innych więcej niż stu. Gdy Teleutias ujrzał, co się dzieje, rozgniewany uzbroił się i począł szybkim krokiem prowadzić swoich ciężkozbrojnych, peltastom zaś rozkazał ścigać jeźdźców i nie folgować. Wielu też innych, w pościgu zbliżywszy się nie w porę do murów, odeszło w rozbiciu, i ci również, rażeni z wież, musieli w nieładzie odchodzić i zarazem strzec się grotów. W tej samej chwili Olyntyjczycy wysłali na nich swoich jeźdźców, pomogli im także ich peltaści, wreszcie i ciężkozbrojni poczęli w ślad za nimi
70 Tzn. wiosna 381 r. Natomiast Diodor (XV 21) umieszcza te wydarzenia w r. 382.
71 Relacja Ksenofonta odnosząca się do Apollonii nie jest w tym miejscu, jak się zdaje, ścisła. W następnym bowiem paragrafie (2) podaje on, że odległość Apollonii od Olyntos wynosiła około 90 stadiów, tj. około 16 km. Ponieważ jednak w innych źródłach odległość Apollonii od Olyntos obliczona jest na 40 km, więc należałoby albo przyjąć istnienie dwóch Apollonii koło Olyntoe, albo stwierdzić błąd u Ksenofonta.
72 Ten podstęp Olyntyjczyków zastosował z powodzeniem Hannibal w bitwie nad Trebią.

wybiegać i uderzać na rozproszoną falangę. Wtedy to sam Teleutias znalazł śmierć w walce. A gdy się to stało, zachwiało się natychmiast i jego otoczenie i nikt już nie stawiał oporu, lecz uciekali wszyscy: jedni w kierunku Spartolos 73, drudzy - Akantos, inni do Apollonii, najwięcej zaś do Potidei. A jak różni w różne uciekali strony, tak i wrogowie w różnych dążyli kierunkach. Zabijali bardzo wielu ludzi; wszystko, co było wartościowego w wojsku, zginęło. Z tego rodzaju nieszczęść - jak ja przynajmniej twierdzę - ludzie powinni tę sobie wysnuć naukę, że nawet niewolników w domu nie należy karać w gniewie: często bowiem gospodarze domu gniewając się sami więcej zła doznają, niż go zadali innym; na wroga zaś napadać w gniewie, a nie z rozwagą - to już jest błąd gruby: zagniewany bowiem niezdolny jest nic przewidzieć, natomiast rozważny dba równie dobrze o to, by samemu nic nie ucierpieć, jak i o to, aby wrogowi zaszkodzić.
Lacedemończycy, usłyszawszy o powyższym wydarzeniu, uchwalili na naradzie wysłać siłę nie byle jaką, lecz mogącą przygasić dumę zwycięzców i nie dopuścić do zmarnowania dokonanego dzieła. Powziąwszy takie postanowienie, naznaczyli króla Agesipolisa na wodza wyprawy, a z nim posłali, jak z Agesilaosem do Azji, trzydziestu spartiatów. Także z leżących dokoła miasteczek lakońskich towarzyszyło mu wielu ochotników, dzielnych pod każdym względem mężów, wielu cudzoziemców z kategorii tzw. "wychowanków"74, wielu synów spartiatów, zrodzonych z wolnych związków, młodzieńców pięknych i nieobcych temu, co w mieście tym za piękne uchodzi, wielu wreszcie wyruszyło z nim na wojnę ochotników z grodów sprzymierzonych, a zwłaszcza jeźdźców tesalskich, pragnących dać się poznać Agesipolisowi. Szli z nim wreszcie jeszcze chętniej niż poprzednio Amyntas i Derdas. Wśród takich okoliczności Agesipolis szedł na wojnę z Olyntos.
A tymczasem Fliuntyjczycy, pochwaleni przez Agesipolisa za to, że dali i szybko, i wiele pieniędzy na wojsko, przypuszczając, że w czasie nieobecności Agesipolisa nie może wystąpić przeciw nim Agesilaos, gdyż byłaby to rzecz niedopuszczalna, aby obaj królowie jednocześnie znaleźli się poza Spartą 75, odważyli się nie uczynić nic z tego, co wypadało uczynić dla wygnańców, którzy wrócili do kraju. Wygnańcy
73 Spartolos,  miasto  położone   na   wybrzeżu  w   sąsiedztwie   Olyutos.
74 Byli to młodzieńcy obcego pochodzenia wychowywani razem z młodzieżą spartańską, jak np. w wypadku synów samego Ksenofonta.
75 Fliuntyjczycy pamiętali o tym, że od czasów nieudałej wyprawy Spartan przeciw Atenom w 506 r. dwóch królów nie mogło brać udziału w jednej i tej samej wyprawie. Ale nie zdawali sobie sprawy z tego. że mogli oni mieć niezależne komendy wojskowe.

bowiem domagali się, aby istniejące spory rozstrzygane były przez sąd bezstronny76, Fliuntyjczycy zaś zmuszali ich do rozprawy sądowej w samym ich mieście, a zarzutów stawianych przez tych, co powrócili, w rodzaju: "Jakaż to może być sprawiedliwość tam, gdzie winowajcy są sami sędziami?", pełni lekceważenia, nie słuchali wcale. Wobec tego wygnańcy udali się do Lacedemonu, aby uskarżać się na własne państwo, z nimi zaś wyruszyli z ojczyzny i inni jeszcze, którzy mówili otwarcie, że według zdania wielu obywateli wygnańcom dzieje się krzywda. Rozgniewawszy się na tych ostatnich, gród Fliuntyjczyków postanowił ukarać tych wszystkich, którzy udali się do Lacedemonu, nie będąc przezeń wysłani. Dotknięci tą karą obawiali się wracać do domu i pozostając w Lacedemonie, sprawę tę dalej wyświetlali: według nich sprawcami gwałtów byli ci, którzy ich poprzednio wygnali, Lacedemończyków zaś nie wpuścili do swego grodu. Oni to, kupiwszy mienie wygnańców, mimo nacisku na nich dotąd go nie oddają; oni obecnie spowodowali nawet to, że niektórych za przybycie do Lacedemonu ukarano, aby odtąd nikt nie odważył się wyruszać tam z wieścią o tym, co w grodzie się dzieje. Ponieważ sprawa wyglądała tak, że istotnie krzywd winni byli Fliuntyjczycy, eforowie obwieścili przeciw nim wyprawę. Dla Agesilaosa nie było to przykre, bo Podanemos. i jego partia jeszcze z ojcem jego Archidamem związani byli węzłem gościnności - a oni wtedy należeli do tych, którzy wrócili z wygnania - z nim zaś samym Prokles, syn Hipponika. Ponieważ po złożeniu zwykłych przy wyruszaniu na wojnę ofiar Agesilaos nie zwlekał, lecz zaraz rozpoczął pochód, zabiegały mu drogę liczne poselstwa i dawały pieniądze, byle tylko do ziemi ich nie wkraczał, on jednak odpowiadał, że nie po to ciągnie z wojskiem, aby krzywdę wyrządzić, tylko po to, aby krzywdzonym przyjść z pomocą. Posłowie poczęli mówić, że uczynią dlań wszystko, i wciąż błagali, by nie wkraczał. On odpowiadał, że nie może wierzyć ich słowom, bo oni przedtem oszukali Lacedemończyków, lecz potrzebuje jakiegoś przekonywającego czynu. Gdy ci pytali, co by to być mogło, odpowiedział: "To samo, co przedtem uczyniwszy nie doznaliście od nas żadnej krzywdy", a znaczyć to miało oddanie mu twierdzy. A gdy tego uczynić nie chcieli, wkroczył do ich kraju i w prędkim czasie otoczywszy gród wzniesionym dokoła wałem, rozpoczął oblężenie. Kiedy wielu z Lacedemończyków mówiło. że z powodu drobnej garści ludzi wzbudzą przeciw sobie nienawiść grodu liczącego więcej niż pięć tysięcy mężów - bo aby stało się to powszechnie wiadome, Fliuntyjczycy urządzali zgromadzenia ludowe
76 Wygnańcy z Fliuntu domagali się oddania sporu do rozstrzygnięcia w formie arbitrażu jakiemuś neutralnemu miastu greckiemu. Była to procedura wielokrotnie stosowana w stosunkach międzynarodowych greckich.

w miejscu otwartym dla oczu patrzących z zewnątrz - Agesilaos wobec takiego mniemania wpadł na następujący pomysł. Ilekroć ktoś z wygnańców wyruszał (z obozu) do przyjaciół lub krewnych. uczrył 30 urządzać dla nich wspólne uczty (na modłę spartańską), a także dla wszystkich tych, którzy pragną oddawać się ćwiczeniom cielesnym, wydawać dostateczna ilość żywności, wszystkim zaś wymienionym kazał dostarczać uzbrojenia i nie bać się pożyczać na to pieniędzy - i ci, co mu w tym pomagali, mogli wskazać więcej niż tysiąc mężów o doskonałym zdrowiu, wyćwiczeniu i uzbrojeniu, tak iż w końcu sami Lacedemończycy poczęli mówić, że takich właśnie potrzebują sprzymierzeńców. Takimi to sprawami zajęty był wówczas Agesilaos. Agesi-polis zaś zaraz po przybyciu z Macedonii stanął obozem tuż pod miastem Olyntyjczyków. Ponieważ nikt przeciw niemu nie wystąpił, począł pustoszyć to, co w ziemi olyntyjskiej pozostawało jeszcze nie spustoszone, oraz wkroczywszy na terytorium miast sprzymierzonych, niszczył zasiewy, przypuściwszy zaś szturm do Torony77, zdobył ją silą. Wśród takich zajęć, w czasie największych skwarów letnich, zapadł na trawiącą gorączkę. Ponieważ oglądał niedawno świątynię Diony-gosa w Afytis 78, ogarnęła go wówczas chęć znalezienia się wśród tych cienistych altan i czystych, chłodnych wód. Zaniesiono go więc tam jeszcze żywego, jednak w siódmym dniu po zasłabnięciu skonał przed tą świątynią79. Zanurzony w płynnym miodzie i przeniesiony do ojczyzny, dostąpił królewskiego pogrzebu. Agesilaos, gdy o tym usłyszał, nie ucieszył się, jak może by ktoś przewidywał, ze śmierci współzawodnika, lecz zapłakał i tęsknił za jego towarzystwem: królowie (spartańscy), znajdując się w ojczyźnie, w jednym mieszkają domu. Agesipolis w mniemaniu Agesilaosa był bardzo odpowiednim słuchaczem dla jego opowieści o przygodach młodzieńczych - łowieckich, jeździeckich i miłosnych - a ponadto wspólnie z nim mieszkając żywił dlań szacunek, jako młodszy dla starszego. Teraz zamiast Agesipolisa jako komendanta wojennego dla Olyntos Lacedemończycy posłali Polybiadesa 80. Według obliczeń Agesilaosa dawno już przeminął czas, na jaki zgodnie z tym, co mówiono, miało wystarczyć Fliuntyjczykom żywności. Taką jednak przewagę ma wstrzemięźliwość nad głosem żołądka, że Fliun-tyjczycy, raz postanowiwszy zużywać połowę tego chleba, co przedtem,
77 T o r o n e, miasto  na  Sitonii, środkowym  półwyspie  Chalkidike.
78 Afytis, miejscowość na Pallenie.
79 Celem uniknięcia zbezczeszczenia świątyni wyniesiono go z niej - podobnie jak w wypadku Pausaniasa, zwycięzcy spod Platejów, którego zamorzono głodem w zamurowanej świątyni - w momencie agonii.
80 A nie następcę i młodszego brata Agesipolisa, Kleombrota, który objął samodzielną komendę dopiero w r. 178.

i zgodnie z tym postępując, okazali się zdolni znosić oblężenie przez czas dwukrotnie dłuższy od przewidywanego. Również niekiedy śmiała odwaga ma o tyle więcej znaczenia od jej braku, że niejaki Delfion, który, zyskawszy świetną reputację, zebrał dokoła siebie trzystu Fliuntyjczyków, mógł przeszkadzać zawarciu pokoju przez tych wszystkich, którzy go pragnęli, a także tych, którym nie dowierzał, mógł uwięzić i strzec, nadto zmuszać ogół obywateli do odbywania straży i przez dozór nad nimi zapewnić sobie ich wierność. Niekiedy nawet, robiąc ze swoim otoczeniem wycieczki, mógł w różnych punktach otoczonego murem obwodu odpierać napady nieprzyjacielskiej  straży. Dopiero kiedy ludzie przezeń wybrani nie mogli już wcale znaleźć w mieście żywności, oblężeni, wysławszy do Agesilaosa poselstwo, prosili o to, by mogli zawrzeć pokój, udawszy się do Lacedemonu. Według słów tych posłów zapadła we Fliuncie uchwała, aby najwyższym dostojnikom Lacedemonu powierzyć postępowanie z ich grodem według swego uznania. Agesilaos jednak rozgniewał się, że usiłowano pozbawić go znaczenia i wysławszy posłów do przyjaciół swoich w ojczyźnie, dokonał przez nich tyle, że sprawę Fliuntu jemu właśnie powierzono 81, i on z poselstwem tym się porozumiał,   grodu  jednak  jeszcze  pilniej    niż  przedtem    strzegł,   aby nikt ze znajdujących się tam zeń nie wyszedł. Mimo to jednak właśnie ów  Delfion   i   pewien   napiętnowany82   niewolnik,   który   oblegającym kradł wiele broni, wymknęli się w nocy. Kiedy zaś z Lacedemonu przybyli gońcy z wieścią, że państwo powierza Agesilaosowi rozstrzygnięcie sprawy Fliunlu, Agesilaos tak postanowił: Pięćdziesięciu ludzi spośród wygnańców   i  pięćdziesięciu   spośród   pozostających   zawsze   w   mieście powinno zgodnie  ze  słusznością  osądzić  najprzód,  kto  w  mieście  ma nadal żyć, a kto ma umrzeć; następnie mają ustanowić prawa, według których będą się odtąd rządzić. Aż do wykonania tego zadania pozostawia on straż i dla stróżujących żołnierzy żołd na sześć miesięcy. Dokonawszy tego, rozpuścił  sojuszników do  ich  grodów,  a  wojsko  obywatelskie  odprowadził  do  domu.  Sprawy Fliuntu  zostały  więc  w  ten sposób rozstrzygnięte w ciągu roku i ośmiu miesięcy 83.
81 Sytuacja powyżej skreślona stanie się zrozumiała na tle walki toczonej między królestwem a eforatem od końca VI w. Agesilaos przeświadczony o swej górującej pozycji w państwie nie chciał uznać eforów jako czynnika rozstrzygającego w wypadkach, w których jego osoba była zainteresowana, i dzięki potężnemu stronnictwu popierającemu jego usiłowania zdołał sobie zapewnić zwycięstwo.
82 Piętnowanie rozpalonym żelazem niewolników było rozpowszechnione w starożytności.
83 Ksenofont daje tu do poznania, jakim przemianom uległa polityka spartańska w tym czasie, a to od zasady nieinterwencji w wewnętrzne sprawy miast greckich, jak w wypadku Fliuntu (IV 4, 15), do otwartej ingerencji i narzucania siłą ustroju arystokratycznego.

A tymczasem Polybiades zmusił Olyntyjczyków84, doprowadzonych głodem do ostateczności - gdyż zboża ani ze swojej ziemi nie otrzymywali, ani też nie mogli sprowadzić go sobie morzem - do wysłania posłów do Lacedemonu w sprawie pokoju. Posłowie, otrzymawszy nieograniczone pełnomocnictwo, zawarli układ na następujących warunkach: mają oni odtąd mieć tych samych co i Lacedemończycy i wrogów, i przyjaciół i towarzyszyć im wszędzie, gdziekolwiek ci ich powiodą jako sprzymierzonych. Przysiągłszy, że umowy tej wiernie strzec będą, powrócili do domu. A skoro Lacedemończykom tak dalece się powiodło, że Tebańczycy i pozostali Beotowie znaleźli się zupełnie pod ich władzą, Koryntianie stali się im całkowicie wierni, Argejczycy upokorzyli się z tego powodu, że powoływanie się na miesiące korzyści już nie przynosiło 85, Ateńczycy wreszcie znaleźli się w osamotnieniu, to panowanie ich zdawało się być dobrze i bezsprzecznie utwierdzone.
4. Wiele, co prawda, można by przytoczyć i innych przykładów zarówno greckich, jak i cudzoziemskich, że bogowie wcale nie lekceważą ani tych, co im czci nie oddają, ani tych, co czyny zbrodnicze popełniają. Ja jednak dziś opowiem tylko przykład następujący, który mi sio właśnie nasuwa. Lacedemończycy, którzy przysięgli pozostawić grodom samodzielność, skoro tylko zajęli w Tebach twierdzę, zostali bez obcej pomocy ukarani przez skrzywdzonych, choć nigdy przedtem przez nikogo nie byli zwyciężeni. Również aby władzę tych Tebańczyków, którzy wprowadzili Lacedemończyków do swej twierdzy i chcieli własny gród oddać w niewolę lacedemońska - aby sami byli w nim tyranami- całkowicie usunąć, wystarczyło siedmiu tylko wygnańców. A jak to się dokonało, opowiem. Był niejaki Fillidas, który pełnił obowiązki sekretarza u polemarcha 86 Archiasa i jego otoczenia i inne też, jak się zdaje, doskonale wykonywał usługi. Gdy w celu załatwienia pewnej sprawy przybył on raz do Aten, spotkał się z nim od dawna mu znany Melon 87, jeden ze zbiegłych do Aten Tebańczyków, i rozpytawszy go o po-
84 Warunki, jakie podyktowano Olyntos, nie były ciężkie. Wprawdzie musieli Olyntyjczycy przystąpić do Związku Peloponeskiego, ale zachowali zupełną samodzielność wewnętrzną (autonomię) - inaczej niż Flius - i przewodnictwo w Związku Olyntyjskim - inaczej niż Teby. Zdaje się, że twardy opór Olyntos i wielka odległość od Sparty grały tu poważną rolę.
85 Zdanie, w którym mowa jest o wykrętach Argejczyków, uchodzi za interpolowane.
86 Ustrój Teb z czasów po pokoju Antalkidasa nie jest dostatecznie znany. Na czele państwa stali polemarchowie, których naczelnikiem był w tym roku, jak się zdaje, Archias. Czy Filip wspomniany nieco dalej był również polemarchem, tego nie da się ustalić z pewnością, zwłaszcza że i tekst w tym miejscu nasuwa wątpliwości.
87 Według jednak relacji Plut. Pelop. 7 głównym organizatorem spisku był Pelopidas.

lemarcha Archiasa i tyrańskie wyczyny Filipa oraz przekonawszy się, że Fillidas nienawidzi jeszcze bardziej niż on sam wszystkiego, co się. dzieje w ojczyźnie, po wzajemnej wymianie dowodów zaufania umówił się z nim co do tego, co miało nastąpić. Następnie ów Melon, wybrawszy sobie z wygnańców tebańskich sześciu 88 najbardziej odpowiednich, którzy za całą broń posiadali jedynie małe mieczyki, wyruszył z nimi jeszcze w nocy najprzód do zierni ojczystej, a potem, po dniu spędzonym w pewnym pustym miejscu, zjawili się oni n wrót miejskich, niby wracający ze wsi pracownicy, w porze, kiedy przybywają najbardziej zapóźnieni. A skoro weszli już do miasta, następną noc i dzień spędzili u niejakiego Charona. Fillidas i inne sprawy załatwiał polemarchom uświetniającym koniec swej władzy rozpustną hulanką 89, i, od dawna przyrzekłszy im przyprowadzić kobiety najbardziej w Te-bach szanowane i piękne, wtedy właśnie miał to uczynić, ci zaś - a byli to ludzie tego pokroju - spodziewali się spędzić rozkoszną noc. Kiedy zaś spożyli już wieczerzę i za zachętą Fillidasa prędko się popili, ten na ich wielokrotnie powtarzane rozkazy przyprowadzenia kobiet wyszedł i zamiast nich przyprowadził - towarzyszy Melona: trzech przebranych za panie, a resztę za ich służące. Wprowadziwszy ich do kwatery polemarchów, sam wrócił do nich i oświadczył, że kobiety wzbraniają się wejść, póki będzie obecny ktoś ze służby, po czym polemarcho-wie natychmiast kazali wszystkim wyjść. Fillidas, dawszy im wina, odesłał ich do domu jednego z nich, a następnie, wprowadziwszy rzekome hetery, sadzał przy każdym biesiadniku jedną. A zawarli między sobą umowę, żeby, gdy zasiądą już wszyscy, wnet zasłonę z siebie zrzucić i zadać cios morderczy. Tak zginąć mieli polemarchowie według jednych, według drugich zaś towarzysze Melona, przebrani za uczestników wesołego pochodu bachicznego90, weszli do domu polemarchów i wycięli ich. Wziąwszy ze sobą trzech ludzi, Fillidas wyruszył do domu Leonliadesa i zastukawszy do drzwi powiedział, że ma mu powiedzieć coś od polemarchów. Ten po wieczerzy spoczywał sam jeden 91 i tylko żona siedziała przy nim, przędąc wełnę. Rozkazał więc wpuścić Fillidasa, uważając go za godnego zaufania. Ci, skoro tylko weszli, zabili
88 Według świadectwa Plut. Pelop.  8 spiskowców było  ogółem  dwunastu.
89 W oryg.: "uroczystościami na cześć Afrodyty" chodzi tu jednak o huczną ucztę, jaką urządzali urzędnicy po szczęśliwym zakończeniu urzędowania albo żeglarze po szczęśliwym powrocie z podróży.
90 Byli to uczestnicy pochodu na cześć boga Bachusa, przebrani w szaty kobiece. Z tych i innych relacji (Aristoteles, Plutarch, Polyen) można wysnuć wniosek, jak poważnym przekształceniom uległa tradycja odnosząca się do uwolnienia Teb spod rządów obozu prospartańskiego.
91 Grecy, podobnie jak i Rzymianie, leżeli przy posiłkach na łożach, na których też spoczywali po ich zakończeniu.

go, wystraszoną zaś żonę zmusili do milczenia. Odchodząc nakazali trzymać drzwi zamknięte, pogroziwszy, że zabiją wszystkich w domu, jeśli zastaną je otwarte. Po wykonaniu tego, wziąwszy ze sobą dwóch ludzi, przybył do więzienia i powiedział strażnikowi, że prowadzi od polemar-chów człowieka, którego trzeba uwięzić. Gdy im otworzono, natychmiast zabili strażnika, więźniów zaś wypuścili i nie zwlekając uzbroili bronią rozwieszoną na ścianach portyku92, po czym, przyprowadziwszy ich do Amfeion 93, kazali im odetchnąć sobie spokojnie, sami natomiast poczęli wzywać wszystkich Tebańczyków, jeźdźców i ciężkozbrojnych piechurów, do wystąpienia, ponieważ tyrani już zginęli. Tebańczycy jednak, póki trwała noc, pełni niedowierzania zachowywali się spokojnie; kiedy zaś nastał dzień i dowiedziano się o wszystkim, co się stało, przybyła natychmiast i piechota, i jazda. Wygnańcy, którzy w ten sposób wrócili do ojczyzny, posłali także konno gońców do dwóch stojących przy granicy strategów ateńskich94. Ci, wiedząc, po co ich przysłano, okazali żądaną pomoc. Znajdujący się jednak w twierdzy komendant lacedemoński, otrzymawszy w nocy wiadomość, posłał natychmiast po posiłki do Platejów i do Tespiów 95, lecz jeźdźcy tebańscy, dowiedziawszy się o zbliżaniu się Platejczyków, zabiegli im drogę i zabili z nich więcej niż dwudziestu. Kiedy zaś, dokonawszy tego, weszli do miasta, już i Ateńczycy przybyli od granic i uderzyli na twierdzę. Znajdujący się w niej Lacedemończycy, gdy zrozumieli, że są nieliczni, ujrzeli nadto zapał wszystkich nadchodzących i usłyszeli wreszcie o wielkich nagrodach ogłoszonych dla tych, co pierwsi wejdą na mury, wszystkim tym strwożeni oświadczyli, że odeszliby, gdyby im dano rękojmię bezpiecznego odejścia 96. Tebańczycy zaś dali im chętnie to, czego żądali, i za warłszy oraz zaprzysiągłszy pokój, wypuścili ich pod powyższym warun-
92 Na  ścianach  portyku, który  znajdował  się  na  rynku, wisiała  zdobyczna  broń-
93 Amfeion, wzgórze, a na nim świątynia ku czci Amfiona, polożone w mieście na północ od Kadmei.
94 Tekst Ksenofonta jest w tym miejscu dość poważnie zepsuty. W każdym razie wbrew temu, co podaje Diodor i inne źródła, strategowie ateńscy działali na własną rękę, o czym świadczy ich późniejsze skazanie (§ 19). W momencie zresztą wybuchu powstania w Tebach nie było między Atenami a Sparta żadnego poważniejszego napięcia.
95 Od czasu rozwiązania Związku Beockiego w r. 386 w miastach tych, lęka-jących się Teb, stały załogi spartańskie.
96 Wbrew temu, co podaje retorycznie zabarwiona relacja Diodora (XV 27), oblężenie musiało trwać zgodnie z relacją Ksenofonta najwyżej kilka dni. W przeciwnym bowiem wypadku nie można by było sobie wytłumaczyć skazania na śmierć harmosty Kadmei, o czym mowa poniżej. Według Plut. Pelop. 13 i Diodora XV 27 spośród trzech harmostów Kadmei dwóch skazano na śmierć, a jednego na karę pieniężną.

kiem. A jednak, skoro  tylko  ci wyszli, Tebańczycy chwytali i zabijali wszystkich tych swoich wrogów, których poznali. Byli jednak niektórzy tacy, którzy przez Ateńczyków przybyłych na pomoc zostali wykradzeni i uratowani. Tebańczycy za to nawet dzieci zamordowanych, o ile one były,  łapali i zabijali.  Kiedy  się  o  tym  dowiedzieli Lacedemończycy, stracili  swego  komendanta,  który  porzucił  twierdzę,  nie  czekając  ich pomocy, i obwieścili wyprawę wojenną na Tebańczyków. Agesilaos naówczas, zaznaczając, że on już więcej   niż czterdzieści lat   służy w wojsku 97, wskazywał na to, że jak wszyscy inni mężowie w jego wieku nie są  już   obowiązani  chodzić  na   wojnę   poza   swoją   ojczyznę,   podobnie i królów obowiązuje to samo prawo. Mówiąc tak, nie poszedł na wojnę. A jednak nie z tej  przyczyny pozostał w  domu, tylko  dlatego  że był przekonany, iż w razie objęcia przezeń dowództwa obywatele mówiliby, że  Agesilaos  przysparza   swej   ojczyźnie   kłopotów,   aby  ratować   tyranów 98. Pozostawiał więc im swobodę uchwalania wszystkiego, co tylko się im podobało. Eforowie zaś, informowani przez ludzi wygnanych po ostatnich  zabójstwach  z  Teb,  posłali  Kleombrota99,  który  wtedy  dowodził po raz pierwszy, i to w czasie głębokiej  zimy. Drogi zaś  wiodącej przez Eleuterai 100 bronił Chabrias z peltastami ateńskimi. Kleombrotos więc szedł drogą wznoszącą się ku Platejom. Maszerujący w straży przedniej   peltaści   u   szczytu   góry   natknęli   się   na   stróżujących   tam około stu pięćdziesięciu Tebańczyków, poprzednio wypuszczonych z więzienia, i wszystkich - z wyjątkiem kilku zbiegłych - zabili. Kleombrotos  jednak  zszedł   do   Platejów,  jeszcze   zaprzyjaźnionych101.   Przybywszy  zaś   do  Tespiów,  wyruszył  stamtąd  do   Kynoskefalai102,   należących już do Teb, i tutaj założył swój obóz. Spędził tu około szesna-
97 Agesilaos   ma   tu   na   myśli   obowiązek   służby   wojskowej,   jakiemu   podlegali Spartanie   od   20   do   60   roku   życia.   W   r.   378   miał   on   już   ponad   60   lat,   będąc urodzony około r. 440   (Plut. Ages. 40).
98 Agresywna polityka Agesilaosa wywołała już w wypadku Fliuntu (V 3, 16) niezadowolenie wielu Spartan, którzy jak w sprawie Lysandra obawiali się jej ujemnych skutków zarówno na wewnętrzną, jak zewnętrzną politykę Sparty.
99 Na decyzję eforów wpłynęły, jak się zdaje, wiadomości o krwawych zajściach w Tebach, dlatego nie liczyli się z młodym wiekiem Kleombrota, który wtedy po raz pierwszy dowodził samodzielnie.
100 Wzmianka o Eleuterai, twierdzy ateńskiej położonej w Kitaironie, na drodze z Aten do Teb, jest o tyle niezrozumiała, że Chabrias, który przypuszczalnie pełnił tę samą funkcję, co i dwaj strategowie wymienieni w § 9, wcale nie zamykał drogi Kleombrotowi. Ten bowiem maszerował przez Megarę (Plut. Pelop. 13) i mógł wkroczyć na teren Teb drogą ciągnącą się bardziej na zachód.
101 P l a t e j e, zniszczone przez Tebańczyków przy udziale Spartan w r. 427, zostały przez tych ostatnich odbudowane po pokoju Antalkidasa (Paus. IX l, 4), co oczywiście silnie je związało ze Spartą.
102 Kynoskefalai,    osada   beocka   w   pobliżu   Teb.

stu dni, po czym cofnął się na powrót do Tespiów. Zostawił tam jednak komendanta Sfodriasa, a z nim trzecią część wojska każdego z grodów sprzymierzonych, przekazał mu też wszystkie pieniądze, jakie otrzymał z ojczyzny, i kazał przeprowadzić dodatkowy zaciąg najemników. I oto Sfodrias zaczął to czynić, sam zaś Kleombrotos począł swych żołnierzy prowadzić do domu drogą przez Kreusis; żołnierze zgoła nie wiedzieli, czy trwa jeszcze wojna z Tebańczykami, czy też jest już pokój: wszak prowadził on swe wojsko znów przez ziemię tebańską, wycofywał się jednak, wyrządziwszy jak najmniej strat Tebańczykom 103. Na odchodnym zaskoczył go nadzwyczajny wicher, który, jak wróżono, był przepowiednią tego, co miało nastąpić. Wiele bowiem innych szkód sprawił im swa gwałtownością, a zwłaszcza gdy Kleombrotos wraz z wojskiem przechodził Kreusis ponad górą spadającą stromo do morza, wiele osłów objuczonych strącił z urwiska, wiele też tarcz porywając, rzucał je następnie w odmęty. Wreszcie wielu żołnierzy, nie mogąc iść naprzód z tarczami, porzuciło je w różnych miejscach dnem do góry, napełniwszy je kamieniami. Naówczas, dotarłszy do Aigostena w ziemi megarejskiej, zjedli na wieczerzę, co mogli, i w następnym dopiero dniu wrócili i zabrali swe tarcze. Stąd odeszli każdy do swej ojczyzny. Ateńczycy więc, widząc, że Sparta jest wciąż potężna i że wojny już nie ma, gdyż Lacedemończycy, przechodząc obok ziemi attyc-kiej, swobodnie wkraczali do ziemi tebańskiej, w takim byli strachu, że owych dwóch strategów, którzy porozumiewali się z grupą Melona w sprawie powstania przeciw ludziom Leontiadesa, skazali na śmierć - i jednego stracili, drugiego zaś, który na sąd się nie zjawił, skazali na wygnanie. Tebańczycy, sami także pełni obaw, co nastąpi, jeżeli nikt inny nie będzie wiódł wojny z Lacedemończykami, wymyślili następujący podstęp polityczny. Namówili mianowicie rządzącego w Tespiach komendanta lacedemońskiego Sfodriasa, przekupiwszy go uprzednio - jak podejrzewano - pieniędzmi, do zbrojnego wkroczenia do Attyki, aby wywołać wojnę między Ateńczykami i Lacedemończykami. I on, ulegając im 104, udał zamiar obsadzenia Pireusu, ponieważ ten nie po-
103 Cała ta demonstracja Kleombrota przedstawiona jest u Ksenofonta raczej negatywnie, ale jak się zdaje, cele polityki tego króla były inne niż Agesilaosa. Zresztą szybkość, z jaką Sparta zdołała wystawić wielką armią i pojawić się w Beocji, wywarła wielkie wrażenie w Atenach (por. § 19).
104 Tło zamachu Sfodriasa na Pireus nie jest dostatecznie jasne mimo identycznej jak u Ksenofonta relacji Plutarcha (Pelop. 14, Ages. 24). Mało prawdopodobna jest wersja Diodora (XV 28, 29), który przypisuje Kleombrotowi inicjatywę przedsięwzięcia; przecież polityka tego ostatniego była pokojowa. Można by raczej przypuścić, że za Sfodriasem, podobnie jak w wypadku Foibidasa, krył się Agesilaos albo w każdym razie pewne koła spartańskie, na co wskazywałoby jego uwolnienie (§ 24).

siadał jeszcze  bram warownych105,  i po  wczesnej  wieczerzy  poprowadził  swoich żołnierzy,  zapewniwszy  ich,  że  drogę   do  tego  portu   odbędą jeszcze  przede  dniem. Dzień jednak nastał,  gdy był  on  dopiero w Tria 106 - i odtąd wcale się już nie  starał, by ich nie zauważono, lecz zboczył z drogi i począł porywać bydło oraz rabować domy, niektórzy zaś z tych, na których on się w nocy natknął, uciekając do miasta przynosili wiadomość, że zbliża się liczne wojsko. Ateńczycy więc, tak  jeźdźcy,  jak  ciężkozbrojni,  uzbroiwszy   się   stali   na   straży   swego miasta.   A   właśnie   przypadkiem   wtedy   posłowie   lacedemońscy   przebywali w Atenach, mieszkając u swego patrona Kalliasa, a mianowicie Etymokles, Aristolochos i Okyllos. Tych Ateńczycy po otrzymaniu owej wieści zatrzymali i uwięzili jako uczestników zamachu. Przerażeni tym. co zaszło, posłowie bronili się, mówiąc, że nigdy by na tyle nie oszaleli, żeby wiedząc o bliskim napadzie na Pireus, przybyć do Aten do domu właśnie  patronującego  Spartanom  człowieka,   gdzie  by  ich  najprędzej znaleziono. Dodawali i to jeszcze, że Ateńczycy wkrótce  zrozumieją, że państwo lacedemońskie wcale nie wiedziało o tym zamachu. Są bowiem pewni, że  (Ateńczycy)   dowiedzą się  o straceniu  Sfodriasa przez  własne jego  państwo.  I  posłowie  ci zostali wypuszczeni,  ponieważ uznano,  że  zupełnie  nie  wiedzieli  o  zamachu.  Eforowie  istotnie wezwali Sfodriasa na sąd pod zarzutem zbrodni, za którą grozi kara śmierci. Ten jednak ze strachu nie usłuchał wezwania i mimo tego nieposłuszeństwa został uwolniony od odpowiedzialności, co według zdania wielu jest najniesprawiedliwszym wyrokiem, jaki był wydany w  Sparcie. Przyczyna zaś tego jest następująca: Sfodrias miał syna, zwanego Kleonymos,   zaledwie   wychodzącego   z   pacholęctwa,   bardzo   pięknego i wyróżniającego  się wśród rówieśników. Złożyło  się  tak, że zakochał się w nim syn Agesilaosa Archidamos.  Otóż stronnicy Kleombrota107, jako towarzysze  Sfodriasa,  skłaniali  się  ku jego  uwolnieniu,  obawiali się jednak  Agesilaosa  i  jego   stronników   oraz   tych,   co   stali  między nimi: zdawano sobie bowiem sprawę, że popełnił wielką zbrodnię. Wobec tego rzekł Sfodrias raz  do Kleonyma 108:  "Synu, ty jeden możesz uratować  ojca, jeśli uprosisz Archidama,  aby w związku z  tą  sprawa usposobił dla mnie przychylnie Agesilaosa". Kleonymos, usłyszawszy to,
105 Mury Pireusu zostały odbudowane jeszcze przez Konona (IV 8, 9-10), ale bramy wzniesiono dopiero po zamacha Sfodrisa.
106 Tria,   gmina  ateńska  położona  koło  Eleusis.
107 Jak wynika z tego miejsca, Sparta była rozbita na trzy obozy, których programy nie zostały jednak wyraźnie sprecyzowane.
108 Cały ten długi ekskurs Ksenofonta jest odbiciem jego poglądów na temat wartości wychowawczych pederastii (miłości do pięknych chłopców). Zdaje się jednak, że uwolnienie swe zawdzięczał Sfodrias w ostatniej instancji względom realnej polityki, której podporządkowano literę prawa.

odważył się pospieszyć do Archidama i błagał go, aby stal się zbawcą jego ojca. Archidamos, ujrzawszy Kleonyma płaczącego, zapłakał wraz z nim, wysłuchawszy zaś prośby, odpowiedział: "Wiedz, Kleonymie, że nie śmiem nawet oczu podnieść na ojca, lecz jeśli chcę czego w mieście dokonać, to proszę raczej wszystkich innych niż ojca. Mimo to jednak, skoro ty rozkazujesz, bądź pewny, że z całą gotowością będę starał się pomóc ci w uzyskaniu tego, czego pragniesz". Po czym, wróciwszy ze wspólnej uczty do domu, odpoczywał. Rano zaś wstał i pilnował, by ojciec nie wyszedł z domu nie zauważony. Kiedy jednak ujrzał gotującego się do wyjścia, to najprzód wpuszczał doń przychodzących i chcących z nim rozmawiać obywateli, potem cudzoziemców, jeśli ktoś z nich się zjawiał, później ustępował nawet sługom, o coś proszącym, wreszcie, kiedy znad rzeki Eurotas 109 Agesilaos wrócił do domu, odszedł, nawet się nie zbliżywszy. I to samo uczynił w następnym dniu. Agesilaos począł się domyślać, po co syn przychodził, lecz o nic go nie pytał i tak go zostawił. Archidamos pragnął, rzecz naturalna, zobaczyć Kleonyma, nie mógł jednak pójść do niego, nie pomówiwszy wpierw z ojcem o tym, o co był proszony. Tymczasem przyjaciele Sfodriasa, widząc, że Archidamos nie przybywa, choć przedtem bywał często, pełni byli obaw, czy przypadkiem nie został przez ojca zgromiony. Archidamos jednak odważył się wreszcie pójść do ojca i powiedzieć mu: "Ojcze, Kleonymos błaga mnie, bym prosił cię o to, abyś uratował mu ojca, i ja proszę cię o to także, jeśli jest to możliwe". Ten mu tak odpowiedział: "Rozumiem cię i przebaczam, sam jednak nie przewiduję, żebym otrzymał przebaczenie od państwa, nie widząc winy tego człowieka w jego szkodliwych dla grodu zarządzeniach". Na to wówczas nic mu nie odpowiedział Archidamos, lecz odszedł w milczeniu, przekonany słusznością jego słów. Dopiero później - nie wiadomo, czy po własnym namyśle, czy za radą kogoś innego - przyszedł doń i rzekł: "Wiem, ojcze, że uwolniłbyś Sfodriasa, gdyby nie był on wcale winien, niechże jednak on teraz, choćby nawet w czymś zawinił, ze względu na mnie otrzyma od ciebie przebaczenie". Na to tak mu rzekł Agesilaos: "A wiec niech tak się stanie, jeśli to u nas uznane zostanie za piękne". Wysłuchawszy tych słów, Archidamos odszedł, nie mając już żadnej nadziei. A jednak niebawem, (kiedy) jeden z przyjaciół Sfodriasa w rozmowie z Etymoklesem rzekł: "Wy wszyscy, przyjaciele Agesilaosa, z pewnością stracicie Sfodriasa", Etymokles na to odpowiedział: "Na Zeusa, nie uczynimy tego dla Agesilaosa, ten bowiem, z kimkolwiek rozmawia, wszystkim to samo mówi: "Niepodobieństwem jest twierdzić, że Sfodrias jest niewinny, niemniej jednak trudno jest stracić takiego męża,
109 Agesilaos  wracał znad Eurotasu, nad którym  znajdowały się  tereny przeznaczone do  ćwiczeń wojskowych i sportowych.

który będąc chłopcem, pacholęciem i kwitnącym młodzieńcem czynił zawsze wszystko, co piękne. Przecież Sparta takich właśnie potrzebuje wojowników"". Tamten, usłyszawszy te słowa, powtórzył je Kleonymowi. Ten, pełen radości, pośpieszył natychmiast do Archidama i rzekł: "Że o mnie się troszczysz, o tym już wiem. Wiedz jednak i ty, Archidamie, że i ja postaram się troszczyć o to, abyś się nigdy miłości twej do mnie nie wstydził". I słowa danego nie złamał, gdyż i póki żył, czynił wszystko, co za piękne uznane jest w Sparcie, i w bitwie przy Leuktrach, przed obliczem króla razem z polemarchem walcząc, trzykrotnie padał, lecz wstawał, aż w końcu pierwszy z obywateli wśród nieprzyjaciół zginął. Dotknął tym niezmiernie boleśnie Archidama, lecz tak jak przyrzekł, nie okrył go hańbą, tylko raczej chwałą. W taki więc sposób Sfodrias uszedł kary.
Wśród Ateńczyków stronnicy Beotów informowali ogół110, że La-cedemoficzycy nie tylko nie ukarali, lecz pochwalili Sfodriasa za to, że przeciw Atenom spiskował, po czym Ateńczycy obwarowali Pireus, zaczęli budować okręty111 i bardzo gorliwie pomagać Beotom. Lacedemończycy zaś ogłosili wyprawę zbrojną przeciw Beotom i uznawszy, że Agesilaos mógłby rozsądniej od Kleombrota im przewodzić, prosili, by wiódł ich wojsko. Ten, oświadczywszy, że nie chce woli państwa się sprzeciwiać, gotował się do wyprawy. Wiedząc zaś, że nie zająwszy uprzednio Kitaironu, niełatwo jest wtargnąć do państwa tebańskiego, dowiedziawszy się także, że Kleitoryjczycy z Arkadii wojują z Orchomeńczykami112 i utrzymują wojsko najemne, porozumiał się z nimi, by wojsko to w razie potrzeby mu odstąpili. Kiedy już dokonał ofiar, jakie zwykle składano przy przekraczaniu granicy, wysłał - zanim jeszcze sam przybył do Tegei - do wodza znajdujących się u Kleitoryjczyków najemników żołd za dwa miesiące i rozkaz uprzedniego zajęcia Kitaironu. Orchomeńczyków zaś zawiadomił, żeby na czas jego wyprawy zaprzestali wojny; jeśli zaś jakiś gród w nieobecności jego wyruszy na inny gród, on zgodnie z uchwałą sojuszników na gród ten najpierw uderzy. Po przekroczeniu Kitaironu przybył do Tespiów, po wyjściu zaś stamtąd ciągnął do ziemi tebańskiej. Zastawszy równinę oraz naj-
110 W Atenach mało było zwolenników współpracy z Tebami, bo tradycyjna polityka ateńska obracała się między dwoma biegunami, a to przyjaźni lub wrogości wobec Sparty. Pojawienie się grupy politycznej propagującej porozumienie z Tebami było dowodem wzrastającego wpływu Teb na politycznej arenie Grecji.
111 Budowa floty - 200 okrętów według Diodora (XV 29), 100 według Poły-biosa (II 62) - była sygnałem do odnowienia Związku Morskiego tzw. II, do którego obok Teb przystąpiło wiele miast i wysp - według Diodora (XV 30) aż 70 - z Ghios, Rodos i Bizancjum na czele.
112 K l e i t o r  i Orchomenos. dwa miasta w Arkadii, środkowej części Peloponezu.

bardziej wartościowe  części tej ziemi opasane dokoła  fosą i częstokołem, zaległ obozem i wyprowadzając zeń po śniadaniu w różne strony swe wojska, pustoszył ziemię leżącą na zewnątrz  rowów i  częstokołu; przeciwnicy  bowiem,  gdziekolwiek  zjawiał  się  Agesilaos,  ustawiali  się naprzeciw niego wewnątrz częstokołu, gotowi do obrony. I raz, kiedy Agesilaos już  się cofał do  swego  obozu, jeźdźcy tebańscy,  dotychczas niewidzialni, wypadli nagle poprzez przejścia utworzone w ogrodzeniu i -   ponieważ peltaści już  odchodzili na  wieczerzę lub ją  szykowali, z jeźdźców zaś jedni już zsiedli z koni, drudzy ich dosiadali - natarli na   nich.   Z   peltastów   wielu   powalili,   z   jeźdźców   dwóch   spartiatów, Kleasa i Epikydidasa, jednego periojka lakońskiego oraz kilku wygnańców tebańskich, którzy jeszcze nie wsiedli na koń. Kiedy jednak Agesilaos, zawróciwszy, pospieszył im na pomoc ze swymi ciężkozbrojnymi, to jeźdźcy pędzili wprost na jeźdźców, a ciężkozbrojni od dziesięciu lat służący w wojsku spieszyli za nimi. Jeźdźcy jednak wyglądali tak, jak gdyby podpili sobie gdzieś w południe: oczekiwali bowiem atakujących, aby rzucić swe lance, jednak nie trafiali, w ucieczce zaś przed tak bliskim wrogiem zginęło dwunastu z nich. Kiedy Agesilaos zrozumiał, że przeciwnicy zawsze występują po porannym posiłku, razem ze świtem, złożywszy ofiary, prowadził swoich jak mógł najprędzej i poprzez nie obsadzone jeszcze przejścia wwiódł ich do wnętrza obwarowania. Odtąd niszczył on wewnątrz wszystko żelazem i ogniem aż do samego grodu. To uczyniwszy i na powrót cofnąwszy się  do Tespiów, obwarował to miasto i pozostawił w nim komendanta Foibidasa, a sam, przeprawiwszy się przez góry do Megary, rozpuścił sprzymierzeńców, wojsko zaś lace-demońskie  odprowadził do  domu113.  Od  tej  chwili  Foibidas  z jednej strony rozsyłając szajki rozbójnicze  na wszelkie  sposoby łupił Tebań-czyków, z drugiej - sam urządzając wypady pustoszył kraj. Tebańczycy zaś, pragnąc się za to zemścić, pospolitym ruszeniem pociągnęli na ziemie tespijską. A kiedy już byli w tym kraju, Foibidas, atakując ich za pomocą  swoich  peltastów,  nie   dawał  im   nigdy  możności  rozwinięcia swej falangi, tak iż Tebańczycy, nie bardzo ze swego wtargnięcia zadowoleni,  wcześniej   (niż  zamierzali)   rozpoczęli  odwrót,   i  ich  mulnicy, porzucając już zagarnięte plony, gnali swe muły do domu: tak straszny popłoch padł na ich wojsko. Foibidas tymczasem jednak śmiało nacierał, mając dokoła siebie peltastów, ciężkozbrojnym zaś poleciwszy iść w ślad za sobą w ordynku,   i miał już nadzieję, że zmusi Tebańczyków do ucieczki. Sam bowiem z energią prowadził atak, a pozostałym żoł-
113 Kampania Agesilaosa, którą później, po klęskach w wojnie z Tebami, przedstawiano jako przejaw niemal boskiego rozsądku i umiarkowania (Diodor XV 33), w całości biorąc nie przyniosła żadnego rezultatn, głównie na skutek działania wojsk ateńskich pod wodzą Chabriasa. o czym nie wspomina Ksenofont.

nierzom nakazywał nacierać na nich, wreszcie zachęcał ciężkozbrojnych Tespijczyków do  towarzyszenia  sobie.  Cofający  się jednak jeźdźcy  te-bańscy, gdy znaleźli się w trudnej do przekroczenia, zadrzewionej dolinie, z początku  się  skupili, później z  powodu niemożności przeprawy zawrócili. Nieliczna  więc  czołówka  peltastów zdjęta  strachem uciekła. Jeźdźcy zaś tebańscy, gdy to ujrzeli, dali się wygnańcom tebańskim zachęcić do zaatakowania uciekających 114. I wtedy właśnie Foibidas i dwaj czy trzej jego towarzysze zginęli w walce. Kiedy uciekający dotarli do ciężkozbrojnych Tespijczyków, to i ci, przedtem bardzo dumni i pewni siebie,  że  nie  cofną  się  przed  Tebańczykami,  także  uciekli,  mimo  że z powodu spóźnionej pory wcale nie byli ścigani - i choć padło z nich niewielu, nie wcześniej się zatrzymali, aż znaleźli się w swej twierdzy. Od tego czasu państwo tebańskie znów nabrało otuchy i poczęło urządzać wyprawy przeciw Tespiom i pozostałym grodom leżącym dokoła, stronnicy zaś demokracji wycofywali się z nich do Teb. We wszystkich bowiem tych grodach powstawały rządy umiarkowane, jak poprzednio w Tebach 115, tak iż znajdujący się tam stronnicy Lacedemończyków potrzebowali pomocy. Po śmierci Foibidasa, wysławszy polemarcha i jedną morę, Lacedemończycy ochraniali Tespie. Kiedy zaś nadeszła wiosna 116, eforowie znów obwieścili wyprawę na Teby i, jak poprzednio, prosili Agesilaosa o objęcie dowództwa. Ten, zgadzając się z nimi w sprawie wtargnięcia, zanim jeszcze złożył ofiary związane .z przekroczeniem granicy, wysłał do  znajdującego  się  w  Tespiach polemarcha rozkaz,  aby zajął szczyt wznoszący się ponad drogą przez Kitairon   i strzegł go, aż sam przybędzie. Kiedy zaś, przeprawiwszy się przez tę górę, znalazł się w Platejach, udawał, że wyrusza najprzód do Tespiów, i przez gońców przysłał   rozkaz   zorganizowania   tam   targowiska   i  zatrzymywania   po-poselstw 117, tak iż Tespijczycy usilnie strzegli przejścia od strony Tespiów 118. A tymczasem zaraz nazajutrz, złożywszy o  świcie  ofiary, wyruszył on drogą wiodącą do Erytrai i w jednym dniu przebywszy drogę dwudniową,  wcześniej  przekroczył  częstokół  koło   Skolos,   niż  Tebań-
114 Z relacji Połyena (II 5. 2) wynika, że akcja Tebańczyków rozwijała się zgodnie z planem powziętym z góry, a nie była przypadkowa, jak podaje Ksenofont.
115 Mowa   o  rządach   umiarkowanych,  które,   tak   jak   w  Tebach   pod   Leontiade-sem, wytworzyły się  z  obozu  oligarchicznego.        116 Wiosna  r.  377.
117 Chodzi prawdopodobnie o poselstwa, które wysiały miasta beockie pozostające pod rządami obozu sprzyjającego Sparcie.
118 Agesilaos zamierzał zniszczyć południowe i wschodnie obszary tebańskie, co przewidując Tebańczycy obsadzili przełęcz pod Skolos (miejscowość nad rzeką Azopos), na południe od Teb. Agesilaos, chcąc ich stamtąd wywabić, ruszył na zachód w kierunku Tespiów, a gdy podstęp się udał, z powrotem pomaszerował na wschód w kierunku miasta T a n a g r a zaprzyjaźnionego ze Spartą.

czycy   przybyli  z   tej   strażnicy,   przy  której   on  poprzednio   wtargnął. Uczyniwszy to, począł pustoszyć okolicę leżącą na wschód od grodu Te-bańczyków  aż  do  ziemi tanagryjskiej.  Wtedy  bowiem  nawet  Tanagrę zajmowali   jeszcze   stronnicy   Hypatodora,   sprzyjający   Lacedemończy-kom. Stamtąd odstąpił, mając po lewicy twierdzę, Tebańczycy zaś, podszedłszy, ustawili się naprzeciw niego w szyku bojowym przy tak zwanej "Piersi Staruszki" 119, mając za sobą fosę i częstokół i uważając za sprawę honoru postawić tutaj wszystko na kartę: przejście to bowiem było  dość  wąskie  i  trudne   do  sforsowania.  Agesilaos  jednak,  zauważywszy to, nie poprowadził na nich swych ludzi, lecz zawróciwszy, ruszył na Teby. Tebańczycy więc, zląkłszy się o nie, gdyż były wtedy puste, biegli pędem ku miastu drogą wiodącą do Potniai 120, ta bowiem była bezpieczniejsza. Ten manewr Agesilaosa wydawał się wcale zgrabny, bo choć odprowadził on swych ludzi daleko  od nieprzyjaciół, zmusił tych ostatnich do spiesznego wycofywania się. Mimo to na przebiegających obok napadli niektórzy z polemarchów ze swoimi morami. Go prawda, Tebańczycy z pagórków miotali na nich swe lance, tak iż zginął nawet jeden z polemarchów, Alypetos. rażony lancą, jednak i z  tych pagórków  spędzeni zostali  Tebańczycy,  tak  iż  z  kolei  Skiryci  i  niektórzy z jeźdźców lacedemońskich zaczęli obsypywać pociskami ostatnich Tebańczyków,  pędzących do  swego  miasta.  Znalazłszy  się  już w pobliżu murów, Tebańczycy zawrócili, zobaczywszy zaś to, Skiryci odeszli szybszym krokiem i nie zginął z nich nikt. Tebańczycy jednak wznieśli pomnik zwycięstwa, jako że cofnęli się ci, co weszli już na górę. Agesilaos zaś, gdy przyszedł na to czas, odstąpił i założył obóz tam właśnie, gdzie ujrzał wrogów w szyku bojowym, następnego zaś dnia odprowadził swe wojsko drogą do Tespiów. Ponieważ zuchwale ścigali go wynajęci przez Tebańczyków peltaści i przywoływali Chabriasa, który jednak w ślad za nimi nie poszedł, jeźdźcy olyntyjscy, którzy zgodnie z przysięgą walczyli już razem z Lacedemończykami, zawrócili i ścigali ich pod górę oraz  zabili z  nich  bardzo  wielu:  na  wzgórzu  bowiem  dostępnym dla koni jeźdźcy prędko dopędzają pieszych. A kiedy Agesilaos znalazł się w Tespiach, zastał tam między obywatelami wojnę domową - i kiedy ci, którzy sami siebie nazywali zwolennikami Lacedemończyków, chcieli wyciąć stronę przeciwną, do której należał Menon, na to król im nie pozwolił, lecz przeciwnie, pogodził ich ze sobą  i dopiero zmusiwszy ich, by zaprzysięgli zgodę, przez Kitairon odszedł na powrót do Megary. Stąd dopiero odesłał sojuszników, wojsko zaś lacedemońskie odprowadził do domu.  Tymczasem  Tebańczycy,   dotkliwie  dręczeni  brakiem  zboża -
119 Pierś    Staruszki   (Graos    Stetos),   wzgórze   nie   dające   się   bliżej zlokalizować, leżące na połud. wschód od Teb.
120 P o t n i a i,  miejscowość  położona   około  2  km  na  południe  od  Teb.

od dwóch bowiem lat nie otrzymywali plonów z ziemi - posłali na dwóch trójrzędowcach ludzi do Pagasai121 po zboże, dawszy im na to dziesięć talentów srebra. Lacedemończyk jednak Alketas, strzegący miasta Oreos122, w którym ci robili zakupy zboża, obsadził ludźmi trzy trójrzędowce, dbając, by rzecz się nie wydała. Kiedy zaś zboże już wieziono, zagarnął on tak zboże jak okręty i żywcem schwytał nie mniej niż trzystu ludzi; tych zaś uwięził w twierdzy, gdzie sam zamieszkiwał. Lecz gdy towarzyszący mu zwykle syn pewnego obywatela z Oreos, chłopak - jak mówiono - piękny i miłego charakteru, (był raz nieobecny) Alketas, wyszedłszy z twierdzy, zajął się nim. Więźniowie, zauważywszy to zaniedbanie, twierdzę opanowali - i miasto oderwało się od Lacedemończyków, tak iż odtąd już Tebańczycy łatwo sprowadzali sobie żywność. Kiedy znów wiosna nastała123, Agesilaos zaniemógł i zległ. Gdy bowiem jeszcze wiódł wojsko od Teb, w Megarze, wstępując ze świątyni Afrodyty do siedziby władz 124, doznał pęknięcia żyły i krew z całego ciała spłynęła do jego zdrowej nogi 125. Kiedy ta opuchła i bóle stały się nieznośne, lekarz pewien z Syrakuz otworzył mu żyłę przy pięcie i krew, raz zacząwszy, płynęła mu przez całą noc i dzień - i choć czyniono wszelkie wysiłki, nie zdołano jej upływu powstrzymać, aż Agesilaos stracił przytomność. Wtedy dopiero upływ ustał i Agesilaos, odniesiony do Lacedemonu, leżał tam bez sił przez resztę lata i zimę. Lacedemończycy, gdy znów przyświecać poczęła wiosna, ogłosili wojnę i Kleombrotowi nakazali dowodzić. Skoro ten ze swym wojskiem zbliżył się już do Kitaironu, wystąpili naprzód peltaści, aby zająć góry panujące nad drogą, jednak niektórzy z Tebańczyków i Ateńczyków, którzy uprzednio zajęli byli już ich szczyty, z początku pozwalali im wstępować coraz wyżej, kiedy zaś ci znaleźli się już tuż przy szczytach, wyskoczywszy naprzeciw, zaczęli pościg i zabili z nich około czterdziestu. A gdy to się stało, Kleombrotos, uznawszy za niemożliwe przedostanie się przez góry do ziemi tebańskiej, wojsko swe odprowadził i rozpuścił. Kiedy potem zebrali się sojusznicy na zgromadzenie, dały się
121 Pagasai, port tesalski położony nad zatoką tej samej nazwy, główny punkt eksportu zboża tesalskiego.
122 Oreos, miasto na północnym wybrzeżu Eubei, które z wdzięczności za wygnanie tyrana Neogenesa utrzymywało przyjazne stosunki ze Spartą (Diodor XV 30, 3-4).
123 Wiosna r. 376.
124 W oryg. archeion; lokalizacja tego budynku, będącego niewątpliwie siedzibą głównych urzędników Megary, nie jest pewna. Trzeba jednak zaznaczyć, że urzędnik eponimiczny - którego nazwiskiem określano rok - nosił późno, bo dopiero na przełomie III i II w., tytuł archonta.
125 Choroba Agesilaosa była dlatego tak niebezpieczna, że był on kulawy; por. III, 3, 3.

słyszeć skargi na to, że z powodu braku energii (ze strony dowództwa) będą oni na próżno ścierali się w tej wojnie. Mają bowiem możność, obsadziwszy ludźmi o wiele więcej okrętów, niż Ateńczycy, głodem gród ich zdobyć; mają również możność na tych okrętach przewieźć swe wojska nawet do Teb, bądź przez ziemię Fokejczyków, bądź też, jeśli będą woleli, przez Kreusis. Wziąwszy to pod uwagę, Lacedernończycy obsadzili sześćdziesiąt okrętów bojowych, wodzem ich mianowali Pollisa i laką przeprowadziwszy uchwałę, nie zawiedli się w swych oczekiwaniach: Ateńczycy istotnie znaleźli się w blokadzie, gdyż statki ze zbożem dochodziły, co prawda, do Geraistos 126, lecz stamtąd nie ośmielały się już płynąć wzdłuż brzegów dalej, skoro flota lacedemońska krążyła dokoła Eginy, Keos i Andros 127. Ateńczycy jednak, zdając sobie sprawę, że to jest konieczne, sami wsiedli na okręty 128 i pod wodzą Chabriasa stoczywszy z Pollisem na morzu bitwę, odnieśli zwycięstwo129. Dzięki temu zboże zostało Ateńczykom dostawione. Ponieważ Lacedemończycy gotowali się do przewożenia swego wojska przeciw Beotom, Tebańczycy prosili Aleńczyków, aby nakazali swym siłom morskim krążyć dokoła Peloponezu, wierząc, że gdy się to stanie, Lacedemończycy nie będą mogli jednocześnie i bronić własnej ziemi, i ochraniać znajdujące się w tych stronach grody związkowe, i wyprawiać dostatecznie wielkie wojska przeciw Tebom. Ateńczycy, żywiąc do Lacedemończyków urazę za czyn Sfodriasa, chętnie wysłali w rejs dokoła Peloponezu sześćdziesiąt okrętów obsadzonych ludźmi i dowództwo nad nimi oddali Timoteosowi 130. A ponieważ wróg nie wkraczał już do ziemi tebańskiej ani wtedy, kiedy wojsko swe wiódł Kleombrotos, ani wtedy, kiedy Peloponez opływała flota Timoteosa, Tebańczycy śmiało wyruszali orężnie przeciw grodom beockim i brali je znów pod swoje panowanie 131. Timoteos zaś po tym okrążeniu natychmiast zagarnął pod swą władzę wyspę Ker-kyrę 132, lecz ani nie sprzedawał ludności w niewolę, ani łudzi na wy-
126 Do Geraistos zawijały okręty płynące do Aten / ładunkiem zboża czarnomorskiego.
127 E g i n a, Keos, Andros, trzy wyspy, które przez swe położenie wokół Attyki nadawały się doskonałe do jej blokowania.
128 W tej ciężkiej sytuacji sami obywatele ateńscy obsadzili okręty, choć zwykle posługiwano się albo najemnikami, albo sprzymierzeńcami.
129 Ksenofont nie podaje miejsca bitwy stoczonej według Diodora przy wyspie Naksos (środkowe Cyklady), była ona podówczas zbyt dobrze zapisana w pamięci, by ją trzeba było wymieniać. Jej rezultatem było przystąpienie nowych miast do II Związku Morskiego.
130 Timoteos był synem Konona, zwycięzcy spod Knidos.
131 W czasie jednej akcji Tebańczyków doszło do starcia pod Tegyrą (nad jeziorem Kopais), w którym zwyciężył Pelopidas, rozbijając przeważające siły spartańskie dowodzone przez harmostę z Orchomenos.
132 K e r k y r a, dziś Korfu, wyspa położona na M. Jońskim.

gnanie nie wysyłał, ani nie zmieniał istniejących praw133, czym we wszystkich tamtejszych grodach zapewnił sobie większą przychylność. Dla przeciwwagi obsadzili i Lacedemończycy swoją załogą okręty i pod wodzą Nikolocha, męża bardzo odważnego, wyprawili na morze. Ten, skoro tylko ujrzał okręty Timoteosa, nie zwlekał, choć brakowało mu jeszcze sześciu okrętów z Ambrakii 134, lecz mając tylko pięćdziesiąt pięć okrętów, natychmiast stoczył bitwę. I wtedy został zwyciężony, a pomnik zwycięstwa wzniósł Timoteos w Alyzji. Nikolochos jednak, gdy okręty Timoteosa były wyciągnięte na ląd i pozostawały w naprawie, otrzymawszy swoje sześć okrętów z Ambrakii, popłynął do Alyzji, gdzie znajdował się Timoteos. Ponieważ ten nie wypływał mu na spotkanie, z kolei i Nikolochos postawił pomnik zwycięstwa na najbliższych wyspach. Timoteos po naprawie posiadanych okrętów i obsadzeniu jeszcze innych z Kerkyry, gdy posiadał ich już więcej, niż siedemdziesiąt, miał wielką przewagę na morzu. Posyłał jednak do Aten po pieniądze, gdyż wiele ich potrzebował, posiadając wiele okrętów.
133 Wspomniane trzy zarządzenia mogły być zastosowane wobec zdobytego miasta.
134 A m b r a k i a.    miasto   w   Akarnanii;   podobnie    A I y z j a.

KSIĘGA  SZÓSTA
1. Takie więc sprawy zajmowały w tym czasie Ateńczyków i Lace-dcmończyków. Tebańczycy natomiast, podbiwszy już grody Beocji1, rozpoczęli także zbrojne napady na Fokidę. Skoro zaś Fokejczycy, śląc do Lacedemonu poselstwa, żalili się, że nie otrzymawszy pomocy nie będą w stanie oprzeć się Tebańczykom, Lacedemończycy wyprawili morzem do Fokidy króla Kleombrota, a z nim cztery mory własne i część sprzymierzonych. Prawie w tym samym czasie przybył na zgromadzenie Lacedemończyków 2 Polydamas z miasta Farsalos w Tesalii. Ten i w pozostałej Tesalii bardzo dobrze był znany, i w grodzie ojczystym miał reputację męża tak pod każdym względem wybitnego, że w czasach zamieszek domowych3 Farsalczycy oddali w jego ręce twierdzę, aby on pobierał określone przez prawo dochody i wydawał je na świątynie i inne potrzeby administracji państwowej: On zaś z wpływających stąd pieniędzy i twierdzę ich ochraniał, i inne potrzeby zaspokajał, i co roku rozrachunki przeprowadzał - i jeżeli czego brakowało, z własnych środków dokładał, jeśli zaś było coś więcej ponad wpływy, zabierał. A był to człowiek i gościnny, i zwyczajem tesalskim wielce szczodry4. Ten to Polydamas przybył do Lacedemonu i tak przemówił: "Lacedemończycy! Jako dziedziczny, i to po najdawniejszych przodkach, opie-
1 Tebańczycy po usunięciu załogi spartańskiej z Kadmei, a więc po otwartym zerwaniu ze Spartą, przystąpili do odnowienia dawnego Związku Beockiego, który musieli rozwiązać po pokoju Antalkidasa. Był on oparty na silniejszym niż poprzednio podkreśleniu górującej pozycji Teb.
2 Chodzi tu o zgromadzenie spartańskie, którego Ksenofont nie nazywa, jak inne źródła, terminem spartańskim apella.
3 Mowa o zaburzeniach, które wstrząsnęły Farsalos w dobie wojny korynckiej. Stało ono początkowo po stronie Sparty i nawet przyjęło załogę spartańską wypędzoną w r. 395 (Diodor XIV 82). Najwidoczniej stronnictwo filospartańskie, na czele którego stał Polydamas, w istocie tyran, wysunęło się znów w mieście na plan pierwszy i szukało oparcia w Sparcie.
4 Wystawność Tesalów w stroju i zastawie znana była powszechnie w Grecji; por. Atenajos XIV 662.

kun wasz i dobroczyńca5, uważam za swój obowiązek przybywać do was po wyjaśnienie, jeżeli czegoś nie wiem, jeśli zaś coś groźnego w Tesalii powstaje - z wiadomością o tym. I wy słyszeliście już, jestem tego pewny, imię Jazona 6: ten bowiem mąż i potęgę ma już wielką, i imię głośne. On to, pokój z nami zawarłszy, spotkał się ze mną i tak do mnie przemówił: "Polydamasie! Że ja byłbym w stanie gród wasz nawet wbrew jego woli sobie przyłączyć, możesz z następujących danych wywnioskować: zawarłem już przymierze z większością grodów Tesalii; a zmusiłem je do tego, chociaż wy wraz z nimi przeciw mnie zbrojnie występowaliście. Także i o tym wiesz, że trzymam na swym żołdzie do sześciu tysięcy najemników, z którymi, jak sądzę, żaden gród nie mógłby łatwo walczyć. Inne grody, co prawda, mogą wystawić nie mniejszą ilość żołnierzy. lecz wojska tych grodów składają się zarówno z ludzi w wieku bardzo podeszłym, jak i z jeszcze nie rozkwitłej młodzieży, ludzi zaś ćwiczących swe ciało jest w każdym grodzie bardzo niewielu. U mnie natomiast nie pobiera żołdu nikt, kto nie byłby zdolny trudzić się tyle, co ja 7". A sam on jest, trzeba bowiem wam powiedzieć prawdę, i bardzo krzepki, i w ogóle pracowity. Próbuje więc i doświadcza ich u siebie codziennie. Sam bowiem uzbrojony przewodzi im czy to na placu ćwiczeń, czy też w wyprawach orężnych - i kogo ze swych najemników uzna za zbyt słabego, tego odprawia; kto zaś według niego obiera wojnę z umiłowania wysiłku i niebezpieczeństwa, tego zaszczyca żołdem podwójnym, potrójnym, a czasem nawet poczwórnym, a także innymi darami, wreszcie opieką w chorobach i pogrzebem wspaniałym, tak iż wszyscy służący mu najemnicy wiedzą, że cnota wojenna dostarcza im najzaszczytniejszych i najobfitszych środków do życia 8. Wskazywał mi także na to, choć o tym sam wiedziałem, że posłuszni mu są już Marakowie, Dolopowie 9 i sam Alketas, władca Epiru 10. "Czegoż więc miał-
5 Tytuł honorowy dobroczyńcy (euergetes) nadawany albo państwu, albo zasłużonej jednostce, często dziedziczony, zapewniał pewne korzyści i zaszczyty.
6 Jazon z Ferai, syn albo zięć tyrana Ferai Lykofrona, doszedł do władzy około r. 380 i korzystając z zaabsorbowania państw środkowej i południowej Grecji wojną z Tebami, umacniał coraz bardziej swą potęgę na obszarze Tesalii.
7 Znamienne są w mowie Jazona przyczyny przemawiające za werbowaniem najemników - armii zawodowców - a nie armii obywatelskiej. Jak widać z powyższego, nowa taktyka, wykształcona w okresie nieprzerwanych wojen V-IV w., stawiała żołnierzom, ich wytrzymałości fizycznej, sprawności bojowej takie wymagania, że nie mógł im podołać doraźnie pod broń powołany obywatel.
8 Monarchię Jazona można by określić jako militarną, podobnie jak cesarzy rzymskich III w.
9Marakowie i Dolopowie, plemiona góralskie zamieszkujące pogranicze Tesalii i Etolii.
10 Alketas, naczelnik plemienia epirockiego Molossów (dziś. Albania). Termin hyparchos, używany przez pisarzy greckich dla określenia rządców części satrapii

bym się obawiać - mówił on dalej - żeby się nie spodziewać, że was bez trudu ujarzmię? Lecz może ktoś, nie znający mnie, zarzuci mi: Czemu wiec  zwlekasz  jeszcze   i  nie   uderzysz   na   Farsalczyków?   Dlatego,   na Zeusa, że nieskończenie lepsze wydaje mi się przyłączyć ich do siebie za ich zgodą   niż wbrew ich woli.  Gdybyście bowiem byli do  tego zmuszeni, naradzalibyście się, w jaki sposób wyrządzić mi wszelkie możliwe zło, a ja pragnąłbym, abyście byli jak najsłabsi. Lecz gdybyście namówieni połączyli się ze mną, to rzecz jasna   w miarę możności dodawalibyśmy  sobie nawzajem  siły.  A wiem,  Polydamasie,  że  ojczyzna  twoja cała spogląda na ciebie. Jeśli więc sprawisz to, że będzie ona odnosić się do mnie przyjaźnie, to przyrzekam ci, że cię zaraz po mnie postawię jako  najznaczniejszego  w  Grecji.  A  jakiej  potęgi  uczestnikiem  ciebie zaraz po sobie uczynię, wysłuchaj, lecz nie wierz niczemu, co po namyśle nie wyda  ci się prawdą. Jest  oczywiste,  że  skoro  przyłączy się do mnie Farsalos i zawisłe od was miasta, ja mógłbym łatwo stać się władcą 11 wszystkich Tesalów. A skoro całą Tesalią będzie rządził jeden pan 12, znajdzie się w niej do sześciu tysięcy jeźdźców, ciężkozbrojnych zaś piechurów więcej   niż  dziesięć  tysięcy13.  Widząc ich siły  fizyczne i męstwo, myślę, że jeśli otrzymają oni sprawne kierownictwo,  to  nie będzie narodu, któremu zgodziliby się być posłuszni 14. Przeciwnie, wobec  wielkiej  rozległości  ziemi  tesalskiej  wszystkie  plemiona15  dokoła będą im posłuszne, skoro  tylko Tesalią  będzie miała jednego  władcę. A niemal wszyscy tam dzielnie władają oszczepem, tak iż jest do przewidzenia, że i w piechocie lekkozbrojnej nasza siła przeważy. Również
perskiej, ma unaocznić zależność Alketasa od Jazona. Według Diodora nosił on tytuł króla.
11 W oryg. tagos; tesalski ten termin oznaczał naczelnika plemion tesalskich. Z mowy Jazona wynika, że w tym czasie stanowisko to nie było obsadzone, prawdopodobnie w związku z ciągłymi wojnami, jakich widownią była Tesalia od końca V w.
12 W przeciwieństwie do poprzednich targów pochodzących z arystokratycznych rodów Aleuadów i Skopadów, rządzących tylko częścią Tesalii, dążył Jazon w oparciu o penestów, tj. uciskanych przez arystokrację chłopów, oraz najemników do zdobycia władzy nad całą Tesalia.
13 Główny trzon wojska greckiego stanowiła piechota. Jazdy mieli Grecy bardzo mało, ponieważ uboga gleba uniemożliwiała hodowlę koni. Dlatego sześć tysięcy jazdy w zestawieniu z dziesięciu tysiącami piechoty jest cyfrą zaskakującą. Dysproporcję tę tłumaczy się właściwymi Tesalii stosunkami: wyjątkowa tutaj obfitość ziemi pozwalała na hodowlę koni, dlatego duża część ludności służyła w konnicy.
14 Przemówienie Jazona jest dowodem, jak bardzo wzrosła w Grecji rola monarchii, w której klasy posiadające widziały element stabilizacji i utrzymania istniejącego porządku społecznego.
15 Dla licznych plemion mieszkających wieńcem naokoło Tesalii - Perrebów, Magnetów, Ainianów, Dolopów, Etejczyków, Malijczyków - stanowiła ona, jako rozwinięty ośrodek polityczny, naturalne centrum.

i Beotowic oraz wszyscy inni, którzy z Lacedemończykami dziś wojują, gotowi są być mi sprzymierzeńcami, a zatem uznają za  słuszne  pójść za mną, skoro tylko uwolnię ich od Lacedemończyków.  Dobrze wiem także o tym, że i wszyscy Ateńczycy także gotowi są to samo uczynić, aby być moimi sojusznikami, lecz ja nie byłbym skłonny do zawarcia z nimi przyjaźni.  Jestem bowiem  tego  zdania,  że  łatwiej  jest  zdobyć panowanie na morzu   niż na lądzie. Jeśli powyższe rozumowanie moje jest prawdopodobne, to zwróć uwagę i na następne. Posiadłszy Macedonię, skąd Ateńczycy wywożą budulec dla swojej floty, będę niewątpliwie  mógł  budować  o  wiele  więcej   okrętów    niż   oni.   A  kto   z  większym   prawdopodobieństwem  będzie   mógł   obsadzić   ludźmi  te   okręty: Ateńczycy czy też raczej my, posiadając tylu i tak dzielnych ludzi pracy? A czyż my, wywożąc nadmiar swego zboża do innych krajów, nie mamy więcej możności utrzymania marynarzy niż Ateńczycy, którzy nawet dla siebie nie mają  dość zboża, jeśli go nie  dokupią?16 Naturalnie  rozporządzamy także większą ilością pieniędzy, nie wypatrując sobie zdobyczy wśród jakichś tam wysp 17, lecz łupiąc narody lądowe: wszystko bowiem dokoła  daniny  nieść  nam  będzie,  jeśli  Tesalia  rządzona  będzie przez  jednego   władcę.   A  wiesz   niewątpliwie,   że   i  sam   król   perski, który  nie  z  wysp,   lecz  z  lądu  plony  zbiera,  jest  z  wszystkich  ludzi najbogatszy. Uczynić go sobie posłusznym uważam za rzecz  łatwiejszą do   wykonania,   niż   narzucić   posłuszeństwo   Grecji18.   Wiem   bowiem, że tani wszyscy, z wyjątkiem jednego, wdrożeni są raczej  do  niewoli niż  do   mężnej   obrony.   Wiem   także,   jak   niewielką   siłą   -   tak   tą, z którą wyruszył Kyros, jak i tą, z którą wyruszył Agesilaos - król Persów doprowadzony został do  ostateczności". Kiedym na  słowa powyższe mu odpowiedział, że wszystko inne, co mówił, jest godne uwagi, natomiast  twierdzenie,  że przyjaciele Lacedemończyków przeszliby  od nich do wrogów, nawet nie  mając im nic do zarzucenia,   "wydaje  mi się - rzekłem - trudne do przyjęcia". On, pochwaliwszy mnie, rzekł, że tym bardziej  powinien  trzymać  się  mnie,  że  jestem  właśnie  taki,
16 Zasługuje w mowie Jazona na podkreślenie rola elementów gospodarczych, trzeba przyznać, trafnie dobranych. O słabości podstaw ekonomicznych Aten świadczy brak budulca drzewnego, a dalej zboża, które z własnej produkcji starczyło im tylko dla zaspokojenia potrzeb czwartej części ludności.
17 Ironiczna uwaga Jazona odnosi się do II Związku Ateńskiego, którego członkami były głównie małe wysepki rozrzucone na M. Egejskim. O powstaniu tego Związku i jego konstytucji nic nie mówi Ksenofont w Historii greckiej, a to stanowi poważny brak dzieła.
18 Po raz pierwszy w dziejach greckich, niewątpliwie w konsekwencji ujawnienia aię   słabości   państwa   perskiego   w   toku   wyprawy   10 000   Greków,   a   później   Age-silaosa,  pojawia   się   plan   podboju   Persji,   z   którym   następnie   publicystyka   grecka, głównie  Isokrates, wystąpi  pod   adresem  Filipa   Macedońskiego.

i   posłał   mnie,   abym   przybywszy   do   was,   powiedział   wam   prawdę, że zamierza wyruszyć na nas, Farsalczyków, jeśli mu się nie  oddamy. Nakazał mi więc żądać od was pomocy i tak mówił: "Jeżeli uda ci się namówić ich do wysłania pomocy, dostatecznie wielkiej do prowadzenia ze mną wojny, to niech i tak będzie, cokolwiek z tej wojny wyniknie; jeśli  zaś  pomoc  ich wyda  ci  się  niedostateczna,  to  czyż  nie  będziesz wolnym  od  zarzutów,  jeśli  dla  czczącej   cię  ojczyzny  będziesz   działał jak najlepiej ?" Przychodzę więc, by opowiedzieć wam o tym wszystko, co i sam widzę, i od niego usłyszałem. Sprawa, jak sądzę, przedstawia się tak: jeżeli wyślecie tam siłę, która nie tylko w oczach moich, lecz i  pozostałych  Tesalów   wyda   się   dostatecznie   wielka   do   walki  z   Jazonem,  to   miasta   odpadną   od  niego:  wszystkie   bowiem  ze   strachem pytają, dokąd w końcu wzniesie się potęga tego męża? Jeśli zaś wyda się    wam    dostateczne    wysłać    neodamodów    z    jednym    człowiekiem prywatnym,  to   radzę   raczej   zachować   spokój.   Wszak  i  sami   dobrze wiecie,  że  będzie  to  wojna  z potęgą wielką  i  z  mężem  takim,  który wodzem jest na tyle mądrym, że we wszystkim, co zamierza dokonać bądź  zaskoczeniem,  bądź  podstępem,  bądź  jawnym  gwałtem,  nie  bardzo się myli. Umie on bowiem korzystać w równej mierze z nocy jak z  dnia,  a  kiedy  się  spieszy,  to  tak pracować  umie,  że  ranny  posiłek łączy z  wieczornym.  Myśli  on  słusznie,  że  odpoczywać  należy  wtedy, kiedy się  osiągnie  cel,  do  którego  się  dąży, i  dokona  tego,  czego  się dokonać powinno. Również i ludzi swoich do tego samego przyzwyczaił, a gdy jego żołnierze, zdobywszy się na wysiłek, dokonają czegoś wspaniałego,  umie  on  spełnić  wszystkie  ich  życzenia,  tak  iż  wszyscy jego towarzysze   tego   się  już  nauczyli,   że  z  wysiłku  rodzi  się   także  niewątpliwa przyjemność. Ze wszystkich ludzi, jakich znam, w rozkoszach cielesnych jest  on najbardziej  umiarkowany,  tak iż nawet  z  tego  powodu   nie   doznaje   on   nigdy   przeszkody   w   spełnianiu   obowiązków. Wy więc po namyśle, jak przystoi, powiedzcie mi, co będziecie mogli i co zamierzacie uczynić". To  powiedział Polydamas. Lacedemończycy wtedy   odpowiedzi  nie   dali,   lecz   w   ciągu   drugiego   i  trzeciego  dnia rozważywszy,  ile  mor  ich  znajduje  się  za  granicami,  ile  w  granicach Lacedemonu,  zarówno   skierowanych  przeciw  ateńskim  trójrzędowcom, jak przeciw wojującym z nimi sąsiadom19,  odpowiedzieli, że w chwili obecnej nie mogą wysłać dostatecznie wielkiej pomocy, i doradzali mu, by po powrocie porozumiał się - jak najlepiej w stosunku do swych sił - z Jazonem zarówno w jego własnych sprawach, jak państwowych. Polydamas    zatem,    pochwaliwszy    uczciwość    tego    grodu,    odjechał. Jazona   poprosił,   by   nie   zmuszał   go   do   oddania   mu   twierdzy,   aby
19 Miejsce zepsute, jak się zdaje, bo Sparta nie prowadziła wtedy z nikim wojny na Peloponezie. Być może chodzi o Teby.

mógł i nadal zachować ją dla tych, co mu ją powierzyli. Za to oddał mu jako zakładników własne dzieci i przyrzekł namówić miasto ojczyste, aby dobrowolnie zawarło z nim sojusz i wespół z innymi ustanowiło go jedynym władcą. Skoro dali sobie wzajem rękojmie wierności, Farsalczycy natychmiast zawarli pokój i niebawem Jazon za ogólną zgodą stał się władcą całej Tesalii. A kiedy już został nim, wyznaczył dla każdego grodu taka ilość wojska jezdnego i ciężkozbrojnego, jakiej mógł dostarczyć. I okazało się, że ma jazdy własnej i sojuszniczej więcej niż osiem tysięcy, ciężkozbrojnej piechoty liczono nie mniej niż dwadzieścia tysięcy, lekkiej zaś piechoty ilość dostateczną do przeciwstawienia się wszystkim ludziom (...), bo nawet wyliczenie tych grodów jest rzeczą trudną. Nakazał on także wszystkim okolicznym plemionom20 taką daninę składać, jaka ustanowiona została za Skopasa21. W sposób powyższy więc poczęto to wykonywać. Ja zaś cofnę się wstecz aż do tego miejsca, w którym zacząłem opowiadać o czynach Jazona.
2. Lacedemończycy i ich sojusznicy poczęli się zbierać w kraju Fokejczyków22. Tebańczycy, cofnąwszy się do siebie, stali na straży przejść wiodących do ich ziemi. Ateńczycy zaś widząc, że dzięki nim Tebańczycy rosną w potęgę i zbierają pieniądze na własną flotę23, kiedy oni sami dręczeni są składaniem daniny 24, wypadami korsarskimi z Eginy i strzeżeniem własnej ziemi, pragnęli położyć kres wojnie - i wysiawszy posłów do Lacedemonu, zawarli pokój 25. Wprost stamtąd dwaj spomiędzy posłów, popłynąwszy do Timoteosa, wobec zawarcia pokoju nakazali mu - zgodnie z uchwałą państwa - wracać do ojczyzny. Ten odpływając wysadził wygnańców z Zakyntos26 na ich ziemię; kiedy zaś Zakyntyjczycy z miasta, wysławszy poselstwo do Lacedemonu, skarżyli się na zło, jakie on im przez to wyrządził 27, Lacedemończycy uznali to ze strony Ateńczyków za zbrodnię i poczęli znów
20 Mowa  o  plemionach wspomnianych  w §  9;  zob.  przyp.   15.
21 Ten Skopas żył prawdopodobnie w połowie VI w.
22 Ksenofont podejmuje znowu opowiadanie rozpoczęte w l, l, a przerwane przez ekskurs o Jazonie.
23 Z innych źródeł wynika jednak, że Tebańczycy dostarczali okrętów do floty ateńskiej.
24 Zapewne na flotę związkową.
25 Warunki tego pokoju, zawartego z wiosną 374 r., nie są znane; musiały być one dla Aten korzystne, skoro rocznicę jego obchodzono w Atenach uroczyście jako dzień pokoju. W każdym razie nie trwał on zbyt długo.
26 Zakyntos, wyspa na M. Jońskim, położona na zachód od Peloponezu.
27 Relacja Ksenofonta, jak można stwierdzić na podstawie innych źródeł, jest w tym miejscu nieścisła. Prawdopodobnie by wybielić Spartan i odciążyć ich od winy zerwania pokoju, nie wspomniał Ksenofont o wysłaniu przez Spartę okrętów na Zakyntos i Kerkyrę.

budować flotę i skupili około sześćdziesięciu okrętów nie tylko z La-cedemonu, ale także z Koryntu, Leukady, Ambrakii, Elidy, Zakyntos, Achai, Epidauros, Troizenu, Hermiony i Halieis. Postawiwszy na czele tej floty Mnasippa, kazali mu mieć oko na wszystko, co się na morzu owym dzieje, i zwłaszcza działać orężnie przeciw Kerkyrze. Wyprawili oni także gońców do Dionysiosa28 z przestrogą, że i dla niego nie będzie korzystne, jeśli Kerkyra znajdzie się pod władzą Ateńczyków. I oto Mnasippos, skoro zebrała się jego flota, popłynął na Kerkyrę. A miał on prócz tych, którzy z Lacedemonu wraz z nim na wojnę wyruszyli, jeszcze nie mniej najemnych niż tysiąc pięćset żołnierzy. A skoro wylądował29, począł zajmować kraj i pustoszyć ziemię, bardzo pięknie uprawną i drzewami obsadzoną, rabował też wspaniałe domy i palił winnice założone na polach. W wyniku tego jego żołnierze stali się do takiego stopnia wybredni, że nie chcieli pić innego wina, jak tylko pachnące kwiatami. Również zabierano z pól bardzo wiele niewolników i bydła. Następnie założył sobie dwa obozy: jeden dla wojska lądowego na pagórku oddalonym o jakie pięć stadiów od miasta, leżącym zaś przed jego ziemia, aby stamtąd nie dopuszczać nikogo idącego do ziemi kerkyrejskiej; drugi zaś dla załóg okrętowych, założony z przeciwnej strony miasta, skąd, jak się spodziewał, będzie mógł spostrzegać nadpływające okręty i przeszkadzać ich lądowaniu. Ponadto, o ile nie przeszkadzała burza, sam stał na kotwicy przy porcie. W ten sposób więc oblegał miasto. Ponieważ zaś Kerkyrejczycy z powodu porażki na lądzie nie otrzymali żadnych plonów ze swej ziemi, morzem zaś nie dowożono im niczego z powodu porażki poniesionej także i na morzu, znajdowali się w stanie rozpaczliwym i wysyłając posłów do Ateńczyków, błagali o pomoc i zarazem objaśniali, jak wielki skarb Ateńczycy utracą, jeśli zostaną pozbawieni Kerkyry30, i przeciwnie, jak wiele siły dodadzą w ten sposób wrogom: z żadnego bowiem, poza Atenami, grodu nie otrzymuje się więcej ani pieniędzy, ani okrętów. A ponadto Kerkyra położona jest bardzo korzystnie w stosunku do Zatoki Korynckiej i leżących nad nią grodów, korzystnie również w stosunku do ziemi lakońskiej, której także stąd można szkodzić, najkorzystniej zaś w stosunku do leżącego wprost naprzeciw Epiru i drogi morskiej z Sycylii do Peloponezu. Usłyszaw-
28 Mowa o tyranie syrakuzańskim Dionysiosie I  (405-367).
29 Ponieważ Ksenofont nie podaje żadnych nazw, lokalizacja tych operacji jest utrudniona.
           30 Położenie Kerkyry jako etapu na drodze z Grecji do Italii i Sycylii dlatego jest tak ważne, bo w starożytności żeglowano wzdłuż wybrzeży zachodnich Grecji i dopiero przy Kerkyrze przepływano wąską w tym miejscu cieśninę (dziś Otranto), by kontynuować drogę wzdłuż wschodnich brzegów Italii.

szy to, Ateńczycy uznali, że należy usilnie o nią się zatroszczyć i posłali drogą   lądową   swego   stratega   Ktesiklesa31   z   sześciu   setkami   lekko-zbrojnej  piechoty,  króla  zaś  Epiru,  Alketasa,  uprosili,  by  ułatwił  im przeprawę.  Ci, wysadzeni w nocy  w  pewnym  miejscu  ziemi kerkyrej-skiej, weszli do miasta. Ateńczycy uchwalili także, by obsadzić załoga sześćdziesiąt  okrętów,  wodzem  zaś  tej   floty  wybrali  Timoteosa.  Ten, nie   mogąc   z   samych   Aten   zdobyć   załogi   dla   okrętów,   popłynął   ku wyspom i  stamtąd  usiłował  dobrać  sobie  ludzi,  nie  uważając  takiego krążenia na  okrętach wojennych za  rzecz zdrożną.  Ateńczycy jednak, uznawszy, że marnuje on czas w porze dogodnej dla okrętów na morska  włóczęgę,   nie   znaleźli  dlań  usprawiedliwienia,  lecz   pozbawili  go dowództwa32  i  wybrali  zamiast  niego   Ifikratesa.   Ten,  zostawszy  wodzem, bardzo prędko obsadził okręty i wywierał nacisk na ich dowódców: poodbierał statki zarówno od Ateńczyków, jak i od każdego, kto płynął   dokoła   Attyki,   nie   wyłączając    okrętów   zwanych   "Paralos'" i  "Salaminia"33;   dowodził   przy   tym,   że   jeżeli   sprawy   się   powiodą, wiele okrętów  odeśle im z powrotem. Wszystkich razem     zebrało  się około siedemdziesięciu okrętów. Tymczasem Kerkyrejczycy tak bardzo głodowali,  że  z  powodu wielkiej  ilości  zbiegów  Mnasippos   obwieścił, że   ktokolwiek   jeszcze   doń   zbiegnie,   zostanie   sprzedany   w   niewole. Gdy jednak nawet i potem w nie  mniejszym  stopniu  ludzie  uciekali, począł po uprzednim biczowaniu odsyłać zbiegów z powrotem. Jednakże mieszkający  w  mieście  nie  przyjmowali  ich  -  przynajmniej  niewolników - na powrót w obręb murów i wielu z nich umierało poza miastem.   Mnasippos,   widząc   to,   przypuszczał,   że   ma   już   bez   mała miasto   w   swym  ręku,   i  począł   wobec   swoich   najemników   stosować nowe metody - i jednych z nich pozbawiał zupełnie żołdu, niektórym zaś innym nie wypłacał go już od dwóch miesięcy, choć, jak mówiono, wcale nie był  pozbawiony  środków.  Większość  bowiem  (sojuszników) zamiast ludzi posyłała mu pieniądze, ponieważ była to zamorska operacja wojenna34.   Oblężeni,  zauważywszy  z  wież  miasta,   że  stróżowanie  odbywa  się  mniej  pilnie,  niż  poprzednio,   i  że  żołnierze  rozproszeni są  po  okolicy,  rzucili  się  na  nich  i jednych  schwytali,  innych wycięli.  Dowiedziawszy  się  o  tym,  Mnasippos  począł  się  zbroić  i  ze wszystkimi, jakich miał,  ciężkozbrojnymi spieszył na  pomoc;  rozkazał
31 Ksenofont podaje imię Stesikles, ale według Diodora (XV 47) nazywał się on Ktesikles i wyruszył nie z Aten, ale z wyspy Zakyntos.
32 Timoteosowi wytoczono wtedy proces, który dzięki wstawiennictwu możnych protektorów z Jazonem z Ferai na czele skończył się jego uwolnieniem.
33 Paralos i Salaminia - nazwy okrętów państwowych używanych do specjalnych zadań.
34 Takie zasady ustalono w r. 383; por. V 2, 21.






też  swym  starszym  i  młodszym  dowódcom  wyprowadzić   do  boju  najemników.  Kiedy zaś  niektórzy z  młodszych dowódców  odpowiedzieli mu,   że   nie   jest   to   zadanie   łatwe   dostarczać   żołnierzy   posłusznych, skoro   się  nie   daje   im  w  zamian  żywności,  Mnasippos   kilku  z   nich udeizył bądź laską35, bądź  drzewcem oszczepu. Wtedy  dopiero, zniechęceni i pełni dla niego nienawiści, zebrali się wszyscy razem;  a  to w bitwie jest najmniej korzystne. Kiedy wreszcie ustawił ich w szyku bojowym,   zmusił   do   ucieczki   i   ścigał   nieprzyjaciół   znajdujących   się u  bramy   miejskiej,   ci  jednak,   znalazłszy   się   przy   murach   zawrócili i  z   wysokości  pomników   nadgrobnych36   miotali   strzały   i   oszczepy; inni zaś, wypadłszy przez inne wrota, zwartą masą uderzyli na ostatnie szeregi. Lacedemończycy, ustawieni w ośmiu szeregach, uznawszy czoło swej  falangi za zbyt  słabe,  usiłowali  się  przegrupować.  Skoro  jednak zaczęli   przeprowadzać   tę   operację,   wrogowie   napadli   na   nich   jako na uciekających. Ci próby tej już nie ponawiali  i najbliższe ich szeregi rzuciły się do ucieczki. Mnasippos  zaś, ponieważ z  przeciwnej  strony nań  nacierano,  nie  mógł  już  pomóc  ściganym,  lecz  pozostawał  wciąż na miejscu z  coraz mniejszą ilością ludzi. Wreszcie przeciwnicy uderzyli  jednocześnie   na   bardzo   już   nieliczne   otoczenie   Mnasippa.   Widząc,   co   się   dzieje,   wystąpili   przeciw   nim   i   obywatele   z   miasta37, a kiedy go już zabili, wszyscy razem    rozpoczęli pościg - i niewiele brakło  do  zdobycia  obozu wraz  z  oszańcowaniem,  lecz  ścigający  spostrzegli tłum ludzi na  targowisku,  złożony z  ciurów i z niewolników, i biorąc ich za wojsko przedstawiające sobą jakąś wartość, cofnęli się. Wtedy   Kerkyrejczycy   wznieśli   pomnik   zwycięstwa   i   po   zawieszeniu broni wydali ciała poległych. Potem, zamknięci w mieście, wzmogli się na siłach, oblegający zaś całkowicie upadli na duchu. Mówiono bowiem, że  Ifikrates  lada  chwila  się  zjawi,  i  Kerkyrejczycy  istotnie   obsadzili już   ludźmi   swe   okręty.   Hypermenes   jednak,   który   był   u   Mnasippa sekretarzem, zaopatrzył w załogę całą znajdującą się tam flotę i opłynąwszy wyspę  aż do  szańców, wszystkie statki przewozowe załadował jeńcami oraz cennym łupem i odesłał, sam jednak z piechotą morską i   ocalonymi   żołnierzami   pozostawał   czas   jakiś   na   straży   szańców; w   końcu   jednak   i   ci   wśród   wielkiego   popłochu   wsiedli   na   okręty i   odpłynęli,   pozostawiwszy   wiele   zboża   i   wina,   wielu   niewolników i  chorych  żołnierzy:  bardzo   się  bowiem  obawiali,  aby  Ateńczycy nie zagarnęli   ich   na   wyspie.   Oni   więc   uratowali   się,   popłynąwszy   do
35 Laska była w Sparcie oznaką władzy.
36 Położenie   tego   cmentarzyska   da   się   ustalić   dzięki   grobowcowi   nazwanemu dziś grobowcem Menekratesa.
37 Z tego miejsca wynika, że  atak na  ludzi Mnasippa był dotąd wyłącznie dziełem oddziału Ktesiklesa.

Leukady. Ifikrates natomiast, rozpocząwszy od krążenia dokoła Grecji, teraz   i   popłynął   naprzód,   i   jednocześnie   gotował  się   we   wszystkim do bitwy  morskiej. Od razu bowiem wielkie żagle zostawił w miejscu, skąd wyruszył, i nawet z żagli małych 38, choćby wiatr zdarzył się sprzyjający, korzystał niewiele, lecz płynąc z pomocą wioseł to  uzyskał, że i ludzie  na  zdrowiu  czuli się  lepiej, i  okręty  płynęły  sprawniej.  Nierzadko nawet wtedy, kiedy wojsko miało już gotować sobie śniadanie czy wieczerzę,  wiódł  okręty  swe wzdłuż brzegów  od  ziemi na  morze, następnie zaś, zawróciwszy i ustawiwszy je dziobami do lądu, na dany znak puszczał je  w  zawody  w kierunku  ziemi39.  Wielką  nagrodą  dla zwycięzców   było   to,   że   oni   pierwsi   otrzymywali   wodę   i   to,   czego potrzebowali, i pierwsi spożywali posiłek; wielką znowu karę dla tych, co   przybyli   na   końcu,   stanowiło   to,   że   byli   oni   w   tym   wszystkim upośledzeni i że musieli jednocześnie z innymi na  dany znak na morze wypłynąć.  Ci bowiem,  co  przybyli pierwsi, mogli wszystko  czynić spokojnie,   ci  zaś,   co   przybyli   na   końcu,  zmuszeni  byli  się   spieszyć. Jeśli ranny posiłek zdarzało  się sporządzać w kraju nieprzyjacielskim, to  Ifikrates jak  należy rozstawiał  straże  na  lądzie;  jeśli zaś  zdarzało się to na okrętach, to podnoszono maszty okrętowe i z nich rozglądano się dokoła: kto bowiem z większej wysokości spogląda, widzi znacznie dalej niż ten, co czyni to z miejsca nisko położonego. Kiedy zaś gotowano się  do wieczerzy i do  snu,  to nocą w  obozie  ognia nie palono, lecz daleko przed obozem czyniono  światło, aby nikt nie spostrzeżony nie mógł się  zbliżyć.  Często  jednak, jeśli pogoda  była  piękna, wypływano wnet po wieczerzy; gdy niósł ich pomyślny wiatr, odpoczywano płynąc;  kiedy   trzeba   było   wiosłować,   wódz   pozwalał  wioślarzom   odpoczywać na zmianę. Kiedy znów żeglowano w dzień, wódz za pomocą sygnałów  wiódł  swe   okręty  bądź  długim  szeregiem  jeden  za   drugim, bądź   szerokim   frontem.   W   ten   sposób   marynarze   płynęli   i   jednocześnie, ćwicząc się i poznając to wszystko, co jest potrzebne do prowadzenia wojny na morzu,  przybliżali się  do tego  morza, na którym, jak  sądzili,  panuje  nieprzyjaciel.   I  przeważnie  w  kraju  wrogów  spożywali   poranne   i   wieczorne   posiłki,   a   ponieważ   zaspokajali   jedynie konieczne  potrzeby,  wypływali  znów  na   morze   przed  przybyciem  oddziałów   nieprzyjacielskich   i   szybko   zbliżali   się   do   celu.   W   chwili
38 Trójrzędowiec obok wielkiego masztu z wielkim żaglem posiadał nadto mały maszt, na którym przymocowany był mały żagiel. Z braku innych danych źródłowych poza przytoczonym miejscem Ksenofonta nie można rozstrzygnąć, czy był on umieszczony z nrzodu, czy z tyłu okrętu.
39 Istotą tej operacji było przekształcenie floty płynącej wzdłuż wybrzeży w formacji kolumnowej, po kilka w rzędzie, w formację liniową, tak by każdy okręt zwrócony był przodem do lądu.

śmierci Mnasippa  Ifikrates znajdował  się  już  koło  Sfagiai40  w  ziemi lakońskiej.   Przybywszy   do   Elidy   i   opłynąwszy   ujście   rzeki   Alfeos, zarzucił on kotwicę pod tak zwanym Ichtys 41 i już w dniu następnym wypłynął w kierunku Kefallenii42, w  takim  szyku i  całkowitym  zaopatrzeniu odbywając żeglugę, ażeby, gdy zajdzie potrzeba, natychmiast stoczyć bitwę. Już bowiem i o śmierci Mnasippa, choć nie od świadków naocznych, słyszał, podejrzewał jednak, że tylko tak się mówi o  tym, aby go oszukać - i miał się na baczności. Kiedy jednak przybył do Kefallenii,   otrzymał   już   dokładniejszą   wiadomość   i   dał   odpoczynek wojsku. Wiem, że ludzie, gdy spodziewają się bitwy na morzu, ćwiczą i  przygotowują  wszystko   starannie,   Ifikratesa   jednak   chwalę   za   to, że będąc zmuszony spiesznie udać się tam, gdzie spodziewał się starcia na  morzu  z  nieprzyjacielem,  znalazł  mimo   to   sposób,   aby   żołnierze z powodu żeglugi nie byli z bitwą taką nie  obeznani, a równocześnie z powodu niezbędnych ćwiczeń nie opóźniali pochodu. Podbiwszy grody Kefallenii, Ifikrates popłynął na Kerkyrę. Tutaj usłyszawszy, że przybywa   dziesięć   trójrzędowców   od   Dionysiosa,   spieszących   na   pomoc Lacedemończykom,    przede    wszystkim    sam    wyruszył    i    obejrzawszy w tej ziemi miejsce, skąd można było oglądać i nadpływających ludzi, i widzieć  tych,  którzy  dawali znaki, postawił  w  tym  miejscu  swoich zwiadowców i umówił się z nimi, w jaki sposób należy dawać wiadomość, gdy tamci będą nadpływać i zarzucać  kotwicę.  Sam  wyznaczył dwudziestu   dowódców   okrętów,   którzy   obowiązani   byli   na   rozkaz mu towarzyszyć, i z góry im zapowiedział, że kto nie będzie mu towarzyszył, ten nie powinien skarżyć się na wysokość kary. Kiedy zaś dano  znak o zbliżaniu się nieprzyjaciół i rozległ  się  okrzyk herolda, pośpiech   żołnierzy   godzien   był   podziwu:   nie   było   bowiem   nikogo wśród mających z nim płynąć, który by pędem nie wskakiwał na statek.   Dopłynąwszy   do  miejsca,   gdzie   znajdowały   się   nieprzyjacielskie trójrzędowce, zastał takie położenie: załoga ze wszystkich niemal okrętów wysiadała już na ląd i tylko Melanippos z Rodos, który poradził wszystkim innym nie zostawać tutaj, sam zaś obsadził swój okręt załoga,  wypłynął   na   morze;  uciekł  więc,   choć   spotkał   się   z   okrętami Ifikratesa. Inne zaś okręty z Syrakuz zostały wraz z ludźmi schwytane. Ifikrates tedy, zdjąwszy z przodów okrętów ich ozdobne zakończenia,
40 Trzy wysepki Sfagiai, z których największa, Sfakteria, znana jest z kapitulacji Spartan w r. 425, leżały u wejścia do zatoki miasta Pylos w Mesenii, ale nazwane były mimo to lakońskimi z tej przyczyny, że Mesenia należała do państwa spartańskiego.
41 I c h t y s, przylądek w Elidzie.
42 Kefa1lenia, wyspa na M. Jońskim, położona w sąsiedztwie Leukady i Za-kyntos.

odholował   same   okręty   do   portu   kerkyrejskiego,   co   do   ludzi   zaś umówiono   się,   że   każdy   zapłaci   ustaloną   ilość   srebra   z   wyjątkiem wodza  ich  Krinippa.   Ifikrates   trzymał  go  pod   strażą,   aby   otrzymać zań wiele pieniędzy albo sprzedać go w niewolę - i ten w rozpaczy skończy]   samobójstwem;  wszystkich  innych  Ifikrates   oswobodził,   znalazłszy wśród obywateli Kerkyry poręczycieli należnego  okupu. Marynarzy swoich żywił dzięki temu, że uprawiali oni większość  pól Kerkyrejczykom43. Z peltastami zaś i piechotą morską  przeprawił się do Akaruanii  i  tu   pomagał   grodom   zaprzyjaźnionym44,   gdy   który   lego potrzebował, z Tyriejczykami45 zaś, ludźmi walecznymi i zajmującymi nieprzystępny  kraj,  wojował.  Z  Kerkyry  zabrawszy  flotę,  liczącą  już niemal   dziewięćdziesiąt   okrętów46,   popłynął   najprzód   do   Kefallenii i  otrzymał   pieniądze,   oddawane   bądź   dobrowolnie,   bądź   pod   przymusem. Następnie przygotowywał się do pustoszenia ziemi Lacedemończyków,   z   innych   zaś   grodów   nieprzyjacielskich   skłonne   do   ugody zamierzał przyłączać  (do Aten), a oporne zwalczać orężnie.  Powyższą wyprawę  zbrojną  Ifikratesa  ja   osobiście  bardzo   pochwalam,   a   także i to, że następnie radził Ateńczykom, by wybrali mu na  współwładających mówcę  Kallistrata47,  męża  niezbyt  mu  przyjaznego,   oraz  Chabriasa, uchodzącego za wybitnego wodza. Jeżeli, uważając ich za ludzi rozumnych, chciał wziąć ich sobie na doradców,  to  uczynił przez  to, jak mi  się  zdaje,  rzecz  rozsądną;  jeżeli  zaś  uczynił   to,   uznając  ich śmiało  za   swych  przeciwników,   niczego   zaś   nie   lekceważąc  i   nikim nie pogardzając, to jest to właśnie, jak mi się wydaje, cecha człowieka mającego bardzo wysokie wyobrażenie o sobie. Ten więc mąż tak wtedy działał.
3. Ateńczycy widząc, że ich przyjaciele Platejczycy, wypędzeni z Beocji, schronili się do nich, Tespijczycy zaś błagają, aby nie pozostali ślepi na pozbawienie ich grodu ojczystego48, nie pochwalali już, co prawda, postępowania Tebańczyków, lecz wojnę z nimi uważali
43 Ten sposób wyżywienia wioślarzy, w, ogóle żołnierzy, świadczący o stałych trudnościach finansowych państw greckich, stosowany by) często, np. przez Eteonika na Chios w 406 r.
          44 Prawdopodobnie po zwycięstwie Timoteosa pod Alyzją  (V 4, 65)   szereg miast oderwało się od Sparty i przystąpiło do Związku Morskiego.         
        45 T y r i o n,   miasto   w   północnej   Akarnanii.
46 Potęga morska Kerkyry uchodziła w Grecji za bardzo poważną, jedynie ustępującą Atenom, stąd też wielka liczba okrętów nie zdaje się być przesadzona.
47 Kallistratos był to przywódca stronnictwa antytebańskiego, który odgrywał w Atenach wybitniejszą rolę, niżby to wynikało z rzadkich wzmianek Ksenofonta.
48 Zniszczenie Platejów i Tespiów przez Tebańczyków w r. 373/2 było aktem zemsty za poprzednie opowiedzenie się tych miast po stronie Sparty.

bądź za haniebną dla siebie, bądź za mało korzystną. Mimo to nie chcieli już dłużej uczestniczyć w tym, co czynili Tebańczycy: widzieli bowiem, że ci zbrojnie występują przeciw starym przyjaciołom ich grodu, Fokejczykom49, i ścierają z oblicza ziemi te miasta, które w czasie wojny z barbarzyńcą dochowały im wierności i przyjaźni50. Z tych powodów lud attycki uchwalił zawarcie pokoju51 i przede wszystkim wyprawił do Tebańczyków posłów wzywających, by jeśli laka będzie ich wola, udali się wraz z nimi w sprawie pokoju do Lacedemonu. Następnie i sami skierowali tam swoich posłów. Do wybranych należeli: Kallias, syn Hipponika, Autokles, syn Strombichidesa, Demostratos, syn Aristofonta, Aristokles, Kefisodotos, Melanopos, Lykaitos52. A był tam także obecny mówca polityczny Kallistratos. Ten bowiem, przyrzekłszy Ifikratesowi, że o ile go puści do Aten, wtedy albo przyśle pieniądze dla floty, albo zawrze pokój, z tego powodu znalazł się w Atenach i działał w interesie pokoju. Skoro posłowie ci stanęli przed zgromadzeniem Lacedemończyków oraz przed ich sojusznikami, pierwszy zabrał głos Kallias 53, który w Eleusis nosił przed wtajemniczonymi pochodnię. A był on z tych, co w równej mierze są z siebie zadowoleni, jak i przez innych chwaleni. Ten więc naówczas zaczął jakoś tak: "Lacedemończycy! Patronat nad wami sprawuję nie ja pierwszy, lecz przede mną już ojciec ojca mojego wziąwszy go po przodkach, przekazał swojemu rodowi. Pragnę o tym was powiadomić, jak gród nasz stale się do nas odnosi: ilekroć wybucha wojna, obiera nas sobie na wodzów54; ilekroć zaś pokoju zapragnie,
49 Fokejczycy stali wprawdzie ostatnio po stronie Sparty, ale dawniej utrzymywali przyjazne stosunki z Atenami i nawet sprzeciwili się wnioskowi Teb z r. 404, by zniszczyć Ateny.
50 Aluzja do wspólnej walki Ateńczyków i Platejczyków pod Maratonem w r. 490, a Spartan i Tespijczyków w Termopylach w 480 r.
51 Odmiennie niż Ksenofont podaje Diodor (XV 50), że inicjatywa tych rokowań pokojowych wyszła ze strony Persji, której posłowie mieli nawet być obecni w Sparcie. Wywody jednak Ksenofonta są tak dobrze umotywowane i przekonywające, że raczej należy przypuścić błąd u Diodora, który, być może, pomieszał te rokowania z wcześniejszymi z r. 387.
52 Prawie wszystkie wymienione osobistości odgrywały poważną rolę w życiu politycznym Aten, a to dowodzi powagi, z jaką traktowali Ateńczycy zbliżające się rokowania.
53 Kallias był jednym z czterech urzędników, którzy przewodniczyli misteriom eleuzyńskim; godność ta była, jak się zdaje, dziedziczna w V i IV w. w rodzie Keryków, do którego należał Kallias.
54 Ponieważ Kallias chwali się, że jego przodkowie byli strategami, jest rzeczą możliwą, że jego dziadek, sławny Kallias, który w 449 r. rokował z Persją w sprawie zawarcia pokoju, był strategiem, był zaś nim na pewno jego ojciec Hipponikos podobnie jak i on sam.

jako rzeczników pokoju nas wyprawia. Ja już dwukrotnie przybywałem w sprawie zakończenia wojny i w obu tych poselstwach zdobyłem dla was i dla nas pokój. Dzisiaj zaś po raz trzeci przychodzę i sądzę, że można by w sposób najsłuszniejszy osiągnąć porozumienie. Widzę bowiem, że obecnie nie coś innego podoba się wam, a innego - nam. lecz przeciwnie, jednakowo i my, i wy się oburzacie na zburzenie Platejów i Tespiów. Czyż nie byłoby naturalne, żeby ludzie jednakowy mając sąd byli sobie raczej przyjaciółmi niż wrogami? Przecież jest cecha ludzi rozsądnych nie zaczynać wojny, choćby istniały jakieś drobne rozdźwięki. Skoro zaś możemy dojść do jednakowego sądu, czyżby nie było po prostu dziwactwem nie zawrzeć pokoju? Słuszne byłoby dla obu stron nawet wcale nie podnosić na siebie oręża, ponieważ według podania Triptolemos 55, nasz przodek, obrzędy Demetry i Kory, pełne świętej tajemnicy, waszemu praojcu Heraklesowi 56 i waszym współobywatelom Dioskurom 57 pierwszym spośród cudzoziemców pokazał i plonów Demetry zawiązek temu oto Peloponezowi najpierw podarował58. Czyż więc jest sprawiedliwe, żebyście nas, od których pierwsi otrzymaliście nasiona, przyszli z czasem pozbawiać nasion tych owoców albo żebyśmy u was, których obdarzyliśmy ziarnem, nie chcieli oglądać jak największej obfitości ziarna? Jeżeli jednak już tak od bogów jest przeznaczone, żeby istniały wojny, powinniśmy zaczynać je jak najopieszalej, kończyć zaś - jak najspieszniej". Po nim z kolei Autokles, uchodzący za mówcę wielce obrotnego, tak mówić zaczął: "Wiadomo mi, że to, o czym mówić zamierzam, nie będzie powiedziane ku waszemu zadowoleniu. Zdaje mi się jednak, że ci, którzy pragną, aby przyjaźń, do której oni dążą, przetrwała jak najdłużej, powinni się nawzajem pouczać. Wy zawsze twierdzicie, że grody powinny rządzić się same, sami jednak stanowicie największą przeszkodę do stworzenia ich samorządu. Przecież o to przede wszystkim układacie się z grodami przystępującymi do waszego związku, aby szły za wami, gdziekolwiek wy poprowadzicie, a to czy godzi się ze samostanowieniem o sobie? Z drugiej strony czynicie sobie wrogów bez powiadomienia
55 Triptolemos, mityczny władca Eleusis, wtajemniczony został według legendy w misteria przez samą Demeter.
56 Herakles, praojciec Dorów, za którego potomków uważali się Spartanie, dał się wtajemniczyć, tzn. został dopuszczony do oglądania misteriów, zanim udał się do Hadesu.
57 Kastor i Polydeukes również zostali dopuszczeni do misteriów po zdobyciu attyckiego miasta Afidny.
58 Według legendy ateńskiej Triptolemos rozpowszechnił uprawę zbóż po całej Grecji, co sami Ateńczycy wysoce cenili, a z tego tytułu doznawali też od Greków wielkiej czci.

sojuszników59 i prowadzicie jednych na drugich, tak iż ci, którzy pozornie mają samorząd, często zmuszeni są wojować z najbardziej im sprzyjającymi; najbardziej zaś sprzeciwia się samorządowi to, że tu ustanawiacie rządy dziesięciu60, ówdzie trzydziestu i tych przedstawicieli władzy otaczacie opieką nie po to, aby rządzili zgodnie z prawem, lecz po to, aby mogli w grodach władać przemocą, a wygląda to tak, jak byście bardziej sprzyjali w grodach rządom tyranów niż obywateli - i kiedy król nakazał, aby grody miały samorząd, wy, jak się zdaje, rozumieliście to tak, że jeśli Tebańczycy nie pozwolą każdemu grodowi rządzić sobą i kierować się, jakimi chce, prawami, to nie postąpię zgodnie z pismem królewskim. A jednak skoro tylko opanowaliście Kadmeję, to nawet samym Tebańczykom nie przyzwoliliście na własne rządy. A przecież ci, co zamierzają być przyjaciółmi, nie powinni od nich wymagać największej sprawiedliwości, lecz raczej sami wykazać jak najusilniejsze do niej dążenie". Słowami tymi sprawił, że wszyscy zamilkli, cieszyli się zaś ci, którym ciążyła przewaga Lacedemończyków. Po nim tak przemówił Kallistratos: "Lacedemończycy! Niepodobna, jak sądzę, powiedzieć, że nie zdarzały się omyłki z waszej i naszej strony. Nie jestem jednak tego zdania, że z błądzącymi nie należy nigdy utrzymywać stosunków: widzę bowiem, że żaden człowiek nie jest nieomylny do końca, i czasem ludzie omylni wydają się łatwiejsi w obcowaniu, zwłaszcza jeżeli za swe przewiny karę już, jak my, ponieśli. Widzę, że i wy także za czyny nierozważne doznawaliście niekiedy wielu ciosów dotkliwych: do czynów takich należało również zajęcie Kadmei w Tebach. Dziś przynajmniej, ponieważ przedtem domagaliście się autonomii miast, wobec skrzywdzenia Teb wszystkie grody stanęły po ich stronie. Skutkiem tego my, otrzymawszy tę naukę, że zbytnia żądza posiadania pożyteczna nie jest, będziemy teraz, mara nadzieję, znów trwać we wzajemnej przyjaźni, pełni umiarkowania. Co się zaś tyczy oszczerstw rzucanych na nas przez tych, którzy pragną zerwać pokój, jakobyśmy przybyli tu nie dlatego, że pragniemy pokoju, tylko ze strachu przed Antalkidasem61, który ma od króla przybyć
59 Nie wiadomo, do jakiego wypadku nawiązuje Autokles, skoro wynika z relacji Ksenofonta w ks. V 2, 20, gdzie mowa jest o obradach przed wyprawą przeciw Olyntos, że właśnie taką procedurę stosowali Spartanie.
60 Chodzi tu o dekarchie ustanowione jeszcze przez Lysandra i istniejące w wielu miastach obsadzonych przez załogi spartańskie. Co do rady trzydziestu, to poza Atenami źródła nie cytują drugiego przykładu.
61 Wynikałoby z tego miejsca, że Spartanie znów wysłali do Persji Antalkidasa, najprawdopodobniej, by usposobić ją przychylnie dla siebie. Kwestia ta o tyle jest skomplikowana, że poświadczona jest jeszcze trzecia podróż Antalkidasa do Persji, przedsięwzięta po r. 371, po klęsce Spartan w wojnie 7. Tebami, nie wiadomo więc, czy nie mamy do czynienia z dublowaniem tego samego faktu.

z pieniędzmi, to zrozumcie, że są to puste brednie. Król bowiem w swym piśmie oświadczył, że wszystkie grody znajdujące się w Grecji winny mieć samorząd, my zaś mówiący i czyniący to samo, co on, dlaczego mamy obawiać się króla? Albo może ktoś sobie wyobraża, że król woli, straciwszy wiele pieniędzy, stworzyć inne wielkości polityczne, niż żeby bez wydatków zostało dokonane dlań to właśnie, co on sam uzna za najlepsze? Po cośmy tutaj jednak przybyli? Jeśli zechcecie, możecie się sami przekonać, spojrzawszy w obecnej chwili bądź na położenie na morzu, bądź na lądzie, że nie dlatego, iż jesteśmy już w położeniu bez wyjścia. Co się więc dzieje? Oczywiste jest (...), że niektórzy z sojuszników czynią rzeczy nieprzyjemne dla nas albo przyjemne dla was. Może też chcielibyśmy w zamian za to, że kiedyś nas ocaliliście 62, donieść wam o tym, cośmy słusznie postanowili. Aby jednak i o tym jeszcze przypomnieć, co jest dla obu stron pożyteczne, powiem: z istniejących grodów jedne niewątpliwie myślą tak jak wy, inne - tak jak my; w poszczególnych zaś grodach także jedni skłaniają się na stronę Lacedemonu, inni zaś - Aten. Gdybyśmy więc stali się przyjaciółmi, to skąd moglibyśmy z pewnym prawdopodobieństwem oczekiwać czegoś złego? Przecież na lądzie, póki wy będziecie naszymi przyjaciółmi, kto byłby zdolny nas skrzywdzić? Lecz i na morzu, kto mógłby wam zaszkodzić, póki my będziemy wam sprzyjać? Lecz wszyscy wiemy, że wojny wciąż i wybuchają, i kończą się i że my, jeśli nie dziś, to kiedyś znów zapragniemy pokoju. Dlaczegoż więc musimy raczej oczekiwać aż do tego czasu, kiedy załamiemy się pod mnogością nieszczęść, niż jak najprędzej, zanim coś nie do naprawienia się zdarzy, zawrzeć pokój? Ja przynajmniej nie pochwalam tych zapaśników, którzy, wielokrotnie odniósłszy zwycięstwo i sławę już zdobywszy, mimo to są tak dalece żądni pierwszeństwa, że nie wcześniej zaprzestają zapasów, aż zwyciężeni zaniechają uprawiania swej sztuki. Nie chwalę również tych miłośników gry w kości, którzy, gdy im się raz poszczęści, rzucają kości o stawkę podwójną: widzę bowiem, że większość takich zostaje w końcu całkowicie bez środków do życia. Patrząc na to, nie powinniśmy nigdy do takiej walki się porywać, gdzie można albo wszystko zdobyć, albo wszystko stracić, póki jeszcze mamy dość siły i szczęścia, aby się nawzajem zaprzyjaźnić. W ten sposób moglibyśmy my przez was, a wy przez nas dojść do większego jeszcze znaczenia w Grecji niż w czasie minionym". Ponieważ te ostatnie słowa uznano za trafne, Lacedemończycy także uchwalili przyjąć pokój 63 pod warunkiem odwołania z grodów komendantów wojennych, rozpuszczenia sił morskich i lądowych
62 Kallistratos   przypomina   tu   krytyczny   moment   dziejów   Aten,   kiedy   Sparta w r. 404 sprzeciwiła  się żądaniom Teb i Koryntu, by  Ateny  zostały  zniszczone.         
63 Pokój  został  zawarty w  czerwcu 371   r.

oraz pozostawienia grodom własnych rządów; w razie jednak gdyby ktoś temu przeciwdziałał, każdy, kto będzie chciał, będzie mógł pomagać grodom krzywdzonym; kto by jednak nie chciał, nie będzie przez przysięgę zobowiązany do pomocy krzywdzonym64. Warunki takie zaprzysięgli Lacedemończycy za siebie i za swych sojuszników, Ateńczycy i ich sojusznicy każdy gród po kolei65. Zapisawszy się także na listę grodów zaprzysiężonych, posłowie Teb w następnym dniu przybyli ponownie i domagali się, by zamiast Tebańczyków zapisano Beotów66. Agesilaos jednak odpowiedział, że nie zmieni już nic w tym, co oni przedtem podpisali i zaprzysięgli. Jeżeli jednak nie chcą uczestniczyć w układzie pokojowym, to on mógłby ich wykreślić, gdyby tego zażądali. Kiedy w sposób powyższy wszyscy inni zawarli pokój i jedni tylko Tebańczycy zgłosili zastrzeżenie, Ateńczycy wyrazili opinię, że zachodzi obawa, iż na Teby teraz znów spadną tak zwane dziesięciny 67, sami zaś Tebańczycy odeszli całkowicie upadli na duchu.
4. Od tego czasu Ateńczycy poczęli wycofywać z grodów68 swe załogi, odwoływać Ifikratesa i jego flotę oraz zmuszali go, aby oddał wszystko, co zajął po złożonej w Lacedemonie przysiędze. Także Lacedemończycy z innych grodów odwołali swych komendantów wojennych i wycofali załogi. Kleombrotos jednak, mający wojsko w Fokidzie 69, zapytał najwyższe władze, co ma czynić. Na to Protoos powiedział, że
64 Ten artykuł oznacza osłabienie odpowiedniego punktu pokoju Antalkidasa, który przewidywał (V l, 31) wspólną, obowiązkową akcję na rzecz poszkodowanego państw uczestniczących w nim. Równocześnie gwarantował 011 niezawisłość państewek należących do Związków Peloponeskiego i Ateńskiego i przyczynił się tym samym do ich rozkładu.
65 Znamienna jest różnica w ustosunkowaniu się do traktatu Spartan i Ateńczyków. Podczas gdy pierwsi podpisali go w imieniu swoim i miast związkowych, Ateńczycy dokonali tego tylko w swoim imieniu, osobno podpisały go miasta Związku Ateńskiego. To dowodzi, że II Związek oparty był na bardziej liberalnych zasadach aniżeli pierwszy.
66 Przez włączenie Beotów zamiast Tebańczyków chcieli ci ostatni uzyskać formalne uznanie ich podboju Beocji. Według Plut. Ages. 28 miał Epaminondas wobec sprzeciwu Agesilaosa zażądać, by Spartanie zwrócili wolność miastom Lakonii, czym podrażniony Agesilaos skreślił nazwę "Tebańczycy" z dokumentu pokojowego.
67 Ateńczycy przypomnieli sobie znów - i nie po raz ostatni - dziesięcinę nałożoną na takie państwa jak Teby, które stanęły po stronie Persji w czasie wyprawy Kserksesa.
68 Tzn.  z Kefallenii  i  z  pozycyj  w  Akarnanii.
69 Prawdopodobnie chodzi tu o wojska, które wysłane zostały do Fokidy cztery lata wcześniej, a więc w 375 r. (VI l, 1; 2, 1), i pozostały tam aż do tego czasu. Należy jednak zauważyć, że inne źródła (Diodor, Pausanias) nic o tym wojsku nie wiedzą. Według nich Kleombrotos ruszył przeciw Tebańczykom wprost ze Sparty.

według jego zdania należy najprzód rozpuścić wojsko zgodnie z przysięgą i nakazać grodom złożyć ofiarę na świątynię Apollona, ile każdy z nich zechce70, następnie - w razie gdyby się ktoś nie zgadzał na autonomię grodów - wezwać tych, którzy gotowi są bronić ich autonomii, i prowadzić ich na opornych: przy takim postępowaniu i bogowie, jak on zapewniał, będą im życzliwi, i grody wcale nie będą się uskarżać. Wysłuchawszy go, zgromadzenie Lacedemończyków uznało, że mówi on brednie - już bowiem bóstwo71, jak się zdaje, poczęło kierować wypadkami - i nakazało Kleombrotowi nie rozpuszczać woj-
70 Miejsce to w dwojaki sposób jest interpretowane. Zdaniem jednych Sparta utworzyła związek państw skierowany przeciw Tebom, którego członkowie mieli wpłacać dobrowolne składki do świątyni Apollona w Delfach, zdaniem drugich - i to jest hipoteza prawdopodobniejsza - Sparta wzywała miasta greckie do składania ofiar na odbudowę spalonej w 373 r. świątyni delfickiej.
71 Wyrażona jest tu wiara, że bóstwo prowadziło już teraz Spartę ku zgubie z woli przeznaczenia.

ska, lecz natychmiast prowadzić je przeciw Tebańczykom. Kleombrotos zaś, dowiedziawszy się o zawarciu pokoju, wysłał do eforów posłów i pytał, co czynić, ci zaś nakazali mu wieść wojsko na Tebańczyków, jeśli nie przyznają grodom Beocji autonomii 72. Kiedy jednak Kleombrotos dowiedział się, że ci nie tylko nie opuszczają grodów Beocji, ale nawet nie rozpuszczają wojsk, chcąc wystawić je przeciw niemu, poprowadził swe wojsko do Beocji. Nie wkroczył jednak tam, gdzie Tebańczycy oczekiwali jego wtargnięcia, stróżując przy pewnym wąwozie73 od strony Fokidy, lecz przez Tisbai, gdzie go nie oczekiwano, górską drogą udał się do Kreusis 74, gdzie zajął mury i zagarnął dwanaście trójrzędowców tebańskich. To uczyniwszy i od strony morza wszedłszy w góry, założył swój obóz w Leuktrach w ziemi tespijskiej, Tebańczycy zaś zalegli obozem nieco opodal, na przeciwległym pagórku, nie mając przy sobie żadnych sojuszników oprócz Beotów. Tutaj zaczęli przychodzić do Kleombrota przyjaciele i tak doń przemawiali: "Jeżeli bez bitwy porzucisz Tebańczyków, to ze strony twego państwa narazisz się, Kleombrocie, na niebezpieczeństwo najwyższej kary, bo przypomną ci, że przybywszy tu raz aż do Kynoskefalai, wcale ziemi te-bańskiej nie spustoszyłeś, a gdyś po raz drugi tu zbrojnie wyruszył, odparty zostałeś od wejścia do wąwozów, choć Agesilaos umiał zawsze tutaj wtargnąć przez Kitairon. Jeśli więc albo o siebie dbasz, albo do ziemi ojczystej tęsknisz75, musisz prowadzić swe wojsko na tych mężów" 76. To mówili jego przyjaciele, nieprzyjaciele zaś twierdzili przeciwnie: teraz dopiero mąż ten pokaże, czy istotnie tak troszczy się o Tebańczyków, jak zapewnia. Kleombrotos, gdy to usłyszał, zapałał chęcią stoczenia bitwy. Z drugiej strony przywódcy77 Tebańczyków zdawali sobie sprawę, że jeśli nie wydadzą bitwy, odpadną od nich grody dokoła, a sami będą oblegani; jeśli zaś lud tebański nie otrzyma żywności, to zachodzi niebezpieczeństwo, że i samo miasto ustosunkuje się do nich wrogo, a że wielu z nich już przedtem było na wygnaniu, rozumowali, że lepiej w bitwie zginąć, niż po raz drugi iść na wygna-
72 Zdanie od słowa "Kleombrotos" do "autonomii" uznane zostało przez niektórych wydawców za interpolowane ze względu na powtórzenie tej samej myśli.
73 Według Diodora   (XV  52,  7)   był   to   wąwóz   koło   Koronei  w  Beocji.
74 Ta okrężna droga prowadząca przez polud.-zach. zbocza pasma Helikou miała prawdopodobnie na celu utrzymanie łączności drogą morską z Peloponezem.
75 Mówcy przypomnieli Kleombrotowi los jego ojca Pausaniasa, który musiał pójść na wygnanie (III 5, 25).
76 W Sparcie w dalszym ciągu zwalczały się dwa obozy, z których jeden z Agesilaosem na czele był za polityką ekspansji, podczas gdy Kleombrotos i jego stronnictwo dążyło do pokoju i łagodniejszego kursu wobec sprzymierzonych.
77 Mowa o siedmiu beotarchach (Diodor XV 53). W ich liczbie znajdował się Epaminondas pominięty milczeniem przez Ksenofonta.

nie. Ponadto dodawała im odwagi powtarzana przepowiednia, że sądzone jest Lacedemończykom tam ponieść klęskę, gdzie znajduje się gród dziewic, które, jak opowiadano, przez jakichś Lacedemończyków zgwałcone popełniły samobójstwo78 - Tebańczycy więc przed bitwą grób ich ozdobili. Także z miasta Teb donoszono im o tym, że i świątynie wszystkie same się pootwierały, i kapłanki twierdziły 79, że bogowie zapowiadają im zwycięstwo. Również ze świątyni Heraklesa oręż jego - jak mówiono - miał zniknąć, jak gdyby Herakles sam wyruszył na bój. Niektórzy jednak zapewniali, że wszystko to czcze wymysły ludzi stojących na czele80. U Lacedemończyków więc przed bitwa wszystko zapowiadało się niepomyślnie, u przeciwników ich wszystko przypadkiem układało się pomyślnie. U Kleombrota po rannym posiłku odbyła się ostatnia narada co do przyszłej bitwy 81. W południe podpito sobie tam nieco i podobno wino ich trochę podnieciło. Ponieważ obie strony się zbroiły i było już jasne, że bitwa nastąpi, to przede wszystkim, gdy z obozu beockiego rzucili się do odwrotu kupcy, niektórzy z ciurów i w ogóle ludzie nie chcący walczyć 82, otoczyli ich najemnicy przybyli z Hieronem, peltaści z Fokidy, z jeźdźców zaś He-rakleoci oraz Fliuntyjczycy i napadłszy na odchodzących zmusili ich do zawrócenia, popędzili na powrót do obozu Beotów i w ten sposób stał się on o wiele większy i liczył więcej ludzi niż poprzednio. Następnie, ponieważ pomiędzy przeciwnikami była równina, Lacedemończycy przed swa falanga uszykowali jazdę, Tebańczycy zaś naprzeciw niej ustawili jazdę własna. A jazda tebańska już uprzednio była zaprawiona w boju z Orchomeńczykami i Tespijczykami. Jazda zaś Lacedemończyków była w tym czasie bardzo licha, gdyż konie hodowali tam ludzie najbogatsi; ilekroć zaś ogłaszano wojnę, naówczas powołany człowiek otrzymywał konia i uzbrojenie, jakie mu wydawano, i wyruszał w pochód bez przygotowania: spośród żołnierzy ci na koniach okazy-
78 Legendy te prawdopodobnie lokalnego pochodzenia a upiększone przez Tebańczyków, miał zdradzić Tehańczykom pewien wygnaniec spartański przebywający w obozie tebańskim.
79 Chodzi w tym wypadku o kapłanki bogini Demeter, której świątynia znajdowała się na Kadmei.
80 Według relacji Diodora i Polyena Tebańczycy obawiali się o wynik spotkania, ponieważ przy ich wyjściu z Teb wróżby wypadły niepomyślnie. W tej sytuacji Epaminomlas polecił rozpuścić pogłoski, które miały podnieść na duchu Tebańczyków i natchnąć ich wiarą w swe siły.
81 Bitwa pod Leuktrami została stoczona w miesiącu Hekatombaion (lipiec) 371 r.
82 Epaminondas z obawy przed zdrada zezwolił wycofać się oddziałom, które nie chciały wziąć udziału w walce. Z pozwolenia tego skorzystali przede wszystkim Tespijczycy.

wali się najsłabsi i najmniej ambitni 83. Taka więc była ich jazda. Mówiono, że Lacedemończycy w tak zwanych "enomotiach" 84 swej falangi ustawiali żołnierzy po trzech obok siebie, a z tego wynika, że głębokość jej nie była większa niż dwanaście szeregów. Tebańczycy przeciwnie, skupieni byli w nie mniej niż pięćdziesięciu szeregach 85: rozumieli oni bowiem, że skoro te złamią od razu otaczający króla zastęp, to i cała reszta da się łatwo pokonać. Kiedy zaś Kleombrotos zaczął wieść swoich żołnierzy na nieprzyjaciela, to zanim jeszcze wojsko jego uświadomiło sobie, że on je wiedzie, już nastąpiło zderzenie się jazdy i jazda lacedemońska wnet uległa, uciekając zaś wpadła na swoją własną piechotę ciężkozbrojną, a wnet potem natarła i ciężka piechota tebańska. Mimo to z wyraźnych oznak można wywnioskować, że z początku w bitwie lej miał przewagę oddział otaczający Kleombrota: przecież nie można byłoby go podnieść 86 i odnieść jeszcze żywego do obozu, gdyby walczący przed nim w tym czasie nie zwyciężali. Dopiero kiedy zginął dowódca mory, Deinon, oraz należący do otoczenia króla Sfodrias i syn jego Kleonymos, to z jednej strony jeźdźcy i przyboczni polemarcha oraz wszyscy pozostali poczęli się cofać pod naporem masy (atakujących), z drugiej zaś strony znajdujący się na lewym skrzydle Lacedemończycy na widok odpieranego skrzydła prawego sami odstąpili także. A jednak mimo wielu poległych i doznanej klęski, skoro
. 83 Jak widać z tego miejsca oraz z Ksenofontowej Hippike (IX 4), w IV w, jazda spartańska nie składała się jak w innych miastach greckich, np. w Atenach, z przedstawicieli arystokracji.
84 Enomotia była to najmniejsza jednostka taktyczna, na jaką rozpadała się armia spartańska; liczyła 36 ludzi. Według wiadomości rozsypanych w różnych dziełach Ksenofonta piesza armia spartańska podzielona była na sześć morai, każda z nich na cztery lochoi, ten zaś na dwie pentekontys lub cztery enomotiai. Oczywiście stan liczbowy poszczególnych jednostek wahał się w zależności od ilości powołanych.
85 Relacja Ksenofonta łącznie z bardziej szczegółowymi danymi Diodora (XV 55) podaje istotne punkty zasadniczej zmiany taktyki bojowej wprowadzonej przez Epaminondasa, znów przemilczanego przez Ksenofonta, a sięgającej pierwotnymi koncepcjami jeszcze wieku piątego, zwycięskiej dla Tebańczyków bitwy z Ateńczy-karni pod Delion w r. 424. Istotną innowacją Epaminondasa było zmasowanie wyborowych sił na lewym - a nie jak dotąd na prawym - skrzydle, tak że stało się ono skrzydłem uderzeniowym, po rozbiciu zaś prawego nieprzyjacielskiego skrzydła rozstrzygającym o wyniku bitwy. Centrum natomiast i skrzydłu prawemu przypadła rola bierna, a mianowicie utrzymania łączności z lewym. W związku z gwałtownym posunięciem się lewego atakującego skrzydła naprzód cała linia frontu w toku akcji przybrała linię ukośną.
86 Zastanawiającą jest rzeczą, że Ksenofont wspomina tylko ubocznie o śmierci Kleombrota, zwłaszcza jeśli się zważy, że śmierć króla spartańskiego w bitwie była czymś zupełnie wyjątkowym. W istocie źródła wspominają, że jedynym królem, który padł na polu walki, był właśnie Kleombrotos.

tylko przekroczono rów, znajdujący się przed obozem, Lacedemończycy zatrzymali się w tym samym miejscu, z którego ruszyli do boju, obóz bowiem znajdował się nie na równinie, lecz raczej na wzniesieniu. Od tej chwili niektórzy z Lacedemończyków,  uważając,  że  stało  się  nieszczęście nie do zniesienia, wołali, że trzeba przeszkadzać wrogom we wznoszeniu pomnika zwycięstwa i ciała poległych odzyskiwać w walce, nie zaś dzięki  zawieszeniu  broni87.   Dowódcy  jednak  innych   mor,   widząc,   że Lacedemończyków zginęło wszystkich razem około tysiąca, samych zaś spartiatów   ze   znajdujących   się   tam   siedmiuset   zginęło   około   czterystu 88, czując przy tym, że wszyscy sojusznicy są do walki zniechęceni, a niektórzy nawet tym, co się  stało, wcale nie zmartwieni, zebrali do rady  ludzi  najodpowiedniejszych  i  zastanawiali  się  z  nimi,  co   czynić dalej. Skoro zaś wszyscy zadecydowali, że ciała należy odzyskać przez układy, wysłano herolda  w sprawie zawieszenia broni. Tebańczycy zaś potem  i  pomnik  zwycięstwa  postawili,  i  ciała  na  mocy  porozumienia wydali. Gdy się to stało, goniec wysłany do Lacedemonu z wiadomością o nieszczęściu przybył tam w trzecim dniu uroczystości Gymnopediów 89 i odbywających się w teatrze zawodów chórów męskich. Eforowie, dowiedziawszy się o tym, zasmucili się, co było nieuniknione, chórów jednak nie usunęli, lecz  pozwolili na  doprowadzenie zawodów  do  końca. Imię   każdego   poległego   podano   do   wiadomości   rodziny,   nakazano jednak kobietom nie podnosić lamentów, lecz  w milczeniu znosić swe cierpienie. A w dniu następnym można było w miejscach publicznych widzieć  tych, których krewni zginęli, z  twarzą  pogodną  i jasną,  tych zaś, których krewni byli według posiadanych wiadomości żywi, ujrzałbyś  niewielu,   i   to   z   obliczem   mrocznym   i   przygnębionym90.   Potem
87 Ksenofont podaje opis tej bitwy, która oznacza koniec hegemonii spartańskiej w świecie greckim, z punktu widzenia Sparly, przemilcza zaś zupełnie decydującą rolę Epaminondasa, głównego sprawcy zwycięstwa Tebańczyków.
88 Wielkie wrażenie, jakie wywarła klęska Sparty pod Leuktrami, tłumaczyć należy przede wszystkim dotkliwymi stratami, które ponieśli Spartanie. Z liczby bowiem 1000. jaka podają oprócz Ksenofonta inne źródła, 400 przypada na spartia-tów, 600 na innych Lacedemończyków, periojków, neodamodów i in. Otóż liczba 400 zabitych stanowi ogromny procent wszystkich żyjących spartiatów, stąd niechęć polemarchów do wznowienia bitwy, która mogłaby się skończyć wybiciem wszystkich biorących udział w bitwie spartiatów i tym samym katastrofą państwa. Prawie natomiast żadnych strat nie ponieśli sprzymierzeńcy stojący na lewym skrzydle, które nie weszło do akcji.
89 Gymnopedia - dosłownie święto nagich chłopców, uroczystości na cześć młodzieży składające się z popisów chóralnych i tanecznych, typowych dla świata doryckiego, oraz z popisów gimnastycznych.
90 Według starego prawa Likurga, obowiązującego w Sparcie przez wieki, zwyciężonych Spartan czekała atimia, tj. pozbawienie obywatelstwa. Ze względu jednak na olbrzymie straty i powagę sytuacji na wniosek Agesilaosa zawieszono tym razem działanie tego prawa. Por. Plut. Ages. 30.

eforowie ogłosili mobilizację pozostałych mor aż do roczników, którym minęło już czterdzieści lat od czasu ich dojrzałości 91. Wywołano także i z mor pozostających poza granicami kraju żołnierzy aż do tego samego wieku: poprzednio bowiem do Fokidy wyruszyli żołnierze mający już do trzydziestu pięciu lat służby. Nakazano także pójść za innymi nawet piastującym wówczas urzędy publiczne. A ponieważ Agesilaos po swej niemocy nie nabrał jeszcze sił, przeto państwo nakazało objąć dowództwo jego synowi Archidamowi. Chętnie wyruszyli z nim na wojnę Tegeaci: pozostawali bowiem jeszcze przy życiu Stasippos i jego stronnicy, ożywieni duchem iście lakońskim i niemało w swym mieście znaczący. Również i Mantinejczycy energicznie wybierali się ze swych wsi na wojnę, gdyż mieli wtedy rządy arystokratyczne. Wielce ochotnie szli również Koryntianie i Sikyończycy, Fliuntyjczycy i Achajowie. Inne grody także posyłały żołnierzy92. Obsadzili załogą okręty tak Koryntianie, jak i sami Lacedemończycy i prosili o nie także Si-kyończyków, gdyż zamierzali na nich przewozić swe wojsko. Archidamos więc składał już ofiary związane z przekraczaniem granicy. Tebańczycy zaraz po bitwie wyprawili do Aten gońca z wieńcem na głowie i wiadomością o wielkim swym zwycięstwie i jednocześnie prosili o pomoc, powołując się na to. że obecnie zaistniała możność wywarcia na Lacedemończykach zemsty za wszystko zło, jakiego od nich doznali93. A właśnie na Akropolu zasiadała rada Ateńczyków. Kiedy usłyszeli o tym, co zaszło, dla wszystkich stało się jasne, że byli oni bardzo zaniepokojeni tym wydarzeniem: gońca bowiem nie zaprosili na ucztę94 i na prośbę o pomoc nie odpowiedzieli nic - i tak oddalił się ów goniec z Aten. Także do sojusznika swego, Jazona, wyprawili Tebańczycy spiesznie gońca, prosząc o pomoc i rozwodząc się nad tym, co z tego wyniknie. Ten natychmiast począł obsadzać załogą okręty, aby wesprzeć ich na morzu, zebrawszy zaś swych najemników i jazdę, choć Fokejczycy prowadzili z nim formalnie nie wypowiedzianą wojnę, przeszedł wraz z wojskiem (przez ich kraj) do Beocji, przy czym w większości grodów wcześniej go ujrzano, niż przyszła wiadomość, że się zbliża.
91 Tzn. powołano pod broń ostatnia rezerwę, ludzi sześćdziesięcioletnich. Ciężką sytuację demograficzną Sparty, tzw. oligantropię, wyraźnie podkreśla informacja Ksenofonta, że na wyprawę Kleomhrota powołano pod broń roczniki od 20 do 55 roku życia.
92 Być może ta gotowość sprzymierzeńców do uczestniczenia w wyprawie była wynikiem lęku przed Tebańczykami.
93 Tebańczycy, licząc na poparcie Ateńczyków, nie brali w rachubę nastrojów antytebańskich, żywych w Atenach od wieków, a przede wszystkim wpływu Kalli-strata i jego stronnictwa antytebańskiego.
94 Było w zwyczaju w świecie greckim gościć posłów obcego państwa na koszt skarbu. Niezadowolenie Ateńczyków przejawiło się w zlekceważeniu tego obyczaju.

Zanim więc zebrali się wszyscy Fokejczycy, był on już daleko od nich; z tego wynikało, że szybkość często prędzej   niż siła wykonywa to, co należy. Kiedy przybył już do Beocji, to, choć Tebańczycy dowodzili mu, że byłby czas, by on wraz ze swymi najemnikami napadł na Lacedemończyków od strony gór, oni zaś od frontu, Jazon starał się odwieść ich od tej myśli, wykazując, że dokonawszy pięknego czynu nie warto znów ryzykować   tam,   gdzie   można,   co   prawda,   jeszcze   coś   wspanialszego zdziałać,   ale   można   także   odniesione   zwycięstwo   zaprzepaścić.   "Czy nie widzicie - mówił on dalej - że wy tylko pod naciskiem konieczności  wzięliście   górę?  Należy więc  przypuszczać,  że  Lacedemończycy, gdy   się   im   odbierze   nadzieję   życia,   stoczą   walkę   w   zapamiętałym szale.  Bóg  bowiem  często   lubi  małych  czynić  wielkimi,  wielkich  zaś małymi". Usiłował więc  odwieść Tebańczyków  od postawienia wszystkiego na kartę 95. Lacedemończyków znów objaśniał, jakie bywa wojsko zwyciężone, a jakie - zwycięskie: "Jeżeli chcecie zapomnieć o doznanym nieszczęściu, to radzę wam dopiero wypocząwszy i nabrawszy większej odwagi iść na bój z jeszcze nie zwyciężonymi. Obecnie zaś - mówił on dalej - wiedzcie, że wśród waszych sojuszników są tacy, co rozmawiają już o przyjaźni z waszymi wrogami. Starajcie się więc jakim bądź sposobem zdobyć pokój, o co ja gorliwie zabiegam - zakończył wreszcie -  chcąc was uratować ze względu na przyjaźń mojego ojca dla was 96 i moją nad wami opiekę". Tak on przemawiał, a czynił to prawdopodobnie w tym celu, aby jedni i drudzy, między sobą poróżnieni, wciąż jego potrzebowali. Lacedemończycy zaś  wysłuchawszy go prosili, by zabiegał dla nich o pokój. A kiedy nadeszła wiadomość, że pokój już zawarty, dowódcy mor rozkazali, aby wszyscy po wieczornym posiłku byli wnet gotowi, gdyż wyruszą w nocy, aby ze świtem zdążyć na Kitairon. Kiedy zaś spożyto wieczerzę, przed porą snu wydali rozkaz, by szli w ślad za nimi i powiedli ich natychmiast z wieczora drogą przez Kreusis, więcej  ufając ciemności   niż pokojowi. Po bardzo ciężkim marszu, gdyż wyruszyli w nocy pełni lęku  i szli trudnym szlakiem, przybyli do Aigostena w ziemi megarskiej. Tam zaś natknęli się już na wojsko przybyłe z Archidamem. Ten pozostawał tam aż do przybycia wszystkich  sojuszników,  po  czym  całe  wojsko  razem  odprowadził  do Koryntu. Stąd odesłał sojuszników do grodów, obywateli zaś odprowadził do domu.
Jazon natomiast, wracając przez Fokidę, zdobył przedmieście Hyam-polis97,   spustoszył   kraj   i   wielu   ludzi   wytracił,   przez   pozostały   zaś
95 Według relacji Pausaniasa (IX 14, 1) Epaminondas wtedy dopiero skłonny był zawrzeć pokój, kiedy nadeszły wieści o nadciąganiu wielkiej armii spartańskiej.
96 Ponieważ znana jest przyjaźń Lykofrona z Ferai do Spartan, wydaje się właśnie na podstawie tego miejsca prawdopodobne, że Jazon był jego synem.
97 H y a m p o l i s,    miasto   w   północno-wschodniej   Fokidzie.

obszar  Fokidy  przeszedł  nic  więcej   nie   czyniąc.   Przybywszy  do   He-raklei98, zburzył mury Herakleotów - oczywiście nie ze strachu, aby jacyś  ludzie,  niby  przez  wrota   otwarte,  na  jego   potęgę   nie   uderzyli, lecz raczej to mając na względzie, aby ktoś, zająwszy położoną przy cieśninie Herakleję, nie usiłował go powstrzymać, gdyby zamierzał do jakiego bądź miejsca w Grecji wyruszyć. A gdy powrócił do Tesalii, był on już wielki i jako prawowity władca Tesalów, i jako wódz utrzymujący przy  sobie  wielu  pieszych  i  konnych  najemników,  wyćwiczonych przy tym na doskonałych żołnierzy. Był on większy jeszcze dzięki wielu sojusznikom, których bądź już posiadał, bądź miał jeszcze pozyskać  - największy zaś z ludzi mu współczesnych dlatego,  że nikt z  nich nie gardził nim. Kiedy zaś zbliżały się igrzyska  pytyjskie 99,  rozkazał grodom dostarczyć na ofiary Apollonowi wołów i owiec, kóz i świń; mówiono, że wskutek rozkazów, skierowanych do każdego grodu, wypadło, licząc  oględnie,  około   tysiąc  wołów  i  więcej    niż  dziesięć   tysięcy innego  bydła. Obwieścił   on przy  tym,  że  nagrodą  za   zwycięstwo  będzie złoty wieniec, dany temu grodowi, który wykarmi dla boga najpiękniejszego stadnika. Rozkazał także Tesalom,  aby w okresie igrzysk pytyj-skich gotowali  się jak  do  wyprawy  wojennej.  Zamierzał  bowiem, jak mówiono,  urządzić  osobiście  i masową  pielgrzymkę  do  siedziby  boga, i igrzyska 100.  Opowiadają,  że  kiedy  Delfijczycy  zapytali boga,  co należy uczynić, jeżeli Jazon weźmie coś z należących do boga skarbów 101. bóg odpowiedział, że będzie to już troską jego samego. I oto ten mąż tak potężny, tyle i tak wielkich snujący zamysłów, gdy po dokonaniu przeglądu  i  wypróbowaniu  jazdy  Ferejczyków  już  zasiadł   i  miał  dawać odpowiedzi, gdy ktoś przystąpił doń z jakąś  prośbą, został przez siedmiu   młodzieńców,   którzy   podeszli   doń,   kłócąc   się   niby  ze   sobą, zabity i porąbany. Kiedy towarzyszący mu kopijnicy pośpieszyli z pomocą, jeden z tych młodzieńców, jeszcze uderzający Jazona, został porażony piką,  drugi zatrzymany przy wskakiwaniu  na  konia  i pokryty ranami zginął także, reszta, wskoczywszy na przygotowane konie, ucie-
98 Chodzi o Herakleję Tracliińską. leżącą u zachodniego wejścia do wąskiego przesmyku wiodącego z Tesalii do środkowej Grecji, a którego częścią był wąwóz termopylski.
99 Igrzyska te - na cześć Apolloiia z przydomkiem Pytios - obchodzono w Delfach w lecie trzeciego roku olimpiady, w tym wypadku w r. 370.
100 Jazon jako władca Tesalów pełnił funkcję przewodniczącego amfiktionii delfickiej, ale to nie oznaczało przewodzenia igrzyskom. Jazon zamierzał, tak przynajmniej utrzymywano, objąć i tę funkcję, a tym samym zgłaszał pretensję do odegrania tej roli w świecie greckim, jaką odegrał później Filip II.
101 Wynikałoby z tej relacji, że Jazon chciał zagarnąć, jak kilkanaście lat później Fokejczycy, skarby delfickie, prawdopodobnie by zdobyć środki na opłacenie wielkiej armii najemników.

kła. Gdziekolwiek zaś przybywali oni do grodów greckich, bywali niemal zawsze otaczani czcią, z czego jasno wynikało, jak bardzo obawiali się Grecy, aby Jazon nie został ich tyranem. Po śmierci Jazona bracia jego Polydoros i Polyfron uznani zostali za prawowitych władców 102 - lecz kiedy obaj jechali do Larissy, w nocy śpiący Polydoros został przez brata Polyfrona103, jak sądzono, usunięty, bo śmierć jego była nagła i bez wyraźnej przyczyny. Polyfron z kolei rządził rok, lecz godność "tagosa" uczynił podobną do tyranii. W mieście Farsalos bowiem pozbawił życia Polydamanta i ośmiu z najwpływowszych obywateli, z Larissy wielu wysłał na wygnanie. Tak postępując i on zginął z ręki Aleksandra, mszczącego Polydora i znoszącego tyranię. Kiedy jednak sam otrzymał władzę, stał się dla Tesalów znów srogim "tagosem", dla Tebańczyków i Ateńczyków srogim wrogiem, dla lądów i mórz - nie uznającym prawa łupieżcą 104. Takim będąc zginał i on z kolei skrytobójczo zamordowany, ręka braci żony105, który to mord ona sama obmyśliła: doniosła bowiem swoim braciom, że Aleksander układa przeciw nim spisek i przez cały dzień ukrywała ich u siebie, pijanego zaś męża wpuściła, położyła do snu i przy świetle kaganka miecz jego wyniosła precz. Kiedy spostrzegła, że bracia boją się wejść, oświadczyła, że zbudzi męża, jeśli mu nic nie uczynią, a skoro ci doń weszli, drzwi zatrzasnęła i zasuwę przytrzymywała tak długo, aż mąż jej ducha wyzionął. Nienawiść zaś jej do męża według jednych stąd pochodziła, że gdy raz ten uwięził swego kochanka, młodzianka pięknego, ona zaś prosiła o jego uwolnienie, mąż wyprowadził go i zabił - według innych zaś za to, że mając z nią dzieci, przez wysłanego do Teb człowieka prosił o rękę wdowy Jazona. W ten dwojaki sposób tłumaczono przyczynę sprzysiężenia kierowanego przez małżonkę. Gdy ci dokonali swego czynu, najstarszy z braci, Tisifonos, objął władzę i posiadał ją106 w czasie, gdy niniejsza opowieść była spisana.
5. Wypadki tesalskie, które dokonały się w związku z Jazonem oraz po jego śmierci aż do objęcia władzy przez Tisifona, są już jasno przedstawione. Teraz powrócę aż do tego punktu, gdzie przerwałem
102 Najwidoczniej bracia ci pełnili funkcję tagosa wspólnie aż do śmierci Poly-dora.
103 Według relacji Diodora (XV 61) Polydoros został otruty przez Aleksandra. Zdaje się jednak, że ta informacja Diodora odnosi się do zgładzenia Polyfrona przez Aleksandra.
104 Ksenofont w tym ekskursie streszcza wydarzenia z terenu Tesalii sięgające aż do r. 362.
105 Żona Aleksandra była córką Jazona, por. Plut. Pelop. 28.
106 Jazon, podobnie jak jego bracia i synowie, należy do tzw. później tyranii, która w przeciwieństwie do wczesnej (VII-VI w.), wyrosłej z podłoża społecznego, miała charakter przeważnie militarny.

opowiadanie, by o nich mówić. Kiedy Archidamos odprowadził do domu wojsko spieszące z pomocą ku Leuktrom, Ateńczycy, zdawszy sobie sprawę z tego, że mieszkańcy Peloponezu uważają jeszcze za swój obowiązek iść za przewodem (Sparty)107, a Lacedemończycy jeszcze nie są doprowadzeni do tego stanu, do jakiego oni wpierw doprowadzili Ateńczyków, zwołali do siebie przedstawicieli tych grodów108, które pragnęły uczestniczyć w przysłanym przez króla traktacie pokojowym. Kiedy zaś ci się zebrali, powzięto wespół z grodami pragnącymi pokoju uchwałę i zaprzysiężone ją w sposób następujący: "Pozostanę wierny temu pokojowi, który król podyktował, oraz uchwałom Ateńczyków i sojuszników. Jeśli zaś ktoś wyruszy zbrojnie na jakiś gród spośród tych, co się związały powyższą przysięgą, będę mu spieszył z pomocą ze wszystkich sił''. Niemal wszyscy z tego zaprzysiężenia się cieszyli. Jedynie Elejczycy109 się sprzeciwiali, mówiąc, że nie należy usamodzielniać Margany, Skilluntu i Trifylii, bo te grody są ich własnością. Ateńczycy zaś i wszyscy inni, którzy zgodnie z pismem królewskim głosowali za tym, aby i wielkie, i małe grody były jednakowo samodzielne, wysłali ludzi do odbierania przysiąg i wezwali najwyższych dostojników w każdym grodzie do ich składania. A złożyli je wszyscy oprócz Elejczyków. W wyniku tego i Mantinejczycy, jako już całkowicie samodzielni, zebrali się wszyscy razem i uchwalili, by utworzyć jeden gród wspólny - Mantineę - i otoczyć go murami 110. Lacedemończycy jednak byli tego zdania, że jeśli Mantinejczycy bez ich zgody to uczynią, to powstaną trudności. Posłali więc jako posła do Mantinejczyków Agesilaosa, a to dlatego, że odziedziczył on po ojcu przyjaźń z nimi. Mimo to, gdy przybył do nich, najwyżsi dostojnicy Mantinei nie chcieli dlań zwołać ludu, lecz kazali mu, by im wpierw powiedział, czego żąda. On więc przyrzekł, że jeżeli obecnie zaprze-
107 Pretekstem do akcji Ateńczyków byl fakt, że główne państwa greckie zostały w traktacie pokojowym z r. 387 nierówno potraktowane. Jedynie bowiem Sparta zachowała przewodnictwo w swym Związku Peloponeskim, a sytuacja ta została zatwierdzona przez pokój z r. 371 (VI 3, 18-19), który podpisała ona w imieniu sprzymierzeńców.
108 Z ogólnikowego wyrażenia Ksenofonta nie wynika jasno, jakie miasta wzięły udział w tym kongresie, a dalej, czy zwołała go Sparta. Zresztą i ten pokój, podobnie jak i poprzedni, prawdopodobnie zwrócony przeciw Tebom, nie miał większych następstw, a świadczył tylko o wzrastających tendencjach pokojowych w świecie greckim.
109 Wypadki w Elidzie dowodzą głęboko zakorzenionych przeciwieństw między interesami partykularystycznymi, reprezentowanymi przez miasta-państwa, a interesami ogólnogreckimi.
110 Mantinejczycy po latach rozbicia na wioski znów w drodze synoikismos otworzyli miasto. Było to konsekwencją klęski Sparty pod Leuktrami.

staną budowy murów, to on tego dokona, że mury ich będą wzniesione za   zgodą  Lacedemończyków   i   bez   żadnych   z   ich   strony   wydatków. Kiedy jednak ci odpowiedzieli, że wstrzymać budowy teraz niepodobna, bo całe miasto uchwałę budowania już powzięło, Agesilaos wielce zagniewany wnet odjechał. Mimo to nie sądził, żeby można było wobec zawartego   dla   zapewnienia   autonomii   pokoju   zbrojnie   przeciw   nim wyruszyć.  Niektóre  z   grodów  Arkadii  posłały  Mantinejczykom  łudzi, którzy razem z nimi mieli przy budowie muru współpracować, Elejczycy zaś   złożyli   nawet   trzy   talenty   srebra   na   koszty   tej   budowy.   Tymi więc sprawami zajęci byli Mantinejczycy. A tymczasem jedni z Tegeatów, stronnicy Kallibiosa i Proksena, do tego dążyli, aby całe plemię Arkadów   połączyło    się   i   aby   wszystko,    co    uchwali   zgromadzenie ogólne,  obowiązywało  także poszczególne  grody111;  drudzy zaś,  stronnicy  Stasippa,  dążyli do  tego,  aby  państwo  opierało  się  na  dawnych zasadach i uznawało  prawa  odziedziczone po  ojcach.  Jednakże  stronnicy Proksena  i Kallibiosa,  mniej  wpływowi w  rządzącym  w  mieście kolegium  tearów112,   a   mimo   to   przeświadczeni,  że   gdyby  zbiegł   się do nich lud, to oni liczebnie staliby się znacznie  silniejsi, zaczęli już wynosić oręż do walki. Ujrzawszy to, stronnicy Stasippa sami przeciw nim uzbroili się  także,  lecz  liczebnie  okazali się   słabsi.  Kiedy  mimo to wyruszyli do bitwy, to zabili, co prawda, Proksena i kilku innych, lecz pozostałych, choć zmusili do ucieczki, nie ścigali wcale. Stasippos bowiem był takim człowiekiem, że nie życzył sobie śmierci wielu obywateli. Stronnicy Kallibiosa, cofnąwszy się do murów i bramy położo-nych od strony Mantinei, ponieważ już na nich nie nacierano, zebrali się razem i zachowywali spokojnie. Już znacznie wcześniej wysłali oni ludzi do Mantinejczyków, prosząc o pomoc, ze stronnikami zaś Stasippa zaczęli teraz rozmowy w sprawie porozumienia.  Kiedy jednak ukazali się nadchodzący Mantinejczycy, jedni z Tegeatów wskazując na mury wołali o  jak najspieszniejszą  pomoc,  inni  otwierali  im wrota.  Ludzie Stasippa,  ujrzawszy,   co   się  dzieje,  wypadli  przez   bramę  wiodącą   do Pallantion 113 i zanim dopędzili ich ścigający, zbiegli do świątyni Arte-
111 Wydarzenia z terenu Arkadii, będącej dotąd ze swą bitną góralską ludnością główną podporą Sparty w Związku Peloponeskim, dowodzą jasno, jak katastrofalnie układała gię dla niej sytuacja na Peloponezie po Leuktrach. Rezultatem akcji miast arkadyjskich było utworzenie Związku oraz nowego miasta Megalopolis (Wielkie Miasto), położonego w połud.-zach. części Arkadii. Ksenofont przemilcza te ważne fakty, poświadczone przez inne źródła (Diodor, Pausanias), choć były mu one znane, o czym świadczy wzmianka o Megalopolitanach (VII 5, 5).
112 Tearowie - dorycka forma zamiast teorowie. Było to kolegium o nieokreślonych funkcjach, poświadczone także w Mantinei i u Lokrów.
113 P a 11 u n t i o n,  miasto   w   Arkadii   na   zachód   od   Tegei.

midy i zamknąwszy się w niej  siedzieli spokojnie 114. Tymczasem ścigający ich wrogowie weszli na świątynię i rozebrawszy jej dach, poczęli razić ich dachówkami. Ci w obliczu konieczności kazali im zaprzestać i zapewniali, że wyjdą. Przeciwnicy chwytali ich jako jeńców, wiązali i rzucali na wozy, po czym odwieźli do Tegei. Tu razem z Mantinejczykami osądzili ich i stracili. Kiedy to  się stało, ze stronnictwa Stasippa uciekło do Lacedemonu około  ośmiuset Tegeatów. Potem Lacedemończycy   uchwalili,   że   zgodnie   z   przysięgą   należy   pomścić   tych Tegeatów,  którzy  polegli,  i  pospieszyć  z  pomocą  tym,   którzy  zostali wygnani115. Wyruszyli przeto w pochód przeciw Mantinejczykom   jako tym,   którzy   wbrew   przysiędze   wystąpili   orężnie   przeciw   Tegeatom. I oto eforowie ogłosili wyprawę wojenna, państwo zaś nakazało Agesilaosowi objąć dowództwo. Cała reszta Arkadów zebrała się w Asei116; ponieważ jednak  Orchomeńczycy nie  tylko  nie  byli  skłonni  uczestniczyć w Związku Arkadyjskim - a to z powodu swej wrogości do Mantinejczyków - ale nawet wpuścili do swego grodu zebrany w Koryncie oddział najemników, któremu przewodniczył Polytropos, Mantinejczycy pozostawali w swym grodzie,  śledząc ich;  Herejczycy natomiast i Lepreaci szli razem z Lacedemończykami na Mantinejczyków. Agesilaos, kiedy  dokonały   się   już   obrzędy   związane   z   przekroczeniem  granicy, natychmiast wyruszył do Arkadii i zająwszy leżące przy granicy miasto Eutaję,   choć  zastał  tam  w  domach  tylko   najstarszych   mężczyzn,  kobiety i dzieci - mężczyźni bowiem w wieku do wojska odpowiednim odeszli już do Związku Arkadyjskiego  - nie  skrzywdził jednak tego miasta, lecz pozwolił mieszkańcom w nim pozostać i za pieniądze kupować wszystko, czego chcieli, a jeśli coś przy wkroczeniu im zabrano, po odnalezieniu - oddawał. Wreszcie, póki tam przebywał, oczekując na  najemników  Polytropa,  w  murach  miasta   dobudowywał  wszystko, czego im brakowało.  W tym  czasie Mantinejczycy uderzyli na Orchomeńczyków, lecz od murów ich  odeszli ze  stratami i pewna ich ilość zginęła.  Kiedy zaś  podczas   odwrotu  znaleźli  się  w Elymii117,  to  nie szli już w ślad za nimi ciężkozbrojni z Orchomenos, lecz za to najemnicy Polytropa napadli na nich, i to bardzo zuchwale. Naówczas Mantinejczycy,  zrozumiawszy,  że   jeśli  napastników   nie   odeprą,   to  wieln z  nich  samych  padnie  od  miotanych  oszczepów,  zawrócili  i uderzyli na nich wręcz. I Polytropos zginął w walce na miejscu, a z jego ucieka-
114 Stasippos i jego stronnicy szukali azylu w świątyni Artemidy. Jednakowoż w dobie zażartych walk IV w. ten uświęcony wielowiekową tradycją zwyczaj nie był już respektowany.
115 Spartanie  działali  w  tym  wypadku  w  myśl  postanowień  pokoju  z  r.  371.
116 A s e a,   miejscowość w południowej Arkadii.
117 E l y m i a,   miejscowość poza tym nie znana.

jących ludzi padłoby bardzo wielu, gdyby nie przybyła jazda z Fliuntu i   grożąc   obejściem   z   tyłu,   nie   zatrzymała   pościgu   Mantinejczyków, którzy swego dokonawszy, odeszli do  domu. Agesilaos,  dowiedziawszy się o tym i zrozumiawszy, że nie może już połączyć się z najemnikami z Orchomenos, ruszył  naprzód.  W pierwszym  dniu na wieczorny  posiłek  stanął  w  ziemi  Tegeatów,  w  drugim  przeszedł  do  ziemi  mantinejskiej   i   założył   obóz   u   podnóża   gór   na   zachód   od   tego   miasta, a jednocześnie  pustoszył  kraj  i niszczył  wszystko  na  polach.  A  tymczasem Arkadowie, którzy w Asei byli zebrani, w nocy weszli do Tegei. W  następnym   dniu   Agesilaos   założył   obóz   w   odległości   dwudziestu stadiów od Mantinei.  Z Tegei zaś, trzymając się  gór  leżących między Mantineą   a   Tegeą,   przybył   bardzo   znaczny   oddział   ciężkozbrojnych Arkadów, pragnąc połączyć się z Mantinejczykami, gdyż Argejczycy nie poszli za nimi pospolitym ruszeniem. Byli tacy, co doradzali Agesilaosowi, aby uderzył na odosobnionych.  On jednak bojąc się, że  gdy do nich dojdzie, Mantinejczycy, wystąpiwszy z miasta, zaatakują go z boku i z tyłu, uznał za najlepsze pozwolić im się połączyć, aby jeżeli zechcą walczyć, stoczyć z nimi bitwę uczciwą i otwartą. I oto Arkadowie byli już razem z Mantinejczykami. Tymczasem lekkozbrojni z Orchomenos i jeźdźcy z Fliuntu, którzy  razem z  nimi w nocy przedostali się  do Mantinei, pojawili się o świcie, w czasie   gdy Agesilaos przed wojskiem składał ofiary, i zmusili wszystkich żołnierzy, by biegiem udali się do szeregów,  Agesilaosa  zaś,  by  odstąpił  ku  obozowi.  Kiedy  jednak  dowiedziano się, że są to sojusznicy, a ofiary składane przez Agesilaosa wypadły   pomyślnie,   po   śniadaniu   poprowadził   on   wojsko   naprzód. Wieczorem zaś niepostrzeżenie rozłożył się obozem w ciasnej i górami otoczonej dolinie poza Mantineą 118. W następnym dniu o świcie począł przed wojskiem składać ofiary. Ujrzawszy jednak, że żołnierze z grodu Mantinejczyków  zbierają   się  przy  górach,  wznoszących  się  nad  tylną strażą jego wojska, uznał za niezbędne wyprowadzić je co prędzej z tej doliny. Obawiał się, że jeśli pocznie prowadzić, idąc na czele, to wróg uderzy  na tyły.  Sam więc  stał na  miejscu  i trzymał  oręż  skierowany na wroga, lecz rozkazał, by żołnierzy ze  straży tylnej, po  dokonaniu przez nich obrotu wstecz, prowadzono ku niemu poza falangą. W ten sposób  wyprowadził  ich  z   cieśniny  i  jednocześnie  wzmocnił   falangę. Otrzymawszy więc zdwojoną falangę, wyszedł z wojskiem tak ustawionym na równinę i znów rozwinął je w szyk bojowy, liczący od dziewięciu do dziesięciu tarcz w głąb. Mantinejczycy jednak już więcej nie posuwali się naprzód. Elejczycy bowiem, którzy szli razem z nimi, namówili ich, by nie rozpoczynali bitwy przed przybyciem Tebańczyków:  twier-
118 Z   dwóch   zamkniętych    dolin,   z   których   jedna    znajduje   się    na    zachód, a druga  na  wschód   od  Mantinei,  zgodna  z   opisem  Ksenofonta  jest  pierwsza.

dzili oni, że dobrze wiedzą o tym, iż Tebańczycy przybędą, gdyż zaciągnęli u nich na tę pomoc dziesięć talentów srebra pożyczki 119. Arkadowie, usłyszawszy o tym, zachowywali się w Mantinei spokojnie. Agesilaos jednak, choć bardzo chciał już odprowadzić wojsko, bo była to połowa zimy, mimo to pozostawał jeszcze w niewielkim oddaleniu od grodu   Mantinejczyków,   aby   nie   zdawało   się   im,   że   on   ze   strachu przyspiesza odwrót. Dopiero czwartego dnia po wczesnym posiłku odprowadził  wojsko,  aby  stanąć  obozem  tam,  skąd  na   początku  wyruszył - w Eutai - i ponieważ z Arkadów nie pojawił się nikt, wiódł je co prędzej z tej Eutai mimo spóźnionej pory, pragnąc odprowadzić swych  ciężkozbrojnych,  zanim ujrzą  ognie  nieprzyjaciół,  aby  nikt nie mógł powiedzieć, że on odprowadza ich uciekając. Zdawało mu się bowiem, że po poprzednim załamaniu się podniósł nieco na duchu swoje państwo, bo i do Arkadii wtargnął, i nikt z nim walczyć się nie odważył, mimo że kraj ten pustoszył. Kiedy zaś znalazł się już w Lakonii, spartiatów puścił do domów, a periojków odesłał do ich osad. Arkadowie, po odejściu Agesilaosa, wiedząc, że on już rozpuścił swe wojsko, oni zaś   swoje   mają   zebrane,   wyruszyli   zbrojnie   na   Herejczyków   za   to, że nie chcieli należeć do Związku Arkadyjskiego i że razem z Lacedemończykami  wtargnęli   do   Arkadii.   Wtargnąwszy   teraz   sami,   poczęli palić domy i wyrąbywać drzewa. Kiedy zaś poczęto mówić, że przybywający z pomocą Tebańczycy zbliżają się do Mantinei, Arkadowie wycofali się z Herei i połączyli się z Tebańczykami. Kiedy zaś wszyscy zebrali się razem, Tebańczycy sądzili, że  sprawa  dla  nich  układa się pomyślnie, ponieważ oni przyszli z pomocą, a z nieprzyjaciół żadnego już w kraju nie widzieli 120, i już gotowali się do odejścia. Arkadowie jednak,   Argejczycy  i  Elejczycy   namawiali  ich,   aby  jak  najspieszniej objęli   dowództwo   nad   wyprawa   do   Lakonii,   wskazując   na   wielką liczbę Peloponezyjczyków i wychwalając ponad wszelka miarę wojsko tebańskie121:  wszyscy Beotowie  jakoby  ćwiczą  się  w  sztuce  wojennej
119 Jak w wielu kwestiach odnoszących się do Tebańczyków relacja Ksenofonta wymaga i tu uzupełnienia. Według bowiem relacji Diodora, a przede wszystkim Pausaniasa, Tebańczycy patronowali Arkadom przy założeniu Związku. Zagrożeni bezpośrednio przez Agesilaosa, zwrócili się Arkadowie do Tebańczyków z prośbą o pomoc, proponując zawarcie przymierza, jak to zresztą podaje Ksenofont w Ages. II 23. Chronologia tych rokowań nie jest zupełnie pewna.
120 Według relacji Diodora (XV 57) Tebańczycy po Leuktrach zmusili do uległości oporne miasto beockie Orchomenos, uzależnili od siebie Fokejczyków, a nadto, jak wynika z wymienienia jazdy tesalskiej, również i Tesalię. Byli więc oni od strony północnej zupełnie zabezpieczeni i mogli podjąć wyprawę na Peloponez.
121 Siły Tebańczyków i ich sprzymierzeńców różnie oceniane są przez źródła, są jednak, jak się zdaje, mocno przesadzone. Według bowiem Plut. Ages. 31 miało być 40 000 hoplitów, po połączeniu się z Arkadami liczba ta miałaby wzróść według Diodora (XV 62) do 50000, a według Plnt. Pelop. 24 nawet do 70000 ludzi.

i chodzą w chwale zwycięstwa leuktryjskiego. Szli zaś za nimi w ślad i zależni od nich Fokejczycy, i Eubejczycy ze wszystkich grodów, i jedni oraz   drudzy   Lokrowie,   i   Akarnanowie,   i   Herakleoci,   i   Malijczycy. Szli pod ich wodzą  także jeźdźcy  i lekkozbrojna  piechota  z  Tesalii. Wskazując na to i mówiąc także o panującej w Lakonii pustce, błagali sojuszników, by nie wracali,  aż wtargną do  ziemi Lacedemończyków. Tebańczycy wysłuchiwali tego, lecz  odpowiadali, że Lakonia jest,  jak mówią, krajem, do którego bardzo trudno wkroczyć 122; przypuszczali bowiem, że stoją tam załogi, stróżujące w najdostępniejszych miejscach. I   rzeczywiście   w   Oion   w   ziemi   skirityjskiej   stał   Ischolaos,   mający przy sobie neodamodów i czterystu młodszych wygnańców tegeackich; była też jeszcze inna załoga, znajdująca się w tym Leuktron, które leży powyżej Maleatydy. Wysuwali jeszcze i ten zarzut Tebańczycy, że siła zbrojna  Lacedemończyków  może  się  prędko  zgromadzić  i  że  nigdzie nie jest im dogodniej walczyć, jak w ziemi ojczystej. Na to wszystko się powołując, nie byli skłonni wyruszać do Lacedemonu. Skoro jednak przybyli   z   Karyai123   ludzie   opowiadający   o   istniejącej   tam   pustce i obiecywali sami poprowadzić, i gotowi byli  dać się  zabić,  jeśli się okaże,  że  oszukają,  skoro   przychodzili  także  niektórzy  z  periojków, przywoływali ich i zapewniali,  że  sami powstaną, jeśli tylko  oni zjawią się w ich ziemi, i mówili również, że już teraz periojkowie, powoływani   przez   spartiatów,   nie   chcą   im   pomagać,   Tebańczycy,   tego wszystkiego i przy tym od wszystkich się nasłuchawszy, dali się w końcu przekonać124 - i sami wtargnęli przez Karyai, Arkadowie zaś przez Oion w ziemi skirityjskiej125. I gdyby Ischolaos zająwszy miejsce trudne do przekroczenia   stawiał tam opór, nikt by - jak mówiono  - nie zdołał w tym miejscu wejść na góry. Ten jednak chcąc mieć za towarzyszów broni mieszkańców Oion pozostawał w tej wiosce, a Arkadowie tymczasem z całą swą siłą weszli na górę. Tam więc ludzie Ischolaosa,
122 Sparta od strony północnej była trudno dostępna. Przejście przez Skiritis, o którym mówi Ksenofont, oraz drugie przez Aigitis, wiodące w dolinę górnegu Eurotasu, zwykle używane przez Spartan w ich marszu, były przez nich strzeżone.
123 K a r y a i,   miejscowość  położona  na   wschód   od  Skiritis.
124 Według relacji Diodora i Plutarcha nimb niezwyciężalnosci spartańskiej mimo klęski pod Leuktrami był jeszcze tak silny, że Tebańczycy wahali się zaatakować Spartan w ich własnym kraju. Dopiero Epaminondas i Pelopidas, o których w ogóle nie mówi Ksenofont w związku z tą wyprawą, zdołali przekonać pozostałych beotarchów o pomyślnych perspektywach wyprawy, tak że ci oddali im naczelną komendę, pozbywając się tym samym odpowiedzialności za wynik ekspedycji.
125 Z dalszego przebiegu operacji i dodatkowych informacji Diodora wynika, że sprzymierzeńcy - Tebańczycy, Arkadowie, Argejczycy i Elejczycy - czterema różnymi drogami mieli wkroczyć do Lakonii i połączyć się w Sellazji na lewym brzegu górnego Eurotasu.

póki walczyli twarzą w twarz, mieli przewagę; kiedy jednak wstępujący na górę poczęli ich z przodu, z boków, z dachów domów razić wszelkiego rodzaju pociskami, naówczas zginął  Ischolaos  i niemal  wszyscy jego   ludzie:   chyba   że   ktoś   zbiegł   nie   poznany.   Dokonawszy   tego, Arkadowie wyruszyli na spotkanie Tebańczyków do Karyai. Tebańczycy zaś   dowiedziawszy   się,   czego   dokonali   Arkadowie,   o   wiele   śmielej zstępowali z gór i natychmiast poczęli palić i pustoszyć Sellazję. A kiedy znaleźli się  na  równinie,  w  świętym  obwodzie  Apollona126,  legli  tam obozem. W następnym zaś dniu wyruszyli dalej. I nawet nie próbowali przechodzić do miasta (Sparty)  przez mosty, bo naprzeciw, w miejscu poświęconym Alei127,  pojawiła  się  ciężkozbrojna  piechota,  lecz  mając po  prawej   swej   stronie  Eurotas,  przechodzili  obok,   paląc   i  niszcząc domy, pełne wielu cennych rzeczy. Z mieszkańców tego grodu kobiety, które   nigdy   jeszcze   wrogów  nie   widziały,   nawet   widoku   dymu   nie znosiły,   spartiaci   zaś,   mający   gród   pozbawiony   murów128,   z   rzadka tu i ówdzie rozstawieni, trwali na straży, i ani w istocie nie było ich wielu,   ani  nie  wydawało   się  ich  wielu.   Władze   uchwaliły  i   ogłosiły odezwę   do   helotów,   zapewniającą129,   że   wszyscy,   którzy   gotowi   są chwycić za broń, stanąć do szeregów i wziąć  udział w wojnie, ilukol-wiek ich będzie, otrzymają rękojmię przyszłego oswobodzenia. Mówiono, że z początku zapisało  się ich  więcej  niż  sześć  tysięcy, tak iż ustawieni w szeregi poczęli już budzić obawę i wydawało się nawet, że są zbyt  liczni 130.  Ponieważ jednak najemnicy  z  Orchomenos  pozostawali jeszcze na miejscu, a na pomoc Lacedemończykom przybyły także posiłki z Fliuntu, Koryntu, Epidauros, Pelleny i niektórych innych grodów,  poczęto  już  mniej   się   obawiać   świeżo   zapisanych.   Skoro   posuwające   się   naprzód  wojsko   (najeźdźców)   znalazło   się   przy   Amyklai, przeprawiło się w tym miejscu przez Eurotas. Tebańczycy, gdziekolwiek stawali  obozem,  poczynali  rąbać   drzewa  i  powalać  ich  jak  najwięcej przed  swymi  szeregami,  w  ten  sposób   się  zabezpieczając;  Arkadowie
126 Ta świątynia Apollona znajdowała się według relacji Paus. III 10 na drodze z Sellazji do Sparty.
127 Świątynia Ateny z przydomkiem Alea leżała na drodze ze Sparty do Te-rapne, na połud. wschód od Sparty.
128 Sparta aż do czasów hellenistycznych zachowała wygląd wsi, bo za mury starczyły jej piersi obrońców. Zresztą od niepamiętnych czasów żaden wróg nie zagroził samej Sparcie.
129 Ten apel Spartan do helotów, których w ten sposób przekształcono w neo-damodów, był nie tylko konsekwencją wielkich strat poniesionych przez Spartę w bitwie pod Leuktrami, ale również przejścia na stronę wrogów wielu gmin perioj-ków, jak np. Karyai.
130 Spartanie żyli w ciągłej obawie powstań helotów, rozdrażnionych szczególnie wyprawami karnymi, tzw. krypteia, nie można też się dziwić, iż uzbrojenie tak wielkiej liczby mogło wzbudzić uzasadnione wątpliwości.

przeciwnie, wcale tego nie czynili, lecz zdjąwszy z siebie cięższą broń, wyruszali do domów na grabież. Na trzeci czy czwarty dzień po tym jazda wyruszyła na plac ćwiczeń konnych do świętego obwodu boga "wstrząsającego ziemią" 131, wszystkie oddziały po kolei: a więc wszyscy jeźdźcy tebańscy, elejscy oraz ilu ich było z Fokidy, Tesalii czy Lokrydy. Jeźdźcy lacedemońscy, choć bardzo nieliczni, ustawili się naprzeciw. Lacedemończycy jednak uczynili zasadzkę, ukrywszy w siedzibie Tyndarydów około trzystu ciężkozbrojnych z młodych roczników. Naraz jednocześnie i piechota wyskoczyła, i jeźdźcy uderzyli, przeciwnicy jednak, cofnąwszy się, nie przyjęli uderzenia. Zobaczywszy to, wielu także żołnierzy pieszych rzuciło się do ucieczki. Ponieważ
*
jednak atakujący wstrzymali pościg, a wojsko tebańskie pozostawało na miejscu, powrócili do swego obozu. Ta okoliczność, że wrogowie nie mogli uderzyć na miasto, wydawała się Lacedemończykom czymś podnoszącym na duchu. Po wyruszeniu stamtąd wojsko skierowało się drogą wiodącą do Helos i Gyteion132. Nieobwarowane miasta palono, Gyteion zaś, gdzie Lacedemończycy mieli swą stocznię okrętową, przez trzy dni szturmowano. A wśród periojków byli i tacy, którzy na nich napadali i razem z Tebańczykami szli na wojnę.
Słysząc o tym, Ateńczycy, pełni troski, zastanawiali się, jak należy postąpić z Lacedemończykami - i na wniosek rady zwołali zgromadzenie ludowe. A właśnie przybyli posłowie Lacedemończykówl33 i tych sojuszników, którzy im jeszcze pozostali wierni. Z nich Lacedemończycy: Arakos, Okyllos, Faraks, Etymokles i Olonteus, wszyscy prawie mówili rzeczy podobne. Przypominali bowiem, że Ateńczycy dawniej, w chwilach największego niebezpieczeństwa, stawali obok nich ku wzajemnemu dobru: wszak oni sami razem z Ateńczykami wygnali z Aten tyranów134, Ateńczycy zaś, gdy Lacedemończycy byli blokowani przez Meseńczyków, pospieszyli im ochotnie z pomocąl35. Mówili dalej i o tym, ile stąd błogich skutków spłynęło, kiedy oba
131 Jest to przydomek Posejdona; świątyńka Posejdona, podobnie jak i wymieniony w § 31 dom synów Tyndareusa - Dioskurów - znajdowała się na połud. wschód od Sparty.
132 H e l o s i Gyteion, miejscowości położone nad Zatoką Lakońską. Gyteion, o czym przemilcza Ksenofont, zostało wtedy zdobyte przez Tebańczyków, bo w parę lat później musieli je zdobywać Spartanie.
133 Znamienne dla filolakońskiego nastawienia Ksenofonta jest przemilczenie celu poselstwa spartańskiego, tj. prośby o pomoc.
134 Spartanie   dopomogli  Ateńczykom  do  wyrzucenia   w  r.   510   tyrana   Hippiasa.
135 Kiedy po trzęsieniu ziemi w r. 464 heloci meseńscy zerwali się do walki, Spartanie prosili Ateny o pomoc, której im też za sprawą Kimona udzielono. Trzeba jednak dodać, że Spartanie z obawy przed propagandą demokratyczną pomocy tej ostatecznie nie przyjęli, a to wywołało długoletnią wojnę z Atenami (462-446).

grody działały zgodnie, przypominając, jak to wspólnymi siłami odparli barbarzyńców oraz jak to z jednej strony Ateńczycy zostali przez Greków obrani na naczelnych wodzów floty i stróżów wspólnego skarbu, za zgodną z tym wola Lacedemończyków136, z drugiej zaś  strony - jak   oni,   Lacedemończycy,   zostali   przez   wszystkich   Greków   zgodnie wybrani na wodzów naczelnych (armii lądowej), z kolei za zgodą i wola Ateńczyków137.  A  jeden  z   posłów   tak  jakoś   się   wyraził:   "Mężowie! Jeżeli wy i my będziemy dziś ze sobą zgodni, to jest nadzieja, że spełni się  dawne powiedzenie:   "Zostaną  dziesięciną  obłożone  Teby"".  Ateńczycy jednak niezupełnie się z tym zgadzali, lecz przeciwnie, przebiegł pomruk: "To wy teraz dopiero tak mówicie, a kiedy wam się dobrze działo,  napadliście  na nas". Najważniejsze jednak z  tego,  co  Lacedemończycy powiedzieli, były pono słowa, że kiedy w końcu złamali oni Ateńczyków w wojnie, to, chociaż Tebańczycy domagali się całkowitego zburzenia Aten, oni właśnie stanęli temu na przeszkodzie. Przeważyło przeto twierdzenie, że zgodnie z przysięgą 138 Lacedemończykom należy się pomoc: Arkadowie bowiem i ich sojusznicy wojują z Lacedemończykami nie dlatego, że  ci ich skrzywdzili,  tylko  dlatego, że  przyszli na pomoc Tegeatom, kiedy Mantinejczycy napadli na nich wbrew przysiędze.   Słowa  te  wywołały w  zgromadzeniu  pewne  zamieszanie, gdyż jedni twierdzili, że  Mantinejczycy  słusznie  wystąpili w  obronie  stronników Proksena, mordowanych przez stronników Stasippa, drudzy zaś, że niesłusznie, gdyż ci podnieśli oręż na Tegeatów. Gdy więc na zgromadzeniu takie wypowiadano zdania, powstał Kleiteles z Koryntu i tak przemówił: "Ateńczycy! Kto tu był pierwszym sprawcą krzywdy, o to pono można się spierać. Lecz nas, Koryntian, czyż może ktoś oskarżać, żeśmy - odkąd  nastał  pokój  - jakiś  gród  najechali  albo  pieniądze czyjeś  zagarnęli,  czy  też  ziemię   cudzą  spustoszyli?  A jednak Tebańczycy, skoro do ziemi naszej przybyli, to i drzewa wyrąbali, i domy popalili, i pieniądze oraz bydło rozgrabili139. Jeśli więc nie pomożecie nam, w sposób tak oczywisty skrzywdzonym, to czyż nie postąpicie na przekór  tym  przysięgom,  o  które  sami  zatroszczyliście  się,   aby były przez was i przez nas wszystkich złożone?" Tutaj Ateńczycy odpowie-
136 Mowa o utworzeniu Związku Morskiego, tzw. Delijskiego, w r. 478/7. Jednakowoż w źródłach nie ma wzmianki na poparcie tego twierdzenia, Tucydydes (I 95) podaje tylko, że Spartanie nie sprzeciwili się dokonanemu już zresztą faktowi.
137 W tym wypadku chodzi o związek panhelleński, zawarty w r. 481 w przeddzień inwazji Kserksesa. Spartanie otrzymali wtedy naczelne dowództwo, mimo że Ateny wystawiły 200 okrętów wobec 7 spartańskich.
138 Chodzi o przysięgę złożoną podczas układu pokojowego w r. 371, o którym mówi Ksenofont w ks. VI 5, 2.
139 Ponieważ nie było o tym wzmianki poprzednio, należy przypuścić, że Te -bańczycy spustoszyli ziemię koryncką w czasie swego marszu przeciw Sparcie.

dzieli mu okrzykiem, że uczciwie i sprawiedliwie wypowiedział się Kleiteles. Po nim powstał Prokles z Fliuntu 140 i tak przemówił: "Ateńczycy! Że Tebańczycy wyruszyliby na was pierwszych, gdyby znikli z ich drogi Lacedemończycy, to jest już, jak sądzę, dla wszystkich oczywiste: was bowiem jednych z pozostałych państw uważają za przeszkodę do objęcia przez nich władzy nad Grekami 141. A jeśli tak sprawa się przedstawia, to powinniście wystąpić ze zbrojną pomocą, nie tyle w interesie Lacedemończyków, ile w waszym własnym. Jestem bowiem tego zdania, że hegemonia wrogich wam i mieszkających z wami o miedzę Tebańczyków okazałaby się dla was daleko cięższa, niż przewodnictwo współzawodników znajdujących się znacznie dalej. Z większą też niewątpliwie korzyścią możecie sami sobie dopomóc, gdy jeszcze istnieją sojusznicy, niż gdybyście po ich zgubie byli zmuszeni samotnie stoczyć walkę z Tebańczykami. Jeśli zaś niektórzy się boją, że Lacedemończycy, dziś uniknąwszy zguby, później jeszcze sprawią wam kłopot, to weźcie pod uwagę i to, że bać się trzeba nie tych, którym się wyświadczyło dobrą, lecz tych, którym się złą wyświadczyło przysługę, aby nie doszli kiedyś do wielkiej potęgi. Uwzględnijcie wreszcie i to, że zarówno pojedynczym ludziom, jak i grodom przystoi dokonywać dobrych czynów w okresie swej największej siły, aby później, kiedy już słabsze się staną, zyskać pomoc za dawne trudy. Teraz właśnie za sprawą któregoś z bogów nadszedł dla was odpowiedni czas, by przez pomoc okazaną proszącym Lacedemończykom pozyskać w nich przyjaciół, niezdolnych do odmowy. Bo, zaprawdę, nie bez licznych świadków doznaliby oni od was dobrodziejstwa. Przecież wiedzieć o tym będą i bogowie, którzy dziś i zawsze widzą wszystko, a wraz z nimi wiedzą, co się dzieje, tak samo sojusznicy, jak i wrogowie, wreszcie wszyscy - Grecy i barbarzyńcy, gdyż sprawa ta nikomu nie jest obojętna. W ostatecznym wyniku: jeśli oni okażą się wobec was niewdzięczni, to kto kiedykolwiek będzie jeszcze dla nich życzliwy? Lecz spodziewać się należy, że raczej okażą się mężami dzielnymi, niż lichymi, gdyż jeżeli kto, to właśnie oni wydają się być wierni w dążeniu do chwały i do unikania czynów hańbiących. Ponadto przyjmijcie i to do wiadomości, że jeśli znów kiedy przyjdzie na Grecję niebezpieczeństwo najazdu barbarzyńców, to komu moglibyście bardziej zaufać niż Lacedemończykom? Kogo chętniej wzięlibyście sobie za towarzyszy
140 Prokles 7, Fliuntu był przyjacielem Agesilaosa, prawdopodobnie z tej przyczyny cytuje Ksenofont jego dwa przemówienia (drugie w ks. VII l, 2-11).
141 Tebańczycy rzeczywiście dążyli do hegemonii w Grecji - por. § 39, gdzie użyty jest ten termin (hegemonia), a nie tak jak tutaj arche (władza); sami stwierdzili to wobec króla perskiego, gdzie też zapowiedzieli likwidację floty ateńskiej, por. VII l, 36.

niż   tych,   których   oddział,   postawiony  w  Termopylach,   wolał   raczej zginąć w bitwie, niż żyjąc  dalej  wpuścić  barbarzyńców  do  Grecji?142 Czyż więc nie jest słuszne, żebyście za to, w czym oni przedtem razem z wami okazali się mężami dzielnymi i w czym jest nadzieja, znów się nimi okażą, żebyście, powtarzam, okazali wszelką gotowość do pomocy im, wam samym i nam? Czyż nie jest słuszne, aby gotowość ta okazywana była także ze względu na  obecnych  sojuszników?  Wiedzcie  bowiem  dobrze   o   tym,  że   ci,  którzy  pozostają  im   wierni  w   obecnych nieszczęściach,  wstydziliby  się  nie  okazywać  i  wam  należnej  wdzięczności. Jeśli zaś wydajemy się wam małymi grodami, my, którzy jesteśmy gotowi   uczestniczyć   z   nimi  w   ryzyku  wojny,   to   zrozumcie,   że  jeśli gród wasz połączy się z nami,  to już  nie  będziemy  grodami małymi, pomagając im obecnie. Ja zaś, Ateńczycy, byłem pełen zazdrości, słysząc  o  tym  grodzie,  że  wszyscy,  i  krzywdzeni,  i  bojący  się  krzywdy, tutaj  się  udają,  aby pomoc  znaleźć;  obecnie  zaś już nie  tylko  słyszę, lecz  jako  świadek  naoczny  widzę,  że  przybyli  do   was  najznakomitsi z  Lacedemończyków  i  najwierniejsi  z   ich   przyjaciół   i   domagają   się od was pomocy;  widzę także, że  Tebańczycy,  którzy przedtem  namawiali Lacedemończyków, by obrócili was w niewolników, proszą, byście obojętnie   patrzyli  na   zgubę   waszych   zbawców143.   Przekazywana   jest wieść o pięknym czynie waszych przodków:  tych Argejeżyków, którzy polegli   przy   Kadmei144,   nie   pozwolili   oni   zostawić   bez   pogrzebu. Dla   was   jednak   byłoby   o   wiele   piękniej,   gdybyście   żywych  jeszcze Lacedemończyków nie dali ani skrzywdzić, ani doprowadzić do zguby. Choć   i   to   jest   niewątpliwie   czyn   piękny,   że   okiełzawszy   występną pychę  Eurysteusa,  uratowaliście  dzieci  Heraklesa 145,  czyż  nie  byłoby piękniejszą  rzeczą,   gdybyście  nie   tylko   założycieli  tego   państwa,  ale i całe to państwo ocalili? Najpiękniejsza zaś rzeczą będzie, jeżeli wy tym Lacedemończykom, którzy niczym nie grożącym głosowaniem was ocalili,    wśróJ    niebezpieczeństw    własnym    orężem    okażecie    pomoc. Kiedy dziś cieszymy się nawet my, którzy słowem jedynie doradzamy wam poparcie tych dzielnych mężów, to dla was, którzy czynem pomóc
142 Aluzja do r. 480, kiedy Spartanie legli w Termopylach, podczas gdy Tebańczycy przeszli na stronę perską.
143 Z tego miejsca wynika, że równocześnie z poselstwem spartańskim bawili w Atenach i Tebańczycy, którzy domagali się od Aten neutralności w konflikcie.
144 Po klęsce siedmiu bohaterów pod Tebami na prośbę króla Argos Adrasta wyprawili się Ateńczycy przeciw Tebańczykom i zmusili ich do wyrażenia zgody na pogrzebanie zabitych.
145 Synowie Heraklesa, wygnani przez Eurysteusa, znaleźli schronienie u Ateńczyków, którzy sprowadzili ich z powrotem na Peloponez. Zarówno ta, jak i poprzednia opowieść znajduje się w Panegyrikos Isokrates (51 i nn,), wydanym około r. 380, tak że prawdopodobnie stamtąd przejął je Ksenofont.

im możecie, stanie się to niewątpliwie szlachetną radością 146, jeśli tylko wy, co byliście nieraz już i przyjaciółmi, i wrogami Lacedemonu, będziecie pamiętali nie o złym, ale o dobrym, coście od nich doznali, i odpłacicie im wdzięcznością nie tylko za was samych, lecz i za całą Grecję, w obronie której okazali się oni aż do śmierci dzielnymi mężami". Potem Ateńczycy się naradzali i - nie chcąc nawet słuchać głosów przeciwnych147 - uchwalili pomagać Lacedemończykom siłą całego narodu, wodzem zaś obrali Ifikratesa. Kiedy obrzędy święte już się odbyły i ten rozkazał w Akademii szykować wieczorny posiłek, opowiadano, że wielu udało się tam wcześniej niż sam Ifikrates. Potem począł Ifikrates dowodzić, żołnierze zaś szli za nim, mniemając, że poprowadzi ich do wielkiego czynu. Kiedy zaś po przybyciu do Koryntu spędził tam kilka dni bezczynnie, natychmiast z powodu tej zwłoki poczęto mu przyganiać. Kiedy wreszcie wyprowadził wojsko, chętnie kroczono za nim, chętnie też szturmowano, ilekroć doprowadzał je do twierdz. Z nieprzyjaciół, znajdujących się w Lacedemonie, Arkadowie, Argejczycy i Elejczycy w większości już poprzednio odeszli, jako mieszkający w pobliżu, jedni uwożąc, inni unosząc to, co zagrabili. Tebańczycy zaś i pozostali chcieli także odejść już z tego kraju, najprzód dlatego, że widzieli z każdym dniem zmniejszające się wojsko, następnie zaś dlatego, że i żywności było coraz skąpiej, gdyż spożywano ją, rozgrabiano, rozsypywano, wreszcie palono, a do tego jeszcze nadeszła zima, tak iż wszyscy już pragnęli odejść. Kiedy wreszcie i ci wycofali się z Lacedemonu148, począł również Ifikrates odprowadzać Ateńczyków z Arkadii do Koryntu. Jeżeli w innych wyprawach pięknie dowodził, ja przyganiać nie zamierzam, wszystko jednak to, co w tym czasie uczynił, było według mnie czynione na próżno i bezowocnie149. Wszak podjąwszy się strzec wąwozu przy Oneion 150, aby Beotowie nie mogli wycofać się do domów, zostawił bez żadnej ochrony najpiękniejsze przejście koło Kenchreiai. Chcąc zaś dowiedzieć się, czy Tebańczycy przeszli już przez Oneion, wysłał
146 Tłumacz wstawił w tym miejscu niezbędny do zrozumienia tekstu rzeczownik, który powraca jeszcze w ks. VII 2, 9.
147 Głównym oponentem był poeta Ksenokleides, podczas gdy za sojuszem ze Spartą opowiedział się mówca Kallistratos.
148 Ksenofont pomija znów doniosłe wydarzenie, jakim było przywrócenie po kilku wiekach samodzielnego państwa meseńskiego i założenie miasta Mesene, co zostało dokonane z inicjatywy Epaminondasa. Obszernie o tym mówią Diodor, Plu-tarch, Pausanias.
149 Jak już przypuszczał G. Grotę, znakomity historyk pierwszej połowy XIX w., Ksenofont nie zrozumiał prawdziwego celu akcji Ifikratesa, który wcale nie miał zamiaru angażować się w walkę z armią tebańską.
150 O n e i o n, pasmo   górskie  na  Istmie  Korynckim.

na zwiady całą jazdę ateńską i koryncką, a przecie mała ilość ludzi widzi nie gorzej od wielkiej ilości; jeżeli zaś zajdzie potrzeba cofać się, to nielicznym przy tym jest łatwiej niż licznym i drogę znaleźć przystępną, i odejść bez hałasu. Podkradać się znów w ilości wielkiej, lecz od nieprzyjaciół w każdym razie mniej licznej, czyż nie jest to jawne szaleństwo? Ludzie ci bowiem, z powodu swej liczby jadący frontem szerokim, później, gdy zaszła konieczność cofania się, trafili na tereny bardzo różne i trudne do przebycia, tak że zginęło nie mniej niż dwudziestu jeźdźców. Wtedy to Tebańczycy odeszli tak., jak chcieli.

KSIĘGA    SIÓDMA
1. W następnym roku 1 przybyli do Aten pełnomocni posłowie Lacedemończyków i ich sprzymierzeńców, aby naradzać się co do warunków, na jakich ina być zawarte przymierze zaczepno-obronne2 między Lacedemończykami a Ateńczykami. Kiedy wielu mówców, obcych i ateńskich, przemawiało za tym, żeby zawrzeć przymierze na zasadach całkowitej równości, Prokles z Fliuntu wypowiedział się w słowach następujących: "Ateńczycy! Skoro uznaliście za dobre, aby Lacedemończycy stali się waszymi przyjaciółmi, należy, jak mi się zdaje, nad tym się zastanowić, żeby przyjaźń trwała przez możliwie długi czas. Jeżeli więc umowę ułożymy w taki sposób, żeby obu stronom przynosiła jak największą korzyść, to - tak przynajmniej należy się spodziewać - umowa będzie bardzo trwała. Wszystkie inne rzeczy są już uzgodnione, rozważanie zaś obecne dotyczy przewodnictwa wojennego. Przez radę ateńską wysunięty został projekt uchwały3, żeby do was należało przewodnictwo na morzu, do Lacedemończyków zaś - na lądzie, i wydaje mi się osobiście, że podział ten ustanowiony jest nie przez ludzką wolę, lecz przez boskie natchnienie i zrządzenie. Wy bowiem posiadacie przede wszystkim kraj z natury doskonale nadający się do tego. Wszak dokoła grodu waszego jest wiele innych ludnych grodów, które także dążą do panowania nad morzem, ale wszystkie są słabsze od waszego. Oprócz tego posiadacie porty, bez których z potęgi morskiej korzystać niepodobna. Ponadto, posiadając już wiele trójrzędowców, zwyczajem wziętym po ojcach pomnażacie jeszcze swą flotę. Także posiadacie wszystkie umiejętności z tym zwią-
1 Ksenofont stosuje w Historii greckiej rachubę według lat wojskowych, tzn. od wiosny do wiosny, poniżej więc opisane wydarzenia przypadają na dalszy ciąg r. 369.
2 Ubiegłego roku, w czasie inwazji tebańskiej na Peloponez, doszło między Atenami a Spartą jedynie do porozumienia, którego następstwem było wysłanie Ifikratesa. Obecne rokowania miały na celu doprowadzenie do stałego przymierza.
3 Zanim jakakolwiek sprawa przeszła pod obrady zgromadzenia (ekklesia), musiała być uprzednio przedyskutowana na radzie (bule) i w formie wniosku (probuleuma) przekazana zgromadzeniu.

zane   i zwłaszcza  doświadczeniem w sprawach  żeglarskich  wszystkich innych przewyższacie: wszak większość z was z morza   czerpie środki do życia, tak iż dbając o zaspokojenie potrzeb własnych, jednocześnie zdobywacie doświadczenie w zapasach z morzem. A do tego przybywa jeszcze jedno: z żadnego  miejsca nie może jednocześnie wypłynąć na morze większa ilość okrętów   niż od was, a to dla zdobycia hegemonii jest  rzecz  nie  najmniejszego  znaczenia;  wszyscy  bowiem  skupiają  się najchętniej dokoła tego, kto pierwszy zdobył sobie potęgę. Także i bogowie  dali  wam  w  tych  sprawach  powodzenie:   stoczywszy  na  morzu bardzo   wiele,   i   to   najstraszliwszych   walk,   bardzo   mało   doznaliście klęsk,   zwycięstw   zaś   odnieśliście   moc   niezliczona.   Jest   więc   rzeczą naturalną, że i sojusznicy chętnie w tych niebezpieczeństwach z wami uczestniczą. A że troska o te rzeczy jest dla was i niezbędna, i odpowiednia, zrozumcie choćby z tego: Lacedemończycy niegdyś przez wiele lat toczyli z wami wojnę, lecz choć krajem waszym już władali4, nic przez   to   nie   zyskali,   czym   by  wam   zgotowali   zgubę.   Skoro   jednak w końcu bóg dał im zwyciężyć na morzu, znaleźliście się już zupełnie pod ich władzą. Z tych przykładów jasno wynika, że wasze zbawienie całkowicie  zależy  od  morza.  A  skoro  tacy  już  jesteście  z  natury, to czyż  przystoi,  byście  dowództwo  na  morzu  powierzyli Lacedemończy-kom, którzy przede wszystkim sami się przyznają, że są od was mniej z tymi sprawami obeznani, następnie zaś w walkach na morzu oni i wy nie w jednakowym stopniu jesteście zagrożeni,  bo  im  chodzi jedynie o znajdujących się na okrętach ludzi, wam - o własne wasze małżonki, dzieci   i   całe   wasze   państwo.   Takie   więc   jest   tu   wasze   położenie. A teraz przyjrzyjcie się, jakie jest położenie Lacedemończyków. Przede wszystkim zamieszkują oni sam środek kraju, tak iż posiadając ziemię, nawet   gdyby   byli   odcięci   od   morza,   mogliby   żyć   nieźle.   To   więc i   sami   zrozumiawszy,   zaraz    od   dzieciństwa    ćwiczą   się   w   wojnie lądowej   i   -   co   jest   najcenniejsze   -   w   posłuszeństwie   dla   władzy  zwierzchniej5.   Oni  więc  są  najpotężniejsi  na   lądzie,  wy  zaś  - na morzu. Następnie zaś podobnie jak wy na morzu, tak oni na lądzie mogą wystąpić orężnie w liczbie największej i prędzej   niż ktokolwiek inny, w wyniku czego w największym zaufaniu łączą się z nimi sojusznicy. A w  dodatku  jeszcze  bóg ich  raz  na  zawsze  takim  szczęściem
4 Prokles nawiązuje do wojny peloponeskiej. W początkowym jej okresie Spar-tanie pięciokrotnie wpadli do Attyki, by w ostatnim dziesięcioleciu (413-404) po opanowaniu Dekelei na stale owładnąć otwartym krajem. Przewagę na morzu przypieczętowały Aigospotamoi.
5 Znamienne jest tu podkreślenie posłuszeństwa Spartan wobec przełożonych, jakby dla uwypuklenia braku jej u Ateńczyków. Ale za to Ateńczycy wykazywali doskonalą dyscyplinę w działaniach morskich. Por. Ksenofont. Wspomn. o Sokrat. IV 4, 15-16.

obdarzył  na  lądzie,  jakim  was  na  morzu.  A że  troska   o   ziemię  jest u nich nie mniej konieczna, jak u was troska o morze, można wywnioskować   z  następujących  faktów.   Przecież  wy,   wojując  z   nimi  przez wiele   lat   i   niejednokrotnie   staczając   morskie   bitwy,   nie   zdołaliście jednak nic uczynić, co by ich zupełnie załamało. Gdy jednak raz zostali zwyciężeni na lądzie, natychmiast niebezpieczeństwo zagroziło ich małżonkom, dzieciom i całemu ich państwu. W jaki więc sposób może nie być dla nich groźnym niebezpieczeństwem powierzać innym dowództwo na lądzie, gdy sami najbardziej troszczą się o to, co się na lądzie dzieje? Wypowiedziałem się więc zgodnie z tym, co uprzednio uchwaliła rada, i sądzę, że będzie to dla obu stron z największą korzyścią". Takie były jego słowa - i obie strony, Ateńczycy i obecni Lacedemończycy, pochwaliły gorąco jego przemówienie. Wystąpił jednak Kefisodotos 6 i tak przemówił: "Ateńczycy! Czy nie czujecie, że was oszukują? Jeśli mnie wysłuchacie, ja wam to wnet wytłumaczę. Wszak macie już  dowodzić na morzu. Jeśli waszymi sprzymierzeńcami będą Lacedemończycy, przyślą wam, rzecz jasna, jako dowódców okrętów Lacedemończyków, marynarzami  zaś,   rzecz   również   oczywista,   będą   bądź   heloci,   bądź   najemnicy; tym więc jedynie będziecie  wy przewodzić.  Natomiast  skoro Lacedemończycy   ogłoszą  wyprawę   lądową,   to  wy  wyślecie   naturalnie swą ciężkozbrojną piechotę i jazdę. W ten sposób oni będą przewodzić wam   samym,   wy   zaś   będziecie   przewodzić   jedynie   ich   niewolnikom i hołocie mniejszej wartości7. Odpowiedz mi -- wołał - Timokratesie z Lacedemonu, czy nie mówiłeś przed chwilą, że przybyłeś, aby zawrzeć sojusz na warunkach zupełnej równości?" "Mówiłem" - brzmiała odpowiedź. "A czy może być większa równość - pytał dalej Kefisodotos - niż kiedy  obie  strony po kolei  dowodzić  będą  to  flotą,  to  armią  lądową  i kiedy wy, jeśli jest coś dobrego we władzy na morzu, uczestniczyć będziecie i w tym także, i tak samo my - we władzy na lądzie?" Usłyszawszy to, Ateńczycy dali się przekonać i powzięli uchwałę, żeby obie  strony  przewodziły  każda  po   pięć   dni8.   Oba   te  państwa  i  ich sojusznicy, wyruszając  na  wyprawę  do  Koryntu, powzięli uchwałę,  by
6 Kefisodotos z gminy Kerarneis już poprzednio brał udział w rokowaniach pokojowych w Sparcie w r, 371.
7 Kefisodotos nie uwzględnia faktu, że po strome ateńskiej walczyli nie sami obywatele. W armii bowiem lądowej lekkozbrojnł (peltaści) składali się z najemników, podobnie zresztą wioślarze rekrutowali się z elementów zaciężnych. Por. I 5, 4.
8 Uchwała ta, poświadczona jedynie przez Ksenofonta. jest w praktyce absurdalna. Tym niemniej nie ma powodu wątpić w to, że ją Spartanie uznali. Można mieć tylko wątpliwości co do tego, czy została ona rzeczywiście wprowadzona w życie.

wspólnymi   siłami   bronić   (góry)   Oneion.   Kiedy   Tebańczycy9   i   ich sprzymierzeńcy wystąpili także, to oba wojska, ustawiwszy się w szyku bojowym,   stanęły  na   straży  jedno   z   jednej,   drugie   z   drugiej   strony tejże  góry,  przy  tym Lacedemończycy  i Pellenejczycy  w  miejscu  najdogodniejszym  do  ataku.  Tebańczycy  natomiast  i ich  sprzymierzeńcy, znalazłszy   się  w  odległości  trzydziestu  stadiów   od   stojących  tam  na straży,    zalegli    obozem   na   równinie.    Obliczywszy   w   przybliżeniu. w ciągu jakiego  czasu, wyruszywszy z  obozu,  dokonają  tej  drogi, wyruszyli o brzasku dnia ku stanowiskom stróżujących Lacedemończyków. I nie pomylili się w czasie, gdyż napadli na Lacedemończyków i Pellenejczyków właśnie w porze, kiedy nocne straże już zeszły ze stanowisk, a inni żołnierze wstawali ze swych legowisk. Wtedy właśnie napadłszy? Tebańczycy poczęli razić wrogów - przygotowani nie przygotowanych i   uszeregowani   znajdujących   się   w   rozsypce.   Kiedy   zaś   uratowani z  tej  rzezi zbiegli na  najbliższy  pagórek,  to dowódca  lacedemońskiej mory, choć miał możność, wziąwszy na pomoc, ile chciał, sprzymierzonych,   tak   ciężko-,   jak   lekkozbrojnych,   utrzymać   to   miejsce,   gdyż żywność można było bezpiecznie sprowadzać z Kenchreiai, nie uczynił tego, lecz kiedy Tebańczycy byli w niepewności, czy należy spuszczać się z wyżyny zwróconej ku Sikyonowi, czy też przeciwnie, zawracać na powrót,   zawarł   zawieszenie   broni,   według   ogólnego   zdania   bardziej korzystne  dla  Tebańczyków    niż  dla  Lacedemończyków -  i  tak niesławnie   odszedł   sam   i   ludzi   swoich   odprowadził.   Tebańczycy   więc bez obawy spuściwszy się i połączywszy ze swoimi sojusznikami, Arkadami,   Argejczykami   i   Elejczykami,   natychmiast   przypuścili   szturm do Sikyonu i Pelleny; następnie, wyruszywszy do Epidauros, spustoszyli całą tę ziemię 10.  Cofając się stąd, pełni pogardy dla  wszystkich przeciwników,   gdy   znaleźli   się   już   w   pobliżu   grodu   Koryntian,   pędem rzucili  się   do  wrót   zwróconych  do  Fliuntu,  w  zamiarze  wdarcia  się do środka, jeśli wrota zastaną  otwarte.  Garść jednak lekkozbrojnych, która   na   krzyk  przyleciała   z   miasta,   odparła   wyborowych  żołnierzy tebańskich, oddalonych od twierdzy już tylko o cztery pletry, i wskoczywszy na pomniki grobowe oraz wyniosłe miejsca, miotając stamtąd oszczepy   i   strzały,   położyła   trupem   wielu   z   wysuniętych   naprzód, a zmusiwszy do ucieczki pozostałych, ścigała ich na przestrzeni trzech
9 Tebańczycy na wieść o sojuszu ateńsko-spariańskim wkrótce po powrocie z wyprawy zimowej znów ruszyli w pole na Peloponez pod dowództwem Epaminondasa, którego rolę i tym razem przemilcza Ksenofont.
10 Według dokładniejszej relacji Diodora (XV 69) zdołali Tebańczycy po nie-udałym ataku na miasta Epidauros i Troizen owładnąć Sikyonem, i to za formalną zgodą większości obywateli. Natomiast Pelleny nie zdołali, jak się zdaje, opanować, podobnie jak i Fliuntu.

do   czterech   stadiów.   Gdy   się   to   stało,   Koryntianie   przyciągnęli   poległych   do   muru   i   wydawszy   ich   na   podstawie   zawieszenia   broni, wznieśli pomnik swojego zwycięstwa. Wskutek tego sojusznicy Lacede-mończyków   nabrali   otuchy.   Prawie   jednocześnie   z   tymi   wypadkami nadpłynęły    Lacedemończykom   posiłki    od    Dionysiosa    (z    Syrakuz), liczące więcej   niż dwadzieścia okrętów trójrzędowych. Przywiodły one ze sobą Keltów i Iberów 11 oraz jeźdźców około pięćdziesięciu. Na drugi dzień   Tebańczycy   i  wszyscy  ich   sojusznicy,   ustawiwszy   się   w   szyku bojowym i wypełniwszy równinę z jednej strony aż do morza, z drugiej  zaś  do  graniczących z  grodem pagórków, zniszczyli wszystko,  co stanowiło   jakąś   wartość   na   tej   równinie.   Jazda   ateńska   i  koryncka nie bardzo  się zbliżała do  tego wojska, przewidując potężne  i wielorakie   przeciwdziałanie.   Natomiast   jeźdźcy   przybyli   od   Dionysiosa, ilukolwiek tam ich było, rozproszywszy się w różne strony, bądź atakując wprost, bądź przelatując obok, miotali wciąż pociski. Kiedy zaś inni   rzucali   się   na   nich,   cofali   się,   lecz   zawróciwszy   znów   miotali pociski. Czyniąc to wszystko, zeskakiwali czasem z koni i leżąc odpoczywali. Ilekroć jednak ktoś wtedy na nich napadał, bez trudu wskakując na konie, odjeżdżali. Ilekroć zaś odpędzano ich daleko od obozu, napadali   na   wracających   z   pościgu,   pociskami   szerzyli   wśród   nich straszne   spustoszenie   i   zmuszali   całe   wojsko,   by   szło   naprzód    lub cofało   się  w  tył.   Potem  Tebańczycy,   spędziwszy  tutaj   niewiele  dni, odeszli do ojczyzny, a z pozostałych każdy do swego domu. Następnie żołnierze przybyli od Dionysiosa wkroczyli w obręb Sikyonu i w bitwie na równinie  zwyciężyli  Sikyończyków, zabiwszy z  nich około  siedemdziesięciu,  warownię  zaś  Deras12  wzięli  szturmem.  Dokonawszy  tego, ta   pierwsza   partia   posiłków   od   Dionysiosa   odpłynęła   do   Syrakuz. Aż do tego  czasu Tebańczycy i wszyscy inni, którzy się  oderwali  od Lacedemończyków,   pod   przewodem   Tebańczyków   działali   i   wojowali jednomyślnie.  Lecz oto  zjawił  się tam niejaki Lykomedes z Mantinei, pochodzeniem nie  ustępujący nikomu, wyróżniający  się  przy tym  bogactwem, a zwłaszcza ambicją. Ten wpoił w umysły Arkadów wysokie o   sobie   mniemanie,   opowiadając,   że   dla   nich   jedynie   ojczyzną   jest Peloponez, gdyż oni jedni zamieszkują  tę  ziemię, z niej  pochodząc13,
11 Tyran syrakuzański Dionysios I posiał według Diodora (XV 70) na pomoc Sparcie 2000 Keltów, którzy przed kilkunastu laty wtargnęli do Italii, oraz Iberów z terenu dzisiejszej Hiszpanii.
12 Deras,   według   innej   lekcji   rękopisów   Geras,   poza   tym   nie   znany.
13 Badania nad dialektami greckimi wykazały, że dialekty arkadyjski i cypryjski posiadają najwięcej podobieństw i prawdopodobnie są resztkami dawnego dialektu achajskiego, używanego na Peloponezie w II tyś. p.n.e. Oczywiście Arkadowie byli względnymi autochtonami, przed przybyciem bowiem elementu greckiego Peloponez

i że plemię Arkadów jest najliczniejsze z plemion greckich i fizycznie najwytrzynialsze. Wskazywał dalej, że oni są najbitniejsi ze wszystkich, przytaczając  na dowód to, że ktokolwiek potrzebuje żołnierzy  najemnych 14,  woli  Arkadów    niż   kogokolwiek   innego,   a   dalej   jeszcze   to, że  ani Lacedemończycy bez  nich nigdy  nie  wkraczali do  Attyki,  ani obecnie   Tebańczycy   bez   nich   nie   wyruszali   do   Lacedemonu.   "Jeśli więc  myślicie  trzeźwo,  oszczędźcie  sobie  trudu  pomocy  orężnej,  ktokolwiek i dokądkolwiek będzie do niej wzywał - mówił on dalej. - Wszak przedtem, idąc razem z Lacedemończykami, powiększaliście tylk" ich potęgę, obecnie zaś, jeśli będziecie tylko nierozważnie towarzyszyć Tebańczykom   i   nie   zażądacie   dla   siebie   naczelnego   dowództwa   na zmianę   z   nimi,   to   bardzo   być   może,   że   znajdziecie   w   nich   rychło drugich Lacedemończyków". Słuchając tego, Arkadowie dali się unieść czczej pysze i poczęli nad miarę miłować Lykomedesa i jego jednego uważać  za  męża, i to  tak dalece, że na  urzędy tylko  tych  wybierali, kogo   on   polecał.   Dzięki   zaś   pomyślnym   operacjom   coraz   wyższego o  sobie  nabierali mniemania.  Kiedy bowiem  Argejczycy,  wtargnąwszy do Epidauros, zostali przez najemników Chabriasa, Ateńczyków i Ko-ryntian,   odcięci   i  pozbawieni   możności   odwrotu,   Arkadowie,   pospieszywszy z  pomocą, wyzwolili Argejczyków z  okrążenia,  traktując tara wrogo  nie  tylko  ludzi,  ale  i miejscowości.  Urządziwszy  zaś  wyprawę do Asiny 15 w ziemi lakońskiej, odnieśli zwycięstwo nad załogą Lacedemończyków, położyli trupem polemarcha Geranora, mianowanego obywatelem  spartańskim16,  i  spustoszyli  przedgrodzie  Asinejczyków.  Dokądkolwiek dalej wyruszyć zapragnęli, ani noc, ani burza, ani odległość, ani   góry   niedostępne    nie    stanowiły    dla    nich   przeszkody,    tak   iż w owym czasie sami uznali siebie za najpotężniejszych. Z tego powodu Tebańczycy poczęli im zazdrościć i już nie byli dla Arkadów usposobieni przyjaźnie.  Z  drugiej  strony  i Elejczycy,  kiedy  zażądali  zwrotu
zamieszkiwała   ludność,   o   której   związku   z   Azją   Mniejszą   świadczą   nazwy   miejscowości.
14 Arkadia, kraj górzysty i biedny, od początku V w. dostarczała najemników do armii greckich i obcych, tak że autorowie greccy jako szczególny obiekt eksportu arkadyjskiego wymieniają właśnie najemników. Por. Atenajos I 27 F.
15 Ponieważ Asine położona była w głębi terytorium spartańskiego, bo na południe od portu Gyteion, dokąd dotarli Tebańczycy w r. 370, przypuszcza Belocfc (Griech. Gesch., Bd. III, Teil l, Berlin-Leipzig 1922, s. 185, przyp. 2), że chodzi w tym wypadku o Asine położoną w Mesenii. Przeciw temu przypuszczeniu przemawia nie tylko wyraźne świadectwo Ksenofonta, ale nadto i ta okoliczność, że Mesenia od r. 370/69 była już wolna.
16 Wprawdzie niektórzy wydawcy usuwają z tekstu słowa "mianowanego obywatelem spartańskim", ale nie jest wykluczone, że lekcję tę da się utrzymać, jeśli się przypuści, że Spartanie po ciężkich stratach ostatnich lat nadali obcym obywatelstwo spartańskie.

tych grodów  arkadyjskich,  które  zostały  oderwane przez  Lacedemoń-
czyków, przekonali się o tym, że własne swe słowo mają oni za nic, natomiast wszystkim dla nich są Trifylijczycy i inni oderwani od Elejczyków, dlatego, że są to według nich Arkadowie. Od tej pory zajęli Elejczycy wobec Arkadów stanowisko wrogie. Kiedy więc w ten sposób każdy z byłych sojuszników dał się unieść zbyt wysokiemu o sobie wyobrażeniu, przybył od Ariobarzanesa 17 Filiskos z Abydos, wioząc ze sobą znaczne pieniądze, i przede wszystkim wezwał do Delf Tebańczyków z ich sojusznikami oraz Lacedemończyków w sprawie pokoju. Tutaj przybywszy, nie oznajmili bogu o sposobie, w jaki pokój ma być zawarty, lecz sami tylko się naradzali. Kiedy jednak Tebańczycy nie zgadzali się na to, aby Mesenia pozostawała pod władzą Lacedemończyków18, Filiskos począł zbierać wielkie wojsko najemne na wojnę z Lacedemończykami. Kiedy to się działo, przybyły od Dionysiosa drugie z kolei posiłki. Choć Ateńczycy twierdzili, że powinny one podążyć do Tesalii w celu działania przeciw Tebańczykom19, Lacedemończycy przeciwnie, sądzili, że powinny być skierowane do Lakonii20, i to ostatnie zdanie przeważyło wśród sojuszników. Kiedy więc żołnierze Dionysiosa, opłynąwszy dokoła Grecję, przybyli do Lacedemonu, Archidamos, zabrawszy ich, wyruszył z wojskiem obywatelskim, zdobył szturmem Karyai i wszystkich żywcem schwytanych kazał zabić. Wyruszywszy stamtąd przeciw Parrazyjczykom, mieszkającym w Arkadii, pustoszył ich ziemię. Kiedy zaś przybyli im na pomoc Arkadowie i Argejczycy, on, cofnąwszy się nieco, zaległ obozem na pagórkach wznoszących się nad Meleą21. Gdy Archidamos tam się znajdował, Kissidas, wódz oddziałów Dionysiosa, oświadczył mu, że upłynął już
17 Ariobarzanes był satrapą Frygii Nadmorskiej. Ponieważ zamyślał on wystąpić przeciw królowi perskiemu, wysłanie Filiska miało prawdopodobnie na celu pozyskanie Sparty dla jego ambitnych celów.
18 Miejsce to ponownie rzuca światło na metodę pracy Ksenofonta, który w ogóle nie wspomniał o tym, że Epaminondas w czasie wyprawy w r. 370/69 odnowił państwo meseńskie i pomógł zbudować jego stolicę, Mesene. Por. ks. VI 5, 51, przyp. 148.
19 Ksenofont nie wspomniał o wyprawacb tebańskich do Tesalii w latach 369, 368 i 367, dokąd wezwali Tebańczyków Aleuadzi z Larissy przeciw Aleksandrowi a Ferai. Ponieważ w czasie drugiej wyprawy w ręce Aleksandra dostał się Pelopidas, Tebańczycy poczęli przygotowywać wyprawę, czym zaniepokojony Aleksander zwrócił się do Aten z prośbą o pomoc.
20 Dla Spartan, mających własne cele na oku, ważniejsze było odzyskanie miast w Lakonii, jak Asine, Gyteion, Helos, Sellazja, Karyai, które wpadły w ręce Tebańczyków, aniżeli interwencja w odległej Tesalii.
21 Rekonstrukcja dokładnego przebiegu walki nie może być bezspornie uznana ae względu na trudności połączone z lokalizacją miejscowości wymienionych przez Ksenofonta. Niżej wymieniona Eutresis była kraikiem w południowej Arkadii.

czas, w ciągu którego umówił się pozostawać w Grecji, i mówiąc to, jednocześnie wycofał się w kierunku Sparty. Kiedy już odchodzącemu w wąskiej dolinie przecięli drogę Meseńczycy, naówczas wysłał on do Archidama   posłów  i  prosił   o   pomoc;   a   ten   przybył   mu  z   pomocą. Skoro   zaś   obaj   znaleźli   się   przy   zakręcie,   wiodącym   do   Eutresis, poczęli do Lakonii zbliżać się Arkadowie i Argejczycy, również w zamiarze odcięcia ich od drogi do domu. Archidamos zaś, wynurzywszy się z wąwozów przy zbiegu  dróg wiodących  do  Eutresis i Melei, na równym terenie  ustawił  szyk bojowy,  aby  stoczyć  bitwę,  i   jak  opowiadano,  przechodził  przed  oddziałami z  taką  zachętą  bojową:   "Mężowie, dziś okazawszy się mężami dzielnymi, spojrzyjcie prosto przed siebie.  Oddajmy  ojczyznę  naszym potomkom  taką,  jaką  otrzymaliśmy od ojców! Dość już nam wstydem okrywać się wobec własnych dzieci, żon, starców i obcych, w oczach których byliśmy dotąd ze wszystkich Greków   najgodniejsi   podziwu".   Gdy   słowa   te   zabrzmiały,   błysnęło z jasnego nieba   i zagrzmiało na znak pomyślny. Zdarzyło się też, że przy prawym  skrzydle  był  święty  obwód  i posąg  Heraklesa,  którego potomkiem, jak mówiono 22, był Archidamos. Z tego powodu podobno tak wielki zapał i śmiałość ogarnęły żołnierzy, że starszyzna z trudem powstrzymywała prących naprzód. Kiedy zaś powiódł ich Archidamos, to  z  przeciwników  niewielu  padło   takich,   którzy  przyjęli  uderzenie. Cała reszta ginęła w ucieczce, wielu z rąk jazdy greckiej, wielu z rak najemnych  Keltów.   Kiedy  po  bitwie   wzniesiono   pomnik  zwycięstwa, Archidamos   wysłał   do   grodu   ojczystego   herolda   Demotelesa   z   wiadomością o wielkim zwycięstwie: z Lacedemończyków nie zginął nikt23, z   przeciwników   zaś   ilość   ogromna.   Opowiadano,   że   w   Sparcie,  gdy usłyszano o tym, wszyscy płakali, poczynając od Agesilaosa, gerontów i   eforów:   do   takiego   stopnia   łzy   są   oznaką   zarówno   radości,   jak i  smutku.  Z  nieszczęsnego  dla  Arkadów  wypadku  cieszyli  się  w  nie mniejszym stopniu Lacedemończycy, jak Tebańczycy i Elejczycy. Tak dalece dla ich pychy poczynano ich już nienawidzić.
Tymczasem Tebańczycy, ciągle naradzając się nad tym, jakim by sposobem zdobyć hegemonię w Grecji, doszli do przekonania, że jeśli skierują poselstwo do władcy Persów, to zdobędą u niego znaczenie, po czym, zwoławszy swych sprzymierzeńców pod tym pretekstem, że Eutykles z Lacedemonu znajduje się już także u króla 24, wyruszyli
22 Zdanie   o  pochodzenia  Archidama   od   Heraklesa   uważane  jest  za  interpolowane.
23 Według wyrażenia Plut. Ages, 33  i Diodora XV 72 była to  bitwa, z powodu której nie trzeba było wylewać łez, bo nikt ze Spartan nie zginął.
24 Z tych słów Kseiiofonta wynika jasno, że Spartanie pierwsi wysłali poselstwo do  Persji,  a  to   skłoniło   również  Tebańczyków  do   wysłania  Pelopidasa.  Trzeba  za-

doń: z Tebańczyków Pelopidas, z Arkadów Antiochos, zwycięzca we wszechboju25, z Elejczyków Archidamos, a towarzyszył im także pewien Argejczyk. Ateńczycy, usłyszawszy o tym, wysłali Timagorasa i Leonta. A kiedy tam się wszyscy znaleźli, to istotnie większe znaczenie u króla zdobył Pelopidas. Mógł on przecie dowodzić, że Tebańczycy jedyni z Greków walczyli po stronie króla pod Platejami, że oni nigdy później nie wyruszali zbrojnie na króla, że Lacedemończycy dlatego właśnie z nimi wojowali, że ani nie chcieli ciągnąć nań z Agesilao-sem, ani nawet pozwolić temu ostatniemu na złożenie ofiary Artemidzie w tej Aulidzie, gdzie ciągnący do Azji Agamemnon złożył ofiarę i zdobył później Troję. Wielce także Pelopidasowi do zdobycia poszanowania pomogła ta okoliczność, że Tebańczycy w bitwie pod Leuktrami odnieśli zwycięstwo i ziemie Lacedemończyków, jak się zdawało, spustoszyli. Opowiadał także królowi Pelopidas, że Argejczycy i Arkadowie dlatego w bitwie zostali przez Lacedemończyków rozbici, że Tebańczycy w niej nie uczestniczyli. A przytwierdzał temu wszystkiemu jako prawdzie rzetelnej Timagoras Ateńczyk i został przez króla za to zaraz po Pelopidasie wyróżniony. Następnie, zapytany przez króla, czego sobie życzy, by król dlań (w przygotowywanym akcie) napisał, Pelopidas odpowiedział: "Meseńczycy powinni być wyzwoleni spod władzy Lacedemończyków, a Ateńczycy powinni wyciągnąć na lad swoje okręty: jeśli zaś w tym posłuszni mu nie będą, to król wyruszy na nich zbrojnie; jeśli zaś gród jakiś nie zechce mu w tym towarzyszyć, to na ten gród najpierw król wyruszy" 26. A kiedy to zostało napisane i odczytane posłom, Leon tak powiedział w obecności samego króla: "Na Zeusa, Ateńczycy, czas nam, jak widać, szukać sobie zamiast króla innego przyjaciela". A kiedy sekretarz objaśnił, co rzekł Ateńczyk, wniósł potem następująca uwagę: "Jeśli Ateńczycy mają o tym sprawiedliwszy sąd, niech przyjdą i przedstawią go królowi" 27. Gdy posłowie wrócili do swoich grodów, Ateńczycy skazali
znaczyć, że jest to pierwsza wzmianka u Ksenofonta o tyra wybitnym polityku te-bańskim.
25 Tzw.  pankration - połączenie walki na pięści z zapasami.
26 Szkic traktatu pokojowego przedstawiony przez Tebańczyków nie zawierał już klauzuli o autonomii wszystkich miast greckich, znanej z pokoju Antalkidasa, bo ten punkt nie odpowiadał interesom Teb, chcącym utrzymać swe władanie nad całą Beocją. Oba wymienione w tekście punkty dowodzą, że Teby dążyły do osłabienia Sparty przez uznanie niezawisłości Mesenii oraz osłabienia Aten, których flotę chciały zniszczyć.
27 Z całego przebiegu rokowań wynika, że pozycja Persji wobec wojny z królem Salaminy cypryjskiej, Euagorasem, oraz powstań satrapów w Azji Mniejszej nie była zbyt silna. Przecież bez najemników greckich Persja nie mogła myśleć o stłumieniu buntów.

na śmierć Timagorasa, oskarżonego przez Leonta o to, że nie chciał z nim nawet pod jednym dachem mieszkać, lecz we wszystkich sprawach naradzał się z Pelopidasem. Z innych posłów Elejczyk Archidamos chwalił orzeczenie króla za to, że Elidzie dawał pierwszeństwo przed Arkadami28, Antiochos zaś przeciwnie, ganił je za to, że Arka-dów zlekceważył, nie dając mu nawet zwykłych, posłowi przysługujących darów - i przed zgromadzeniem dziesięciu tysięcy 29 oświadczył, że król posiada, co prawda, wielu piekarzy, pasztetników, podczaszych i odźwiernych, mężów jednak zdolnych do walki z Grekami, choć na wszelkie sposoby szukał, ujrzeć nie mógł. W dodatku opowiadał on, że, jak jemu przynajmniej się zdaje, owa wielka obfitość pieniędzy króla to puste przechwałki, gdyż osławiony złoty platan nawet jednej cykadzie nie może dostarczyć dostatecznego cienia30. Kiedy więc Te-bańczycy zwołali dla wysłuchania królewskiego pisma przedstawicieli wszystkich grodów i niosący je Pers31, pokazawszy wpierw pieczęć władcy, odczytał to, co było w nim napisane, Tebańczycy zaś wezwali do złożenia przysięgi tych, którzy chcieliby przyjaźni z królem i z nimi, przedstawiciele grodów odpowiedzieli, że przysłano ich, aby wysłuchali pisma, nie zaś po to, by złożyli przysięgę; jeśli zaś potrzebne są przysięgi, to niech posyłają po nie do ich grodów. Lykomedes z Arkadii i to jeszcze dodawał, że zebranie takie potrzebne jest nie w Tebach, lecz tam, gdzie toczy się wojna. A kiedy oburzali się nań Tebańczycy i mówili, że on zrywa z nimi sojusz, ten nie zgodził się nawet wziąć udziału w posiedzeniu, lecz oddalił się sam i razem z nim wszyscy wysłani z Arkadii. Ponieważ zebrani w Tebach nie zgodzili się złożyć przysięgi, Tebańczycy poczęli wyprawiać posłów do grodów, wzywając do składania tam przysiąg, że będą działali zgodnie z pismem królewskim, w mniemaniu, że każdy pojedynczy gród będzie się bał zająć stanowisko wrogie wobec nich i króla jednocześnie. Kiedy jednak po przybyciu posłów najpierw do Koryntu sprzeciwili się im Koryn-tianie, odpowiedziawszy, że nie potrzebują wcale wiążących z królem przysiąg, to wiele innych grodów poszło w ich ślady, to samo odpowiadając. W taki to sposób została udaremniona powyższa próba Pelopidasa i Tebańczyków zagarnięcia w Grecji przewodnictwa. Z kolei
28 Prawdopodobnie  za sprawą Tebańczyków Persja poparła  żądanie Elidy co do Trifylii, co uraziło Arkadów.
29 Chodziło  w  tym  wypadku  nie   o  zebranie  delegatów,  ale  wszystkich  obywateli miast Związku Arkadyjskiego, należących do pewnej klasy majątkowej.
30 Ten   zloty   platan   podarował   niegdyś   królowi   perskiemu   Darejosowi   bogaty Lidyjczyk   Tylios;   zob.   Herodot   VII   27.
31 Podobnie jak w r. 387 po pokoju Antalkidasa, tak  i  teraz  specjalny wysłannik króla  perskiego  miał  Grekom  obwieścić  jego  wolę.

anów Epaminondas 32, zapragnąwszy przeciągnąć na swoją stronę Acha-jów, aby i Arkadowie, i inni sojusznicy więcej się z Tebańczykami liczyli, postanowił wyruszyć zbrojnie na Achaję33. Namówił on więc Peisiasa Argejczyka, który był dowódca sił zbrojnych w Argos, do zajęcia przed jego przybyciem (góry) Oneion. Peisias dowiedziawszy się, że góra ta jest strzeżona niedbale zarówno przez Naukleesa, dowódcę najemników lacedemońskich, jak i Timoniacha Ateńczyka, obsadził w nocy z pomocą dwóch tysięcy ciężkozbrojnych pagórek ponad Kenchreiai, mając żywność na siedem dni; w ciągu zaś tych dni Tebańczycy przybyli i przekroczyli Oneion, a jednocześnie wszyscy ich sojusznicy pod wodzą Epaminondasa wkroczyli do Achai. Ponieważ przyłączyło się do nich co lepsze rycerstwo Achai, Epaminondas stał się już dość potężny, by nie wypędzać z kraju ludzi najwpływowszych i nie zmieniać ustroju politycznego, tylko, otrzymawszy od Achajów przysięgę, że będą jego sojusznikami i pójdą, dokądkolwiek ich Tebańczycy powiodą, powrócił z tym do ojczyzny. Kiedy jednak poczęli go oskarżać zarówno Arkadowie, jak i jego przeciwnicy polityczni, jakoby on powrócił, przygotowawszy kraj dla panowania Lacedemończyków34, Tebańczycy postanowili wysłać do grodów Achai własnych komendantów wojennych. Ci zaś, skoro tylko przybyli, z pomocą ludu35 wygnawszy arystokrację, wprowadzili w Achai rządy demokratyczne. Wygnańcy jednak, którzy rychło zebrali się razem i wyruszyli na każde miasto po kolei, w końcu powrócili - było ich bowiem niemało - i opanowali grody. Ponieważ ci, co powrócili, już nie kroczyli drogą pośrednią, ale gorliwie wespół z Lacedemończykami działali, Arkadowie znaleźli się pod podwójnym naporem: z jednej strony Lacedemończyków, z drugiej - Achajów. W Sikyonie natomiast aż do tej chwili pozostawał ustrój zgodny ze starodawnym obyczajem. Od tego jednak czasu Eufron, który spośród swoich obywateli miał u Lacedemończyków największe znaczenie, pragnąc teraz także wśród ich przeciwników grać rolę przodującą, zaczął mówić Argejczykom i Arkadom, że jeśli
32 Ksenofont wymienia tutaj dopiero po raz pierwszy Epaminondasa, jak poprzednio (§ 33) Pelopidasa.
33 Wyprawa ta została podjęta przez Epaminondasa w czasie, kiedy (w r. 367} toczyły się za pośrednictwem Pelopidasa rokowania z Persją.
34 Arystokraci podobnie jak wszędzie w Grecji, tak i w miastach achajskich popierali Spartę. Po przybyciu Epaminondasa obóz demokratyczny doszedł do głosu i od niego uzyskał Epaminondas względy dla arystokratów, co więcej, zgodę na utrzymanie rządów arystokratycznych. To postępowanie Epaminondasa świadczy z jednej strony o jego indeferentyzmie politycznym, z drugiej o wielkim wpływie osobistym.
35 W oryg. pletos - tu w znaczeniu mas ludowych. Polityka tebańska nie różniła się pod tym względem od spartańskiej czy ateńskiej.

tylko najbogatsi rządzić będą w Sikyonie, to przy odpowiedniej okazji gród ich, rzecz jasna, zacznie znów myśleć po lacedemońsku 36: "Skoro więc staniecie przy mnie - zakończył - ja będę tym, który zwoła lud i ja zagwarantuję, że gród ten w przymierzu z wami stale pozostanie. Uczynię to, jak dobrze wiecie, dlatego, że i ja, jak wy, od dawna z trudem znoszę dumę Lacedemończyków i chętnie bym się z tej niewoli wyrwał". Arkadowie tedy i Argejczycy, usłyszawszy to, z radością stanęli przy jego boku. On zaś natychmiast przy obecnych na placu zgromadzeń Argejczykach i Arkadach zwołał lud, gdyż ma oto być wprowadzony ustrój, dający wszystkim jednakowe prawa37. A skoro lud się zebrał, wezwał do wybrania sobie na wodzów tych, kogo sami zechcą. Ci zaś wybrali samego Eufrona, a także Hippodama, Kleandra, Akrisiosa i Lysandra. A gdy się to dokonało, to i na dowódcę wojska najemnego naznaczył on własnego syna Adeasa, usunąwszy poprzedniego dowódcę, Lysimenesa. I zaraz, niektórym z tych żołnierzy wyświadczając usługi, zjednał ich sobie, a do tych dobierał jeszcze innych, nie szczędząc przy tym pieniędzy ani ze skarbu, ani ze świątyń38. Korzystał także z pieniędzy wszystkich tych, których wygnał pod zarzutem działania na korzyść Lacedemonu, z tych zaś, którzy razem z nim władzę otrzymali, jednych podstępnie wymordował, innych także wygnał. W ten sposób wszystko pod swa władzę zagarnął i jawnie stał się tyranem. Aby zaś sojusznicy mu na to pozwalali, zjednał ich sobie bądź pieniędzmi, bądź też tym, że w razie ich wypraw wojennych chętnie im towarzyszył wraz ze swym wojskiem najemnym. 2. Kiedy w taki sposób rozwijały się tutaj wypadki i z jednej strony Argejczycy zamknęli murem drogę przed Fliuntem, która prowadziła ponad świątynią Hery ku szczytowi (góry) Trikaranon39, z drugiej zaś strony na granicy Fliuntu Sikyończycy otoczyli murem Tyamię40, Fliuntyjczycy byli skrępowani w swych ruchach i brakło im żywności. Mimo to trwali wiernie w Związku Peloponeskim 41. Ponieważ o grodach wielkich, jeżeli dokonały czegoś pięknego, piszą
36 Sikyon rządzony był więc jeszcze przez arystokratów, mimo że przed dwoma laty przeszedł na stronę Teb.
37 Najprawdopodobniej działo się to w r. 366, równocześnie z atakiem Epami-nondasa na Achaję.
38 E u f r o n jest przedstawicielem późnej tyranii opierającej się na wojsku, dla zaspokojenia też jego żądań rabuje skarby świątyń i konfiskuje majątki przeciwników politycznych,
39 T r i k a r a n o n, pasmo górskie o trzech szczytach (stąd nazwa), ciągnące się na półn. wschód od Fliuntu.
40 T y a m i a, miejscowość położona na szczycie pasma górskiego ciągnącego się na północ od Fliuntu, a będącego przedłużeniem Trikaranon.
41 Tzn.   w   Związku   Peloponeskim   i   w   sojuszu   ze   Spartą.

wszyscy historycy, to zdaniem moim mały gród, który wielu czynów pięknych dokonał, jeszcze bardziej zasługuje na to, aby zasługę jego wykazać42. Fliuntyjczycy więc zawarli z Lacedemończykami przyjaźń, gdy ci byli największą potęga. Kiedy jednak pod Leuktrami ponieśli oni klęskę, odpadło od nich wielu periojków z Lakonii, odpadli też wszyscy heloci 43 a nadto i sojusznicy oprócz bardzo nielicznych, a co najgorsze, wystąpili przeciw nim orężnie wszyscy, można powiedzieć, Grecy. A jednak pozostali im wtedy wierni Fliuntyjczycy, i to mając wrogów w bardzo silnych naówczas na Peloponezie Arkadach i Argejczykach, i pospieszyli im na pomoc, jakkolwiek w losowaniu otrzymali prawo, by przybyć do Prasiai44 jako ostatni z powołanych, którymi według kolejności byli: Koryntianie, Epidauryjczycy, Troizenowie, Hermionejczycy, Haliejczycy, Sikyończycy i Pellenejczycy - ci bowiem wtedy jeszcze nie odpadli. Nawet wtedy, kiedy wódz oddziału najemnego, zabrawszy czołowy oddział, porzucił ich samych, oni nie dali się zniechęcić, lecz nająwszy sobie w Prasiai przewodnika, choć koło Amyklai stali wrogowie, prześliznąwszy się, jak się dało, dotarli do Sparty. Lacedemończycy ze swej strony prócz tego, że w inny sposób wyrażali im swą cześć, przysłali im w przyjaznym darze byka. Kiedy zaś po odejściu nieprzyjaciół z Lacedemonu Argejczycy, żywiąc do Fliuntyjczyków urazę za ich życzliwość dla Lacedemonu, wdarli się pospolitym ruszeniem w ich granice i ziemię ich zaczęli pustoszyć, nawet wtedy Fliuntyjczycy nie ugięli się, lecz skoro ci, zniszczywszy co mogli, poczęli się cofać, jazda fliuncka wyruszyła za nimi i wciąż deptała im po piętach, i choć tylną straż Argejczyków stanowiła cała ich jazda oraz wyznaczone do tego oddziały piechoty, napadła na nich i licząc tylko sześćdziesięciu ludzi, zmusiła do ucieczki całą ich straż tylną; jakkolwiek zaś niewielu z nich zabili, mimo to w obecności patrzących na to Argejczyków wznieśli sobie pomnik zwycięstwa tak samo, jak gdyby położyli trupem wszystkich. I oto znów Lacedemończycy i ich sprzymierzeńcy stali na straży (góry) Oneion, Tebańczycy zaś zbliżali się, aby się przez nią przeprawić. Kiedy Arkadowie i Elej-czycy szli przez Nemeę, by połączyć się z Tebańczykami, przyniesiono
42 Zdaje się, że nie tyle te motywy, o których wspomina Ksenofont, skłoniły go do szerszego omówienia stosunków panujących w Sikyonie i przede wszystkim we Fliuncie, co możliwość zebrania w sąsiednim Koryncie, gdzie bawił od r. 370, odpowiednio obfitych materiałów do historii obu miast.
43 Oczywista niezgodność z tym, co powiedział Ksenofont powyżej, w ks. VI 5, 28 i 29.
44 Prasiai leżały na wschodnim wybrzeżu Lakonii, w Kynurii. Sprzymierzeńcy, chcąc uniknąć marszu przez terytorium wrogich im Argejczyków i Arkadów. udali się do Sparty drogą morską, prawdopodobnie z Epidauros czy Troizenu do Prasiai.

im od wygnańców z Fliuntu wiadomość, że mogliby oni zdobyć Flius gdyby się  tylko  odważyli tam  zjawić.  Skoro  zaś  taka  umowa  została zawarta, tejże nocy siedzieli już pod samym murem z drabinami w ręku wymienieni wygnańcy, a z nimi i inni w ilości około sześciuset. Kiedy zwiadowcy z  (góry)  Trikaranon  dali znać, że nieprzyjaciel  się  zbliża
Fliuntyjczycy  zwrócili  nań   cała   uwagę,   a   tymczasem   zdrajcy   poczęli dawać znaki siedzącym pod murami, aby już na nie wchodzili. Ci też weszli  i zająwszy  opuszczone  strażnice,  poczęli  ścigać  stróżów  dziennych w ilości dziesięciu - z każdej piątki zostawiono tylko jednego - i jednego strażnika zabito jeszcze we śnie, innego zaś, kiedy uciekał da świątyni Hery. Kiedy zaś reszta  tych wartowników w ucieczce  zeskakiwała z muru zwróconego ku miastu, twierdza była już prawie bezspornie w ręku tych,  co weszli na  mur.  Skoro jednak krzyk doszedł do miasta i  obywatele  poczęli  spieszyć  z  pomocą,  wrogowie,  z  początku wyszedłszy z twierdzy, poczęli walczyć na placu przed wrotami wiodącymi do  grodu, później jednak, pod naciskiem wciąż  przybywających z pomocą, cofali się na powrót do twierdzy, obywatele jednak wpadli do niej razem z nimi. Środek więc twierdzy wnet się opróżnił, wrogowie jednak,  wylazłszy  na  mury  i ich wieże,  rzucali  z  nich  różne  pociski na  znajdujących  się  wewnątrz,   ci  zaś   bronili  się   przed  nimi  z  dołu i  zarazem   atakowali   schody  wiodące   na   górę.   Kiedy   zaś   obywatele opanowali  już  z  obu  stron  baszty,  w  zapamiętaniu  ruszyli  do  walki wręcz  z  tymi,  co  się  tam  wdarli.  Ci  zaś,  parci  zuchwałym   atakiem, zbijali się w coraz bardziej zwartą grupę. W tej właśnie chwili Arkado-wie i Argejczycy okrążyli dokoła miasto i od frontu usiłowali podkopać mur twierdzy, z  obywateli zaś znajdujących się wewnątrz jedni razili tych 45 co już byli na murze, inni zaś tych,  co z zewnątrz wchodząc znajdowali się jeszcze na drabinach, inni znowu walczyli z tymi, którzy wdarli się na wieże, i podpalali je ogniem znalezionym w namiotach,   przynosząc   coraz   to   nowe   snopy   spośród   tych,   które   właśnie w obrębie samej twierdzy zżęto 46. Wtedy zaś jedni z wrogów, bojąc się; ognia, zeskakiwali z muru,  drudzy zaś  padali  na  murze,  rażeni przez obywateli. A kiedy raz poczęli się cofać, niebawem cała twierdza oczyszczona została  od nieprzyjaciół.  Wnet potem  wypadli i jeźdźcy. Na sam ich widok wrogowie rozpoczęli odwrót, porzuciwszy drabiny, swoich poległych i pewną ilość żywych, lecz ochromiałych. A zginęło nieprzyjaciół - zarówno tych, co walczyli wewnątrz, jak i tych, co skakali na zewnątrz - nie mniej   niż osiemdziesięciu. Wtedy można było widzieć, jak,   ciesząc  się  ze   swego   ocalenia,  mężczyźni  ściskali  się  wzajemnie,
45 Miejsce   zepsute,   poprawiane   w   różny   sposób   przez   wydawców.
46 Akropolis   obejmowała,  jak  wynika   z   tego   miejsca,  nie   tylko   gaj   cyprysowy i wiele świątyń, jak podaje Paus. II 13. 3, ale również pola uprawne.

jak kobiety, przynoszące napój, jednocześnie płakały z radości, jak wszystkich obecnych ogarnęła zaiste radość przez łzy. A wtargnęli i w następnym jeszcze roku do Fliuntu wszyscy Arkadowie i Argejczycy. Przyczyna zaś ich ciągłych napadów na mieszkańców Fliuntu była ta, że i gniewali się na nich, i otaczali ich zewsząd oraz żywili nadzieję, :że brakiem żywności przeciągną ich na swoją stronę. Właśnie w czasie tego wtargnięcia jazda i wyborowa piechota 47 fliuncka razem z jazdą ateńską napadły na nieprzyjaciół przy przeprawie przez rzekę i odniósłszy nad nimi zwycięstwo, zmusiły ich do wycofania się w ciągu tego jeszcze dnia ku szczytom górskim, stając niejako na straży miłego im zboża na równinie, by nie zostało ono przez wrogów stratowane. I znowu kiedyś urządził zbrojną wyprawę na Flius władający w Sikyo-nie tebański komendant wojenny 48, wiodąc ze sobą własne wojsko, a także Sikyończyków oraz Pellenejczyków: ci bowiem w owym czasie szli już za przewodem Tebańczyków. A towarzyszył im w tej wyprawie także Eufron ze swymi dwoma tysiącami najemników. Wszyscy inni spuszczali się przez (górę) Trikaranon ku świątyni Hery w zamiarze pustoszenia równiny, Sikyończyków zaś i Pellenejczyków pozostawił Eufron na wysokim szczycie w pobliżu wiodącej ku Koryntowi bramie naturalnej, w obawie, aby Fliuntyjczycy, obszedłszy ich, nie zjawili się powyżej świątyni Hery koło głównych ich sił. Kiedy jednak ludność miasta dowiedziała się, że nieprzyjaciele skierowali się na równinę, na ich spotkanie wyruszyła jazda i wyborowa piechota Fłiuntu i tocząc walkę, nie wpuściła ich na równinę. Obie strony spędziły tam większość dnia, rzucając na siebie pociski, i ludzi Eufrona ścigali jedni aż po kres terenów odpowiednich dla kawalerii, a drudzy - aż do świątyni Hery. Kiedy zaś nieprzyjaciołom wydało się, że czas już stąd odejść, odeszli, obchodząc dokoła Trikaranon, gdyż w dotarciu do Pellenejczyków najprostszą drogą przeszkadzał im wąwóz przechodzący przed murami miasta. Fliuntyjczycy szli za nimi krótki czas pod górę, następnie, zboczywszy, poczęli wzdłuż murów pędzić na Pellenejczyków i ich towarzyszy. Zauważywszy ten pośpiech, żołnierze komendanta tebań-skiego zaczęli współzawodniczyć z nimi w szybkości, aby wcześniej okazać pomoc Pellenejczykom. Mimo to jeźdźcy fliunccy, przybywszy pierwsi, uderzyli na Pellenejczyków. Gdy ci z początku uderzenie wytrzymali, jeźdźcy się cofnęli, lecz gdy na pomoc przybyła piechota, ude-
47 Ten doborowy oddział piechoty obywatelskiej występuje w wielu miastach greckich - np. w Tebach "święty oddział", "eparitoi" w Arkadii - bo w dobie powszechnego stosowania najemników chciały one dysponować wypróbowanym oddziałem własnym.
48 Wynikałoby z tego miejsca, że Tebańczycy mimo zamachu Eufrona nie opuścili cytadeli miejskiej.

rzyli ponownie i walczyli wręcz. Potem wrogowie się cofnęli;  Sikyończyków zginęło kilku, spośród  Pellenejczyków zaś  bardzo  wielu dzielnych mężów.  Gdy to się stało, Fliuntyjczycy, rzecz naturalna, śpiewając   świetny   pean,   wznieśli   pomnik   swego   zwycięstwa,   żołnierze   zaś komendanta Tebańczyków i Eufrona nie sprzeciwiali się temu, zbiegłszy się niby na widowisko. Gdy zaś to się odbyło, jedni odeszli do Sikyonu, drudzy do swego grodu. Także i następnego pięknego czynu dokonali Fliuntyjczycy:   schwytawszy   żywcem   swego   proksena   z   Pelleny,   wypuścili  go  bez  wykupu,   choć   sami   odczuwali  brak  wszystkiego.   Kto mógłby twierdzić, że ludzie, co tak czynią, nie są i waleczni, i dzielni? Lecz że oni wierność przyjaciołom swym w cierpieniach niezłomnie zachowali,  jest  już  wiadomo   dokoła.   Przecież   nie   dopuszczani  do   płodów   własnej   ziemi,   życie   swoje   podtrzymywali   tylko   tym,   że   jedne z  rzeczy  niezbędnych  brali   z  ziemi  nieprzyjacielskiej,   inne   kupowali w   Koryncie,   przedostając   się   wśród   wielu   niebezpieczeństw   na   jego rynek. Wszak z trudem zdobywali oni pieniądze na zakupy, z trudem też starali się o dostawców, z wysiłkiem ogromnym stawiali poręczycieli za  bydlęta  juczne,  mające  przewozić  ziarno.   Będąc   zaś   w  położeniu beznadziejnym,   tyle   uzyskali   u   Charesa49,   że   ten   ze   swymi   ludźmi towarzyszył ich transportowi. Gdy znaleźli się już we Fliuncie, uprosili go jeszcze, by odprowadził od nich do Pelleny zbędnych ludzi, i tam ich pozostawili, porobiwszy zaś zakupy i obładowawszy nimi, ile tylko mogli, bydląt jucznych, wyruszyli w nocy, choć dobrze wiedzieli, że nieprzyjaciele mają się na nich zasadzać; byli bowiem tego zdania, że brak żywności jest  cięższy do  zniesienia  niż bitwa.  Na  czele  szli Fliuntyjczycy  z   Charesem.   Skoro   zaś   natrafili   na   nieprzyjaciół,   natychmiast wzięli się do czynu i zachęcając się wzajemnie, uderzyli na nich i jednocześnie  krzykiem  wezwali  Charesa   na   pomoc.   Odniósłszy  zwycięstwo i   wyparłszy   nieprzyjaciela   z   drogi,   w   ten   sposób   uratowali   i   sami siebie, i  to,  co  ze  sobą  wieźli.  Ponieważ noc  spędzili  bez  snu,  spali długo w  dzień. Kiedy zaś Chares wstał, przybyli jeźdźcy i najwartościowsi z  ciężkozbrojnych i tak doń przemawiali:  "Charesie!  Dziś możesz dokonać czynu nad wyraz pięknego. Oto Sikyończycy obwarowują pewne miejsce 50 przy naszej granicy, mając wielu murarzy, lecz wcale niewielu ciężkozbrojnych. Drogę ci wskażemy my, jeźdźcy i najmocniejsi z ciężkozbrojnej piechoty, ty zaś, jeśli ze swymi najemnikami pójdziesz za nami, to, być może, zastaniesz rzecz już dokonana, być może także, że   już   samym   zjawieniem   się   twym,   jak   w   Pellenie,   spowodujesz ucieczkę wrogów. Jeśli zaś w tym, o czym mówimy, masz jakąś trud-
49 Chares,   wybitny   wódz   ateński,   wspomniany tu   po   raz   pierwszy,   bawił
dotąd w Koryncie, gdzie dowodził oddziałem ateńskim; por. Diodor XV 75.
50 Chodzi tu  o Tyamię, ufortyfikowaną  poprzednio przez  Sikyończyków.

ność, to poradź się bogów przez ofiarę: sądzimy bowiem, że bogowie jeszcze bardziej niż my każą ci to uczynić. Lecz o tym, Charesie, musisz dobrze wiedzieć, że jeśli to uczynisz, to nieprzyjaciołom zagrodzisz drogę, gród zaprzyjaźniony ocalisz, będziesz w ojczyźnie twej najsławniejszy i zarówno wśród sojuszników, jak wśród wrogów zdobędziesz największe imię". Chares więc, przekonany, począł składać ofiary, z Fliuntyjczyków zaś jeźdźcy wdziewali pancerze i rumakom swym zakładali uzdy, a ciężkozbrojna piechota przysposabiała wszystko niezbędne do marszu. A kiedy, włożywszy na siebie uzbrojenie, udali się na miejsce, gdzie była składana ofiara, wyszedł im na spotkanie Chares ze swym wieszczkiem i oznajmił, że ofiara wypadła dobrze. "Poczekajcie - mówili - bo wnet już i my pójdziemy". A skoro tylko ogłoszono wymarsz, to nawet najemnicy żwawo wybiegli w boskim jakimś zapale. Kiedy zaś Chares rozpoczął pochód, poprzedzała go jazda i piechota fliuncka. I już od początku posuwali się szybko, potem poczęli biec, w końcu zaś i jeźdźcy gnali co sił, i co sił pędzili piesi, o ile to było możliwe, z zachowaniem szyku, w ślad zaś za nimi spieszył Chares. A był to bez mała zachód słońca. Jednych spośród nieprzyjaciół znajdujących się w twierdzy zastali w kąpieli, drugich przy warzeniu strawy, innych mieszących ciasto51, innych jeszcze szykujących sobie posłanie. Skoro tylko zauważono gwałtowność ich napaści, w przerażeniu rzucono się wnet do ucieczki, pozostawiając tym dzielnym mężom wszystkie zapasy, zwycięzcy zaś zjedli na wieczerzę i te zapasy, i inne przyniesione z domu, zlali obiatę i wyśpiewali pean, jak to zwykle czyni się w razie powodzenia, wreszcie rozstawili czaty i zasnęli. Koryntianie, gdy w nocy przybył goniec z wiadomością o tym, co zaszło w Tyamii, z wielką gorliwością jeszcze w nocy wezwali przez herolda posiadaczy wozów i wszelkich bydląt jucznych i obładowawszy je zbożem, odesłali do Fliuntu - i póki tam budowano twierdzę, codziennie odbywały się transporty.
3. O Fliuntyjczykach powiedziałem więc już, że przyjaciołom swym byli wierni, w ciągu wojny okazali się niezmiennie bitni i choć wszystkiego byli pozbawieni, trwali z nimi w sojuszu. Prawie w tym samym czasie Aineas Stymfalijczyk, zostawszy wodzem Arkadów52, uznał za nieznośny stan rzeczy w Sikyonie i wszedłszy ze swoim wojskiem do jego twierdzy, zwołał najwpływowszych ze znajdujących się w mieście Sikyończyków oraz wezwał do powrotu wygnanych bez uchwały zgromadzenia ludowego. Eufron zaś, zdjęty wskutek tego strachem, uciekł
51 Według Tucyd. III 49 żołnierze zabierali ze sobą, zapas żywności na trzy dni, głównie mąkę, z której, zmieszanej z oliwą, sporządzali ciasto.
52 Aineas Stymfalijczyk był prawdopodobnie przewodniczącym Związku Arkadyjskiego.

do    przystani    Sikyończyków   i    przywoławszy    do    siebie    Pasimela53 z Koryntu, za jego pośrednictwem oddal tę przystań Lacedemończykom i  odtąd   działał   w  przymierzu   z   nimi,   twierdząc,   że   był   on   zawsze wierny  Lacedemończykom:  w  czasie   bowiem,  kiedy  głosowaniem  rozstrzygano w mieście pytanie, czy należy się od nich oderwać, on wraz z niewielu wypowiedział się, że nie należy, później zaś, pragnąc ukarać tych, co go zdradzili, wprowadził demokrację. "A i obecnie - kończył on - wygnani zostali przeze mnie ci, którzy was zdradzali.  Gdybym mógł, to bym całe to miasto do was przyłączył, obecnie jednak oddaję wam tę przystań, którą owładnąłem". Słuchało tych jego  słów bardzo wielu, ilu jednak było tych, którzy mu uwierzyli - nie wiem. Ponieważ jednak począłem mówić o Eufronie, chcę opowieść o nim doprowadzić do końca. Kiedy w Sikyonie wybuchła wojna domowa między arystokracją   a   prostym   ludem,   Eufron,   dostawszy   z   Aten   wojsko najemne, ponownie wrócił i z pomocą ludu  owładnął miastem. Twierdzę   dzierżył   wciąż   tebański   komendant   wojenny.   Eufron,   zdawszy sobie sprawę, że wobec tego, iż Tebańczycy znajdują  się w twierdzy, nie  byłby  w  stanie   owładnąć  całym  tym  państwem,   zebrał  pieniądze i wyruszył do Teb,  aby  z ich pomocą nakłonić Tebańczyków do wygnania ludzi najwpływowszych i do  oddania  grodu w jego  ręce. Lecz byli   jeszcze   dawniejsi   wygnańcy,   znający   jego   poczynania   i   drogi; ci   wyruszyli   także   do   Teb,   aby   przeciwdziałać   jego   poczynaniom. Kiedy jednak ujrzeli, jak przyjazne stosunki łączą go z archontami54, zlękli się, że dokona tego, czego pragnął - i niektórzy z nich, ryzykując własnym życiem, zamordowali Eufrona w twierdzy w czasie wspólnego posiedzenia archontów i rady. Archonci jednak przyprowadzili sprawców  mordu   przed   oblicze   rady  z   przemową   następującą:   "Mężowie! Tych oto zabójców Eufrona ścigamy  sądownie,  żądając dla  nich kary śmierci. Widzimy bowiem, że ludzie trzeźwi nie czynią nic sprzecznego z  prawem  ludzkim i boskim,  ludzie  zaś  źli  czynią  to  wszystko, lecz starają   się   przewiny   swe   trzymać   w   tajemnicy,   oskarżeni   natomiast na tyle prześcigają wszystkich w bezczelności i ohydzie, iż w obliczu samych władz i was, mężów uprawnionych do  skazywania lub nieska-zywania na śmierć, samowolnie tego oto męża zabili. Jeśli więc ci nie poniosą najwyższej kary, kto w końcu odważy się wyruszyć do naszego grodu i co wreszcie z grodem tym się stanie, skoro wolno będzie każdemu, kto  chce, zabijać, zanim jeszcze  każdy  tu przybywający zgłosi, po co tu przybywa? My zatem tych ludzi ścigamy   jako takich, którzy,
53 Pasimelos    był  już   uprzednio   zwolennikiem   Sparty,   por.   IV 4, 4.
54 Prawdopodobnie chodzi tu o urzędników miejskich Teb i radę składającą się z czterech sekcji, a nie o najwyższych urzędników Związku Beockiego, beotar-chów i zgromadzenie związkowe (synedrion).

w sposób najjaskrawszy naruszając nakazy religii, moralności i prawa, zlekceważyli wysoce powagę tego państwa - wy zaś, wysłuchawszy nas, wyznaczcie karę taką, na jaką zdaniem waszym zasługują". Taka była mowa archontów. Z oskarżonych o zabójstwo niemal nikt nie przyznał się do popełnionego własną ręką mordu. Jeden jednak się przyznał i obronę swoją rozpoczął mniej więcej tak: "Tebańczycy! Lekceważyć was żadną miarą nie może ten, kto wie, że możecie postąpić z nim, jak chcecie. Spytacie może, w co wierząc zabiłem tego męża? Wiedzcie więc, że przede wszystkim wierzę w sprawiedliwość mego czynu, następnie zaś - w trafność sądu waszego nade mną. Wiedziałem przecież, że wy, przyłapawszy Archiasa i Hypatesa55 na zbrodniach podobnych do Eufronowych, nie czekaliście na głosowanie, lecz ukaraliście ich, skoroście tylko zdołali, będąc przekonani, że na jawnych bezbożników, niezaprzeczonych zdrajców i ludzi dążących do tyranii wyrok przez wszystkich ludzi już został wydany. Czyż tymi wszystkimi zbrodniami Eufron nie jest obciążony? Wszakże on, przejąwszy świątynie pełne świętych darów w srebrze i w złocie, później całkowitą pustkę zostawił! Któż zaś jest zdrajcą jawniejszym od Eufrona, który będąc najserdeczniejszym druhem Lacedemończyków, nagle zamiast nich was sobie obrał za przyjaciół, a potem, dawszy wam i otrzymawszy od was różne rękojmie, ponownie zdradził was i oddał przystań waszym przeciwnikom? Dalej: czyż nie jest on niezaprzeczonym także tyranem, on, który niewolników czynił nie tylko wolnymi, ale także obywatelami, skazywał zaś na śmierć, wygnanie, konfiskatę mienia nie zbrodniarzy, lecz kogo mu się podobało, a to właśnie byli najlepsi obywatele. Następnie, powróciwszy do swego grodu z pomocą najbardziej nienawistnych wam Ateńczyków, podniósł broń na przysłanego przez was komendanta, nie zdoławszy zaś wyprzeć go z twierdzy, przybył wreszcie tutaj. Gdyby on zjawił się tutaj zebrawszy przeciw wam siłę zbrojną, a ja bym go za to zabił, wy byście za to czuli dla mnie wdzięczność; skoro jednak przybył on z zebranymi pieniędzmi, aby was podkupywać i skłaniać do uczynienia zeń władcy tego miasta, to ja, com go za to ukarał, mam za to z rąk waszych słusznie śmierć przyjąć? Przecież komu zadano cios orężem, ten doznaje krzywdy, lecz nie staje się występny; kto zaś pieniędzmi jest podkupiony, ten jednocześnie i krzywdy, i hańby doznaje. Gdyby więc on był moim wrogiem, a waszym przyjacielem, to wyznaję, że nie wypadałoby mi zabijać go u was, lecz człowiek ten, który was zdradził, dlaczego ma być mnie bardziej nienawistny niż wam? "Lecz na Zeusa - może ktoś powiedzieć - przecież przybył on dobrowolnie"; a więc gdyby go
56Archias    i    H y p a t e s    byli   przywódcami   stronnictwa   prospartańskiego w momencie  zamachu patriotów tebańskich.

zabił ktoś z dala od waszego miasta, to dostąpiłby pochwały; skoro jednak powrócił tutaj, aby do dawnych zbrodni dodać jeszcze nowe, to kto może powiedzieć, że zginął on niezasłużenie? Gdzie można by wskazać Grekom układ zapewniający bezkarność zdrajcom, niepoprawnym dezerterom łub tyranom?56 Ponadto przypomnijcie sobie, że sami przeprowadziliście uchwalę, aby wygnańców odwoływać tylko za zgodą grodów sprzymierzonych 57. Kto więc może powiedzieć, że wygnaniec wracający bez wspólnej uchwały sprzymierzonych nie zasługuje na karę śmierci? Twierdzę więc, mężowie, że skazawszy mnie na śmierć, wystąpicie w obronie tego człowieka, który był dla was wrogiem największym; uznawszy zaś, żem postąpił słusznie, okażecie się obrońcami zarówno was samych, jak i wszystkich waszych sojuszników". Tebańczycy, wysłuchawszy tej mowy, zrozumieli, że Eufrona spotkało to, na co zasłużył, jednak współobywatele zabrali jego ciało, jako męża dzielnego, pochowali na placu zgromadzeń 58 i dotąd mu oddają honory niby prastaremu królowi. W ten sposób ci, co stanowią większość wśród Greków, uważają, jak się zdaje, za mężów dzielnych tych, którzy byli ich dobroczyńcami.
4. Opowiedziawszy o Eufronie, powrócę do tego punktu, gdzie zmieniłem temat. Kiedy bowiem Fliuntyjczycy obwarowywali Tyamię, a Chares był tam jeszcze obecny, miasto Oropos 59 zostało opanowane przez własnych wygnańców; kiedy zaś wszyscy Ateńczycy wyruszyli przeciw nim i odwołali Charesa z Tyamii, to przystań Sikyończyków została ponownie zajęta przez nich samych z pomocą Arkadów. Ateńczykom zaś z sojuszników nie dopomógł nikt. Cofnęli się więc, oddawszy aż do wyroku sadowego miasto to, niby zastaw, Tebańczykom. Naówczas Lykomedes 60, wiedząc, że Ateńczycy są do swych sojuszników zniechęceni, gdyż kiedy mieli przez nich wiele trudności, nikt im nie
56 Zdanie to zdaje się wskazywać na powszechną świadomość wzrastającego niebezpieczeństwa ze strony nowej tyranii.
57 Nie wiadomo, kiedy Teby zawarły podobne umowy z miastami peloponeskimt łącznie z Sikyonem. W każdym razie Sikyończycy powoływali się na prawo zezwalające na ujęcie i uprowadzenie Eufrona jako zbiega z Teb. Podobnie postępowała wobec zbiegłych demokratów z Aten rada trzydziestu w r. 404.
58 Zwyczaj grzebania zasłużonych ludzi na rynku był dość rozpowszechniony w starożytności, o czym świadczy grób Arata w Sikyonie i Brasidasa w Amfipolis.
59 Oropos, miejscowość na granicy Attyki i Beocji, nad cieśniną Euripos, zdobyta przez Ateńczyków z końcem VI w., była odtąd przedmiotem sporu między Atenami i Tebami. Zdobyta zdradą przez Tebańczyków w 411 r., została prawdopodobnie w dobie pokoju Antalkidasa odstąpiona przez nich Atenom, Prawdopodobnie wydalono wtedy z Oropos zwolenników Teb. którzy go teraz opanowali. Według Diodora (XV 67) współdziałał z nimi tyran Eretrii na Eubei, Temison.
60 Lykomedes, wybitny działacz polityczny Arkadów, o którym była już mowa powyżej w ks.. VII l, 23-24.

przyszedł z pomocą, namówił zgromadzenie "dziesięciu tysięcy" do wszczęcia z nimi rokowań o sojusz61. Co prawda, niektórzy z Ateńczyków z początku niełatwo godzili się z tym, żeby oni, będąc przyjaciółmi Lacedemończyków, stali się sojusznikami ich wrogów; kiedy jednak po namyśle doszli do wniosku, że nie mniej korzystne będzie dla Lacedemończyków, jak dla nich samych to, że Arkadowie odsuną się od Tebańczyków, przyjęli ostatecznie proponowany sojusz z Arkadami. Lykomedes zaś, który zajmował się ta sprawą, w powrotnej drodze z Aten znalazł śmierć w sposób najbardziej niesamowity. Z wielu okrętów tam się znajdujących wybrawszy sobie ten, który sam chciał, i umówiwszy się, żeby go wysadzono tam, gdzie rozkaże, wybrał do wylądowania miejsce, gdzie właśnie znajdowali się wygnańcy62. I Lykomedes z ich rak zginął, lecz sojusz rzeczywiście doszedł do skutku. Kiedy zaś na zgromadzeniu ludowym Ateńczyków Demotion63 powiedział, że choć przyjaźń z Arkadami zdaje się zapowiadać pomyślnie, należy jednak nakazać strategom, aby Korynt w całości został zachowany dla narodu ateńskiego, Koryntianie, usłyszawszy o tym, posłali natychmiast wszędzie, gdziekolwiek Ateńczycy stali załogą64, dostateczną ilość załogi własnej z wezwaniem do Ateńczyków, aby już stad odeszli, gdyż Korynt ochrony wcale nie potrzebuje - i załogi były im posłuszne. Kiedy Ateńczycy z tych załóg powrócili do własnego grodu, Koryntianie zawiadomili ich, żeby każdy z Ateńczyków, który czuje się skrzywdzony, zapisał się, a otrzyma to, co mu się należy. W takiej sytuacji do Kenchreiai zawinął ze swą flota Chares. Dowiedziawszy się o tym, co zaszło, oświadczył, że słysząc o spisku przeciw temu grodowi, przybywa, niosąc mu pomoc. Koryntianie jednak, pochwaliwszy go, mimo to okrętów jego do portu wcale nie wpuszczali, łecz wezwali go do odpłynięcia. Także i ciężkozbrojnych Ateńczyków spełniwszy to, czego wymagała sprawiedliwość, Koryntianie odesłali. W ten sposób Ateńczycy wycofali się z Koryntu. Natomiast Arkadom,
61 Celem Lykomedesa było, jak się zdaje, zastąpienie niewygodnego sojuszu z Tebami przymierzem z Atenami, ze strony których mogli spodziewać się Arkadowie neutralności w kwestiach dotyczących Peloponezu. Według późniejszych re-łacji (Korneliusz Nepos. Plutarch) mieli się wtedy spotkać Epaminondas i Kallistra-tos. ale tradycja ta nie zasługuje na wiarę.
62 Chodzi tu o wygnańców arkadyjskich, ale Ksenofont nie precyzuje dokładnie sytuacji.
63 Projekt Demotiona miał na celu, w wypadku zbliżenia się do Arkadów, zapewnić Ateńczykom posiadanie Koryntu i Istmn, by w ten sposób ułatwić sprzymierzonym komunikację.
64 Załogi ateńskie stały w ziemi korynckiej od r. 369, kiedy Ateny wysłały oddział wojska pod wodzą Chabriasa dla odparcia ataku tebańskiego, o którym mówił Ksenofont w ks. VII l, 18-19.

jeżeli ktoś 65 do Arkadii wkraczał, Ateńczycy byli obowiązani na mocy sojuszu posyłać na pomoc swych jeźdźców. Na ziemię lakońską jednak nie wkraczali zbrojnie.  Koryntianie, zrozumiawszy,  że  trudno  im będzie  mimo wszystko  obronić  swą  całość,  gdyż  i przedtem byli  słabsi na lądzie,  a teraz  i Ateńczycy  stali  się ich wrogami,  uchwalili zgromadzić pieszych i konnych najemników - i przewodząc im, stali na straży własnego grodu, a jednocześnie szkodzili bliższym nieprzyjaciołom. Do Teb także wysłali posłów z zapytaniem, czy uzyskaliby pokój, gdyby  w tym  celu do  nich  przybyli.  Kiedy  zaś  Tebańczycy  wezwali ich do siebie dla zawarcia tego pokoju, Koryntianie prosili także o pozwolenie udania się do swych sojuszników, aby zawrzeć pokój z pragnącymi go, wybierającym zaś wojnę  aby pozwolić wojować dalej. Kiedy i   to   uczynić   pozwolili   im   Tebańczycy,   Koryntianie,   przybywszy   do Lacedemonu, przemówili w te słowa 66: "Przybywamy do was, Lacedemończycy,  jako   wasi  przyjaciele    i  prosimy:   jeżeli  widzicie   dla  nas jakąś korzyść w dalszym prowadzeniu wojny, powiedzcie i nam o tym; jeżeli  zaś   położenie  nasze  uważacie  za   beznadziejne,  to,   o   ile   tylko wam to  dogadza,  zawrzyjcie razem z  nami  pokój,  gdyż  z  nikim nie byłoby  nam  milej  dostąpić  ocalenia,  jak  razem  z  wami.   Jeżeli  natomiast   sądzicie,   że   korzystne   jest   dla   was   dalej   prowadzić   wojnę, pozwólcie  nam,  prosimy,  zawrzeć  pokój.   Ocaleni  teraz,  może  jeszcze kiedyś znów w odpowiednim czasie będziemy wam użyteczni, zgubieni zaś teraz, nigdy już, rzecz oczywista, korzyści wam nie przyniesiemy". Usłyszawszy  to,  Lacedemończycy  doradzali  Koryntianom  zawrzeć  pokój; także i tym z pozostałych sojuszników, którzy nie  chcieli razem z nimi wojować dalej, pozwolili zaprzestać walki. Oświadczyli również, że jeżeli chodzi o nich, to wojując dalej przyjmą taki los, jaki bogom się spodoba. Nigdy jednak nie zgodzą się na to, aby utracić Mesenię, otrzymaną  niegdyś   od   ojców67.   Wysłuchawszy   tego,  Koryntianie  wyruszyli do Teb po pokój. Tebańczycy żądali od nich jednak zaprzysiężenia  sojuszu,  ci zaś  odpowiedzieli,  że  taki  sojusz  jest  nie  pokojem, lecz  zmianą jednej  wojny  na  drugą.  Jeśli  zaś  Tebańczycy  na  to się godzą,  to  oni gotowi  są zawrzeć prawdziwy pokój.  Tebańczycy,  pełni
65 Pod niepozornym  "ktoś" należy  rozumieć  przede  wszystkim Tebańczyków.
66 Sytuacja powyższa ma swój odpowiednik w identycznej scenie, jaka rozegrała się w Sparcie w związku z wizytą Polydamasa z Farsalos w r. 375; Kseno-font mówi o tym w ks. VI l, 2-17.
67 Około zagadnienia Mesenii obracała się ówczesna polityka zarówno Teb, jak ł Sparty. Podczas gdy Teby z całą stanowczością domagały się uznania jej niepodległości, Sparta - jak to wynika również z mowy Tsokratesa zatytułowanej Archi-damos, napisanej w tym czasie - w sposób zdecydowany żądała jej zwrotu, choć w obozie wrogim Agesilaosowi nie brakowało głosów nie tak twardo obstających za tą polityką.

podziwu dla nich, że nawet pod groźbą niebezpieczeństwa nie chcieli prowadzić wojny ze swymi dobroczyńcami, pozwolili im tudzież Fliun-tyjczykom i innym przybyłym wraz z nimi do Teb zawrzeć pokój pod warunkiem zachowania przez każdą stronę jej ziemi68. I pokój pod takim warunkiem został zaprzysiężony. Skoro układ taki doszedł do skutku, Fliuntyjczycy natychmiast wycofali się z Tyamii. Argejczycy natomiast, choć zaprzysięgli pokój na tych samych warunkach, jednak nie potrafili uzyskać tego, ażeby wygnańcy z Fliuntu mogli pozostać w Trikaranon jako we własnej ziemi - i dlatego, zagarnąwszy go, stali w nim załogą i nazywali górę tę ziemią własną, chociaż na krótko przedtem pustoszyli ją jako ziemię wrogą, i jakkolwiek Fliuntyjczycy do magali się sądu, nie godzili się na to. Prawie w tym samym czasie, już po śmierci starszego Dionysiosa69, syn jego posłał na pomoc Lacedemończykom dwanaście trójrzędowców pod wodzą Timokratesa. Ten więc po przybyciu zdobył razem z nimi Sellazję 70 i dokonawszy tego, odpłynął do ojczyzny. Niedługo potem Elejczycy zajęli Lasion, stanowiący ich odwieczną własność 71, w obecnej jednak chwili należący do Związku Arkadyjskiego. Arkadowie zaś tego nie zlekceważyli, lecz ogłosiwszy wojnę, spieszyli mu z pomocą. Elejczycy z drugiej strony dążyli też z odsieczą, posyłając najprzód tzw. "trzystu", potem - "czterystu" 72. Kiedy w ciągu dnia Elejczycy zalegli przeciw nim obozem w miejscowości dosyć równinnej, Arkadowie w nocy wdarli się na szczyt góry, wznoszący się nad Elejczykami, i z nadejściem dnia poczęli z niej zstępować, kierując się przeciw nim. Ci na widok przybywających, i to z (niebezpiecznej dla atakowanych) wyższej pozycji, a przy tym w ilości kilkakrotnie większej, wstydząc się cofać ze znacznej odległości, starli się z nimi, lecz po rozpoczęciu walki uciekli i wielu żołnierzy, wiele
68 Podstawą tego traktatu był znowu pokój Antalkidasa, a to jego punkt mówiący o autonomii wszystkich miast, zarówno wielkich, jak i małych, dlatego mię-izkańcy Fliuntu ewakuowali Tyamię (§ 11), leżącą na terytorium Sikyonu.
69 Jeszcze w poprzednim roku (367) umarł tyran Dionysios I, po nim władzę objął jego syn, Dionysios II.
70 Sellazja, którą zdobyli Tebańczycy w czasie pierwszej inwazji Epaminondasa na Peloponez (r. 370/69), pozostawała, jak by wynikało z tego miejsca, aż do tej ehwili w ich rękach. Byłby to wyraźny dowód słabości militarnej Sparty.
71 Elejczycy nie chcieli uznać autonomii Trifylii, do której należał Lasion, por. VI 5, 2. Ponieważ Trifylijczycy przystąpili w tym czasie do Związku Arkadyjskiego (Diodor XV 77), wygnańcy z Arkadii namówili Elejczyków do wyprawy na Lasion, który też Trifylijczycy im oddali.
72 Tekst został poprawiony przez Dobreego w ten sposób, że - odwrotnie niż w tekście - liczbę "trzystu" umieszcza się przed "czterystu". Wymienienie najpierw "trzystu" można uzasadnić faktem znanym z innych źródeł, że był to doborowy oddział piechoty obywatelskiej, poświadczony również w innych państwach Peloponezu.

też oręża stracili, cofając się na trudnym terenie.  Arkadowie zaś, dokonawszy  tego,  wyruszyli  przeciw  osiedlom  Akrorejczyków,   następnie, zająwszy je oprócz jednego Traustos, przybyli do Olimpii. Tu, otoczywszy ostrokołem pagórek Kronion73,  stanęli załogą  i panowali  nad  górami  Olimpii.  Zajęli  też  kraj  Marganejczyków,  zresztą   za   zgodą  niektórych.  Kiedy  tak  daleko  posunęły   się   wypadki,  Elejczycy  zupełnie upadli na  duchu,  Arkadowie  zaś  wkroczyli  do  ich  grodu  i  doszli do placu   zgromadzeń.   Tu   jednak   okazali   im   opór   jeźdźcy   i   pozostali Elejczycy i wyparli ich precz, po  czym, zabiwszy z nich pewną ilość, wznieśli   pomnik   swego   zwycięstwa.   A   była   już   przedtem   w   Elidzie wewnętrzna   niezgoda:   jedni  bowiem,   stronnicy   Charopa,   Trasonidasa i  Argejosa,   wiedli   państwo   ku   demokracji,   inni,   stronnicy   Stalkasa, Hippiasa i Stratolasa - ku oligarchii. Ponieważ Arkadowie w oczach pragnących   rządów   demokratycznych   zdawali   się   być    sojusznikami o   wielkiej   potędze,   stronnicy   Charopa   nabrali   śmiałości   i   porozumiawszy się z Arkadami co do pomocy, zajęli twierdzę. Jeźdźcy jednak i   oddział   "trzystu",   nie   tracąc   czasu,   natychmiast   pomaszerowali  na górę  i wyrzucili ich  stamtąd,  tak  iż  razem  z  Argejosem  i  Charopem udało się na wygnanie  około  czterystu obywateli.  Ci to właśnie  nieco później,  przybrawszy  sobie  do  pomocy niektórych Arkadów,  zagarnęli Pylos 74; przyłączyło się do nich także wielu spośród ludu stolicy, ponieważ posiedli oni piękną miejscowość i mieli za sobą wielką potęgę sprzymierzonych  Arkadów.   A  i  później   wtargnęli  jeszcze   Arkadowie do   ziemi   Elejczyków,   przekonywani   przez   wygnańców,   że   gród   ten sam przyłączy się do nich. W tym czasie jednak stanęli na straży tego grodu  Achajowie,   zaprzyjaźnieni  z   Elejczykami   75,   tak  iż  Arkadowie odeszli   stamtąd,   niczego   nie   zdziaławszy   poza   spustoszeniem   kraju. Lecz zaraz po wyjściu z Elidy, dowiedziawszy się, że Pellenejczycy znajdują  się  już w Elidzie,  zajęli,  odbywszy  w  ciągu jednej  nocy bardzo daleką drogę, należący do nich Oluros 76; Pellenejczycy bowiem znowu zawarli    przymierze    z    Lacedemonem.    Zawiadomieni    o    wypadkach w   Oluros,   Pellenejczycy   sami   z   kolei   odbyli   bardzo   wielką   drogę okrężną  i wkroczyli  do  własnej   Pelleny;   od  tego  czasu  wojowali zarówno ze znajdującymi  się  w  Oluros Arkadami, jak i z  własnym Indem - i choć  byli  sami  nieliczni,  nie  prędzej  przestali wojować,  aż
73 K r o n i o u, wzgórze łączące się od północy z pasmem gór olimpijskich, które zamykają od północy nizinę Olimpii.
74 Chodzi o Pylos elejskie, położone około 10 km na wschód od  miasta E'lida.
75 Arystokracja Elidy nawiązała prawdopodobnie ściślejsze związki z miastami achajskimi, gdy i u tych doszli do głosu arystokraci, o czym mówi Ksenofont w ks. VII l, 43.
76 Oluros.  miejscowość   na   terenie   Achai.

zdobyli   oblężony   Oluros.   Arkacłowie   zaś   znowu   urządzili   wyprawę zbrojną   do   Elidy.   Kiedy   jednak   zalegli   obozem   między   Kylleną77 a   grodem   Elejczyków,   ci  napadli   na   nich,   lecz    natknąwszy   się   na opór,   zostali   pobici   i   Andromachos,   dowódca   jazdy   elejskiej,   który zdawał  się  być  sprawcą rozpoczęcia  bitwy,  popełnił  samobójstwo,  pozostali   zaś   cofnęli   się   do   swego   miasta.   Zginął   także   uczestniczący w   tej   bitwie   spartiata   Sokleidas:   naówczas   bowiem   Lacedemończycy byli już znów  sojusznikami Elejczyków78.  Ci tedy,  uciskani w  swojej własnej   ziemi,   prosili   przez   posłów   Lacedemończyków,   aby   uderzyli także   na   Arkadów,   przypuszczając,   że   wtedy   najprędzej   Arkadów odeprą, kiedy z dwóch naraz stron będą z nimi wojowali. I oto w wyniku   tego   Archidamos   wyruszył   na   nich   z   wojskiem   obywatelskim i   obsadził   Kromnos79.   Pozostawiwszy   w   nim,   jako   załogę,   trzy   ze swych  dwunastu  lochów80,  Archidamos   powrócił   do   ojczyzny,  Arka-dowie natomiast, zebrani po powrocie z wyprawy do Elidy, wyruszyli na odsiecz, opasali dokoła Kromnos podwójnym ostrokołem i sami już zabezpieczeni, zaczęli oblegać zamkniętych w Kromnos.  Państwo  lacedemońskie, bardzo współczując okrążonym obywatelom, wysłało znowu wojsko,   któremu   i   wtedy   przewodził   Archidamos.    Przybywszy   na miejsce, począł on pustoszyć, co mógł, w Arkadii i Skiritis, aby w miarę możności  odciągnąć  od  oblężenia  Arkadów.  Ci jednak  wcale  się  tym nie   wzruszali,   lecz   wszystko   to   sobie   lekceważyli.   Archidamos   więc wtedy,   zauważywszy   pewien   pagórek,   przez   który   Arkadowie   przeprowadzili   zewnętrzny   ostrokół,   zmiarkował,   że   mógłby   go   zająć, a skoro zdoła go utrzymać, to oblegający nie będą  w stanie pod nim pozostać.  Kiedy  w  swym  ruchu  okrężnym  Archidamos  zbliżał  się  do tego  miejsca,  peltaści przed  nim  biegnący  na  widok  znajdujących  się na   zewnątrz   ostrokołu   eparytów81   arkadzkich   rzucili   się   na   nich. a  razem  z  nimi  także  jeźdźcy  usiłowali  uderzyć.   Przeciwnicy  jednak się   nie   cofnęli,   lecz   ustawieni   w   szyk   bojowy,   zachowywali   spokój. Napastnicy więc ponowili swój  atak. Kiedy jednak i tym razem przeciwnicy się nie cofnęli, lecz wśród ogromnego krzyku natarli na nich,
77 Ky11ene    por.   ks.   III  2,  27,   przyp.   59.
78 Dowodem ciężkiego powikłania stosunków politycznych w Grecji był sojusz Elejczyków ze Spartą, ich poprzednim wrogiem - nieznany ani jak chodzi o datę, ani o okoliczności - podczas gdy Arkadowie byli związani sojuszem z Atenami. Prawo międzynarodowe greckie dopuszczało tego rodzaju dziwaczne sytuacje.
79 Kromnos,   miasteczko   w   południowej   Arkadii,   niedaleko   Megalopolis.
80 Być może Spartą po ciężkich stratach ostatnich lat nie mogła już wystawić armii składającej się z sześciu mor, tj. 24 lochów, a tylko z polowy te; liczby.
81 Eparitoi - doborowy oddział obywatelski, podobny do "trzystu" w Elidzie, ale liczący według Diodora (XV 62 i 67) 5000 ludzi.

wtedy usiłował przyjść z pomocą  (oblężonym)  sam Archidamos, który skręcił w dół drogą kołową, wiodącą do Kromnos, i prowadził (swoich) po dwóch obok siebie, jak to było możliwe 82. Kiedy zaś zbliżyły się do siebie   oba  wojska  - ludzie  Archidama  idący  wąskim   szeregiem,  na jaki   pozwalała   droga,   Arkadowie   zaś   zbitą   masą,   przykrywając   się wzajem tarczami - Lacedemończycy naówczas nie byli w stanie oprzeć się   nawale  Arkadów;  w  niedługim  czasie  Archidamos   otrzymał  ranę w biodro na wylot, a walczący przed nim Polyainidas i Chilon, małżonek siostry Archidama,  zginęli,  wszystkich  zaś  razem  padło   z  walczących w tym dniu nie mniej niż trzydziestu83. Kiedy, wstępując tą drogą pod górę, Lacedemończycy wyszli wreszcie na szeroką przestrzeń, naówczas ustawili się znowu w szyku bojowym. Po drugiej stronie stanęli Arkadowie, ustawieni jak poprzednio - i choć ilością byli słabsi, przewyższali ich znacznie siłą ducha jako ścigający cofających się  (...) zabili mężów. Lacedemończycy natomiast, patrząc na ranionego Archidama, słysząc też imiona poległych mężów, dzielnych i z rodów bodaj najświetniejszych, bardzo upadli na duchu. Kiedy już byli blisko siebie, ktoś ze starszych wiekiem głośno  zawołał:  "Mężowie!  Co zmusza nas walczyć   dziś?   Rozejdźmy   się   raczej,   zawarłszy   zawieszenie   broni". I   obie   strony,   wysłuchawszy   tego   wezwania,   z   radością   je   zawarły, po  czym Lacedemończycy  odeszli, zabrawszy  swoich poległych, Arkadowie zaś  cofnąwszy  się  do tego miejsca, skąd swój  atak rozpoczęli, postawili pomnik zwycięstwa. Kiedy Arkadowie znajdowali się dokoła Kromnos, Elejczycy, udając się ze swego miasta z początku do Pylos, natrafili na  Pylijczyków wypędzonych z  Talamai  - i nadjeżdżający jeźdźcy  elejscy  na  ich  widok,  nie  tracąc   czasu,  uderzyli  natychmiast i  jednych  z  nich  zabili,   inni  zaś   uciekli  na   wzgórze.   Kiedy  jednak nadeszła   piechota    (elejska),   wyparła   znajdujących   się   na   wzgórzu i część z nich zabiła na  miejscu,  część znów wzięła żywcem w ilości około    dwustu.    Spośród    nich    wszystkich    cudzoziemców    sprzedano w  niewolę,  wszystkich zaś  wygnańców  wycięto  w  pień.  Potem Pylijczyków,  przez  nikogo  nie  popieranych,  zagarnęli  wraz  z  ich  ziemią i   odzyskali   gród   Marganejczyków.    Nieco    później    Lacedemończycy, przybywszy ponownie w nocy do  Kromnos,  opanowali ostrokół obok stanowiska Argejczyków i poczęli natychmiast wywoływać obleganych. I oto ci wszyscy, którzy przypadkiem byli w pobliżu i wyzyskali okazję,
82 Ta niezwykła forma marszu Archidama spowodowana była prawdopodobnie układem terenu, nie dopuszczającego rozwinięcia innego szyku. Zresztą lokalizacja Kromnos nie jest znana, a to utrudnia wysnucie pewniejszego wniosku.
83 Prawdopodobnie chodziło tu o kategorię spartiatów zw. homoioi, których łiczba była w Sparcie w IV w. bardzo mała i stale się zmniejszała, stąd upadek ducha w armii spartańskiej.

wydobyli się na swobodę; wszyscy natomiast, których dopadli Argejczycy przybywający na pomoc z wielką siłą, zostali znów zamknięci wewnątrz, schwytani i rozdzieleni między zwycięzców - i jedną część otrzymali Argejczycy, drugą Tebańczycy, trzecią Arkadowie, czwartą Meseńczycy, wszystkich zaś razem, spartiatów i periojków, schwytano ponad stu. Kiedy wreszcie Arkadowie uwolnili się od sprawy Kromnos, ponownie zaczęli bardzo energicznie zajmować się Elidą; wzmocnili załogę w Olimpii i w ciągu nadchodzącej olimpiady 84 przygotowywali się do tego, by urządzić igrzyska razem z Pisatami, twierdzącymi, że oni pierwsi przewodniczyli tej uroczystości. Kiedy zaś nadszedł miesiąc, w którym odbywały się igrzyska, i wreszcie dni uroczystych zgromadzeń, naówczas Elejczycy poczynili otwarcie swoje przygotowania, wezwali Achajów i wyruszyli drogą wiodącą do Olimpii. Arkadowie zaś nigdy nie myśleli, aby ci mogli na nich napaść, i razem z Pisatami spokojnie igrzyskami kierowali. I już odbyły się wyścigi konne i zawody piesze wchodzące w skład pięcioboju; kiedy jednak doszło do walk zapaśniczych85, uczestnicy jego walczyli już nie na placu wyścigowym, lecz między nim a ołtarzem: już bowiem Elejczycy w pełnym uzbrojeniu weszli do obwodu świątynnego. Arkadowie dalej przeciw nim się nie posunęli, lecz stanęli w szyku bojowym nad rzeką Kladaos, która, płynąc wzdłuż gaju Altis 86, wpada do Alfeosu. A przybyli do nich jeszcze sprzymierzeńcy: ciężkozbrojnych z Argos około dwóch tysięcy, jeźdźców zaś z Aten około czterystu. Elejczycy natomiast ustawili się po drugiej stronie rzeki i złożywszy ofiary, niezwłocznie na nich ruszyli; i choć poprzednio Arkadowie i Argejczycy, a także Achajowie i Ateńczycy, lekceważyli ich sprawność wojskową, mimo to w tym dniu, jako najbitniejsi ze wszystkich, sprawowali dowództwo - i Arkadów, z którymi najpierw się zderzyli, natychmiast zmusili do ucieczki, wytrzymawszy zaś atak spieszących na pomoc Argejczyków, tych także pokonali; ścigając ich w dalszym ciągu aż
84 Chodzi o olimpiadę 104, której pierwszy rok przypadał na r. 364. Igrzyska olimpijskie rozpoczynały się z pełnią księżyca po letnim przesileniu słonecznym. Według relacji Strabona (VIII, C 355) do olimpiady dwudziestej szóstej (połowa VII w.) kierownictwo igrzysk spoczywało w rękach Elejczyków, potem przeszło na Pisatów. Po zniszczeniu Pisy przez Elejczyków przy pomocy Spartan w r. 572 znów przejęli je Elejczycy.
85 Najwidoczniej bieg był przedostatnią konkurencją pentatlonu - zawodów o pięciu konkurencjach - a do ostatniej, tzw. pale, tj. zapasów, byli dopuszczani zawodnicy, którzy odnieśli zwycięstwo w poprzednich konkurencjach.
86 Należy, jak by z tego miejsca wynikało, odróżnić święty obwód - temenos - ciągnący się aż do rzeczki Kladaos, zwany przez Ksenofonta w tym miejscu Altis, od właściwego okręgu świątynnego poświęconego Zeusowi, który inni pisarze, np. Paus. V l, 10, tą nazwą właśnie nazywają.

do wolnej przestrzeni między siedzibą rady i świątynia Hestii oraz przylegającym doń teatrem87, walczyli nie mniej zawzięcie i parli ich w kierunku ołtarza. Ponieważ jednak poczęto ich razić z góry z krytych galerii domu rady i wielkiej świątyni, oni zaś walczyli na ziemi, zginęli tam i inni Elejczycy, i sam dowódca oddziału "trzystu", Stratolas. Gdy to się stało, cofnęli się do swego obozu. Mimo to Arkadowie i ci, co byli z nimi, tak byli przejęci obawą o następny dzień, że w nocy nie zażyli wypoczynku, tylko łamali przygotowane już dla gości schroniska 88 i budowali z nich zapory. Kiedy zaś w następnym dniu Elejczycy znów przybyli i ujrzeli przed sobą potężną zaporę, na świątyniach zaś mnóstwo ludzi, którzy weszli na nie, odeszli do swego grodu, okazawszy się takimi, jakimi jedynie Bóg, natchnąwszy męstwem, może i w jednym dniu niektórych uczynić, ludzie zaś nawet po długim czasie nie mogliby takimi uczynić niewalecznych z natury.
Kiedy ludzie piastujący władzę w Związku Arkadyjskim czerpali ze skarbów świątyń i z nich żywili oddział eparytów 89, pierwsi Mantinejczycy przeprowadzili uchwałę, aby nie korzystać z tych świętych pieniędzy - i sami przypadającą na nich część przeznaczoną na wydatki na eparytów, a otrzymaną od własnego grodu, odesłali archontom Związku. Ci zaś twierdząc, że Mantinejczycy ściągają na Związek Arkadyjski hańbę, wezwali starszyznę mantinejska na sąd "dziesięciu tysięcy", a ponieważ ta nie usłuchała tego wezwania, wydali na nią wyrok potępiający i wysłali eparytów, aby przywiedli im skazanych. Mantinejczycy jednak, zamknąwszy bramę, nie wpuszczali ich do miasta. Wkrótce potem poczęli jeszcze inni przemawiać na tym zgromadzeniu, że z pieniędzy poświęconych bogom nie należy korzystać, gdyż zostawia się przez to na wieczne czasy swym potomkom spuściznę grzechu wobec bogów. Kiedy wreszcie cały związek powziął uchwałę, żeby z tych pieniędzy nigdy więcej nie korzystać, to niebawem eparyci, którzy nie mogli żyć bez żołdu, rozproszyli się, ci zaś, których stać było na to, zachęcając się wzajem, poczęli naówczas wstępować w ich szeregi, a to w tym celu, aby odtąd nie oni zależni byli od innych, lecz
87 Mimo prowadzonych w Olimpii badań wykopaliskowych lokalizacja poszczególnych obiektów okręgu świątynnego nie jest pewna. Nie wiadomo zwłaszcza, gdzie leżał teatr i ołtarz, stąd odtworzenie określonej przez Ksenofonta walki napotyka trudności.
88 Były to budy i namioty znajdujące się na zewnątrz okręgu świątynnego, wzniesione przez pielgrzymów - por. Plut. Alkib. 12 - jako też kupców napływających tu z całej Grecji jakby na targi.
89 Ani Arkadowie, ani Fokejczycy, którzy w parę lat później złupili skarby delfickie, nie posiadali żadnych środków finansowych, które by im pozwoliły odegrać poważniejszą rolę w polityce.









raczej inni od nich90. Ci zaś z piastujących władzę, którzy korzystali
ze świętych pieniędzy, zrozumieli, że jeżeli nie wykażą się ścisłym
rachunkiem, ryzykują życiem; wysłali więc posłów do Teb i wyjaśnili
Tebańczykom, że jeśli nie urządzą zbrojnej wyprawy do nich, to Arka-
dom grozi niebezpieczeństwo ponownego przejścia na stronę Lacede-
monu - i Tebańczycy do takiej wyprawy poczęli się gotować. Ludzie
natomiast, którzy najlepiej Peloponezowi życzyli 91, namówili powszechne
zebranie Arkadów, by przez posłów oświadczyli Tebańczykom, że nie
powinni oni wysyłać wyprawy zbrojnej, chyba że zostaną do tego
wezwani. Oświadczając to Tebańczykom, doszli do przekonania, że
wojna wcale nie jest im potrzebna. Już bowiem nie twierdzili,
że zwierzchnictwo nad świątynią Zeusa jest dla nich niezbędne, lecz
że oddając je Elejczykom, sprawiedliwie i słusznie postąpią i w ten
sposób uczynią rzecz miłą bogu. Ponieważ zaś tego samego i Elejczycy
pragnęli, obie strony postanowiły zawrzeć pokój - i zlano już obiatę
pokoju. Kiedy już pokój został zaprzysiężony i wzięli w tym udział
i Tegeaci, i wszyscy inni Arkadowie, i sam komendant tebański92,
który właśnie znajdował się tam z trzystu Beotami, to Arkadowie,
którzy tu w Tegei pozostali, poczęli ucztować, weselić się, zlewać
obiaty i śpiewać peany jak po zawarciu pokoju. Komendant jednak
tebański i ci dostojnicy, którzy obawiali się sprawozdania skarbowego,
z pomocą owych Beotów i tak samo jak oni myślących eparytów,
zamknąwszy bramy murów Tegei i rozsyłając ludzi do ucztujących
pod namiotami, poczęli chwytać co lepszych obywateli. A ponieważ
byli obecni Arkadowie z wszystkich grodów, a wszyscy jednakowo
chcieli posiadać pokój, zatrzymanych musiało być bardzo wielu, tak
iż niebawem pełne ich było więzienie, pełny też dom państwowy.
Gdy już uwięzionych było wielu (...) 93 wielu zaś zeskoczyło z murów.
Byli też i tacy, których wypuszczono przez bramy: nikt przecież do
nikogo nie żywił urazy, chyba że ktoś obawiał się wyroku śmierci.
Najwięcej jednak trudności sprawiała komendantowi tebańskiemu
i tym, co z nim współdziałali, ta okoliczność, że Mantinejczyków,
których najbardziej chciano chwytać, było bardzo niewielu - dzięki
bowiem bliskości ich grodu prawie wszyscy zbiegli do swych domów.
90 Zmiana w obsadzie stanu eparytów nadała tej organizacji wojskowej cha-
rakter bardziej arystokratyczny. Prawdopodobnie łączą się z tą zmianą obawy nie-
których Arkadów, by nie wzrosły w Arkadii nastroje prospartańskie.
91 Zdaniem Ksenofonta jedynie stronnictwo arystokratyczne, bo o takie w tym
wypadku chodzi - por. podobne wyrażenie w ks. VII 5, l - rzeczywiście repre-
zentowało interesy Peloponezu.
92 Wynikałoby z tego miejsca, że w Arkadii, jak i w innych krainach Peloponezu,
znajdowali się harmości i załogi tebańskie.
93 Luka obejmuje tu prawdopodobnie koniec jednego i początek drugiego zdania.

Kiedy zaś nastał dzień i o tym, co się stało, dowiedzieli się Mantinejczycy, natychmiast rozesłali do pozostałych grodów Arkadii wezwanie, aby przybyli (z nich żołnierze)  w uzbrojeniu i pilnowali dróg prowadzących   do   nich.   I   sami   postąpili   tak   samo,   a   zarazem  wysławszy posłów   do   Tegei,   domagali   się   wyzwolenia   wszystkich   zatrzymanych Mantinejczyków.   Twierdzili   także,   że   nie   uważają   za   słuszne,   żeby ktokolwiek   z   pozostałych   Arkadów   był   uwięziony   lub   skazany   na śmierć.  "Jeśli  zaś  niektórzy   są   oskarżeni  -  mówili   oni  przez   gońców - państwo Mantinejczyków ręczy za to, że wszystkich, kogo ktoś oskarży, postawi przed  obliczem zgromadzenia  Arkadów".  Słysząc to, komendant   tebański   nie   wiedział,   jak   ma   w   tej   sprawie   postąpić, i wszystkich  tych  ludzi  wypuścił.  W następnym  zaś  dniu,  zwoławszy wszystkich   Arkadów,   którzy   chcieli   się   zebrać,   usprawiedliwiał   się tym, że  został  wprowadzony w błąd:  słyszał  bowiem,  że  Lacedemończycy   znajdują   się   na   granicy  w   gotowości   zbrojnej   i   że   niektórzy z   Arkadów   chcą   im   oddać   Tegeę.   Ci,   wysłuchawszy   go,   choć   wiedzieli, że mówi o nich nieprawdę, puścili go wolno; skierowali jednak do   Teb   posłów   i   oskarżyli   go,   żądając   dlań   kary   śmierci.   Epaminondas jednak -  a  był  on  właśnie  naczelnym  wodzem94  - powiedział o nim, jak twierdzą, że miał większą słuszność, kiedy ludzi tych chwytał,  niż kiedy  ich wypuszczał:  "Wszak  może  was  każdy słusznie pomawiać   o   zdradę   za   to,   że   kiedy   my   przez   was   rozpoczęliśmy wojnę95, wy bez  naszej  zgody  zawarliście  pokój 96.  Wiedzcie  więc - rzekł on w końcu - że my i na Arkadię zbrojnie wyruszymy, i wojować   tam   będziemy   łącznie   z   tymi,   którzy   będą   myśleć   tak   samo jak my".
5. Gdy doszło to do wiadomości Związku Arkadów i poszczególnych ich grodów, wywnioskowali stąd Mantinejczycy oraz ci z Arkadów, którzy troszczyli się o dobro Peloponezu97, a również Elejczycy i Achajowie, że Tebańczycy wyraźnie chcą jak najbardziej osłabić Peloponez, a to w tym celu, aby go jak najłatwiej ujarzmić. "Po cóż bowiem innego chcą oni, żebyśmy ze sobą wojowali, jak nie po to, abyśmy sobie wzajem szkodzili, a ich jednakowo potrzebowali? Albo po co przygotowują się, by do nas iść, kiedy my mówimy, że ich nie potrzebujemy? Czyż nie jest oczywiste, że gotują na nas wyprawę, aby
94 Ksenofont używa tu, nie wiadomo dlaczego, terminu strategos w miejsce właściwego, beotarchos.
95 Tebańczycy przybyli na pomoc Arkadom, kiedy ci w związku z synoikismos Mantinei znaleźli się w wojnie ze Spartą.
96 Prawdopodobnie chodzi tu o pokój, który Arkadowie dopiero co zawarli z Elejczykami, zob. VII 4, 35.
97 Wyrażenie to, podobnie jak i poprzednio użyte (VII 4, 35), dowodzi, że ruch antytebański wyszedł z kół arystokratycznych.

nam jakieś zło wyrządzić?" Wysłali także posłów do Aten z prośbą o pomoc. Wyprawiono również od eparytów posłów do Lacedemonu, aby tam zapytali, czy Lacedemończycy zechcą wspólnie stawić opór, jeżeli ktoś wyruszy na podbój Peloponezu. Co zaś do naczelnego dowództwa, od razu o to się starano, aby każde państwo posiadało je na własnej ziemi98. Kiedy to się działo, Epaminondas już wyruszał, mając ze sobą wszystkich Beotów i Eubejczyków oraz wielu Tesalów, zarówno od Aleksandra z Ferai, jak i od jego przeciwników 99. Fokejczycy natomiast nie towarzyszyli mu, twierdząc, że warunki umowy z nimi brzmiały, iż mają pomagać, jeśli ktoś na Teby wyruszy; żeby
zaś przeciw innym występować zbrojnie, tego nakazu w umowie nie ma. Epaminondas zaś rozumował, że i na Peloponezie może liczyć na Argejczyków, Meseńczyków i tych Arkadów, którzy myślą tak samo jak Tebańczycy, a mianowicie Tegeatów, Megalopolitan, Aseatów i Pallantyjczyków, a także na inne jeszcze grody, które z powodu swej słabości i swego
położenia wśród innych ulegały przymusowi. Pospiesznie więc wyruszył. Kiedy jednak znalazł się w Nemei, zatrzymał się tutaj, mając nadzieję, że zaskoczy przechodzących tamtędy Ateńczyków, i rozumiejąc, że miałoby to ogromne znaczenie dla podniesienia na duchu własnych sprzymierzeńców i odebrania odwagi przeciwnikom: wszak mówiąc ogólnie, wszystko jest dobre dla Tebańczyków, co Ateńczyków osłabia. W czasie gdy pozostawał w Nemei, w Mantinei zbierali się wszyscy jednakowo myślący przeciwnicy. Kiedy jednak Epaminondas usłyszał, że Ateńczycy zrzekli się drogi lądowej, zamierzają zaś wyruszyć morzem, aby idąc przez Lacedemon nieść pomoc Arkadom, wyruszył z Nemei i przybył do Tegei. O dowództwie jego ja osobiście nie mogę powiedzieć, żeby było ono szczęśliwe. Mąż ten jednak, jak mi się zdaje, nie pominął niczego, co bywa wynikiem przewidywania i śmiałości 100. Przede wszystkim jednak chwalę w nim to, że obóz swój założył w twierdzy Tegeatów,
98 Tekst zawartego wtedy przymierza między Atenami a Arkadami, Achajami, Elejczykami i Fliuntyjczykami zachował się na napisie (IG II 2, l, 112); prawdopodobnie też, jeśli uzupełnienie tekstu przez Koehlera jest słuszne, została w nim zachowana formułka na temat dowództwa.
99 Interwencja tebańska w Tesalii doprowadziła do upokorzenia Aleksandra, na którego nałożono obowiązek dostarczania posiłków, do czego zobowiązane były również sprzymierzone z Tebami miasta wrogie Aleksandrowi. Por. Plut. Pelop. 35.
100 Ta pochwała Epaminondasa jest tym bardziej dziwna, że Ksenofont prawie w ogóle nie wymieniał go w Historii greckiej; chyba że w obliczu jego bliskiej śmierci należy ją traktować jako laudatio memoriae, pochwałę pośmiertną.

gdzie był lepiej zabezpieczony niż przy obozowaniu na zewnątrz, a poczynania jego były lepiej ukryte. Poza tym, jeśli czego potrzebował, to zdobycie   tego   w   mieście   było   łatwiejsze;   kiedy   zaś   inni   obozowali poza  murami,  można  było  łatwo   obserwować  ich  działania,   czy  były one trafne, czy błędne. Choć uważał się za silniejszego od przeciwników, mimo  to, ilekroć widział, że mają oni nad nim przewagę, jeżeli idzie o położenie, nie wyprowadzał przeciw nim swych wojsk. Widząc, że żadne miasto z nim się nie łączy i że czas przeznaczony do działania upływa, doszedł do wniosku, że trzeba czegoś dokonać, w przeciwnym zaś razie zamiast dawnej  sławy  oczekiwał wielkiej  hańby.  Kiedy więc się dowiedział, że przeciwnicy dokoła Mantinei mają się na baczności i   przywołują   do   siebie   Agesilaosa   i   wszystkich   Lacedemończyków, i nadto usłyszał, że ten wyruszył z wojskiem i znajduje się już w Pellenie 101,   po  wieczornym   posiłku   i  wydaniu  rozkazów   począł   natychmiast wieść wojsko ku Sparcie.  I  gdyby jakimś  zrządzeniem losu pewien Kreteńczyk, przystąpiwszy do Agesilaosa, nie doniósł mu o zbliżaniu się wojska wrogów, to miasto to,  niby gniazdo  całkowicie opuszczone przez  obrońców, z  pewnością by zdobył.  Skoro jednak Agesilaos,  w porę  ostrzeżony,  cofnął  się  wcześniej  do  miasta 102 ,spartiaci, choć byli bardzo nieliczni, rozstawiwszy się  strzegli tego  miasta,  cała bowiem   jazda,   wojsko   najemne   i   trzy   lochy   z   ogólnej   liczby   dwunastu 103  znajdowały  się  w  Arkadii.   Kiedy  jednak  Epaminondas  znalazł się w grodzie  spartiatów104,  to  nie wkraczał  ani tam, gdzie Tebańczycy  mieli  walczyć  na  równej  ziemi  i  być   osypywani  pociskami z domów, ani tam, gdzie, choć liczni, nie mogli uzyskać żadnej przewagi nad nielicznymi,  lecz  zająwszy  taką pozycję,  z  której  mógł, jak sądził, przewagę tę  osiągnąć, zstępował z  niej,  a nie wstępował dalej do miasta. O to zaś, co nastąpiło później, można winić bóstwo, można jednak także twierdzić, że nikt nie jest w stanie oprzeć się tym, którzy walczą w zapamiętaniu. Gdy bowiem Archidamos wiódł swoich mężów, nie  mając ich  nawet  setki,  i  przekroczywszy  to,  w  czym  zdawał się mieć  zasłonę,  począł  iść   pod   górę   w  stronę  przeciwników,  naówczas owi mężowie dyszący ogniem i dumni ze zwycięstwa nad Lacedemoń-
101 P e 11 e n e , miejscowość położona nad górnym Eurotasem (nie należy jej mylić z Pellene achajska).
102 Zapewne  Mantinei;  Sparty  bronił nie   on,  lecz  Archidamos.
103 Informacja ta o dwunastu lochach potwierdza uprzednio już (por. VII 4, 20, przyp. 81) wyrażone przypuszczenie o słabości armii spartańskiej, pomniejszonej do połowy stanu sprzed bitwy pod Leuktrami.
104 Ksenofont nie wyraża w tym miejscu swojej myśli jasno. Raz bowiem twierdzi, że Epaminondas wszedł do miasta Sparty, a drugi raz, że nie. Zdaje się, że w tym drugim wypadku nie chodzi o polis, tylko o akropolis (zamek), znajdującą się w centrum miasta.

czykami, pod każdym względem silniejsi i ponadto zajmujący odpowiednią do natarcia pozycję, nie przyjęli ataku ludzi Archidama, lecz cofnęli się, wysunięci zaś w przód ludzie Epaminondasa polegli. Kiedy jednak pyszni ze zwycięstwa obrońcy w pościgu posunęli się za daleko, sami z kolei zginęli. Jest bowiem, jak się zdaje, zakreślona przez bóstwo granica, do której jedynie dane bywa zwycięstwo. Archidamos więc wzniósł pomnik na miejscu zwycięstwa i wydał ciała wrogów na podstawie układu o zawieszeniu broni. Epaminondas, przypuszczając, że Arkadowie pospieszą z pomocą Lacedemończykom, nie chciał walczyć jednocześnie i z nimi, i z razem zebranymi Lacedemończy-kami, zwłaszcza z mającymi powodzenie przy równoczesnym niepowodzeniu własnych żołnierzy, cofnął się więc jak najprędzej z powrotem do Tegei. Tu ciężkozbrojnym dał odpoczynek, jazdę zaś wysłał do Mantinei, prosząc o podjecie nowego wysiłku zbrojnego i wyjaśniając, że według wszelkiego prawdopodobieństwa tam poza miastem znajdują się wszystkie stada i cała ludność tego grodu, tak z innych po-wodów, jak zwłaszcza z powodu żniw - i jazda tebańska wyruszyła.

A tymczasem jeźdźcy ateńscy, wyruszywszy z Eleusis, spożyli wieczerzę już na Istmie, zostawiwszy zaś za sobą Kleonai105, weszli do Mantinei i rozłożyli się obozem w domach wewnątrz murów.  Ponieważ ukazali się  już  nadciągający  wrogowie,  Mantinejczycy  błagali  jeźdźców   ateńskich o pomoc, jeśli jest jeszcze możliwa: na zewnątrz bowiem znajdują się   wszystkie   stada,   chłopi,   wiele   też   dziatwy   i   starców   wolnych. Usłyszawszy o tym, Ateńczycy pospieszyli z  pomocą,  choć jeszcze nic nie jedli ani oni sami, ani ich konie. Kto wtedy nie podziwiałby dzielności   tych,   którzy,   choć   widzieli,   że   wróg   jest   znacznie   silniejszy, i   choć   ponieśli   porażkę   w   Koryncie106,   nie   zastanawiali   się   wcale ani nad tym wszystkim, co było, ani nad czekającą ich walką z Tebańczykami i Tesalami,  uchodzącymi za  najlepszych  jeźdźców,  lecz  uważając za hańbę dla siebie odmówienie pomocy sprzymierzeńcom, starli się, wiedzeni pragnieniem odnowienia sławy ojców. I walcząc sprawili to, że całe mienie Mantinejczyków znajdujące się na zewnątrz ocalało. Zginęli   pewni   Ateńczycy,   którzy   byli   mężami   dzielnymi   i   położyli trupem mężów  także niewątpliwie  dzielnych:  żadna ze  stron nie  posiadała   bowiem   broni   tak   krótkiej,   by   nie   dosięgała   przeciwników. Drogich im ciał nie porzucili, a nawet niektóre ciała wydali wrogom na mocy zawieszenia broni107. A Epaminondas - rozumiejąc dobrze, że po upływie niewielu dni będzie już musiał odejść,  gdyż czas działań wojennych dobiegał  kresu108,  a także że jeśli zostawi  osamotnionych tych, którym przybył z pomocą, to będą oni przez przeciwników oblegani,  on zaś  sam na  swą  sławę  ściągnie  plamę  nie  do  zmazania, ponieważ   w   Lacedemonie   mimo   liczebnej   przewagi   był   zwyciężony przez nielicznych, zwyciężony był także pod Mantineą w bitwie konnej, wreszcie  przez   swą  wyprawę  na  Peloponez   stał   się   sprawcą  ścisłego sojuszu pomiędzy Lacedemonem, Arkadią, Achają, Elidą i Atenami - uważał, że nie może odejść bez bitwy 109, zdając sobie sprawę, że jeśli zwycięży, to rozwiąże wszystkie trudności, jeśli zaś zginie, to, według swego zdania, znajdzie piękny koniec, usiłując ojczyźnie swej pozostawić  w  spadku  po   sobie  panowanie   nad  Peloponezem.   Że   tak  rozumował,  nie   wydaje  mi   się   wcale  dziwne:   są   to   bowiem   rozważania właściwe   ludziom   miłującym   swój   honor.   Natomiast   to,   że   stworzył
105 Kleonai, miejscowość położona między Koryntem a Argos. 106 Nie wiadomo, o jakiej porażce jazdy ateńskiej pod Koryntem mówi Ksenofont. w każdym razie o jakiejś niezbyt odległej czasowo.
107 W tej utarczce zginął Gryllos, jeden z dwóch biorących w niej udział synów Ksenofonta.
108 Miejsce niejasne. Ponieważ bitwa pod Mantineą była stoczona w lipcu. w okresie żniw, być może sojusznicy Tebańczyków z góry wyznaczyli jakiś termin ekspedycji, chcąc zdążyć ze żniwami u siebie.
109 Z Tegei, w której znajdował się Epaminondas, droga na północ, na Istm, prowadziła przez Mantinee obsadzoną przez przeciwnika.

wojsko niezmordowane żadnym wysiłkiem ani w nocy, ani w dzień, nie unikające żadnego niebezpieczeństwa i, mimo skąpo wydzielanej żywności, zawsze gotowe do posłuszeństwa, wydaje mi się o wiele dziwniejsze. Gdy bowiem wydał ostatni rozkaz: "Gotować się, będzie bitwa!", to jeźdźcy z ochotą bielili, jak on żądał, swoje hełmy, ciężkozbrojni z Arkadii malowali (na tarczach?) maczugi110, znak przynależności do wojska tebańskiego, wszyscy zaś ostrzyli swe lance i miecze, wreszcie czyścili aż do połysku swoje tarcze. Skoro zaś wyprowadził tak wyposażonych, warto zastanowić się nad tym, co czynił następnie. Przede wszystkim, co jest naturalne, ustawiał swe wojskom. Czyniąc zaś to, dawał jakby do poznania przeciwnikom, że się już szykuje do bitwy. Kiedy zaś wojsko tak było ustawione, jak sobie tego życzył, nie powiódł go najkrótszą drogą na nieprzyjaciela, lecz w stronę leżących na zachodzie za Tegeą gór, przez co wrogom narzucił przypuszczenie, że w tym dniu nie stoczy bitwy. Kiedy bowiem znalazł się przy tych górach i u podnóża ich rozwinęła się jego falanga, kazał (żołnierzom) zdjąć zbroje, co wyglądało na zakładanie obozu. Uczyniwszy to, u większości żołnierzy nieprzyjacielskich zniszczył gotowość do stoczenia bitwy, zniszczył ją i w całych ich ugrupowaniach. Kiedy jednak z idących za nim długą kolumną żołnierzy utworzył nagle szeroki front, a z otoczenia swego - potężną grupę uderzeniową, naówczas dopiero rozkazał ponownie włożyć zbroje i począł żołnierzy wieść naprzód, oni zaś znów szli za nim. Przeciwnicy, skoro tylko spostrzegli, że ci, wbrew oczekiwaniom, nacierają, nie byli już w stanie zachować spokoju, lecz jedni biegli dopiero do swych oddziałów, inni się ustawiali w szeregi, inni jeszcze kiełzali konie, inni wreszcie wkładali pancerze, a wszyscy byli raczej podobni do tych, którzy mają doznać porażki, niż do tych, którzy mają odnieść zwycięstwo. A tymczasem Epaminondas wiódł wciąż wojsko ze skierowanym naprzód orężem, niby płynący trójrzędowiec, przeświadczony, że gdy uderzeniem przerwie szyk, to zniszczy całe wojsko przeciwników. Zamierzał bowiem rozstrzygnąć bitwę za pomocą najsilniejszej części swego wojska, część zaś najsłabszą odsunął daleko, wiedząc, że zwyciężona wywoła wśród swoich upadek ducha, wrogom zaś przyda sił. Nieprzyjaciel wystawił przeciw nim zarówno swą falangę, jak i jazdę o głębokości sześciu szeregów, lecz pozbawioną towarzyszących koniom piechurów. Epami-
110 Maczuga była godłem Heraklesa, opiekuna Teb.
111 Założenie taktyczne Epaminondasa było i w tej bitwie, stoczonej w lipcu 362 r., takie samo jak i pod Leuktrami, a mianowicie uderzenie silnie zmasowanym lewym skrzydłem. By jednakowoż zaskoczyć nieprzyjaciela, ruszył początkowo Epaminondas na zachód, a nie na północ, po czym nagłym manewrem przeszedł z kolumny marszowej do zaplanowanej przez siebie linii frontu. Bitwa ta jest klasycznym przykładem zastosowania szyku skośnego. Por. J. Kromayer, Antike Schlachtfelder, Bd. I, Berlin 1903, s. 47-88.

iiondas także utworzył mocną grupę uderzeniową jazdy, lecz związał z nią towarzyszących jeźdźcom piechurów 112, przekonany, że gdy taką jazdą przerwie szyk, odniesie przez to zwycięstwo nad całym wojskiem wrogów: bardzo bowiem trudno jest znaleźć ludzi zdolnych do wytrwania w szeregu, skoro ujrzą choćby tylko niektórych ze swoich w ucieczce. Aby wreszcie Ateńczycy z lewego skrzydła nie pospieszyli z pomocą sąsiadom, wystawił przeciw nim na niektórych pagórkach jazdę i ciężką piechotę, pragnąc nawet na nich rzucić postrach, że w razie próby pomocy z ich strony zostaną napadnięci z tyłu. W ten sposób dokonał ataku - i nie zawiódł się w nadziei. Zwyciężywszy bowiem tam, gdzie uderzył, zmusił całe wojsko przeciwników do ucieczki. Kiedy jednak sam padł113, to pozostali wodzowie nie byli nawet w stanie właściwie wykorzystać odniesione zwycięstwo, bo gdy pierzchła przed nimi falanga wrogów, ciężkozbrojni nie zabili z niej nikogo i nawet nie ruszyli się z miejsca, gdzie doszło do starcia; kiedy zaś także jazda uciekła przed Tebańczykami, to jeźdźcy tebańscy w pościgu nie zabijali ani konnych, ani pieszych, lecz pełni lęku, niby zwyciężeni, przemknęli się między uciekającymi wrogami. Wreszcie lekkozbrojni towarzysze jeźdźców i peltaści, którzy razem z jazdą odnieśli zwycięstwo, doszli, co prawda, aż na lewe skrzydło jako zwycięzcy, tu jednak większość ich zginęła z rąk Ateńczyków. Po tych wypadkach stało się coś przeciwnego, niż to, co przewidywali wszyscy ludzie. Gdy bowiem zeszła się i stanęła do walki niemal cała Grecja, nie było nikogo, kto by nie myślał, że jeśli dojdzie do bitwy, to zwycięzcy będą rządzić, zwyciężeni zaś ich słuchać. Bóg jednak tak uczynił, że obie strony wzniosły sobie pomniki jako zwycięzcy, wznoszącym zaś je nikt nie przeszkadzał; obie strony wydały na mocy porozumienia poległych, jak zwycięzcy; obie też strony otrzymały ich na mocy porozumienia jako zwyciężone. A jednak, choć obie strony nazywały siebie zwycięskimi, żadna nie zdobyła większej ilości ziemi i miast czy większej potęgi niż przed tą bitwą, lecz po tej bitwie zamęt i zamieszanie stały się w Grecji jeszcze większe, niż były przedtem114. Do tego więc momentu winien sięgać mój opis, to zaś, co się potem działo, będzie chyba już troską kogoś innego.
112 W oryg. hamippoi, tj. walczący wespół z jazdą; uzbrojeni byli oni w oszczepy i proce. Por. Diodor XV 85.
113 Znamienne znów jest dla postawy Ksenofonta przemilczenie szczegółów śmierci Epaminondasa, opisanej przez Diodora (XV 85).
114 Ksenofont nie wspomina o tym, że wkrótce po bitwie zawarty został pokój, być może dlatego że Sparta nie uznała niepodległości Mesenii i nie podpisała tego traktatu (por. Diodor XV 89). Konsekwencją bitwy pod Mantineą był chaos polityczny w Grecji. Teby bowiem po śmierci Epaminondasa nie zdołały utrzymać pozycji hegemona, a Ateny i Sparta zbyt były słabe, by o nią się pokusić. Tym samym zaistniały warunki dla przyszłego podboju Grecji przez Macedonię.
2


