Janusz A. Zajdel
RAPORT Z PIWNICY
(ze zbioru: "Ogon diabła") 
Wydaje mi się, że mam dość dużo czasu, który muszę czymkol-
wiek wypełnić. Teraz, kiedy przemyślałem wszystko dokładnie po-
zostaje tylko czekać. Może wreszcie uda mi się zmylić ich czuj-
ność i wymknąć się stąd, może znajdę jakiś sposób...
Pomyślałem, że dobrze byłoby zanotować wszystko po kolei.
Nie dlatego, abym sądził, że nie zdołam już nikomu tegoopowiedzieć. Po prostu, może w ten sposób sam lepiej sobie przy-
pomnę różne szczegóły. Notes mam, długopis także, światło trochę 
za słabe, ale jakoś sobie poradzę. 
Aby wszystko stało się jasne i zrozumiałe, muszę chybarozpocząć od tego momentu, gdy mój niespodziewany gość - ubrany wmój szlafrok, ogolony i umyty - zasiadł do herbaty i kanapek,
które dla niego przygotowałem, gdy on buszował w mojej łazience. 
Wyglądał teraz o wiele lepiej niż tam, wtedy, na ulicy,
kiedy podszedł do mnie dość niespodziewanie i zagadnął. Przyznam,
że przeżyłem chwilę strachu. Ulica była pusta, źle oświetlona - a 
on wyglądał na rzezimieszka lub co najmniej na włóczęgę, z tą nie 
goloną od, paru dni gębą. Sprawiał wrażenie wyciągniętego ześmietnika i tylko z lekka otrzepanego. Gdyby nie jego nienagannyi kulturalny sposób wyrażania się, pewnie oddaliłbym się co 
prędzej, pozostawiając go na skraju chodnika - z rozbieganymioczami, błądzącymi gdzieś po rynsztoku i okienkach piwnic.
Mówił szybko, urywanymi zdaniami, a oczy jego ani na chwilę 
nie przestawały szukać czegoś tuż przy ziemi.
Nawet teraz, siedząc w wygodnym fotelu i pijąc herbatę, co 
pewien czas rzucał niespokojne spojrzenia poza krąg stojącejlampy. Jadł z apetytem, łapczywie nawet, lecz najwyraźniej starał 
się opanować swój głód. "Jestem panu gorąco wdzięczny, serdecznieza wszystko dziękuję i zapewniam, że nie zamierzałem sprawiać 
panu aż tyle kłopotu" - powiedział kończąc jedzenie. "Jak pan za-
pewne zdołał zauważyć, w roli ulicznego obdartusa wystąpiłem 
przypadkowo... Całe szczęście, że w kieszeni tego starego paltaznalazłem starą legitymację. Bez niej na pewno nie miałbym szans 
znaleźć się tutaj, w pana mieszkaniu. Pan mi zaufał, dopomógł... 
Sądzę, że powinienem panu wyjaśnić parę spraw, wytłumaczyć się 
jakoś..." 
Skinąłem głową zachęcająco i poczęstowałem go papierosem,
lecz podziękował i nalał sobie do szklanki trochę wody sodowej.
Wypił mały łyk, odstawił szklankę i rozpoczął: "Mieszkanie 
opuściłem w pośpiechu i nie z własnej woli. Stąd ta stara kapota,
którą zdołałem chwycić z wieszaka w przedpokoju. Od czterech dnikoczuję po mieście, sypiam w windach, albo w ogóle nie sypiam...
Nie mam ani grosza, nie znam tu nikogo, a władz porządkowych nie 

chciałbym w to wszystko wtajemniczać... Nie, nie... Tu nie chodzi 
o jakieś nieporozumienie rodzinne lub sąsiedzkie. Mieszkam sam,
mam nawet ładny, spory domek w południowej dzielnicy, kupiłem goniedawno... Kosztował mnie cały majątek, ale musiałem... Od roku 
mieszkam w tym mieście, przeniosłem się tutaj, aby zakończyć 
pewną... pracę... Tak, pracuję nadal mimo emerytury. Przecież 
nikt za mnie tego nie dokończy. Myślę, że zdążę jeszcze, mimo 
swoich siedemdziesięciu pięciu lat... Nie wyglądam na tyle, praw-
da? Cóż, eliksiru młodości nie wynalazłem, ale jestem bio-
chemikiem i pomagam sobie trochę różnymi preparatami, które miczasem przesyłają dawni znajomi z instytutu. Mam kilku przy-
jaciół, ale wszyscy są dość daleko stąd i w takiej chwili trudnoliczyć na ich pomoc...
Tak sobie myślę, że - na szczęście - musiało się zachować w 
mojej twarzy jeszcze trochę podobieństwa do tej starej fotografiiw legitymacji, nieważnej już od kilkunastu lat... Mniejsza o to, 
pan mi uwierzył, choć i nazwisko Borel też pewnie nic panu niemówi - chyba; że interesował się pan kiedykolwiek pewnymi spec-
jalistycznymi zagadnieniami biochemii i fizjologii...
Więc, jak powiedziałem, moja banicja nie wynika z napiętychstosunków sąsiedzkich. Nie jestem także poszukiwany przez władze 
śledcze, może to pan sprawdzić telefonicznie... 
Chociaż, w pewnym sensie, przyczyną mojej tu obecności są 
jednak "uciążliwi współlokatorzy"... ale, aby wszystko stało się 
jasne i zrozumiałe dla pana, muszę chyba zacząć od tego momentu,
kiedy zainteresowaniem się doświadczeniami moich kolegów, którzyzresztą powtarzali eksperyment - nie pamiętam już, czyj - opisanyw "Biochemistry Journal" i dotyczący możliwości biochemicznegoprzejęcia informacji...
Ale może powiem, na czym polegał eksperyment. Otóż posłużono 
się w nim egzemplarzami gatunku wypławek biały, należącymi do ty-
pu płazińców. Robaki te posiadają bardzo prosty "układ nerwowy",
interesujący jednakże o tyle, że daje się w nim zauważyć pewiensplot stanowiący zaczątek centralizacji. Moi koledzy poddali kil-
ka wypławków elementarnej "tresurze", polegającej na wyrobieniukilku odruchów warunkowych na bodźce fizyczne. Resztę robaków 
pływających sobie w akwarium pozostawiono w stanie 
"nieoświeconym". Następnie "uczone" robaki posiekano i nakarmiononimi pozostałe. Po pewnym czasie można było stwierdzić, że sporaczęść wypławków przejawia prawidłowe reakcje na bodźce, którymi"tresowano" ich zjedzonych towarzyszy. Wobec tak dobrych efektów,
koledzy spróbowali eksperyment ulepszyć: ze względu na ograniczo-
ne możliwości konsumpcyjne pojedynczego wypławka, w następnym e-
tapie próbowano karmić je tylko wypreparowanymi "móżdżkami". Żar-
towałem wówczas z tych doświadczeń. Powiedziałem kiedyś na semi-
narium, że oto otwiera się nowy etap w życiu sfer naukowych: do-
tychczas mieliśmy do czynienia jedynie z "podgryzaniem" wyżejstojących w instytuowanej hierarchii przez młodszych kolegów.
Teraz zaś - będzie się ich pożerał, z podwójną korzyścią dla 
własnej kariery naukowej.
Po zmianie metodyki eksperymentu - wyniki pogorszyły się 

jednak, a moi koledzy zniechęcili się i zabrali się do innychtematów badań. Ja natomiast rozpocząłem to, czego w tej chwilinie mogę doprowadzić do końca przez tę głupią historię sprzedczterech dni... 
Pomyślałem sobie wtedy, po doświadczeniach, z wypławkami, że 
popularne powiedzonka: "tyle wie, co zje" albo "zjadł wszystkierozumy", stracą wkrótce, być może swój sens przenośny...
Możliwość przejęcia "wiedzy" przez spożycie tkanki mózgowejoznacza wszak, że owa "wiedza" jest czymś materialnym, być może 
po prostu zawarta jest w cząsteczkach specyficznych związków,
występujących w mózgu...
Moje wnioski potwierdziły się wkrótce. Znalazłem publikację 
jakichś naukowców - rumuńskich czy jugosłowiańskich, nie pamiętam 
-którzy wykazali, że uczenie się, zapamiętywanie informacji jestrównoczesne z syntezą pewnych struktur białkowych w centralnymukładzie nerwowym...
Od tego czasu zająłem się poważnie -choć nieoficjalnie -
próbami wyodrębnienia tych cząsteczek z mózgów różnych organizmówzwierzęcych...
...Niech pan pomyśli, jakie oszałamiające perspektywyotwierają się przed nauką w chwili, gdy można w ten sposóbprzekazywać ludzką wiedzę! 
Pojęcie genialności i tępoty, zdolności i ich braku,
sprowadza się do czysto biochemicznych i fizjologicznych predys-
pozycji danego osobnika! Człowiek, któremu trudność sprawianauczenie się, przyswojenie pewnych wiadomości, po ich bezpośred-
nim "wszczepieniu" w mózg mógłby, być może, korzystać z nich bez 
przeszkód. Upośledzenie syntezy informin w organiźmie, tych in-
formacjonośnych struktur białkowych, zwanych dotąd "brakiem zdol-
ności", może być wyrównane przez podanie gotowych preparatów,
sporządzonych z materiału pobranego od osobników "zdolnych"!
Można sobie wyobrazić np. "honorowych informinodawców" - specja-
listów z różnych dziedzin wiedzy, którzy wciąż na nowo wchłania-
jąc pewne informacje, przekształcaliby je na informiny dla in-
nych, nie mogących syntetyzować ich we własnych organizmach!
Upośledzenie syntezy insuliny przez trzustkę, powodujące 
cukrzycę, wyrównać można przez podanie insuliny w zastrzykach;
niewydolność układu krwiotwórczego można niwelować przez trans-
fuzję krwi od osoby zdrowej; czy nie byłoby prawdziwym do-
brodziejstwem dla ludzkości podobne ratowanie zbyt mało "chłon-
nych" umysłów -szczególnie dziś, w dobie specjalizacji i 
przytłaczającego ogromu wiedzy, jaką musi wchłonąć pojedynczyczłowiek? 
A poza tym - wszak to rewolucja w metodyce nauczania! Biody-
daktyka, wiedza w zastrzykach, w pigułkach nawet! Zamiast 
zamęczać dzieci ślęczeniem po kilka godzin dziennie w szkole ityleż w domu, można by im po prostu dawać Cukierki nadziewane in-
forminami i zwrócić większą uwagę na rozwój fizyczny i zdrowie,
tak ważne w czasach dewastacji naturalnego środowiska biologi-
cznego! Czy teraz rozumie pan, jak doniosłe znaczenie... 
...Pomyślałem wtedy, że można to odnieść do różnych 

gatunków, nawet odległych ewolucyjnie...
Jeśli bowiem na przykład królik nie osiąga nigdy zdolności 
przyswajania informacji takich, jak pies, to znaczy, że po prostunie jest w stanie syntetyzować pewnych typów informin. Co jednaknie oznacza, że - gdyby mu podać je w formie gotowej, nie mógłbyz nich korzystać. Zaręczam słowem honoru - mój królik szczekał na 
widok kota! To był dla mnie dowód. że... 
... po tych osiągnięciach, problem "wiedzy w 
pigułkach" stał się moją obsesją. Niestety! Próby wprowadzeniainformin przez przewód pokarmowy nie dawały pożądanych rezultatów
-kończyły się zawsze rozkładem białek przez enzymy układu trawi-
ennego lub, w najlepszym razie, zmianami strukturalnymi, co oczy-
wiście przekreślało pożądany rezultat. Pomyślałem wtedy, że 
widocznie zbyt wielka różnica dzieli ssaki od płazińców... Lecz 
kiedy wróciłem myślą do tych ostatnich i przejrzałem raz jeszczeprotokoły pierwszych eksperymentów, zrozumiałem nagle...
...pojmuje pan? Te inhibitory, katalizatory ujemne, stanowią 
osłonę dla informin, wprowadzonych do obcego immunologicznie or-
ganizmu! Dopóki wypławki pożerały swych towarzyszy w całości,
eksperyment udawasamej tkanki nerwowej... 
ł się znakomicie, a w przypadku wypreparowywania 
...Wówczas informiny rozkładają się bardzo szybko! Nawetkilkuminutowy okres między pobraniem ich z żywego organizmu daw-
cy, a wchłonięciem przez biorcę, w praktyce wyklucza pozytywnywynik. Jednym słowem, materiał musi być świeży, zupełnie świeży -
a poza tym podany łącznie z inhibitorem. Moim obiektom doświad-
czalnym podawałem tkankę mózgową wraz z niektórymi innymi organa-
mi. Wyniki byty dobre, ostatnio nawet bardzo dobre! Rozumie pan,
co to oznacza! Stąd już tylko krok...
...Znane są ze swej nieprawdopodobnej inteligencjizmyślności. Eksperyment przeobrażał je w sposób zdumiewający! Pansobie zdaje sprawę, że mózg człowieka jest wykorzystywany zaled-
wie w niewielkim stopniu. To samo dotyczy innych kręgowców.
Używam, oczywiście, dzikich egzemplarzy, te są najlepsze. Coza sprytne bestie! Otrzaskane ze współczesną cywilizacją 
wielkomiejską, o wspaniale wyostrzonych zmysłach. Zgromadziłem 
ich - nie bez trudu - około trzystu. Znakomity, wdzięczny mate-
riał do doświadczeń. 
Lecz kiedy wszystko już było na najlepszej drodze odszedł 
mój laborant. Pracował u mnie od lat. Nie spodziewałem się tegopo nim: po prostu zniknął pewnego dnia... Zalegałem z wypłatą 
jego pensji, to prawda... Ale przecież wiedział, jaka jest sytu-
acja. Mieszkał ze mną, znam wszystkie moje kłopoty... Od tejchwili musiałem wszystko robić sam, przez co tempo doświadczeń 
znacznie osłabło. Przez ostatni tydzień musiałem obsługiwać 
zwierzętarnię, sporządzać preparaty, robić codzienne obserwac-
je...
...i widocznie nie zamknąłem zbyt dokładnie, bo gdynastępnego dnia rano zszedłem na dół, zostałem zaatakowany. Tak,
ponad wszelką wątpliwość, to był atak. Stwierdziłem to, gdy popierwszej ucieczce, ochłonąwszy nieco wróciłem i próbowałem 

wejść... 
...ot, i wszystko".
Borei milczał długo, zanim odezwał się znowu. "Nadużywam up-
rzejmości -powiedział pokornie. -Ale jeśliby mi pan nie 
odmówił, byłbym panu zobowiązany nade wszystko..."
Dobierał słowa przez kilka minut, zanim poprosił mnie wresz-
cie, abym z nim pojechał. Zgodziłem się. 
"To tutaj, drzwi są zatrzaśnięte, ale klucz na szczęście 
miałem przy sobie, gdy wychodziłem" -powiedział, kiedystanęliśmy pod niewielką willą przy bocznej, Prawie nie zbu-
dowanej uliczce przedmieścia. "Chodźmy na dół, powinny być 
tam..." 
Zeszliśmy po kilku schodkach. Borel ostrożnie uchylił jakieś 
drzwi, za którymi paliła się słaba żarówka. Zajrzał przez szparę. 
"Dziwne - powiedział. - Wygląda na to, że..." -zmieszał się 
wyraźnie. -"Czyżbym był aż tak przemęczony? Halucynacje?" Spoj-
rzałem przez jego ramię do wnętrza piwnicznego pomieszczenia.
"Wszystko pozamykane"... - mamrotał w osłupieniu.
"Widocznie to jednak... zmęczenie, profesorze" - powiedzia-
łem łagodnie, prowadząc go na górę. Po chwili zasnął w fotelu,
więc przeniosłem go na tapczan i zdjąłem mu buty.
...ten sen tak mnie wzburzył wewnętrznie, że zaraz, z samegorana zatelefonowałem pod numer, który podano mi w biurze informa-
cji. Telefon nie odpowiadał. 
Poczułem wyrzuty sumienia. Borel nie wyglądał wczoraj nachorego, ale... chyba nie należało zostawiać go samego...
...drzwi były otwarte. Wszedłem do sieni, potem po schodach 
na górę. Nie było go tam, więc zszedłem do piwnicy. Drzwizwierzętarni były uchylone...
...niektóre były otwarte. Wzdłuż ich szeregu chodził jeden,
dorodny egzemplarz i wprawnymi ruchami przednich kończyn domykał 
zasuwki drzwiczek. Gdy stanąłem w otworze drzwi - teraz wiem, że 
zrobiłem to niepotrzebnie, a w każdym razie za wcześnie - spoj-
rzał na nie, chwilę trwając w bezruchu, a potem wydał donośnypisk. Posypały się hurmem w moją stronę, część rzuciła się do 
zamkniętych klatek, by uwalniać towarzyszy. Odskakując do tyłu,
dostrzegłem w kącie zwierzętarni stary but, jeden z tych którewczoraj tam, na górze, zdjąłem z nóg Borela...
...teraz wiem, że zrobiłem głupstwo, kryjąc się tutaj.
Wprawdzie ściany i blaszane drzwi zapewniają mi bezpieczeństwo,
lecz nie ma stąd wyjścia - przynajmniej na razie. Okna też nie 
ma. Pod nogami mam goba pustych. Z sufitu zwiesza 
łą ziemię, w rogu stoi kilka skrzynek - chy-
siężarówka, brudna i oplecionapajęczyną. Gdy tu wszedłem, od razu zauważyłem ten kopczyk ziemipod ścianą, przysypujący coś, co jednak sterczy tu i ówdzie;
bielejąc w mroku. Po prostu nie mogę zmusić się, by podejść i 
sprawdzić, potwierdzić swój domysł... 
... myślałem nad tym, aż wreszcie w jednej chwili zrozu-
miałem wszystko! One musiały już wiedzieć, na czym to polega. Mu-
siały zrozumieć istotę metody Borela... Ten laborant, któryzniknął... 

...lecz wciąż im tego za mało! Wiedzą, że oto otworzyły się 
przed ich gatunkiem wspaniałe perspektywy rozwoju! Będą zaz-
drośnie strzec tajemnicy, którą znam ja... no i ci, którzy być 
może odnajdą i przeczytają ten notatnik. Dlatego należy być przy-
gotowanym na wszystko. Byle stąd wyjść. Wydostać się, działać,
ostrzec... 
... znów ten szmer. Chyba jednak w tych rurach kanaliza-
cyjnych. Coraz głośniej, jakby skrobanie... Z czego są te rury,
czy przypadkiem nie z tworzywa sztucznego, bo jeśli tak, to... 
Muszę to sprawdzić! 
.oOo. 
Redakcja przeprasza Czytelników za liczne luki w powyższymtekście, spowodowane uszkodzeniem rękopisu - prawdopodobnie przezszczury. 

