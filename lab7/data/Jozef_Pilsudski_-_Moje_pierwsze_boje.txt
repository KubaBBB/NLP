Józef Piłsudski





Moje pierwsze boje 









Przedmowa
Latem 1917 r. zostałem aresztowany w Warszawie przez władze
okupacyjne niemieckie i wywieziony w głąb Niemiec. Przez pe-
wien czas przewożono mnie z więzienia do więzienia, nieraz trzy-
mając w najgorszych warunkach, by wreszcie, po kilku tygod-
niach, osadzić w twierdzy magdeburskiej, gdzie po roku i kilku
miesiącach doczekałem się powstania Państwa Polskiego. W Mag-
deburgu, ku wielkiemu memu zdziwieniu, wywyższono mnie nagle
do wysokiej rangi generała i trzymano, że tak powiem, z odpo-
wiednim dla takiej szarży szacunkiem. Miejscem mego pobytu by-
ła cytadela dawnej, starej fortecy magdeburskiej, a właściwie je-
den z jej zakątków - zabudowanie, które, jak się o tym mogłem
przekonać z tablic zawierających przepisy zachowania się w ce-
lach, nosiło zabawną nazwę: "Sommeroffiziersarreststu-
be". Miało to najoczywiściej oznaczać, że w tym zabudowaniu
odsiadywali swoją karę aresztu za te czy inne przewinienia ofice-
rowie garnizonu magdeburskiego, lecz zarazem nazwa ta wskazy-
wała, że zabudowanie to nie jest przeznaczone dla takiego użytku
w zimie. Przetrzymano mnie tam wprawdzie przez cały czas zimy
z 1917 na 1918, lecz nie mam zresztą z tego powodu do Niemców
specjalnych pretensji. Bywało i zimno, lecz nie mogę powiedzieć,
aby się nie starano, nieraz i bardzo gorliwie, o usunięcie tych
braków. Przypuszczam, że wybrano dla mnie to miejsce dlatego,
że w nim najłatwiej można było wykonać surowe nakazy z góry:
zupełnego izolowania mnie od całego świata. Mieszkałem zresztą
wcale wygodnie. Do rozporządzenia miałem na pierwszym piętrze
trzy cele: pokój sypialny, coś w rodzaju pokoju, w którym mo-
głem kogoś przyjąć, a co w mojej sytuacji mogło mnie tylko do
śmiechu pobudzać, i trzeci - pokój jadalny. Wszystkie trzy cele,

dzień cały otwarte, wychodziły na ogródek, w którym było kilka
drzew owocowych i trochę niewielkich krzewów czy roślin. Za
ogródkiem był wielki wał ziemny dawnej fortecy, porosły mura-
wą, wyższy znacznie od domu. Na dole, w parterowych celach,
mieszkali podoficerowie przeznaczeni do pilnowania mnie i ordy-
nansi, których systematycznie co pewien czas mi zmieniano.
W ogrodzie stał żołnierz uzbrojony jako stała warta. Cały ogród
był oddzielony od reszty świata, czyli od ogromnego podwórza
cytadeli, wysokim, szczelnym parkanem zbitym z desek. Do świa-
ta zewnętrznego prowadziła furtka, za którą stał inny posterunek,
wydzielony z fortecznego odwachu.
Jakby dla pocieszenia mnie i uhonorowania, powiedziano mi
od razu, że w tym właśnie gmachu przeleżał i przesiedział przez
dłuższy czas generał belgijski, dowódca twierdzy Liege, ranny
przy jej obronie.
Na razie wolno mi było spacerować w ogrodzie przez trzy
godziny dziennie, potem przestano mnie w tym krępować i mia-
łem prawie cały dzień do zmierzchu otwarte drzwi z górnego
piętra do ogrodu. W tych warunkach przesiedziałem rok cały zu-
pełnie samotnie i dopiero w połowie sierpnia 1918 r. przybył jako
towarzysz niedoli więziennej gen. Sosnkowski, z którym pozosta-
łem aż do zwolnienia minie w listopadzie 1918 r.
Do życia więziennego, jak mi się zdaje, byłem urodzony. Bar-
dzo łatwo znoszę samotność, nie odczuwając, jak inni, całego jej
ciężaru i umiejąc łagodzić pracą myślową najcięższą stronę życia
więziennego - tęsknotę. Nie ma bowiem wątpliwości, że każdego
więźnia przytłaczać musi tęsknota do wolności, do swobody ru-
chów, do takiego stanu, gdzie nie ma tylu zakazów, ograniczeń,
skazujących człowieka na monotonność długiego szeregu dni, spę-
dzanych zawsze jednakowo, zawsze w tych samych warunkach.
Dla ludzi tak skrupulatnie izolowanych, jak ja byłem odcięty od
świata w Magdeburgu, życie staje się ciężarem prawie nie do znie-
sienia. Dla mnie musiało to być tym cięższym, że wyrwany zo-
stałem z życia tak pełnego zmian i tak bogatego co dzień w inne
wrażenia. Żyłem życiem wojennym, w którym nerwy ludzkie
przyzwyczajają się do wiecznego ruchu, do codziennej, a koniecz-
nej zmiany zajęcia, do koniecznej, a codziennej, przemiany same-
go siebie w coraz to nowy instrument walki, który pracuje coraz
to innym wysiłkiem woli, nerwów, umysłu czy serca. Cisza więc

więzienna i niezwykła, bo niemiecka, monotonia dni była dosko-
nałym gruntem dla żrącej nieraz tęsknoty do barwnej i pełnej
ruchu wstęgi życia wojennego. Zupełna izolacja przy tym nie
dozwoliła mi nawet wiedzieć, co się stało lub co się dzieje z kole-
gami i przyjaciółmi, z którymi się zbratało w ciężkiej i twardej,
lecz tak niezwykle uroczej i tak bratersko przeżytej pracy wo-
jennej, odbytej w mojej Pierwszej Brygadzie legionowej. Nieraz
też w długich, samotnych przechadzkach po ogródku wyrastały mi,
jak żywe kwiaty, wspomnienia o niedawnych przeżyciach. Cisnę-
ły i łudziły one jak fantomy oaz na pustyni, gdy podsuwały mi
pod oczy miłe twarze przyjaciół, gdym w uszach słyszał nieledwie
ich śmiechy obok huku armat i grzechotu karabinów grających
swą muzykę wojenną.
Dla zżarcia trawiącej mnie tęsknoty zmuszałem siebie do ana-
lizy swego postępowania jako dowódcy. Bawiłem się w krytykę
czy to siebie, czy to swych podwładnych, by oczy przestały wi-
dzieć, uszy słyszeć, serce bić mocniej, by móc te prawie zmysłowe
wrażenia zamknąć w rozmyślania analityczne. Długo, długo praco-
wałem myślą jedynie. Wtedy zacząłem odczuwać, jak nieraz w po-
przednich już moich więziennych przeżyciach, że zaczynam żyć
jakimś nierealnym życiem, jakąś pracą głowy jedynie, tak że
zamierać zaczyna normalna praca organizmu. Zdecydowałem się
zerwać z tym i, zrobiwszy dla próby gimnastykę woli przez za-
niechanie na dwa tygodnie palenia, przyszedłem do przekonania,
że najprostszym sposobem pozbycia się ciężaru tęsknoty jest pró-
ba rzucenia wspomnień na papier. Mieć pióro w ręku i jego me-
chaniczną pracą związać siebie ściślej z życiem, chociaż tak ubo-
gim we wrażenia, lecz jednakże realnym!
I wtedy przyszły mi na myśl moje niegdyś, z czasów przed-
wojennych, dziesięcioletnie studia nad zjawiskiem wojny w świe-
cie. Dziesięć lat wżerałem się w istotę pracy dowodzenia, w ży-
wiole - jak mówi Clausewitz - niebezpieczeństwa, w żywiole
niepewności, w żywiole wreszcie - jak ja określam - wiecznych
sprzeczności nie do rozwikłania, rozcinanych jak gordyjski węzeł
mieczem decyzji, mieczem rozkazu. Pamiętam, gdym szedł na woj-
nę w sierpniu 1914 r., postanowiłem sobie bacznie obserwować
zjawiska wojny, bacznie analizować samego siebie, by sobie same-
mu rozwiązać mnóstwo wątpliwości, odpowiedzieć na mnóstwo
pytań pozostałych w duszy i w głowie z okresu studiów nad

książkami. Teraz, w Magdeburgu, zdecydowałem się spróbować,
czy pójdzie mi łatwo ziszczenie dawnych marzeń, bym mógł szcze-
rze i spokojnie zilustrować sobą samym prawdę o istocie dowo-
dzenia, prawdę o duszy dowódcy, uginającej się pod ciężarem nie-
bezpieczeństw, niepewności i sprzeczności. Walczy z nimi, bo są
one żywiołem wojny, każdy żołnierz. Dowódca niesie prócz tego
ciężar odpowiedzialności za swych podwładnych, a na policzku
swoim czuć musi piekący wstyd upokorzenia, gdy mu praca do-
wodzenia się nie uda, a za niepowodzenie krwią płacą inni.
"Śmieszne ongiś marzenia - mówiłem sobie - możesz teraz
w więzieniu urzeczywistnić, gdy przezwyciężysz lenistwo do pió-
ra".
Taką była geneza leżących przed czytelnikiem wspomnień mo-
ich z pracy dowodzenia w r. 1914. Zdecydowałem wtedy od razu,
że wybiorę dla opisu trzy najciężej przeze mnie przeżyte prace
w I Brygadzie. Momenty, w których ja, szafujący niezwykle
ostrożnie krwią podwładnych, unikający nieraz rozmyślnie pracy
dla sławy, by nie płacić za nią za drogo, umiałem, czy musia-
łem, zaryzykować całym nieledwie przeze mnie dowodzonym od-
działem, stawiając na kartę i siebie jako dowódcę. Najcięższe mo-
je prace dowodzenia: Ulina Mała, Marcinkowice i Kostiuchnówka.
Zdołałem skończyć tylko Ulinę Małą i Marcinkowice. Byłem tak
zmęczony i przeżyciem, i pracą, w której bezwiednie obok proste-
go opisu oddawałem tęsknotę do wszystkiego, co jest Polską: do
drogi błotnistej, do wsi zapadłej, do ludzi, krajobrazu i drogich
mi kolegów, że zdecydowałem nie próbować na razie najcięższych
wspomnień o najcięższej bitwie, o bitwie wśród borów i błot Po-
lesia wołyńskiego. Lecz pióro się rozpędziło. Wspomnienia swa-
wolne pobiegły w inną, milszą nieco stronę, w stronę przeżyć
pierwszych prawie wrażeń wojny, pierwszych, jeszcze nieśmiałych
wobec siebie samego prób dowodzenia, gdy rozmach szeroki myśli
zwalczany był usilnie przez nieśmiałość i niepewność siebie. Tam
bitwy niekrwawe z kawalerią rosyjską dawały pierwsze wrażenia
muzyki bojowej, pierwsze wrażenia wczucia się w żywy teren,
obok pierwszych prób śmiałego manewru z grą trzema rodzimymi
rzekami: Wisłą, Nidą i Dunajcem. Wobec tego zacząłem opisy-
wać swoje tańce obok tych rzek we wrześniu 1914 pod tytułem
Nowy Korczyn-Opatowiec.

Pracę, prawie do końca już doprowadzoną, przerwało przyby-
cie do magdeburskiej twierdzy gen. Sosnkowskiego. Odtąd tęskno-
ta stała się lżejszą, a pióro zostało w kąt rzucone dla nieskończo-
nych rozmów i wiecznych szachów. Ustępy o Nowym Korczynie
i Opatowcu nie zostały zakończone.
W ten sposób moje zamiary uprzednie nie urzeczywistniły się.
I   dlatego   musiałem   włożyć   trochę   pracy,   aby   teraz   do   druku
oddać rzeczy bardziej skończone. Zmiany, które wprowadziłem, są
bardzo  niewielkie.  Konieczność  ich  wynikała  stąd,   że  musiałem
pracować w Magdeburgu w specjalnych warunkach, narzuconych
mi przez więzienie. Po pierwsze więc nigdy nie mogłem być pew-
ny, czy wszystko, co spod pióra mego wyjdzie, nie będzie mi w ja-
kiejś chwili odebrane, może na zawsze. Z tego powodu, przyzwy-
czajony  za  młodu  do przemyślności więźnia, postanowiłem oszu-
kać swych aniołów stróżów. Zapowiedziałem więc, że chcę wnieść
skargę, zarówno na moje aresztowanie, jak i na trzymanie mnie,
wbrew prawu pruskiemu, w zupełnej izolacji. O tych przepisach
prawnych dowiedziałem się zupełnie przypadkowo od starego ge-
nerała  niemieckiego, dowódcy w Weslu, gdzie przewieziono mnie
ze Spandau pod Berlinem. Oświadczył mi on z całą otwartością, że
zaprotestował stanowczo przeciwko temu, aby w twierdzy, którą
on dowodzi, postępowano z którymkolwiek z więźniów wbrew pra-
wu  pruskiemu,  zabraniającemu,  według  niego,  trzymać  kogokol-
wiek w odosobnieniu i samotności, prócz tych, którzy albo znaj-
dują się pod śledztwem, albo sądownie na karę odosobnienia zosta-
li skazani. Przypomniawszy sobie więc w Magdeburgu oburzenie
generała  z  Wesla,  zażądałem  dla  napisania  swojej   skargi  więk-
szej  ilości papieru,  gdyż, nie znając  dobrze niemieckiego języka,
zniszczę z pewnością co najmniej kilkanaście konceptów polskich,
nim   je   przystosuję   do   obcej,   nieznanej   mi   dokładnie   mowy.
W ten sposób zdobyłem sobie wszystkie przybory do pisania oraz
stworzyłem pozór, dlaczego przesiaduję przy stole z piórem w rę-
ku. Cały ten przemyślny wybieg odbił się jednak bardzo wyraź-
nie  na sposobie mego  ówczesnego pisania.  Nad całą moją pracą
literacką w Magdeburgu ciąży jako mus oszczędność papieru. Nie
tylko   wszystkie  kartki  są  zapisane   niezwykle   drobnym,  trudno
czytelnym pismem, lecz i sam styl ma na sobie piętno owej oszczę-
dności. Dlatego też przy oddawaniu do druku musiałem wprowa-

dzić, drobne zresztą, poprawki, obawiając się, że skróty mego myś-
lenia nie będą dostatecznie zrozumiane przez czytelników. Wresz-
cie, musiałem dokończyć opis przeżyć moich z okresu pierwszych
bojów pod Nowym Korczynem i Opatowcem.
Dla uzupełnienia historii rękopisu dodam, że pisałem go bez
żadnej myśli o wydaniu kiedykolwiek. Wydawało mi się bowiem
rzeczą nieprawdopodobną, aby uniknął on zwykłego losu wszy-
stkich notatek więźniów, losu mówiącego, że bardziej należą one
do tych, co więźnia więżą, niż do niego samego. Istotnie przez
dłuższy czas nie znajdowały się one w moich rękach i zawdzię-
czam zwrot rękopisu, jak i wielu rzeczy moich pozostałych w Mag-
deburgu, skrupulatności rządu niemieckiego, który zwrócił mi je
wtedy, gdy już byłem w Belwederze. Wywieziono bowiem mnie
i generała Sosnkowskiego z Magdeburga w tak nagły i niezwykły
sposób, że o zabraniu wszystkich rzeczy mowy nawet nie było.
Pewnego dnia w początkach listopada 1918 r. zjawili się dwaj
oficerowie niemieccy, ubrani już po cywilnemu. Oświadczyli nam,
że jesteśmy wolni i że mamy natychmiast wyjechać do Berlina,
skąd o szóstej wieczorem tegoż dnia odjeżdżamy pociągiem od-
chodzącym do Warszawy. Gdy, zdziwieni, oglądaliśmy cywilny
ubiór oficerów, powiedzieli nam oni z zażenowaniem, że rewolucja
wybuchła w Magdeburgu i że wyjedziemy autami, nie jako woj-
skowi, ale jako zwykli śmiertelnicy. Przepraszając, prosili nas
bardzo, byśmy nie zabierali żadnych swoich rzeczy z sobą, gdyż
obawiają się, że może to zwrócić uwagę manifestantów chodzą-
cych po ulicach. Nie wiem, co bym był wówczas postanowił, gdyby
w tym oświadczeniu oficerów nie było obietnicy, że już o szóstej
wieczorem będę siedział w pociągu, wiozącym mnie do Warszawy.
Pod wpływem tej nadziei zdecydowaliśmy się z Sosnkowskim
szybko. On wziął mały neseserek, ja wyszedłem z twierdzy mag-
deburskiej zawinąwszy w papier najkonieczniejsze tylko przybory
toaletowe. Wyznani, że wtedy nie myślałem wcale ani o rękopisie,
ani o jakichkolwiek rzeczach, które pozostawiłem w "Sommer-
offiziersarreststube".
Gdyśmy po przejściu, niby spacerkiem, niedaleko mostu na
Elbie przystanęli, zajechały dwa auta, które za chwilę w szybkim
pędzie unosiły nas ze zrewoltowanego miasta.
Rękopis otrzymałem względnie bardzo niedawno do swoich rąk

gdyż przy zwrocie rzeczy magdeburskich został on, widocznie
przez omyłkę, odesłany gen. Sosnkowskiemu, wraz z jego papie-
rami i rzeczami. I teraz dopiero odnowiłem swoje wspomnienia
magdeburskie, przeglądając swoją więzienną próbą zilustrowania
samym sobą pracy dowodzenia na wojnie.
J. Piłsudski
Sulejówek, dnia 7 lutego 1925 r.

Pierwsze boje, pierwsze zetknięcia z wojną! Nie wiem, jak dla
kogo, ale dla mnie było w tym tak dużo rozrzewniającej poezji,
jak w młodzieńczej pierwszej miłości, w pierwszych pocałunkach.
Lecz tych najwcześniejszych moich zetknięć się z wojną nie po-
ruszę. Na razie to zanadto mnie boli. Było tam zbyt dużo mo-
mentów niewojennych, a zarazem Zbyt dużo zetknięć z brutalną
prawdą niemocy i jakiejś niewolniczości własnego społeczeństwa,
które uparcie wolało odepchnąć od siebie wszelką myśl o samo-
dzielnej, sobie tylko podwładnej pracy i szukało zawsze starannie
uległości i posłuszeństwa obcym.
Pewnych jednak polityczno-wojskowych momentów dotknąć
muszę, bo bez nich niezrozumiałymi byłyby moje decyzje.
Brałem w nich pod uwagę specjalne położenie strzelca wśród
innych wojsk, położenie jego jako żołnierza, bez względu na jakie-
kolwiek polityczne motywy. Z góry przypuścić należało, że stosu-
nek do nas, jako do formacji ochotniczej o charakterze milicyjnym,
będzie polegał ze strony wojsk austriackich i niemieckich, armii
stałych o wiekowych tradycjach, na głębokim niezaufaniu do na-
szej wartości żołnierskiej. Do tego byłem przygotowany i, znając
dobrze wygórowaną ambicję strzelców, bałem się ogromnie, bym
pierwszymi niepowodzeniami tej ich ambicji nie tylko nie uraził,
ale gorzej jeszcze - nie zabił w nich wiary w siebie jako żołnie-
rzy. A niepowodzenia można mieć było łatwo przy ogromnie ni-
skim stanie naszego technicznego uzbrojenia i wyekwipowania.
Przecież byliśmy zrazu uzbrojeni w przestarzałe, nierepetierowe
karabiny Werndla, poza tym nie mieliśmy karabinów maszyno-

wych i artylerii, nie posiadaliśmy prawie telefonów, kuchni polo-
wych. Brakowało ładownic, i większość żołnierzy w kieszeniach
nosiła ładunki, które łatwo można było zgubić. Ten brak nabojów
mógł w każdej krytycznej chwili zmieniać karabin w jakąś grubą
i niezręczną maczugę. Wreszcie wewnętrzne nie ułożone stosunki,
tak jak w każdej nowej formacji, sprawiały, że każdy z poszcze-
gólnych dowódców zużywać musiał mnóstwo czasu na uporządko-
wanie drobiazgów życiowych, na ułożenie jakiegoś wewnętrznego
modus vivendi pomiędzy ludźmi. Sam musiałem ciągle załatwiać
mnóstwo codziennych spraw, wynikających z tarcia całej maszyny
wojskowej, spraw o charakterze osobistym. Kwestie starszeństwa
pomiędzy oficerami, kwestie rozgraniczeń kompetencji - były tym
piekłem po prostu, w którym żyłem na początku wojny. Musiałem
bronić wojska nie tylko od zewnętrznych upokorzeń, ale i od we-
wnętrznego upokorzenia, które musiałoby się zrodzić z poczucia
swej niższości w stosunku do otoczenia, z niezdolności wykonania
wziętych na siebie zadań.
Odczuwałem dokładnie, że u wszystkich żołnierzy w głębi du-
szy jest bojaźń przed szalonym przedsięwzięciem, przed egzami-
nem, który jako żołnierze złożyć będziemy musieli zarówno przed
otoczeniem, jak i przed samym sobą.
Na  szczęście  w początkach  nie  mieliśmy  jeszcze  tej  choroby,
która w Legionach rozwielmożniła się dopiero później: protekcjo-
nizmu  dla   "dekowników"  wszelkiego  rodzaju.  Ten  pasożyt przy-
szedł   potem,   gdy   sztucznie   skonstruowana   polityczna   komenda
Legionów poczęła szukać oparcia w wojsku, płodząc oficerów i roz-
dawając  awanse  swoim  stronnikom  bez żadnego względu na ich
wartość  żołnierską.  Nie mówiąc  już  o całej  "politycznej"  (czytaj
policyjnej) służbie tyłowej pana Sikorskiego. Trzeba przyznać, że
za  łaskawym przyzwoleniem szanownej  Komendy  Legionów  roz-
maici dziennikarze,  malarze,  różnego rodzaju politycy znajdowali
w wojsku ciepły kącik, no  i  oficerskie  gwiazdki. Przecież   jest
publiczną tajemnicą, że gdy Legiony stały się modnymi, były one
zarazem sposobem "dekowania się" od służby w wojsku austriac-
kim, a gdy się służyło politycznie Komendzie Legionów, to za jej
protekcją można się było ochronić i od służby wojskowej w ogóle.
Zjawisko to nazywam brutalnie "zawszeniem" wojska. Każdy żoł-
nierz wszędzie jest narażony na to, że do jego sławy, a kosztem
jego  niedoli, przyczepia się pasożyt  "tyłowy".  Powiedziałbym, że

miarą "moralności" danego narodu i jego wojska jest ilość i jakość
służby tyłów. Im mniej tych tyłowców i im mniej wiodą życie
pasożytów, tym naród i wojsko są zdrowsze, tym morale jest
wyższe. Otóż trzeba przyznać, że Komenda Legionów wraz
z NKN zawszyła wojsko polskie nadzwyczaj skutecznie. Przez
pewien czas obawiałem się, że ilość oficerów "tyłowych" i poli-
tycznych obrońców Komendy Legionów przewyższy liczbę żołnie-
rzy frontowych. Jest to chyba ideał pasożytniczy. Z tym zjawis-
kiem jednak, powtarzam, mieliśmy do czynienia dopiero później.
Gdym rozważał nasz stan uzbrojenia, gdym rozmyślał o egza-
minie, który mieliśmy złożyć - a egzaminem dla żołnierzy zawsze
jest bój - mówiłem sobie stale: "Ostrożnie, ostrożnie, jeszcze raz
ostrożnie z ogniem. Nie bądź dzieckiem i nie puszczaj cugli swojej
fantazji!" Lecz wszystko, co było we mnie charakterem, wolą,
dumą i ambicją, burzyło się zawsze przeciwko takim kunktator-
skim, "rozsądnym" myślom. Zresztą, zdaniem moim, nie było
wyjścia. Iść na egzamin bojowy było, nie przeczę, przedsięwzięciem
nadzwyczaj niebezpiecznym, ale tylko ryzykując to, ryzykując du-
żo, można było wygrać to, co przede wszystkim wygrać należało:
zaufanie do siebie i szacunek żołnierski u otoczenia. Tak też
i z początku postępowałem: stawiałem zawsze bardzo dużo na kar-
tę. Marsz na Kielce, zdaniem moim, należał do najśmielszych
akcji wojennych. Do takich śmiałych prób zdania egzaminu należą
również kilkudniowe boje pod Nowym Korczynem i Opatowcem,
boje pamiętne pewno dla wszystkich żołnierzy, którzy byli pod
moją komendą. Po innych ciężkich bitwach, któreśmy w ciągu
wojny przebyli już jako starzy, zcyniczniali żołnierze, wydają się
boje nasze nad Wisłą fraszką i zabawką dziecinną. Śmiem jednak
twierdzić, że wydają mi się one, gdy o nich wspominam, śmielszy-
mi niż inne, bo były pierwszymi, toczonymi w warunkach te-
chnicznie ciężkich, a moralnie trudnych, zwłaszcza wobec ówczes-
nej przegranej wojsk austriackich.
W Kielcach odbywała się ciężka, trudna praca organizacyjna.
Strzelec ze Związków i Drużyn Strzeleckich, zatem na trzy czwar-
te cywil, przerabiał się na żołnierza. Obok tego szła praca zago-
spodarowania oddziału. Więc zakładaliśmy warsztaty wszelkiego
rodzaju, formowaliśmy tabory itd. Poza tym dokonywałem w Kiel-
cach, jako pierwszym większym mieście Królestwa, próby poli-

tycznego związania ludności z nami. Kielce, jednym słowem, były
bazą strzelecką, skoro Kraków, niestety, nią w owe czasy prawie
nie był. Stamtąd przyszli ludzie, no i pierwsza licha broń - resz-
ta musiała być stworzona własnymi siłami.
Wobec tego nic dziwnego, że Kielce miały dla mnie pierwszo-
rzędne znaczenie wojenne, tak jak każda podstawa wojny dla
wojska. A tymczasem już po tygodniu spokojnego naszego pobytu
w Kielcach miasto stało się pełne dziwnych pogłosek, alarmują-
cych wszystko, co żyło. Opowiadano więc o dziesiątkach tysięcy,
jazdy rosyjskiej, która idzie z Warszawy na Kielce i Kraków.
Wymieniano nawet generała Miszczenkę jako wodza masy kawa-
lerii wyrzuconej przez Rosjan na lewy brzeg Wisły z kierunkiem
marszu na Kraków, no i naturalnie z rozkazem zniszczenia przede
wszystkim Kielc, a w Kielcach specjalnie mnie i moich strzelców.
Te alarmujące pogłoski niepokoiły nie tylko nas, lecz i niewielką
załogę austriacką i niemiecką, która stała w Kielcach. Wieści te
dochodziły do Krakowa, skąd zarówno władze wojskowe jak i po-
litycy od opieki nad Legionami raz po raz zapytywali Kielce, czy
aby te alarmy nie są prawdziwe. Do mnie wpadał ciągle z tymi
niepokojącymi wiadomościami podpułkownik pruski dowodzący za-
łogą niemiecką. Był to skądinąd bardzo porządny człowiek i żoł-
nierz - nazwisko jego wyszło mi z pamięci, słyszałem, że jakoby
poległ potem pod Warszawa. Powiedziałem mu, że biorę na siebie
odpowiedzialność za bezpieczeństwo kieleckiego garnizonu i ręczę,
że niespodzianie napadnięci nie będziemy.
Wielką jest zaiste zasługą Beliny i mego biura wywiadowczego,
złożonego prawie wyłącznie z kobiet, że mogłem wówczas posiadać
dane o nieprzyjacielu. Opasałem wywiadami szerokie półkole do-
koła Kielc, tak że istotnie byłem spokojny. Belina dokazywał po
prostu cudów. Biedni ułani! Na siodłach zdatnych do spacerów,
nie wtrenowani do dłuższych marszów zajeżdżali konie, siedzenia
zbijali na kotlety; uzbrojeni w długie, niezdatne do konnej służby
karabiny, do krwi rozdzierali sobie plecy, a jednak wytrwale od-
bywali patrolowanie, robiąc niekiedy po 60-80 kilometrów dzien-
nie w różnych kierunkach. Jeszcze bardziej ofiarnie pełniły służbę
kobiety. Na furmankach tłukły się one samotnie po wszystkich
drogach, zataczając kręgi znacznie obszerniejsze niż jazda, bo się-
gające do Warszawy, Piotrkowa i Dęblina. Na podstawie moich
danych uspokajałem mego Niemca. Na razie nie było się czego

obawiać. Nad Pilicą, na północy, jeden pułk dragonów starał się
dowieść, że jest nie pułkiem, a co najmniej korpusem jazdy.
Kawaleria rosyjska była wprawdzie szeroko rozrzuconą nad Pilicą,
robiła wywiady na południe i wschód, ale wywiad mój napotykał
ciągle jeden tylko i ten sam pułk.
Sam więc byłem spokojny, ale uspokoić swego otoczenia nie
mogłem. Te głupie pogłoski o masach kawalerii robiły swoje.
Przypuszczam, że były rozmyślnie puszczane, a że ludność skła-
dała się z Żydów i Polaków - nacji wypędzających bardzo sta-
rannie z głowy wszystko, co pachnie wojną, a zatem ludzi nie-
zwykle łatwowiernych i poddających się strachowi - więc ner-
wowy stan otoczenia udzielał się niewielkiej załodze Kielc, ba,
sięgał dalej aż do bram Krakowa. Lecz wkrótce sytuacja zaczęła
się pogarszać. Austriacy przegrali walne bitwy pod Lwowem.
Armia Dankla i grupa Kummera zostały w części rozbite, w części
zmuszone do szybkiego odwrotu z Lubelszczyzny. Teraz zaczynało
być istotnie ciepło. Na naszym lewym brzegu Wisły pierwsze dane
o pogorszeniu sytuacji otrzymałem od swych wywiadowczyń aż
spod Radomia, gdzie operował generał Nowikow. Było to jeszcze
daleko od nas, ale jednak zaczynało wzbudzać istotny niepokój.
Miałem wówczas zamiar przyjąć pierwszą bitwę pod Kielcami.
Liczyłem, że będę miał przed sobą kawalerię rosyjską, a ta, po
moich doświadczeniach z pochodu na Kielce, nie wzbudzała we
mnie szacunku. Szło mi zaś o to, aby nawet w wypadku, gdybym
miał opuścić Kielce, nie pozostawić po sobie wrażenia, że jesteśmy
jakby dalszym ciągiem "uciekinierów" z 63 roku. Cofnąć się może-
my, lecz wtedy, gdy pierwszą obroną wykażemy, że bić się po-
trafimy, a przy cofaniu się umiemy należycie zęby pokazać. Tam
więc, koło Kielc, wybierałem sobie plac pierwszej większej bitwy.
Nie sądzonym jednak mi było mieć boju pod tym miastem. Może
być, że się stało i dobrze, gdyż Kielce same uniknęły ciężkiej kary
i zemsty. Dotąd jednak żal mi, żem nie zatrzymał się przy swojej
pierwszej decyzji i uległ okolicznościom. Okoliczności zaś były na-
stępujące.
Pewnego dnia przyszedł do mnie podpułkownik pruski z de-
peszą, że wojsko niemieckie nazajutrz wychodzi z Kielc, my zaś
będziemy odwiezieni koleją do Krakowa, czy pod Kraków, prosi
więc, abym się do tego wyjazdu przygotował. Oświadczyłem mu,
że może on wychodzić z Kielc, dokąd mu się podoba, ja zaś zosta-

nę w mieście, dopóki nieprzyjaciel nie zmusi mnie do cofnięcia
się z niego. Nazajutrz rano zawiadomił mnie, że rozkaz wymarszu
cofnięto i że zostaje na razie i on, prosi jednak, abym wzmocnił
swoje wywiady, bo on ze swymi landszturmami, złożonymi z ludzi
w dosyć podżyłym wieku, nie jest w stanie prowadzić na szeroką
skalę wywiadów dokoła miasta.
Przez dwa dni był spokój, lecz wieczorem dosyć późnym dnia
drugiego przyszedł do mnie znowu komendant pruski ze swym
adiutantem, przynosząc mi tym razem i depeszę do mnie z Kra-
kowa, od Komendy Legionów. Telegram brzmiał, że mam razem
z Prusakami i Austriakami wymaszerować nazajutrz rano z Kielc
w kierunku Staszowa, rekrutów zaś mam odesłać nazajutrz, ran-
nym pociągiem, do Krakowa. Podpułkownik pruski dodał, że to
nie jest cofanie się, lecz odwrotnie: idziemy w kierunku nieprzy-
jaciela, który się ukazał koło Staszowa, liczy więc, że nie zechcę
odmówić mu pomocy. Ciężko mi było istotnie odmawiać w tym
wypadku. Przed dwoma dniami mowa była jedynie o cofaniu się
do Krakowa, teraz o marszu w kierunku nieprzyjaciela. Odpowie-
działem, że się namyślę, i umówiłem się, że jeżeli pójdę razem,
to wymarsz nastąpi raniutko, o świcie, ze zbiórką u rozdwojenia
szosy krakowskiej i chmielnickiej. Po jego odejściu spędziłem bar-
dzo przykrą godzinę, namyślając się, co mam uczynić.
Dobrze było mówić każdemu Austriakowi czy Prusakowi, że
wychodzi z Kielc za kilka godzin. Żaden z nich niczym nie był
z miastem związany, każdy otrzymywał wszystko, co mu potrzeba,
czy z Berlina, czy z Wiednia. Było im zupełnie obojętnym, czy to,
co wyciskają z miejscowej ludności, biorą z Kielc czy z innego
miasta. Żaden z nich również uczuciowo nie miał nic wspólnego
z miastem. Dla mnie była to operacja i trudna, i bolesna. Trudna
dlatego, że w Kielcach założone zostały wszelkie warsztaty: kra-
wieckie, szewskie, rymarskie, tu pod względem wyekwipowania
była moja baza, już do pewnego stopnia zorganizowana, i rozstać
się z nią było niełatwo bez zmarnowania włożonej pracy i ma-
teriału. Tu też rozpoczęła się wcale nieźle praca organizowania
nowych formacji wojskowych. Wreszcie względnie wielka ilość
osób w Kielcach zaangażowała się w stosunki z nami. Opuścić ich
bez pomocy znaczyło wydać ich na zemstę nieprzyjaciela. Nie
mogłem przecie mieć takiego stosunku do pracy jak komendant
Legionów, który, dowiedziawszy się od stojącego na warcie żoł-

nierza, ze jest moim rekrutem z Jędrzejowa, pogroził mu palcem,
dodając: "Poczekaj, poczekaj! Przyjdą Moskale, to cię powieszą!"
Zostać jednak w Kielcach było bardzo trudno, powiedziałbym
więcej - było niemożliwe. Pod względem technicznym byliśmy
bardzo śmieszną organizacją jak na rok 1914. Jeżeli w pierwszej
chwili zgodziłem się na próbę wymarszu z werndlami, to teraz
odczuwałem wyraźnie, że jestem w celach bardzo dziwacznych jak
gdyby szantażowany przezbrojeniem nas w normalną broń repetie-
rową. Szło o poddanie się komuś bez zastrzeżeń. Lecz gdy rozwa-
żałem pytanie, komu właściwie mam być poddany, nie mogłem
znaleźć odpowiedzi dla samego siebie. Nie mogłem zdać sobie
z tego sprawy, gdyż szantaż prowadzony był z dwóch, że tak po-
wiem, stron: ze strony NKN - czyli organizacji polskiej, i ze stro-
ny austriackich oficerów Sztabu, spomiędzy których każdy mówił
co innego. Jeden udawał patriotę polskiego, chcącego razem ze
mną konspirować przeciw Austriakom, tak że wydawał mi się
agentem-prowokatorem, drugi ze wzruszeniem ramion mówił
o wszelkich próbach NKN, trzeci żądał po prostu poddania się
NKN, grożąc rozbrojeniem nawet z werndlów itd. Wyglądało mi
to tak, że z jednej strony lekceważono nas zupełnie - na co by-
łem w pierwszych chwilach wojny przygotowany - z drugiej zaś
strony szukano zrobienia jakiegoś niezrozumiałego dla mnie ge-
szeftu czy kariery kosztem naszym i naszej skóry. Nieraz zasta-
nawiałem się, czy różni panowie z NKN i oficerowie Sztabu,
z którymi miałem do czynienia, odpowiadali przed jakąś władzą
przełożoną za swoje postępowanie w stosunku do nas. W każdym
razie pewnikiem dla mnie było, że jeśli ich obietnice i szantaże
są czynione dla jednego i tego samego celu, to niedostatecznie się
umówiono przedtem, nim rozpoczęto rozmowę ze mną. Przez cały
ów czas miałem wrażenie, że mam do czynienia raczej z jakimś
osobistym interesem tych wszystkich panów, którzy nie czuli się
zobowiązani do mówienia prawdy swojej władzy. Jakimś niewy-
raźnym na razie celem, o ile zrozumieć mogłem wtedy, była chęć
odebrania mnie i moim strzelcom możliwie dużo z tej samodziel-
ności, którą dawała mi pierwsza umowa z Austrią. Chciano na-
rzucić nam zewnętrzne cechy austriackie, poddać nas rozkazom
nieledwie pierwszego lepszego drobnego oficera czy nawet agenta
szpiegowskiego. Głównym momentem szantażu było uzbrojenie,
tym próbowano stale wydobyć ze mnie zgodę na coraz nowe, co-

z częścią jazdy i z dwoma batalionami piechoty zostanę jeszcze
pół dnia w Kielcach, Przez ten czas ewakuuję Kielce z wszystkie-
go, co zostać tam nie może, i z tego, co mogłoby paść ofiarą
zemsty nieprzyjaciela. Potem pomaszeruję również ku Wiśle, sta-
nowiąc, że tak powiem, straż tylną. Ta straż tylna, Wbrew wszel-
kim zasadom, miała być przeciążona do niemożliwości mnóstwem
taborów wszelkiego rodzaju.
Decyzja ta dużo mnie kosztowała. Tak było ciężko rozstawać
się z pracą, która i ładnie już tu się rozpoczynała, i była jedyną
nadzieją na samodzielną przyszłość wojskową. Galicja była jedynie
odskocznią, egzamin trzeba było złożyć nie gdzie indziej jak
w Królestwie. Ale trudno - decyzja została powzięta i tejże nocy
zostały wydane odpowiednie rozkazy. Niektóre oddziały, rozesłane
na wywiady i ochronę, trzeba było ściągać aż spod Końskich.
O świcie większość mego oddziału z Sosnkowskim odmaszero-
wała w stronę Chmielnika. Całe przedpołudnie byłem zajęty bo-
lesną operacją ewakuacji Kielc. Na szczęście, pociąg ewakuacyjny
istotnie przyszedł, można więc było dużą część wyprawić koleją,
inaczej moja ariergarda wyglądałaby raczej na jakąś część wę-
drówki narodów niż na wojsko. Dowódca pociągu prosił, bym nie
wymaszerowywał z miasta, dopóki pociąg nie odjedzie. Prośba
była zupełnie naturalna. W Kielcach prócz moich dwóch batalio-
nów i garstki beliniaków nie było już wojska, a pogłoski, coraz
bardziej alarmujące, przychodziły raz po raz. Sam otrzymałem
pewną wiadomość, że kawaleria rosyjska zbliża się od strony
Radomia i Końskich. Jeszcze chwilę walczyłem z sobą, czy nie do-
czekać chociażby pierwszych patroli i ostrzelać plac pod Kielcami.
Nie! Odrzuciłem raz jeszcze tę najprzyjemniejszą dla mnie decyzję.
A tymczasem żegnałem się z Kielcami, z pałacem byłym biskupim,
ogrodem, powiem wprost: z najpiękniejszą i najserdeczniej ko-
chaną pracą, i... czego jeszcze nie wiedziałem - z najmilszym, bo
najsamodzielniejszym, okresem wojny. Pociąg nie odchodził o za-
mierzonym czasie, chwile pożegnania przeciągały się. Dopiero pod
wieczór tabor i oddział ściągnął się na drogę do Chmielnika. Zde-
cydowałem zanocować w Morawicy. Nieprzyjaciela pod Kielcami
jeszcze nie było.
Marsz nasz był łatwy, krótki i, przy wieczornym chłodzie, nie
nużący. Dokuczał trochę kurz. Gdym jechał konno gdzieś na końcu
kolumny, zastanawiałem się, jak to na wojnie inaczej się marsze

odbywają niż na szkolnych ćwiczeniach. Szliśmy marszem niby
ubezpieczonym. Strzec musiałem specjalnie swej lewej flanki, skąd
oczekiwałem nieprzyjaciela. Szczególnie zabawnie wyglądało to
ubezpieczenie, gdyśmy weszli w korytarz mający po obu stronach
duże parcele leśne, oddalone od drogi o jakie pięćset-osiemset
kroków. Wobec dużego taboru kolumna nasza marszowa była nie-
zmiernie długą, ciągnęła się co najmniej półtora, jeśli nie całe dwa
kilometry. Gdybym chciał być tak ostrożnym, jak to nakazują
szkolne regulaminy, nie doszedłbym po prostu dnia tego do Mora-
wicy i zamęczyłbym wojsko patrolowaniem tak trudnego do przej-
rzenia terenu. Ograniczyłem się zaś do wysłania na lewo, poza
las, paru konnych patroli, reszta maszerowała spokojnie kolumną
po drodze. Próbowałem ustanowić jakiś związek pomiędzy kolum-
ną a boczną osłoną, ale ani razu nie udało mi się tego zrobić.
Przestrzeń wobec lasów była bardzo duża, a ludzi użytych do
osłony bardzo mało. Maszerowało się zatem raczej pod osłoną
boską niż przy istotnym ubezpieczeniu wojskowym.
W Morawicy miałem bardzo miły nocleg we dworze. Niespo-
dziewanie spotkałem tam panią M. z dziećmi, żonę jednego z mo-
ich przyjaciół, u którego dziesiątki razy nocowałem w Kijowie
podczas swoich nielegalnych wędrówek po państwie cara. Dzieci,
że tak powiem, rosły w moich oczach. Miałem bardzo przyjemną
chwilę. Tamże w nocy otrzymałem raport od Sosnkowskiego, który
mi donosił o nadzwyczajnie uciążliwym marszu do Lisowa, gdzie
stanęli na noc. Wyznaczono im, naturalnie, biwak w polu, gdy
uprzywilejowani, to znaczy Austriacy i Niemcy, zajęli kwatery we
wsi. Nazajutrz równie gwałtownym marszem miano podsunąć się
pod Staszów. Pożałowałem, żem nie zostawił przy sobie jeszcze
jednego batalionu - mieliby chłopcy daleko lepszy wypoczynek.
Niestety, musiałem wyznaczyć na następny dzień marsz równie
gwałtowny, ażeby zbliżyć się do maszerującego przede mną od-
działu, który mógł już zgodnie z tym, co mi mówił pruski pod-
pułkownik, wejść pod Staszowem w prawdopodobny kontakt z nie-
przyjacielem. Nakazałem więc wymarsz bardzo wczesny. Wiedzia-
łem, że nie będzie on łatwy. Nie mieliśmy kuchen polowych, które
zawczasu przygotowałyby śniadanie dla ludzi, a w drodze podczas
marszu na to, by zjeść obiad, musieliśmy znowu sobie radzić gotu-
jąc po chatach, co zabierało i dużo czasu, i wymagało pracy wielu

ludzi.  Nie było jednak rady, więc rozkazy wydałem ostre, naka-
zując absolutną punktualność.
Marsz istotnie był bardzo ciężki. Jeszcze na razie o porannym
chłodzie szło się bardzo raźnie. W Lisowie zastałem większą część
taboru Sosnkowskiego, która jeszcze nie odmaszerowała. Była to
garść chorych i słabych, dla których doktor szukał furmanek. Tu
opowiedziano mi zabawną scenę podczas nocy na biwaku pod Liso-
wem. Strzelcy rozpalili ognie i, zebrawszy się koło ognisk, roz-
poczęli chóralny śpiew. Wywołało to niepokój u nocujących
w chatach Austriaków i Niemców. Przybiegł jakiś oficer z pole-
ceniem, by zgaszono ognie i zaprzestano śpiewu; lasy są jakoby
pełne kozaków i ten hałas gotów ich ściągnąć do Lisowa. Sosn-
kowski oburzony odpowiedział, że noc jest chłodna, jemu nie
wyznaczono ani jednej chaty, więc musi pozwolić palić ognie, a co
do tego, że "die Stschelzen singen", co ma sprowadzić kozaków, to
i on, i strzelcy bardzo by się ucieszyli, gdyby istotnie przyszli
kozacy, mieliby przyzwoity bój, a nie spędzanie bezsennej nocy
pod gołym niebem i zazdroszczenie kolegom ich noclegu w ciep-
łych chatach. Pozostawiono biednym strzelcom wobec tego swo-
bodę palenia ognisk i śpiewania. Odtąd przez dłuższy czas przy-
słowiem było w całym moim oddziale określenie ,,die Stschelzen
singen".
Z tego opowiadania wywnioskowałem, że jednak ciągłe gawędy
o niezliczonym mrowiu kozaków ukrytych po lasach robią swoje:
czynią ludzi nerwowymi. W tym samym Lisowie i mnie opowia-
dano przy szklance herbaty, którą tam zdążyłem przełknąć, o tych
kozakach kręcących się w lasach okolicznych. Nie zwróciłem na
to uwagi i nie zwiększyłem osłony swego marszu. Coś niecoś
w tych opowiadaniach było jednak prawdy, bo gdym wyszedł
z lasów lisowskich na otwarte pola pod Chmielnikiem, to na pra-
wo na wzgórzach ukazywali się konni, jadący w kierunku już od
Chmielnika. Ale byli to poszczególni jeźdźcy, którzy, rzecz prosta,
nie odważyliby się zaczepić kolumny. Nie spostrzegłem nawet ja-
kiegoś zdenerwowania u chłopców, sam zaś spokojnie zatrzyma-
łem cały oddział w Chmielniku na dłuższy odpoczynek obiadowy.
Nie mogę jednak nie przyznać, że sam byłem trochę niespokojny.
Gdym przeszedł przez rynek, zawalony po prostu wozami tak, iż
przecisnąć się było trudno, gdym zobaczył swoich chłopców łażą-
cych po miasteczku w poszukiwaniu prowiantów, papierosów

i tym podobnych rzeczy, pomyślałem, że jeden szwadron, mający
odwagę rzucenia się w ciasne uliczki miasteczka, narobiłby tu
szalonego bigosu. Placówki dookoła były wystawione, ale chłopcy
uzbrojeni w werndle z trudnością zatrzymaliby śmiało idącą na-
przód jazdę.
Nieraz podczas wojny miałem do czynienia z podobnymi przy-
puszczeniami co do działań nieprzyjaciela. Nigdy właściwie czło-
wiek na wojnie nie jest zupełnie pewny, zawsze są możliwości dla
nieprzyjaciela szkodzenia i zrobienia jakiejś mniejszej lub większej
przykrości. Zawsze w takich wypadkach przychodzą do głowy
różne środki zapobiegawcze i zawsze odbywałem z sobą krótką
walkę z powodu myśli o tym zapobieganiu. Każdy taki środek
opłacić trzeba przecież mniejszą czy większą pracą i wydatkiem
nerwowym żołnierza. Widziałem podczas wojny tak często brak
oszczędności pod tym względem i lekkomyślne marnowanie pracy
i nerwów żołnierskich dla spokoju pana dowódcy. Dlatego do-
prawdy rad jestem, żem od początku wojny zawsze wychodził
zwycięsko z walk z tą pokusą zapobiegania wszystkim możliwym
niespodziankom. Rozstrzygałem prawie zawsze na korzyść nerwów
żołnierza, na niekorzyść swoich własnych. Brałem niepokój na
siebie i wolałem przeżyć kilka chwil przykrych i denerwujących
niż zrzucić z siebie brzemię tego niepokoju kosztem odpoczynku
i spokoju moich żołnierzy. Później, gdy byłem już pewien i siebie,
i swoich oficerów, i żołnierzy, że damy sobie radę, byłem w ta-
kich chwilach o wiele spokojniejszy i nie kosztowały one mnie tak
dużo, ale na początku wojny, gdy tej pewności nie miałem jeszcze,
nieraz odbywałem z sobą ciężką i przykrą walkę. Zewnętrznie
wyrażało się to zawsze w zwiększonej ilości wypalonych papiero-
sów i zaciętym milczeniu.
W Lisowie postąpiłem zgodnie z moją metodą. Upewniłem się
tylko, czy placówki istotnie rozstawione, kazałem zmniejszyć, o ile
możności, ilość żołnierzy włóczących się za zakupami w miastecz-
ku i poszedłem na herbatę.
Z Chmielnika ruszyliśmy w kierunku Staszowa. Droga zrobiła
się znacznie cięższa. Przedtem maszerowaliśmy szosą, teraz wpa-
dliśmy na drogę, która może niegdyś była szosą, ale dziś była
pełna piaszczystych wybojów. Upał nie ustawał. Kolumna i wozy
szły w obłokach kurzu, kurzu tak gęstego, że ludzie nikli po pro-
stu w tych tumanach, stając się coraz bardziej podobnymi do

jakichś Murzynów. Paliło szalone pragnienie, język przysychał do
podniebienia, a suchość czuło się gdzieś w okolicy żołądka. Musia-
łem coraz częściej przystawać, a przy przemarszu przez wsie po-
zwalać na dłuższe odpoczynki dla nabrania wody. Kolumna się
rozciągała i pełzła w tumanach kurzu leniwie i ospale. Zamilkły
śpiewy, coraz więcej chłopców siadało przy drodze dla chwilowe-
go odpoczynku. Z każdego batalionu kilku oficerów i lekarz zbie-
rali tych biednych osłabłych chłopaków, zachęcając ich do na-
brania siły i pocieszając, że ot tam, za tą górką lub laskiem, już
koniec marszu i odpoczynek.
Wyjechałem naprzód przed kolumnę. Zbliżał się wieczór, od-
czuwałem, że niepodobna będzie kontynuować marszu dalej. Trze-
ba było zatrzymać się na odpoczynek. Na pagórku stał dwór Gra-
bie Wielkie wraz ze wsią tej samej nazwy. Zdecydowałem, by dać
tu ludziom dłuższy odpoczynek. Wysłałem naprzód kwatermistrzów
i stanąłem pod pagórkiem, na który droga stromo prowadziła po
piasku. Mój ty Boże! Żal mi było patrzeć! Z przechodzącej ko-
lumny raz po raz osuwał się do rowu przydrożnego żołnierz i pa-
dał bezsilnie na trawę. Na ten ostatni pagórek nie starczyło mu
już sił.
Pojechałem do dworu i wysłałem stamtąd lekarzy z wozami,
aby ściągnąć osłabłych na nocleg. Zapadał duszny, nie przyno-
szący ulgi swą ochłodą wieczór. W Grabiach, ku wielkiemu swe-
mu zdumieniu, ujrzałem tabor pruski, idący na powrót w stronę
Chmielnika. Ciężkie, przeładowane wozy zarzynały się w piach
nieledwie po osie; konie, równie ciężkie i ogromne, pokryte potem
i pianą, z trudnością wyciągały wozy z jam i dziur na drodze.
Obok szli flegmatycznie opaśli landszturmiści, pykając fajki. Dziw-
nie nie dostosowany do naszych dróg był ten ciężki, ładowny tabor
niemiecki. Nie mogłem zrozumieć tego powrotnego ruchu taborów.
Wysłałem oficera sprawdzić, co to znaczy. Okazało się, że wozy
po tej drodze dalej iść nie mogą, wracają na szosę do Chmielnika,
skąd pójdą szosą na Busko do Nowego Korczyna. Gdzież więc ten
marsz ku nieprzyjacielowi? Wkrótce otrzymałem wyjaśnienie.
Od Sosnkowskiego przyszedł raport. Marsz mieli równie ciężki
jak my. Nasi kawalerzyści poszli aż do Staszowa. Mieli niewielką
potyczkę z patrolami rosyjskimi, które szły od wschodu. Cały od-
dział jutro rano ma iść na południe, na Wisłę, by pod Szczucinem

przejść Wisłę i pójść do Galicji. Marsz jutrzejszy wyznaczony jest
do Pacanowa.
Byłem wściekły! Więc do Galicji! Gdzieś się kilku kozaków
ukazało i my wszyscy pośpiesznie mamy zmykać od nich? Po co
w takim razie wychodziłem tak pośpiesznie z Kielc? Stamtąd tak
samo wygodnie, a raczej jeszcze wygodniej, mogłem zdążać do
Galicji, ale odchodziłbym pod istotnym naciskiem nieprzyjaciela,
cofając się krok za krokiem, zmuszając go do rozwinięcia swych
sił. Nie zostawiłbym ani wrogom, ani swoim podwładnym cienia
wątpliwości, że się cofamy jak żołnierze, a nie umykamy jak
zające z powodu lada pogłoski głupiej o tysiącach kozaków, repre-
zentowanych realnie przez kilkunastu jeźdźców z patrolów. Dusiła
mnie pasja! Bo teraz co? Grabie Wielkie niechybnie są bardzo
ładnym miejscem na świecie, mam dla nich duży szacunek, ale
co tu właściwie robić, gdy w Kielcach i okolicy każda godzina
była wartościową. Zostawać w Grabiach, tak jak chciałem to zro-
bić w Kielcach, nie ma najmniejszego sensu i celu. Jestem po pro-
stu zmuszony do dalszego marszu do Galicji.
Jednak w głębi duszy istniała taka głęboka niechęć do opusz-
czenia Królestwa bez jasnego nacisku ze strony nieprzyjaciela, że
i rpzkazy, które w sprawie marszu wydałem, miały charakter
ociągania się. Wyruszyć mieliśmy późno, jako cel marszu wyzna-
czyłem Stopnicę - ostatnie powiatowe miasto w Królestwie.
Gdzieś jeszcze żyła nadzieja, że może się coś odmieni, a może
łaskawe nieba ześlą mi wreszcie kozaków, abym mógł z Królestwa
wychodzić jako walczący żołnierz, a nie jako uciekający przed
paru kozakami demonstrant.
Nie mogłem się pozbyć uporczywej chęci zwalczania tradycji
myślowej naszego polskiego społeczeństwa w stosunku do 1863 ro-
ku. Znałem doskonale tę tradycję! Pobłażliwa pogarda bardzo
a bardzo rozumnych i praktycznych ludzi wobec śmiesznie głu-
piutkich stworzeń, rozmazanych marzeniem o samodzielnej pracy
polskiej - to najwzględniejszy sąd, który spotkać mogliśmy dla
siebie w tej tradycji. Obok zaś taki rozumny, taki praktyczny
geszefcik, taki, co niecałe trzy grosze dziennie zarabia, a osłonięty
ogromnym, olbrzymim hasłem patriotycznej pracy organicznej,
której przeszkadzają takie właśnie wariaty! Piękna polska trady-
cja po klęsce 63 roku! Znałem to dobrze i wiedziałem z góry, do
czego ta tradycja prowadzi - do najczarniejszych, do najsmrodli-

wszych sprzedaży i siebie, i polskich interesów, i polskiej samo-
dzielności - każdemu, kto płaci. Znowu więc, dla pociechy tych
tradycyjnych Polaków, mam być "uciekinierem" z czasów 63 roku!
Po to mnie może uzbrojono licho, po to zrobiono wszystko, bym
nie mógł dobrze i przyzwoicie walczyć. Po to, by tym pewniejszy
był triumf "praktycznej, geszefciarskiej" myśli nad upartą głupo-
tą "romantyków" o "samodzielnych" głowach!
Nieba nie były łaskawe! Noc minęła zupełnie spokojnie, równie
spokojnie i pierwsze ranne godziny. O nieprzyjacielu ani słuchu,
ani duchu. Nie, przepraszam, otrzymałem niezwykle zabawny mel-
dunek o zbliżającej się "czarnej sotni". Tak, "czarnej sotni"! Rzecz
się tak miała. Jeden z chłopców z V batalionu, jednego więc
z tych, które maszerowały ze mną, a zatem ostatnie wyszły
z Kielc - robotnik z Podgórza pod Krakowem - zawieruszył się
jakoś przy odchodzeniu forpoczt spod Kielc i pozostał sam, jako
jedyna wojskowa osłona miasta od nieprzyjaciela. Jeden z tych
wielu filozofów-dłubinosków, jak ich nazywałem, którzy w po-
czątku wojny lubili się gapić, rozkoszując się filozoficznie swo-
bodnym życiem żołnierskim, którego dotąd nie znali. Otóż ten
żołnierz doczekał pod Kielcami przyjścia Moskali, widział ich,
oglądał, potem udał się do okolicznych mieszkańców, którzy go
nakarmili i przebrali za wiejskiego chłopaka. W tym przebraniu
powędrował za nami. Gdy przeszedł pod Morawicą forpoczty ro-
syjskie, dobrodusznie pożegnały go one uderzeniem nahajki po
plecach. Dotarł wreszcie do Grabki, do oddziału, i teraz właśnie
meldował mi swoje spostrzeżenia. Twierdził, że do Kielc przyszła
"czarna sotnia".
- Jaka czarna secina? - pytam. - Czy to byli ludzie cywilni?
- Nie, Obywatelu Komendancie! Nie  cywilni, wojsko.
- Więc jakaż to czarna sotnia? Dlaczego tak to wojsko na-
zywacie?
- Jakże, Obywatelu Komendancie! Czarna sotnia, na pewno!
I konie były czarne, i mundury, i spodnie też czarne! Widziałem
na własne oczy. Tylko srebrne galoniki mieli na spodniach, reszta
wszystko czarne, nawet konie!
Uśmiałem się serdecznie. Jeden z pułków rosyjskich, zdaje się
huzarskich, tak właśnie jest umundurowany, a mój Podgórzanin,
który tyle czytał o okrucieństwach "czarnej sotni" w Rosji, uznał

natychmiast tych huzarów za okrutną awangardę rosyjską, idącą
wywierać w Kielcach zemstę na strzelcach.
Powtarzam, nieba nie były łaskawe: ani od Staszowa kozacy,
ani od Kielc i Morawicy "czarna sotnia" nie ukazały się wcale,
aby dać mi satysfakcję boju w Królestwie, a wyznaczony czas
wymarszu zbliżył się. Jeszcze chwilka oczekiwania i opuściliśmy
Grabie, maszerując ociężałym marszem ku Wiśle. Marsz i tym
razem był ciężki, powietrze duszne, parne, przeddeszczowe. Jakoż
gdyśmy pod wieczór zbliżali się do Stopnicy, lunął deszcz, zmie-
niając drogę w brudne, lepkie błoto. Do miasta wchodziliśmy, gdy
już ściemniało zupełnie.
Po wysłuchaniu raportu o rozkwaterowaniu wojska wyszedłem
na rynek. Plac, jak w Chmielniku, był zapchany taborami -
konie wyprzężone chrupały owies i siano, na wozach, nakryci de-
rami, leżeli woźnice, w ogromnej części miejscowi włościanie. I tak
samo jak w Chmielniku myślałem: "Jak tu łatwo o popłoch, jak
łatwo uczynić mnóstwo szkody. Śmiały napad nocny mógłby roz-
bić wszystkie moje szacowne zbiory kieleckie!" Trochę niepokoju
wkradło mi się w duszę i poszedłem sprawdzić osłonę najniebez-
pieczniejszego kierunku - wschodniego. Tu było spokojniej -
byłem wśród wojska, nie wśród taborów. Placówka stała przy-
zwoicie, wysyłała przed siebie patrole, a jednak i tu ile sposob-
ności dla przedsiębiorczego i odważnego przeciwnika!
Pomimo tych niepokojów zasnąłem smacznie, marząc wciąż
o tym, że nieba będą mi łaskawsze w Stopnicy niż w Grabiach
i ześlą mi jutro jaką "czarną" czy innego, mniej żałobnego koloru
"sotnię" na pożegnanie z Królestwem. Od Sosnkowskiego przy-
szedł raport, że nazajutrz rano wyznaczono odmarsz do Szczucina.
Posłałem mu rozkaz, by z całym oddziałem został w Pacanowie
i czekał tam na mnie. Jeszcze nie opuszczała mnie nadzieja, którą
pieściłem w duszy.
Belinie kazałem ze świtem rozesłać patrole w różne strony
i postanowiłem czekać. Zwiedziłem nazajutrz rano klasztor, jeden
z nielicznych, jakie pozostały w Królestwie. Tam kwaterą stał Be-
lina. Klasztor miał tęgie mury, stał dosyć odosobniony od miasta
i przychodziła mi myśl, by tam właśnie zatrzymać się dłużej. Lecz
co ja zrobię z tymi przeklętymi taborami? Cały skarb, zebrany
w naszej bazie kieleckiej, był tam, na wozach, a wychodząc
z Kielc dałem rozkaz niepozostawienia tam żadnego rzemyczka.

Twierdziłem, że jeżeli już mamy się wycofać z Kielc, to tak, aby
nie było najmniejszego śladu popłochu czy przerażenia. Byłoby
więc teraz niekonsekwencją rzucać te wszystkie zapasy na łaskę
i niełaskę losów. Tabor trzeba odprowadzić w bezpieczne miejsce,
kto wie, czy prędko będę mógł się znowu zdobyć na organizacyj-
no-taborowo-warsztatową pracę, a w łaskawą opiekę z góry nie
bardzo mi się chciało wierzyć. Ociągałem się z rozkazem wymar-
szu, namyślałem się wciąż, co robić, licząc ciągle, że "czarna sot-
nia" ukaże się na horyzoncie. Tak czas zszedł do obiadu.
W południe zjawił się u mnie podoficer legionowy przybyły
ze Szczucina, meldując mi, że przyszło tam z kompanią saperską
trochę uzupełnień dla piechoty i - co główne - transport kara-
binów Manlichera na zmianę naszych ciężkich, niezgrabnych
i przestarzałych werndli. To było już coś. Po to warto było chodzić
do Galicji. Sosnkowski zaś przysłał raport z Pacanowa, że otrzy-
mał rozkaz przynaglający do wymarszu, z ostrzeżeniem, że most
w Szczucinie czeka tylko na nasz przemarsz, by być zerwanym
i spalonym, Sosnkowski prosił więc o rozkazy, donosząc mi zara-
zem, że na wschód od Pacanowa ukazały się patrole nieprzyja-
cielskie.
Nareszcie kończył się szantaż karabinami! Teraz zacznie się
szantaż mundurami, butami i kuchniami! Przypomniałem sobie te
same manewry z karabinami przy ćwiczeniach strzeleckich. Jeden
pozwalał, drugi za nic w świecie. Jeden ustępował, jak w ży-
dowskim sklepie, mówiąc: "Niech będzie, to tylko dla pana!", dru-
gi akurat odwrotnie twierdził: "Dla pana? Niepodobieństwo, ten
a ten urząd czy oficer nie pozwala!" I pamiętam, gdym ten sy-
stem podziwiał, jeden z rozumnych oficerów sentymentalnie i sen-
tencjonalnie tłumaczył mi, że "u nas inaczej niczego nie można
zrobić!" Nie sądziłem, aby przy wybuchu wojny, gdy państwo
trzeszczało od nadmiernego wysiłku i gdy tyle władzy spoczęło
nagle w ręku oficera, mogło pozostać to sarno. A jednak! Wyda-
wało mi się, że widzę ten sam szykano-personalny system, który
teraz jest stosowany do mnie.
Niezrozumiałym dla mnie było i to straszenie paleniem mostu
w Szczucinie! Przed czym, czy przed kim, drżą tam ci, którzy przy
moście stoją? Przed kozakami, którzy się w okolicy Pacanowa uka-
zali? Nie chciałem ustąpić przed głupią trwogą i kazałem wydawać
żołnierzom obiad. Czyż nie mają oni jeść tylko dlatego, że kogoś

tchórz oblatuje? Wreszcie, z ciągłym ociąganiem się, dałem rozkaz
wymarszu do Pacanowa. Nieba nie były łaskawe dla nas i w Sto-
pnicy. Odmaszerowaliśmy po obiedzie zupełnie spokojnie. W Paca-
nowie zastałem Sosnkowskiego z całym oddziałem. Otrzymywał
on ciągle ze Szczucina gwałtujące nakazy maszerowania do Galicji
z ustawicznymi groźbami spalenia mostu. Oddział, do którego na-
leżał, był w ciągu ostatniego dnia i podczas noclegu w Pacanowie
w stanie wielkiego podenerwowania. Spodziewano się tam co
chwila napadu ze strony Rosjan, kozaków widziano nieledwie za
każdym krzakiem.
Dziwna rzecz, jak zaraźliwym jest stan nerwowy na wojnie,
jak łatwo poddać się sugestii niepokoju wobec ciągłego braku
istotnie pewnych, że tak powiem, oczywistych danych o nieprzyja-
cielu. Do Szczucina trafiłem w trzydzieści i parę godzin po przej-
ściu przez Wisłę Austriaków i Niemców i, poza drobną zupełnie
utarczką z patrolem kozackim na wschód od Pacanowa, nie mia-
łem do czynienia z nieprzyjacielem. Tymczasem Austriacy i Niem-
cy już się widzieli prawie osaczonymi przez mrowie kozackie.
Czyż nie jest to sugestia wynikła z ustawicznych plotek i gawęd
o tym mrowiu?
Objawów takiej sugestii można obserwować na wojnie mnó-
stwo. Do nich należała ta po prostu mania prześladowcza, która
opanowywała ludzi na tle szpiegostwa, posługującego się rzekomo
sygnalizowaniem różnego rodzaju znakami. Ile wiatraków padło
ofiarą tej choroby, ile niewinnych ofiar złożyła biedna ludność
polska! Ilekroć spotykałem się z objawami tej wojennej psycho-
zy, tylekroć przypominałem sobie wypadek generała Trasowa
w czasie bitwy nad rzeką Jalu, opisany przez kapitana Swieczyna
w jego wspomnieniach z wojny japońskiej. Ten trochę chory ner-
wowo generał upstrzył sobie, że widzi na górach przed frontem
ogniki czerwone i zielone, i na tej jedynie podstawie doszedł do
przekonania, że jest zaatakowany przez Japończyków. Nazajutrz
biednego Trasowa pozbawiono komendy.
Te ogniki i światełka to też była choroba, którą spotykałem
często. Muszę przyznać, że są one istotnie denerwujące. Przypo-
minam sobie wypadki, gdy sam siebie albo swych oficerów łapa-
łem na przesadnej na tym tle podejrzliwości. Wśród ciemnej nocy
błyska takie światełko i niknie, by zamigotać na nowo. "Po co,
na co? Przecież - myślę sobie - dla zwykłej codziennej potrze-

by nikt tak światłem nie manewruje". Parę razy starałem się zba-
dać przyczyny tych zjawisk, za każdym razem przekonywałem
się, że źródłem ich są właśnie zwykłe codzienne prace, najczęś-
ciej własnego wojska. Gdym o tych rzeczach rozmawiał z wyż-
szymi oficerami, zawsze dowodziłem, że nasz chłop, tak często
analfabeta, nigdy nie da sobie rady ze skomplikowanym aparatem
sygnałów świetlnych, tym bardziej z depeszowaniem systemem
Morse'a. Przyznać jednak muszę, że te błędne ogniki działają na
nerwy i mogą wywoływać sugestie.
Przypominam sobie jeden wypadek z początków wojny, bardzo
charakterystyczny pod tym względem. Po pierwszym cofnięciu się
z Kielc cały nasz oddział zebrał się pod Chęcinami. Góra z ruina-
mi zamku była obsadzona przez Wyrwę, który miał przeczekać do
odejścia całego oddziału w stronę mostu na Nidzie i potem zejść
na szosę i stanowić ariergardę. Gdy oddział minął górę, zatrzy-
małem się, by dopilnować sprawnego funkcjonowania ariergardy.
Batalion Wyrwy grupkami schodził z góry na szosę i formował
się w kolumnę. Było już ciemno, gdy Wyrwa zameldował mi, że
są już wszyscy i że możemy odchodzić. I w tej właśnie chwili
zaczęły błyskać światełka na górze, którą przed chwilą opuścili
żołnierze.
"Rzecz prosta - słyszałem w szeregach - sygnalizują, że góra
opuszczona!"
Wyrwa, jak zwykle wesoły, zaczął nawet odczytywać sygnały.
Wyznam otwarcie, zrobiło mi się jakoś niezręcznie. Jak gdybym
czuł jakąś wrogą nieuchwytną dłoń, czyniącą gdzieś blisko mnie
jakieś niezrozumiałe dla mnie, a jednak niechybnie mi szkodzące
ruchy. Błysnęła mi myśl, by kazać dać salwę w kierunku świateł-
ka, nie przestającego błyskać na górze. Lecz wkrótce rozległ się
stamtąd głos wołający nie kogo innego jak nas. Okazało się, że
jeden z żołnierzy zapomniał przy odejściu papierośnicy i wrócił po
nią na górę. Szukał swej zguby świecąc sobie latarką elektrycz-
ną. Śmiałem się z Wyrwy, że ten już starał się odczytywać syg-
nały. Wyrwa był wściekły i klął żołnierza na czym świat stoi.
Powstrzymałem się od dania rozkazu strzelania w kierunku
światełka. Jestem przekonany, że ogromna większość ludzi taki
rozkaz by dała. To uspokaja nerwy - jest jakaś czynność prze-
ciwdziałająca niebezpieczeństwu. Na wojnie zaś mnóstwo rzeczy
dzieje się dla uspokojenia nerwów mniejszych i większych dowód-

ców. Przeciąża się pracą podkomendnych, pali się wiatraki, wiesza
się niewinnych ludzi - wszystko pod pozorem zapobieżenia nie-
bezpieczeństwu, właściwie zaś dla uspokojenia rozdrażnionych
nerwów tego czy innego pana. A la guerre comme a la guerre!
Podczas naszego marszu z Kielc nie poddawałem się sugestii
o mrowiu kozackim otaczającym nas dokoła. Miałem tę satysfa-
kcję, żem ostatni schodził z pola, chociaż zdaniem moim i moje
zejście z pola było przedwczesne, i śmiało mogło być jeszcze o ca-
łą dobę, jeśli nie o dwie, odciągnięte bez żadnej szkody dla od-
działu. Gdybym nie miał taboru, prawdopodobnie na. złość tym
strachom i sugestiom zostałbym jeszcze w Królestwie. Tak przy-
kro, tak ciężko było z nim się rozstawać i wracać do Galicji, skąd
się na wojnę wyszło. Zdawało się - a i istotnie tak było - prze-
kroczenie powrotne granicy zamyka na wieki część tego, czym się
żyło w początku wojny. Odsuwa bezpowrotnie w przeszłość coś
bardzo drogiego. Drogiego, bo jakąś prawie urzeczywistnioną
prawdę o samodzielnej pracy polskiej i widocznym, jasnym jej
rozwoju.
Ze smutnym i ciężkim sercem wkraczałem na most pod Szczu-
cinem. Most istotnie był przygotowany do spalenia. Na tamtym
brzegu udałem się od razu do miejscowego komendanta, jakiegoś
grubego, poczciwego podpułkownika, by go uspokoić i nie dać mu
spalić mostu zaraz po przejściu pierwszej grupy mego oddziału.
Wiedziałem bowiem, że po nocy kolumna znacznie się rozciągnęła.
Droga nad Wisłą była błotnista i wozy raz po raz grzęzły, rozbija-
jąc kolumnę na części.
Po rozmowie oficjalnej z owym podpułkownikiem zwróciłem
się do niego jako do komendanta nieszczęśliwego mostu, przezna-
czonego na zagładę, z prośbą, aby niewielką część furmanek,
wziętych z najbliższej okolicy, puścił wolno z powrotem po prze-
wiezieniu bagażu na tę stronę. Poczciwy podpułkownik nie miał
w zasadzie nic przeciw temu, wyrażał tylko obawę, czy chłopi
jako Rusini (Ruthenen) nie będą nam szkodzili po powrocie.
- Ależ oni nie są Rusinami - mówię mu zdumiony.
- Czy Pan z pewnością ręczy, że wśród nich nie ma Rusi-
nów? - spytał mnie triumfująco. - Przy takiej mieszanej lud-
ności nigdy takich rzeczy twierdzić nie można.
Byłem zupełnie zabity tym nadzwyczajnym odkryciem miesza-
nej ludności rusińsko-polskiej w powiecie stopnickim. Najzago-

rzalsi polakożercy spomiędzy Rusinów czy Rosjan tak daleko nie
sięgali w swych apetytach jak ten dobroduszny rusinofob. Taką
właśnie niebotyczną ignorancję w dziedzinie stosunków polskich
spotykałem bardzo często zarówno u austriackich jak niemieckich
oficerów. Trzeba przyznać, żeśmy o sobie kazali zapomnieć świa-
tu. Ignorancja ta jednak była zawsze dla mnie świadectwem,
jak właściwie Niemcy i Austriacy nie na serio przygotowywali
się do wojny z Rosją, jak mało wchodziła ona w ich rachuby,
a zatem jak mało również rachowali się ze wszystkim, co jest
związane z Polską. Moja rozmowa z podpułkownikiem austriackim
to jeden z przykładów tej ignorancji, która nieraz mnie podczas
wojny śmieszyła, choć częściej drażniła i gniewała.
Pod Szczucinem staliśmy cały dzień następny.  Tu czekało na
nas   całe   moje   uzupełnienie   i   saperzy.   Jedni   i   drudzy   przyszli
z Krakowa z opaskami czarno-żółtymi.  Upiększono nam mundur
taką  opaską  na  znak,  że  jesteśmy  w  austriackim  landszturmie.
Pierwszy komendant Legionów,  generał Baczyński,  nim przysłał
nam naboje i amunicję do Kielc,  nadesłał cały transport  takich
opasek.  Rzecz  prosta,  że  nie  próbowałem  nawet  rozdawać  tego
żołnierzom. Miałbym obawę, aby kolory państwa opiekującego się
nami  nie  uległy profanacji.  Trzeba  było słyszeć  dowcipy  moich
chłopców,  trzeba  było  widzieć zawstydzone miny żołnierzy uzu-
pełnienia,  pośpiesznie  zrzucających  z  mundurów  ten państwowy
dodatek,  aby  zrozumieć,  jaką  sprzeczność  z  duchem panującym
wśród   żołnierzy   stanowiła   cała    umowa   zawarta   przez   NKN
z   Austrią.   Dodam,   że   od  żadnego  landszturmu   w  Austrii   tego
dodatku  do  umundurowania  nie  wymagano. Była  to niechybnie
mądra inwencja jakiegoś zaczadzonego sztablera, przeświadczonego
o istnieniu mieszanej rusko-polskiej ludności pod Kielcami i pod
Warszawą.   Obawiał  się   on  zapewne,   byśmy   nie   włożyli   nagle
opasek  czerwono-białych i  tym  nie  obrazili  najświętszych  uczuć
drugiej  połowy  mieszanej  ludności,  rozkochanej  prawdopodobnie
w innych kolorach.
Tutaj też, w Szczucinie, zrzuciliśmy z siebie nasze werndle.
Mieliśmy nareszcie repetierowe karabiny Manlichera. Lżej ode-
tchnąłem, gdym zobaczył moje bataliony przechodzące koło mnie
z nowoczesną bronią. Nie tak jednak patrzyli na to niektórzy
z moich żołnierzy. Już się zdążyli oni przywiązać do swoich kara-
binów. Szczególnie górale z II batalionu wyrzekali na nową broń.

Werndle były ciężkie, duże, czuło się, że się ma coś w garści. Mia-
ły one bagnety ledwie nie na dłoń szerokie, kule wyglądały jak
średniej  wielkości  ziemniaki - to  ci była  broń!  A  to  zabawki
jakieś. "Czy tym aby można zabić nieprzyjaciela?" - martwili się
górale. Otrzymałem karabiny, ale nabojów do nich przysłano tak
mało i w tak nieporządnym stanie, bo zmieszanych z ładownicami
i innymi częściami wyekwipowania, że doprawdy uważałem to za
jakąś rozmyślną szykanę.  I  kto wie,  czy jej  nie było.  Musiałem
natychmiast starać się o amunicję i porozsyłać po nią furmanki.
Tu zaszedł też komiczny incydent, charakteryzujący ówczesny
stan wewnętrzny naszej  organizacji wojskowej  i  dający zarazem
pojęcie, jak na razie było trudno zrobić ze wszystkiego maszynę
funkcjonującą bez nadmiernego tarcia. Miałem dwóch nadzwyczaj-
nie  skądinąd   miłych  oficerów,   którzy   odznaczali   się   niezwykłą
czupurnością i skłonnością do obrażania innych i łatwością obra-
żania się samym. Lubiłem ich, tak zresztą, jak lubiłem całe nasze
wojsko - byli to znani w I Brygadzie Belina i Wyrwa. Poszło po-
między nimi w Szczucinie o konia czy o siodło. Kawaleria, muszę
wyznać otwarcie, nie odznaczała się poszanowaniem czyjejkolwiek
własności, o ile chodziło o konia czy o siodło. Formowana przez
Belinę w okresie kieleckim, że tak powiem, z niczego, szukała ona
stale albo konia, albo siodła, albo najczęściej i jednego, i drugiego
razem, gdyż zawsze brakowało ułanom wszystkiego.
W batalionie Wyrwy właśnie zginął koń czy siodło i Wyrwa
popędził od razu na poszukiwanie zguby nie gdzie indziej, jak do
ułanów. Tam spotkał młodego oficera ułanów, który nie dopuścił
go do oglądania koni i siodeł. Wyrwa - gorączka, jak zwykle
naklął, co się zmieści, i groził sprowadzeniem kompanii ze swego
batalionu dla zrewidowania ułańskich ruchomości. Belina stanął
w obronie ułanów, a że również, jak Wyrwa, nie należy do ludzi
mało impulsywnych i mających silne hamulce psychiczne, rozmo-
wa przybrała pomiędzy przyjaciółmi - bo byli nimi - charak-
ter drażliwy i ostry. Obaj stanęli do raportu do mnie ze skargą.
Jak dzisiaj widzę ich obu rozgorączkowanych sporem, gdy weszli
do mnie jak dwa rozsierdzone koguty, gotowe w każdej chwili
rzucić się na siebie. Obu lubiłem bardzo i jako swoich uczni,
i jako zdolnych oficerów. Śmiech mnie brał pusty, patrząc na ich
rozindyczone miny, lecz gdy w obecności mojej dalej spór chcieli
prowadzić, rozkrzyczałem się na dobre. Byłem zniecierpliwiony,

gdyż takich właśnie sporów o drobnostki, o słowa nieraz, miałem
w początku wojny całe mnóstwo. Zabierały one mi dużo czasu
i świadczyły ciągle o niedostatecznie jeszcze utartych wzajemnych
stosunkach pomiędzy ludźmi, którzy wczoraj jeszcze byli równymi
sobie kolegami, a teraz od razu mieli być wojskiem z ustaloną
hierarchią i ustalonymi stosunkami służbowymi. Sąd wydałem zu-
pełnie salomonowy. Kazałem mianowicie owego młodego oficera
ułanów oddać pod rozkazy Wyrwy do komendy batalionu na tyle
czasu, aż Wyrwa zda mi raport, że jest z oficera zadowolony.
Wiedziałem, że złote serce łatwo wzruszającego się Wyrwy jedne-
go dnia nie wytrzyma w gniewie. Tegoż wieczora też i Wyrwa
zameldował mi prośbę, aby ukaranego oficera odesłać z powrotem
do ułanów.
Ten śmieszny obrazek staje mi zawsze w pamięci, gdy myślę
o trudnościach, jakie miałem do zwalczenia przy organizacji pró-
by wojska w 1914 roku. Musiałem bronić się od ciągłych szykan
i szantażów ze strony otoczenia, a równocześnie swoim jedynie
autorytetem moralnym zmniejszać tarcia wewnętrzne, wynikają-
ce z szybkiej formacji ochotniczego materiału ludzkiego. Wyczu-
wałem, że mi praca idzie, że się udaje, lecz, wyznaję, była ona
ciężką; tym cięższą, że wszystko od początku odbywało się w polu,
podczas zetknięć z nieprzyjacielem, niekiedy w boju lub w jego
oczekiwaniu. Nieraz przed wojną marzyłem o pracy podobnej jako
eksperymencie przeczącym rutynie myślowej w wojsku, ekspery-
mencie nie dającym się pogodzić z żadną doktryną oficjalną i nie-
oficjalną. Wydawało mi się, że Polska jest skazaną na szybką im-
prowizację siły zbrojnej, jeśli ją w ogóle chce mieć. Wszystko zaś,
co było teorią, wszystko, co było uznaną doktryną, wszystko, co
było stale i powszechnie powtarzanym przez wszystkie papugi,
twierdziło: "Lasciate ogni speranza! - to głupie, to niemożliwe!"
Miałem teraz w ręku możliwość improwizowania siły zbrojnej -
i tyle od razu szykan, i tyle przeszkód, i tyle... niebotycznej,
tchórzliwej głupoty!
Otrzymałem tegoż dnia rozkaz tyczący się dalszej pracy. Ze
zdziwieniem oglądałem ten papier. Oddawano mojej pieczy odci-
nek Wisły od Bolesławia w górę rzeki do ujścia Dunajca. Szło
o przykrycie cofającej się l Armii generała Dankla, która była
aż pod Lublinem, a teraz cofała się poza naszymi plecami gdzieś
pod Tarnów.

Niewesoła perspektywa. Rozkaz podpisany był przez  dowódcę
etapów l Armii, co mnie niezmiernie zdziwiło, wyglądało bowiem
tak   jakby dowództwo  armii przestało istnieć,  a my, należąc  do
etapów  armii,  mimo  to  mamy  zadanie bojowe.  O  sytuacji  całej
nie było ani słowa, o nieprzyjacielu i jego działaniach nie umiano
czy  nie  chciano  czegokolwiek   napisać.  Pozostawiono  to  zupełnie
domysłom wykonawców  rozkazu lub plotkom,  które krążyły  już
o klaskach pod Lublinem i pod Lwowem. Przeczytałem kilka razy
rozkaz tak sprzeczny z moimi pojęciami o  rozkazie,  wzruszyłem
ramionami  i,  nie  znając  jeszcze  austriackiego  systemu  rozkazo-
dawstwa, przypuszczać  zacząłem,  że  armia  właściwa  jest  jeszcze
znacznie ku  wschodowi -  co  było  zresztą  słuszne   -  a  nieści-
słość i nieumiejętność pisania rozkazu jest związana z etapowymi
pojęciami o rozkazie i wojnie. Rozkaz był za to tyleż pompatyczny
co niejasny. Nakazywał on wszystkim odcinkom, a więc i naszemu,
nie ograniczać się jedynie do pasywnej  defensywy, lecz wskazy-
wał na konieczność ofensywnego w razie możności działania. Mia-
ła to być taka "ofensywna defensywa", przy czym rozkaz ani sło-
wem  jednym   nie   zaznaczał, o co właściwie   idzie   więcej:   czy
o ofensywę, czy odwrotnie o defensywę. Każdy więc z dowódców
odcinków, a było ich kilku, mógł sobie dowolnie kłaść nacisk na
obronę lub na wymagający więcej śmiałości atak. Co prawda tro-
chę śmiesznym wydał mi się ten atak etapów jako  awangardy,
lecz   myślałem,   że   może   mieliśmy   być   zastąpieni   potem   przez
l  Armię,  że  być może  idzie  o  uzyskanie  łatwiejszej  możliwości
przejścia  Wisły,  która  płynęła  przed  nosem  oddzielając  Galicję,
czyli państwo austriackie, od rosyjskiego.
Był to pierwszy rozkaz pisemny operacyjny, który od Austria-
ków otrzymałem, dlatego analizowałem go dokładnie, chcąc zna-
leźć w nim wytyczne punkty dla moich rozkazów. Nie chciałem
bowiem pozwolić ani sobie, ani mym podwładnym na obniżenie
naszej wartości jako żołnierzy, gdy znaleźliśmy się w otoczeniu
tak zwanego regularnego wojska, które, jak było mi wiadomo, pa-
trzyło na nas ze wzruszeniem ramion. Rozkaz był napisany po
niemiecku, odbity na hektografie, ale zawierał ustęp dopisany, jak
widać, specjalnie na maszynie, nie podpisany przez nikogo, a zre-
dagowany w języku polskim. Dopisek wskazywał na konieczność
napięcia wszystkich sił, gdyż idzie o obronę "zagrożonej ojczyzny"
Ten dopisek był wspaniały! Uśmiechałem się gorzko! Bardzo nie-

dawno dowiedziałem się od podpułkownika Breitschneidra, dowód-
cy odcinka w Szczucinie, że w Kielecczyźnie jest obawa jakichś
knowań Rusinów, teraz inny komendant austriacki pisze wyraźnie
dla mnie zachętę, bym bronił "ojczyzny". Więc Bolesław, Grębo-
szów, więc Kozłów i Uście Jezuickie to ojczyzna, a Nowy Korczyn
za Wisłą, a Opatowiec, Szczytniki i Winiary, Chmielnik i Kielce,
gdzie nam tak dobrze było, to byłp wszystko Feindesland, było
krajem wrogim. Dlatego gdy chodziło o obronę Gręboszowa czy
Kozłowa, dawano ostrogę mej pracy wojennej. Dziwny rozkaz,
dziwny dopisek. Kręciłem papier w ręku długo, nim go nie rzu-
ciłem na bok z niechęcią.
Miałem więc wybierać zarówno pomiędzy ofensywą i defensy-
wą, jak i pomiędzy ojczyzną galicyjską a "Feindeslandem mit
Ruthenen" leżącym za Wisłą, krajem, z którego mi się nie chciało
tak wychodzić, żem ociągał się z tym dnie całe. W tych warun-
kach zdecydowałem się łatwo na atak i na Feindesland mit Rut-
henen.
Nazajutrz rano byłem już w marszu do Kozłowa, który to
punkt wskazywał mi rozkaz jako kwaterę komendy mego odcin-
ka. W Bolesławiu piechota zatrzymała się na odpoczynek, a ja,
po obiedzie w gościnnym dworze w Bolesławiu, pośpieszyłem za
wysłaną naprzód jazdą, by obejrzeć swój odcinek. Wisła ad ujścia
Dunajca płynie w kierunku północno-wschodnim, a od Winiar skrę-
ca prosto na wschód, utrzymując ten kierunek aż do końca mego
odcinka. Złą więc stroną obrony był ten zakręt rzeki. Jeszcze
gorszą było to, że od ujścia Dunajca aż do Winiar brzeg przeciw-
legły panuje ogromnie nad znacznie niższym prawym brzegiem,
którego miałem bronić. Zaczynając od Opatowca aż do Winiar, ze
wzniesień lewego brzegu można było przejrzeć najdrobniejsze
szczegóły prawego brzegu i tylko gęste zadrzewienie niektórych
wsi mogło dać jakie takie ukrycie. W razie poważniejszego zaję-
cia lewego brzegu, ruch na moim brzegu mógłby się odbywać
tylko nocą, a każdy pierwszy lepszy patrol z Winiar mógłby roz-
patrzyć z łatwością cały rozkład obrony mego odcinka.
Rzeka również poważnej przeszkody nie stanowiła. Wisła
w tym miejscu nie jest szeroka, a w czasie, gdym tam przybył,
po suszy sierpniowej, stan wody był bardzo niski. Środki prze-
wozowe stanowiły promy - bardzo zresztą prymitywne - w Opa-
towcu i Nowym Korczynie oraz względnie niewielka ilość ma-

łych łodzi. Później odszukano jeszcze bliżej Bolesławia dwa stare
promy. Wszystkie środki przewozowe ściągnięte były na nasz
brzeg. Odcinek mój był właściwie głęboką dziurą, nad którą pa-
nował każdy, kto był w Winiarach i Opatowcu.
Bardzo pobieżnie oglądając okolicę, przybyłem za ułanami do
Borusowej, leżącej naprzeciw Nowego Korczyna i ujścia Nidy,
gdzie zameldowano mi, że nasi ułani przybyli tu właśnie w chwili,
gdy straż skarbowa miała przez Wisłę strzelaninę z kozakami.
Jeden z "financów" był ranny, a patrol naszych ułanów pod do-
wództwem Orlicza przeprawił się wpław przez Wisłę na tamten
brzeg, skąd przysłać miał meldunek.
Więc Rosjanie są już w Nowym Korczynie! Zdecydowałem od
razu, że przejdę na tamten brzeg. Nie tylko dlatego, że ciągnęło
mnie do Królestwa, ale i dlatego, że chciałem możliwie długo
utrzymać w swych rękach wysoki brzeg przeciwległy, aby nie
mieć stałych obserwatorów nieprzyjacielskich nad sobą. Przyzna-
ję też, że jednym z motywów była chęć pokazania wszystkim, że
dla nas, strzelców, przeszkód nie ma - a dodać trzeba, że nastrój
całego otoczenia cywilnego i wojskowego w tym właśnie czasie,
po porażkach lwowskich, był bardzo trwożny i skłonny do prze-
sady w ocenie sił przeciwnika. Wyczuwałem to w Szczucinie,
a teraz to samo widziałem wśród ludności mego odcinka. Śmiałem
się na myśl, jak to zaimponuje, gdy będziemy po tamtej stronie.
Zresztą akcja na lewym brzegu Wisły była przecież wynikiem
otrzymanego rozkazu. Na razie postanowiłem wyczekać raportu
Orlicza z tamtej strony. Sam system obrony nie mógł na razie
być skomplikowany. Posłałem rozkaz, by postawić placówki i pa-
trole na brzegu, a całe wojsko rozkwaterować po wsiach.
Wreszcie przyszedł raport Orlicza. Dzielny ten żołnierz prze-
prawił się z kilku ułanami wpław na brzeg nieprzyjacielski i za-
atakował niespodziewanie Moskali nad Nidą. Został on lekko ran-
ny i przysłał mi meldunek, że Nowy Korczyn jest słabo zajęty.
Zabawnym było to, że przeprawił się on zupełnie nagi - tylko
z karabinami i nabojami - i pozostał prawie do wieczora w Ada-
mowym stroju na tamtym brzegu. Przywieziono go dla złożenia
mi meldunku, drżącego z zimna i otulonego w płaszcz dla opa-
trunku. Zabawnie wyglądał.
Tejże nocy kazałem przeprawić się II batalionowi, z Norwidem
na czele, za Wisłę dla zajęcia Korczyna. Dwie kompanie z ba-

wrażenia jak ten pierwszy ubytek z najbliższego otoczenia strze-
leckiego. Chyba jeszcze śmierć Wyrwy w 1916 roku wstrząsnęła
mną silniej niż ten niespodziewany zgon Tymkowicza.
Ogromnym kłopotem w mej sytuacji było utrzymanie łączności
z rozrzuconym oddziałem. Saperzy przyszli z niewielką ilością
materiału telefonicznego, który starczył zaledwie na połączenie
z Korczynem. Już z Opatowcem i ułanami trzeba było komuniko-
wać się najprymitywniejszymi środkami, tym uciążliwszymi, że
pomiędzy nami była Wisła i długa przez nią przeprawa promem.
Była to fatalna strona całego mego położenia. Ten brak wyekwi-
powania technicznego robił z nas porozrzucane luźno oddziały,
a nie jednolity organizm, i w najgorętszych chwilach utrudniał
szalenie kierownictwo. O, telefon jest wielkim dobrodziejstwem
wojennym; żeby go tylko nie nadużywano, bo wtedy staje się
wprost przekleństwem. Niejedno dałoby się opowiedzieć o tej
skrzeczącej zmorze. Gdy zaś trafi się "nerwowy" dowódca, wtedy
stanowczo byłoby lepiej dla wojska, gdyby tego wynalazku nie
zrobiono, bo staje się on w takich warunkach nie pomocą, lecz
przeszkodą w skutecznej pracy wojennej.
Lecz wobec tego, że do nerwowych dowódców nie należę, dbam
o spokój i nerwy swych podwładnych, telefonu nigdy nie naduży-
wałem. Doprawdy więc jak krzywdę odczuwałem teraz brak tego
środka łączności, gdy pomiędzy sobą a swymi oddziałami miałem
rzekę, wymagającą zawsze dłuższej przeprawy w komunikacji.
Nie pierwszy to raz od początku wojny odczułem z powodu bra-
ku technicznego wyekwipowania coś w rodzaju upokorzenia i za-
zdrości. Ciągle widziałem dokoła bardzo i bardzo drugorzędne
wojska w pełnym rynsztunku nowoczesnej techniki, bardzo często
bez wielkiej korzyści dla sprawy toczonej wojny. My zaś - nie-
wątpliwie pierwszorzędny materiał wojenny, bo co by o nas kiedy-
kolwiek kto mówił, zawsze jednak musiał to przyznać - cierpie-
liśmy na brak wszystkiego, absolutnie wszystkiego. Prawda, oni
mieli za sobą swój rząd, my byliśmy sierotami wojennymi, które
ta czy inna macocha najczęściej tylko pod włos gładziła. Łatwo
tam komuś było wydawać rozkazy o "ofensywnej taktyce obrony
Wisły" - które, zdaje się, na całej przestrzeni Wisły ja jeden
tylko wykonałem - łatwo było robić dopiski o obronie "galicyj-
skiej" ojczyzny, ale gdy szło o ułatwienie wypełnienia zadania -
niestety - spotykaliśmy zawsze nie pomoc, lecz obojętność, a czę-

sto i przeszkody. Bądźże tu śmiałym, człowiecze, i prowadź "de-
fensywny atak"!
Długo rozpatrywałem mapę. Czytam mapy wojenne inaczej mo-
że niż wojskowi. Czytam je jako wojskowy bardzo szybko, chwy-
tając prawie w jednej chwili najważniejsze szczegóły, na których
opieram swój sąd o działaniach wojskowych. Lecz muszę zawsze
domieszać do swego przemyślenia Oterenu różne rzeczy, które są
całkiem obce wojnie. Tak więc i tutaj. Trafiłem na zabawny od-
cinek. Opowiadano mi, że w Winiarach był Kościuszko i że lubił
siedzieć tam, oglądając widok przeciwnego brzegu Wisły. Jest ja-
koby we dworze w Czarkowie altana z kamiennym stołem prze-
chowywanym jako pamiątka po Naczelniku, który tam także ba-
wił i przy tym stole siadywał. Wydaje mi się to legendą, gdyż nie
umiem z danych historycznych, które posiadam, związać postaci
Kościuszki z Winiarami czy Czarkowem. (Zresztą pracy Kościuszki
nie studiowałem dokładnie.) A jednak jest przyjemnie myśleć
o tym, że gdy zagrzmią tu strzeleckie strzały, Kościuszko-Na-
czelnik patrzy na nas z najwyższego punktu - z Winiar. Śmiesz-
ny drobiazg, a jednak miły!
Albo znowu te rzeki! Jestem u zbiegu trzech polskich rzek:
Wisły, Dunajca i Nidy. Wszędzie stają mi w moim zadaniu na
przeszkodzie, biegnąc zresztą z różnych stron. A jakie różne te
rzeki! Wisła jak Wisła. Wisełka biegnąca przez pola polskie, szara
Wisełka o zwyczajnym prądzie. Dunajec rwie i pędzi z gór, wla-
tuje do Wisły chcąc jakby złamać i zniszczyć jej szare życie,
czyniąc je żywym i barwnym. Od północy sprzeciwia się temu
leniwa, błotna druchna Wisły - Nida. I nazwy jakże odpowied-
nie! Wisła jak Wisła; ucho bierze tę nazwę tak zwyczajnie, jak
jakiś chleb powszedni dźwięku. Dunajec, rodzaju męskiego, jakaś
prasłowiańska nazwa - Dunaj bezwiednie przypomina. Nida naj-
zabawniejsza! Nie mogłem nigdy się oprzeć chęci dodania do na-
zwy dźwięku G - wyjdzie wtedy Gnida. W miękkim łóżku, nie
wśród puchów, lecz błot płynie, jakby się leniła nawet myśleć.
Trzy rzeki polskie były mi więc przeszkodą dla ofensywnych pla-
nów, dzieląc w dodatku Ojczyznę na dwoje, czyniąc z miłego Grę-
boszowa i Kozłowa jakoby Ojczyznę, a z kościuszkowskich Wi-
niar i Czarkowa, z Nowego Korczyna, gdzie także jakieś pakta
historyczne pisano - Feindesland, mit Ruthenen dazu! Śmiałem
się sam z siebie, tym bardziej, że serio myślałem o ataku.

Właśnie byłem zajęty bardzo i bardzo ofensywnym planem.
Doszły do mnie wiadomości, że w Busku stoi sztab kawalerii. Nie
wiem, czy słuszne były te dane, ale zdecydowałem w nocy ude-
rzyć na Busko. Był to projekt bardzo śmiały, bardzo ofensywny,
lecz, zdaniem moim, zupełnie wykonalny, gdyby... gdyby właśnie
nie owe techniczne przeszkody, które na każdym kroku się pię-
trzyły. Dla przygotowania tego planu kazałem przerzucić do No-
wego Korczyna jeszcze jeden batalion, czwarty, z poleceniem za-
jęcia najbliższych wsi na północ od Korczyna i zrobienia wy-
wiadu w kierunku Buska. Belinie poleciłem dotrzeć do Wiślicy
i zerwać tam most. W tym ostatnim zadaniu szło mi o ściągnięcie
uwagi Buska w tamtą stronę i postawienie jakich takich przeszkód
nieprzyjacielowi na wypadek, gdyby chciał przejść przez Nidę
i zajść mi skrzydło, a nawet tyły w czasie wyprawy na Busko.
Operacja ta doprowadziła do krótkiego boju na północy od Kor-
czyna.
Nieprzyjaciel ukazał się z prawego skrzydła. Szedł od Solca -
od wschodu. Bój rozstrzygnął się wieczorem na naszą korzyść.
Trzeci batalion - z początku jego prawa osłona - wytrwał przez
pewien czas w ogniu karabinów maszynowych, potem, wyprowa-
dziwszy rezerwy do boju, wyparł nieprzyjaciela z lasu i zmusił do
cofnięcia się w kierunku Soka. Pod wieczór zaczęła strzelać arty-
leria nieprzyjacielska, również od wschodu. Działała ona nie
w kierunku naszym; pociski swe posyłała w kierunku Bolesławia.
Stało tam parę armat austriackiej 7 Dywizji Kawalerii i właśnie
pomiędzy tymi dwoma oddziałami artylerii prowadzona była roz-
mowa. Przy końcu boju z daleka doleciał nas odgłos dwóch głu-
chych wybuchów - to Belina, wyparłszy kozaków z Wiślicy,
niszczył most na Nidzie. Zaraz prawie potem zamilkły karabiny
maszynowe w lesie na północy od Korczyna - nieprzyjaciel cofał
się. Kto wie, czy wrażenie wybuchu - podobnym on był do od-
głosu cięższej artylerii - nie przyczyniło się do urwania boju.
Gdy tylko rozległy się pierwsze strzały po tamtej stronie Wi-
sły, pierwszą moją myślą było kazać siodłać Kasztankę i jechać
do Korczyna, lecz wstrzymałem się, zostałem w Kozłowie i, ko-
rzystając z telefonu do Korczyna, mogłem być au courant tego, co
się dzieje za Wisłą. Muszę przyznać, że wiele kosztowała mnie ta
decyzja. Przekonałem jednak siebie, że tutaj, gdzie mam pod bo-
kiem wszystkie swoje rezerwy i resursy, będę przydatniejszym

dla wojska. Było mi jednak ciężko siedzieć z dala od bitwy i kie-
rować się wrażeniami słuchowymi, nie oczyma. Znacznie szczęśli-
wszymi byli dowódcy wojenni dawniej, gdy okiem ogarnąć mogli
cały plac boju i widzieć bezpośrednio jego perypetie. Przypomi-
nam sobie przykrą chwilę, gdy zatrajkotały karabiny maszynowe.
Wiedziałem, że my tej broni nie posiadamy, i jakieś złe myśli
o przewadze technicznej nieprzyjaciela zaczęły mi krążyć po gło-
wie. Jestem przekonany, że takie same myśli przychodziły do gło-
wy i tam, na samym placu boju. Nie może to nie wpływać na stan
moralny wojska. Cóż dopiero, gdy zagrały armaty! Zdaje się,
takie właśnie przekonanie o wyższości Moskali nad nami mieli
podczas boju i wszyscy inni, którzy słyszeli jego odgłos - zatem
mieszkańcy obu brzegów Wisły oraz Austriacy. W Nowym Korczy-
nie Żydzi zaczęli być w stosunku do żołnierzy i oficerów bezczel-
nymi i zuchwałymi, a wśród ludności galicyjskiej zapanowało
przekonanie, że tego dnia zamiast nas będą gościć u nich Mos-
kale.
Toteż gdy nieprzyjaciel się cofnął, znaczenie nasze poszło
ogromnie w górę. Już wieczorem tego dnia opowiadano, że Moska-
lom zadałem ogromną klęskę. Od wojskowych słyszałem powin-
szowania z powodu pobicia dywizji rosyjskiej. Po drodze do Kra-
kowa dywizja ta urosła do dwóch - i w tydzień potem, gdym
był w Krakowie, pytano mnie serio o szczegóły tego poważnego
boju, w którym rozbiłem w puch całe dwie dywizje rosyjskie.
Tak sława nasza rosła, a nawet późniejsze nasze cofnięcie się nie
zmniejszyło znaczenia tego pierwszego powodzenia. Istotnie Rosja-
nie nie wprowadzili do boju więcej jak 2-3 szwadrony jazdy -
przynajmniej tak mnie się wydaje. Jeśli nawet było ich więcej,
przewaga karabinów była w każdym razie po naszej stronie, po-
minąwszy naturalnie przewagę, jaką oni mieli w postaci armat
i karabinów maszynowych. Straty nasze były bardzo nieznaczne.
Jeden czy dwóch zabitych i kilku rannych, prawie wyłącznie od
karabinu maszynowego. Rany były stosunkowo lekkie.
Pamiętam czterech rannych - pierwszych rannych, których
oglądałem podczas wojny. Jeden z nich miał szczęście. Kilka kul
podziurawiło mu czapkę i poszarpało skórę na głowie. Pokrwawio-
ny na twarzy, z plamami ceglastymi na bluzce, śmiał się wesoło,
gdy przechodził koło mojej kwatery, i pokazywał mi swoją czap-
kę z dziurami od kul w różnych miejscach. Dwóch innych miało

rany w rękach i łopatce, jeden dostał dwie kule i, co mnie wpra-
wiło w zdziwienie, kule tkwiły w ciele. Nie mogły być to kule, któ-
re straciły już impet, gdyż rany byłyby wówczas szarpane; przy-
puszczam, że karabiny maszynowe jazdy rosyjskiej nie mają tej
siły, co zwykłe karabiny, wszystkie bowiem rany były tak po-
wierzchowne. Najcięższe wrażenie sprawiał ranny w głowę - kula
przebiła mu głowę na wylot. Biedak leżał bez pamięci, charczał
ustawicznie, a na ustach pokazywała mu się krwawa piana, wy-
glądał, jakby miał skonać za chwilę. Przez trzy dni odwiedza-
łem nasz mały szpitalik i zawsze zastawałem go w tym samym
położeniu, leżał na wznak, charcząc jak przy konaniu. Chłopak
ten w dwa miesiące potem był z powrotem w wojsku. Wyzdro-
wiał i, jak mi opowiadano, nie znać było po nim, że miał postrzał
w głowę.
Tymczasem do mojej kwatery przybywały meldunki: z północy,
z Korczyna, szybko i uspokajająco, z zachodu, gdzie połączenia
telefonicznego z Opatowcem nie było - denerwująco powoli.
A tymczasem były one dla mnie decydującymi dla postanowienia
co do Buska. Teraz wiedziałem, że w razie marszu na Busko będę
musiał sporo sił postawić dla ochrony swego prawego skrzydła,
tak że całe powodzenie wyprawy zależeć będzie od szybkości wy-
konania i wykorzystania wieczoru i nocy. Wywiad w stronę Bus-
ka od strony Korczyna został wstrzymany przez bój, a wyniki
wywiadu Beliny nie przychodziły do mnie z powodu braku do-
brego połączenia. Niecierpliwiłem się, ale co to pomaga? Mogłem
niecierpliwić się, ilem sobie życzył - nie zbuduje to kilometra
telefonu ani mostu na Wiśle pod Opatowcem.
Z Korczyna donoszono mi, że nieprzyjaciel cofnął się ku wscho-
dowi. Po pewnym czasie otrzymałem dodatkowo wiadomość z Bo-
lesławia, że obserwatorzy artyleryjscy zauważyli oddziały rosyj-
skie po bitwie, wraz z artylerią i karabinami maszynowymi,
wchodzące do wsi Grotniki, gdzie się zatrzymały prawdopodob-
nie na noc. Była pewna różnica w obserwacji artylerzystów i na-
szego doktora Piestrzyńskiego. Doktor - bardzo wesoły i sympa-
tyczny - był zawsze zapamiętałym obserwatorem. Stanowczo roz-
minął się ze swym powołaniem. Sosnkowski twierdził o nim, że
jest najlepszym artylerzystą wśród lekarzy i, naturalnie, najlep-
szym, lekarzem wśród artylerzystów. Był wciąż zajęty obserwowa-
niem nieprzyjaciela, a ja znowu twierdziłem, że wyznaczy kiedyś

punkt opatrunkowy na jakiejkolwiek wieży kościelnej, aby móc
w czasie pomiędzy opatrunkami oddawać się rozkoszy obserwo-
wania. Otóż tym razem doktor twierdził, że nieprzyjaciel odszedł
dalej na wschód w stronę Solca. Nie znając jeszcze dobrze zdol-
ności dra Piestrzyńskiego, nie zwróciłem uwagi na jego... cywilne
spostrzeżenia i zatrzymałem się na wojskowych obserwacjach arty-
lerzystów. Od Beliny meldunki nie nadchodziły.
Wieczór zapadał, gdy wreszcie postanowiłem odłożyć swój plan
marszu na Busko do lepszych czasów. Natomiast zdecydowałem
spróbować odeprzeć nieprzyjaciela jeszcze dalej na wschód od
mego prawego skrzydła. Oparłszy się na obserwacji artylerzystów,
powziąłem plan napadu o świcie na Grotniki, miejsce noclegu
artylerii i karabinów maszynowych. Chcąc go zrobić niespodzie-
wanie, zdecydowałem przeprawić w nocy przez Wisłę jeden ba-
talion niedaleko od Bolesławia, tak by atak szedł od południa,
od Wisły, skąd nie spodziewano się nieprzyjaciela. Dla poparcia
ataku kazałem V batalionowi w nocy przeprawić się do Nowego
Korczyna i stamtąd o świcie maszerować na wschód, tak by I ba-
talion mógł znaleźć oparcie w razie niepowodzenia i w razie spot-
kania przemożnych sił nieprzyjacielskich.
Jako dodatkowy środek dla utrzymania tajemnicy przedsię-
wziąłem jedyną w ciągu mej kariery wojskowej ekspedycję kar-
ną, mianowicie na Nowy Korczyn. Jak zauważyłem już, wraz ze
zbliżeniem się Rosjan stosunek do nas ludności, specjalnie żydow-
skiej, zmienił się na gorsze. Zaczęto zamykać sklepy, odmawiać
sprzedaży różnych rzeczy żołnierzom itd. Aby zapobiec komuni-
kacji ludności z nieprzyjacielem, postanowiłem sterroryzować tro-
chę panów kupców i nauczyć ich, że chociaż jesteśmy wojskiem
polskim, jednak możemy karać. Nakazałem mianowicie kontry-
bucję dziesięciotysięczną na miasto, z rozkazem wypłaty natych-
miastowej. Rabina miejscowego aresztowano jako zakładnika. Od
tej chwili nie miałem powodu skarżyć się na ludność. Ciekawe, że
ludność katolicka zwróciła się z prośbą pociągnięcia i jej do udzia-
łu w tej kontrybucji, gdyż, jak mówiono, w przeciwnym razie
mogłaby być ofiarą zemsty ze strony Żydów i Moskali w razie
zajęcia Korczyna przez nieprzyjaciela.
Nieraz potem, gdy zastanawiałem się nad tą decyzją przerzu-
cenia większej części moich sił na drugi brzeg Wisły, zawsze oce-
niałem ją jako trochę lekkomyślną. I nie dlatego, by w zasadzie

była ona niedostatecznie ugruntowaną. Przeciwnie, przy zwykłych
warunkach, to jest przy dostatecznym uzbrojeniu, sądzę, że można
by ją uznać za racjonalną i zgodną z duchem rozkazu ofensywnej
obrony Wisły. Lecz wziąwszy pod uwagę przewagę techniczną
nieprzyjaciela, brak zupełny poparcia przez sąsiadów, przerzucenie
większej ilości sił za Wisłę, gdy się miało przez nią połączenie
tylko za pomocą prymitywnych promów, była to gra śmiała. Tym
śmielsza, że naokoło tej śmiałości nie było wcale. Przeciwnie.
Właśnie tej nocy, gdy mój I batalion przeprawiał się z mozo-
łem na przegniłych promach przez Wisłę, miałem przyjemność
widzieć przejawy ofensywnej defensywy dokoła. Przede wszystkim
coś koło dziesiątej wieczorem usłyszeliśmy parę strzałów armat-
nich na wschodzie, a wkrótce potem rozbłysła na niebie duża
łuna w stronie Szczucina. To palił się most szczuciński. Natural-
nie nieprzyjaciel z chwilą tą był zupełnie swobodny i przerzucił
ku mnie, jako jedynemu posterunkowi na jego brzegu, większość
swoich sił, które dotąd były trzymane w szachu przez sam fakt
istnienia mostu na Wiśle pod Szczucinem. Następnie w nocy obu-
dzono mnie alarmem; że żandarmi przyszli, by zniszczyć wszy-
stkie promy na Wiśle. Żadne perswazje nie pomagały, otrzymali
taki rozkaz z Krakowa i chcą go wykonać, a że duża część mego
wojska znajduje się po tamtej stronie, to ich nie obchodzi, bo
tego rozkaz otrzymany nie uwzględnia. Jeden z promów pod Opa-
towcem został już "unieszkodliwiony". Podziurawili go jak rzeszo-
to. Kazałem natychmiast postawić przy promach straż z rozkazem
strzelania do każdego, kto będzie do nich się zbliżał bez mego
pozwolenia. Dodatkowo zaś poleciłem, aby promy trzymano po
stronie rosyjskiej, przy lewym brzegu; byłem pewny, że tak da-
leko odwaga stróżów porządku nie sięgnie, aby przeprawiać się
na brzeg nieprzyjacielski.
Dziwny niesmak mnie opanował na tę wiadomość.
Wszystko to było uprzyjemnieniem mojej ofensywnej defen-
sywy, ale zarazem świadectwem, jak dalekim było otoczenie całe
od śmielszych decyzji i jak względnie niełatwym było zdobyć
się na przezwyciężenie tej ogólnej niechęci do oglądania kraj-
obrazów tamtego brzegu Wisły. I jeżeli mówię, żem był trochę
lekkomyślnym, to przyznaję, że przede wszystkim mam na wzglę-
dzie to tło, na którym moja lekkomyślna ofensywa wyglądała
tym lekkomyślniej, gdyż niestety we wszystkim, co by mi mogło

służyć za pomoc, zależałem nie od czego innego jak od tego nie-
lekkomyślnego tła. Zostawałem ze swą ofensywą po prostu osamot-
niony, bez żadnej nadziei na pomoc, gdy odwrotnie, nieprzyjaciel
mógł oczekiwać zewsząd poparcia i zwiększenia swej siły. Jeżeli
jednak pomimo to uparcie trzymałem się swego, to podstawowym
motywem po temu była dbałość o morale moich strzelców, któ-
rych duma i pewność siebie właśnie" na tym tle wyrosnąć mogła.
Dlatego też pomimo iż oceniłem cały ciężar, jaki spadł na mnie,
gdy most szczuciński został spalony i wszelka myśl o ofensywnej
defensywie na prawo ode mnie upadła, nie zmieniłem rozkazu
i bataliony moje zgodnie z rozkazem przeszły Wisłę tej nocy.
Dokładnie przypominam sobie mój stan w owym czasie. Wa-
hałem się dosyć długo, gdyż pierwszym odruchem po prostu było
dać spokój całemu przedsięwzięciu i nie narażać swoich chłopców
na jakieś romanse z wojną, gdy wszystko naokół po prostu przed
nią tchórzyło i zrzekało się próby ofensywności, pomimo że w roz-
kazie była ona nakazana. Najbardziej zniechęcały mnie nasze bra-
ki wyekwipowania technicznego. Czułem, że naigrawano się po
prostu ze mnie i z moich strzelców albo że ja muszę być po pros-
tu głupim, wyobrażając sobie, iż mam dokoła z żołnierzami do
czynienia.
Nad ranem słuchałem z napięciem, czy nie usłyszę odgłosów
boju zza Wisły. Było cicho i spokojnie; więc moje bataliony nie-
przyjaciela nie znalazły. Istotnie nadeszły potem meldunki, że
Grotniki nie były zajęte przez Rosjan i że nasze patrole szły da-
lej na wschód. Dr Piestrzyński okazał się lepszym obserwatorem
niż fachowi artylerzyści. Postanowiłem sobie odtąd dawać więcej
wiary namiętnemu wywiadowcy. Jeszcze przed południem pojecha'-
łem do Korczyna, gdzie Norwidowi, mającemu tam komendę, ka-
załem w razie ataku przeważających sił nie przerzucać większości
naszego wojska z powrotem do Borusowej na prawy brzeg Wisły,
lecz cofać się w stronę Winiar i Opatowca, most zaś na Nidzie
przygotować do zniszczenia na wypadek konieczności opuszczenia
Korczyna. Szło mi w tym wypadku o to, aby w najgorszym razie
zatrzymać w swoim ręku wzgórza w Winiarach, panujące nad ca-
łą okolicą, a specjalnie nad poruczonym mi do obrony prawym
brzegiem Wisły.
Gdym był w drodze do swojej kwatery w Kozłowie, usłysza-
łem wzrastający coraz bardziej szum bitewny ze wschodu. Do

strzałów karabinowych wkrótce zaczął się dołączać raz po raz ba-
sowy odgłos strzałów armatnich. Nie chcę twierdzić, że nie zro-
biło to na mnie wrażenia. Owszem, w duszy budziło się znów po-
czucie bezsilności wobec przemocy technicznej nieprzyjaciela. Rę-
czę, że takie samo uczucie musiało powstawać i u moich żołnie-
rzy. Armaty to wpadały w gniewny szał, sypiąc strzał za strza-
łem szybkim ogniem, to znów milkły, by odezwać się tylko jakimś
jednym strzałem. Widocznie cele to się ukazywały obserwatorowi,
to znowu niknęły w terenie. Strzały karabinowe zbliżały się ku
Korczynowi i wkrótce zatrajkotały karabiny maszynowe; to nowy
objaw przewagi nieprzyjaciela nad nami. Nasi cofali się - tak
sądzić było można z przesuwania się bitwy ku zachodowi.
Nieraz potem rozmyślałem nad tą chwilą, gdym na Kasztance
jechał ku Kozłowowi, przysłuchując się odgłosom bitwy za Wisłą.
Zawsze przychodziłem, tak jak i teraz przychodzę, do wniosku,
że należało Kasztankę zawrócić i jechać nie ku Kozłowowi, lecz
ku Korczynowi z powrotem. Może jest. to moja zarozumiałość,
lecz sądzę, że obecność moja w Korczynie zatrzymałaby odwrót
i dnia tego nie dopuściłbym Moskali do zajęcia Korczyna. Brako-
wało tam jedynie rozkazu zatrzymania się, gdyż odwrót odbywał
się bez strat. Trzeba było tylko zneutralizować u oficerów i żoł-
nierzy wrażenie przewagi technicznej nieprzyjaciela, przed którą
właściwie cofali się moi strzelcy - strat bowiem, powtarzam, nie
było. Tymczasem, gdym przyjechał do Kozłowa, dowiedziałem się,
że część wojska jest już w odwrocie na Winiary, część przeprawia
się promem na Borusową, a sam bój toczy się na krańcach wscho-
dnich Korczyna jako bój ariergardy kryjącej odwrót. Tam właśnie
grały nieprzyjacielskie karabiny maszynowe. Wieczorem opuścili
strzelcy Nowy Korczyn, zniszczywszy za sobą most na Nidzie.
Nie mogę twierdzić, abym był tego dnia zadowolony i z sie-
bie, i z wojska. Wojsko cofało się bez potrzeby, bez odczucia przez
straty krwawe przewagi nieprzyjaciela, jedynie z powodu psychi-
cznego nacisku technicznej przemocy armat i karabinów maszyno-
wych, których samo nie posiadało. Jest to dla mnie jeden z dos-
konałych przykładów ilustrujących znaczenie psychicznych stanów
żołnierza na wojnie. Ja znowu nie doceniłem wpływu tego stanu
i nie zapobiegłem na czas ujemnym jego skutkom. Miałem na
tamtym brzegu zebrane cztery bataliony; było to zupełnie wystar-
czające, by utrzymać pozycję na wschód i północ od Korczyna

do wieczora. Wieczorem zaś nieprzyjaciel cofnąłby się sam, unikając nocnych niespodzianek. Zawsze, gdy myślę o tej chwili, wy-
rzucam sobie brak dość pewnej decyzji i zawsze pamiętam ten
dzień jako przykre wspomnienie o niepotrzebnej porażce we-
wnętrznej wobec samego siebie.
Z pewnym niepokojem przyglądałem się  nazajutrz wpływowi
odwrotu na żołnierzy. Spostrzegłem na swoje szczęście, że, zdaje
się,  ja  jeden  byłem  zgnębiony  tym; wypadkiem.  Upadku  morale
żołnierskiej   nie  widziałem,  nie  obserwowałem  też  wcale  zmiany
usposobienia w stosunku do nas otoczenia wojskowego. Uważano
odwrót za  rzecz tak naturalną,  jak  do pewnego stopnia za  nie-
naturalną i  może  głupią  oceniano  moją  śmiałość  operowania  na
tamtym   brzegu   Wisły.   Zdusiłem   więc   w   sobie   niezadowolenie
z siebie i z wojska, nie dałem go poznać po sobie, nie chciałem
bowiem, aby moje uczucie przeniosło się na żołnierzy i oficerów
i spowodowało u nich zmniejszenie się nabytej już pewności sie-
bie i szacunku dla  siebie.  Powtarzam:  istotnego powodu  do  co-
fania się nie było - nie mieliśmy bowiem żadnych strat. Brak
było kilku ludzi z I i V batalionu, ale nikt nie widział, żeby byli
zabitymi lub pozostali jako ranni w polu. Po prostu zaginęli. Naj-
zabawniejszym jest, że wszyscy ci zaginieni nazajutrz zgłosili się
do swoich batalionów w przebraniu cywilnym lut) na pół cywil-
nym. Wszyscy to byli gapie - dłubinoski, jak ich nazywałem -
którzy przy zbiórkach podczas cofania się gdzieś się zawieruszyli.
Jeden z nich, na przykład, zaspał na sianie w czasie odmarszu
naszych i  obudził się w stodole  dopiero  od huku  armat,  które
Moskale postawili przeciw nam właśnie koło tej stodoły. Wszyscy
byli o tyle sprytni - zresztą nakazywała to dbałość o swoje gło-
wy - że doczekali wieczora. Każdy z nich udał się pod opiekę
chłopów, którzy ukryli ich i nakarmili. Nocą i nad ranem jeden
za  drugim  przechodzili  przez  Korczyn  ku Winiarom,  żaden zaś
przy tym  nie  został złapany.  Jeden z  nich nocował  na  strychu
chałupy  zajętej  przez  kozaków.  Kazałem  wszystkich przykładnie
ukarać w batalionach, aby oduczyć ich od nietrzymania się kupy
i łażenia z dala od swoich kompanii i plutonów na własną rękę.
Wobec  tego,  że  przy  cofaniu  się  z  Korczyna  większość  wojska
przeszła  jednak  na  prawy  brzeg  Wisły,  postanowiłem  wzmocnić
część oddziału na lewym brzegu i kazałem III batalionowi, który
stał w Gręboszowie, nazajutrz raniutko przeprawić się pod Opa-

towcem. Sam pojechałem na noc do Gręboszowa, aby dopilnować
przeprawy. W Gręboszowie, wsi kościelnej, mieliśmy bardzo ser-
deczne i przyjemne przyjęcie u miejscowego proboszcza. Na cmen-
tarzu kościelnym chowano wszystkich naszych poległych w po-
tyczkach pod Korczynem i Opatowcem.
Przy przeprawie przez Wisłę miałem ogromnie zabawny wy-
padek z Wyrwą, który dowodził IV batalionem. Wypadek ów,
świadcząc o zimnej krwi strzelców, żywo przypomina mi sympa-
tyczną, żołnierską postać Wyrwy.
Jak wspomniałem, dałem uprzednio rozkaz, aby wszystkie
środka przeprawy przez Wisłę były trzymane po tamtej strome
Wisły dla uniknięcia zamachów na ich całość ze strony żandar-
merii. Tym razem dla przyspieszenia przeprawy kazałem ściągnąć
promy do Uścia Jezuickiego i dla ostrożności postawić przy nich
wartę na noc. Osobiście przypuszczałem, że u strzelców pozosta-
wionych na tamtym brzegu po opuszczeniu Korczyna spostrzegę
znienawidzone przez mnie "nerwy". Postanowiłem więc przeprawić
się rano przez Wisłę do Opatowca, żeby uspokoić ludzi i dodać
im odwagi.
Przenocowałem w sztabie Wyrwy i ze świtem byłem z nim
w Uściu Jezuickim u przeprawy. Na brzegu stał posterunek -
zmarznięty strzelec filozoficznie przechadzał się tam i z powro-
tem koło... na pół zatopionego promu i podziurawionej łodzi. Ład-
na przeprawa! Skoczyłem do żołnierza.
- Czego tu pilnujecie?
- Tych łodzi, Obywatelu Komendancie!
- Jakże to, przy was je podziurawiono?
- Nie, Obywatelu Komendancie, takie już były, gdy wartę
postawiono. Nie zepsuty prom na tamtym brzegu. Widać go stąd.
Istotnie przez mgłę widać było przy przeciwległym brzegu
kontury promu.
- Ładny porządek! - zawołałem do Wyrwy. Prom, wbrew
rozkazowi, na tamtym brzegu, a warta strzeże, licho wie po co,
dziurawych łódek.
Wyrwa skoczył jak oparzony tą wymówką.
- Zaraz prom będzie, Obywatelu Komendancie!
Począł krzyczeć i wołać o przejazd. Po pewnym czasie z tamtej
strony Wisły odezwał się jakiś zaspany głos. Rozpoczęła się za-
bawna rozmowa, prowadzona krzykiem przez rzekę.

- Dawać tu zaraz prom! - wołał Wyrwa.
- Co? Prom? - krzyczano z Opatowca.
- Prom, do diabła! - irytował się Wyrwa. - Prędzej! Jesz-
cze stoi ten bałwan! Sypać, a żywo!
- Prom? - odpowiadano zza rzeki. - Nie wolno, bez pisemnego pozwolenia Wyrwy nie dam promu!
Myślałem, mówiąc po galicyjsku, że Wyrwę "szlag trafi". Za-
czął skakać na miejscu jak opętany.
- Ja sam Wyrwa - wrzeszczał - prędzej, skurczybyku, za-
strzelę, żywcem spalę!
Trzymałem się za boki ze śmiechu, a Wyrwa w bezsilnej wście-
kłości miotał się na brzegu. Wartownik, przerażony gniewem swe-
go dowódcy, usunął się na stronę, aby nie oberwać. Wzrok Wyrwy
padł na małą łódź na pół zatopioną. Skoczył do niej.
- Ja zaraz się przeprawię na tamtą stronę, Obywatelu Ko-
mendancie! Przepraszam, ale proszę zaczekać trochę. A, diabeł!
Pisemnego rozkazu mu się zachciało, ja mu dam rozkaz!
- Opamiętajcie się, Wyrwa! - zawołałem. - Łódką tą nie
przejedziecie, pełno w niej dziur. A któż wam winien, że daliście
nonsensowny zakaz przysyłania promu bez pisemnego pozwolenia?
Jakżeż to pozwolenie dojść może na tamten brzeg, gdy nie ma
żadnej przeprawy? Trzeba czekać.
Wyrwa ochrypł od krzyku, wreszcie z tamtej strony wyszedł
na brzeg obudzony oficer, który poznał Wyrwę.
Przysłano łódkę. Okazało się, że rozkaz Wyrwy przygotowania
przeprawy na rano nie doszedł na przeciwny brzeg dla tego sa-
mego powodu, że bez pisemnego pozwolenia Wyrwy nie było po-
łączenia pomiędzy obu brzegami, a Opatowiec wypadkiem przez
cały wieczór i noc nie miał żadnego interesu na nasz brzeg.
Pojechałem do Opatowca. Panował tam miły spokój. "Nerwów"
nie odczuwałem, nie miałem kogo uspokajać, chyba samego siebie.
Wyrwie kazałem się przeprawić i zająć Ksany i Winiary.
Dnia tego nieprzyjaciel nie przedsiębrał nic poważnego. Sil-
niejsze patrole jazdy rosyjskiej zaczęły się ukazywać i na prawym
brzegu Nidy. Z nimi ucierał się Belina. Bardzo słabo Rosjanie ob-
sadzili Korczyn, który leżał prawie u stóp zajętych przeze mnie
Winiar; na lewym brzegu Nidy jazda rosyjska wystawiła poste-
runki i oddziałki, osłaniając swoje gros od zachodu. Wywiady
przeprowadzone przez Belinę stwierdziły, że silniejszy oddział

znajduje się w Szczytnikach. Na ten oddział postanowiłem prze-
prowadzić napad nocny. Wywiad szczegółowy przeprowadził Gi-
balski, nadzwyczaj sprytny i łatwo orientujący się podoficer.
Napad udał się doskonale. Sotnia kozacka, która zajmowała
Szczytniki, została rozproszona, w części wybita; wzięto kilku jeń-
ców i trochę koni. Lecz gdy jazda moja chciała debuszować dalej
po przebiciu osłony, napotkała zewsząd znaczne siły kawalerii
rosyjskiej i musiała z nieznacznymi stratami cofnąć się z powro-
tem za Nidę. Nieprzyjaciel w ogóle powiększył się w swej sile.
pomiędzy jeńcami ze Szczytnik był wzięty dragon 14 Dywizji, gdy
dotąd mieliśmy jedynie przed sobą 5 czy 8 Dywizję. Opuszczenie
przez nas Korczyna i okolicy zwęziło znacznie teren opanowany
przez nas na lewym brzegu Wisły, nie zwęziło jednak obszaru,
którego musiałem pilnować. Obrona była teraz bardziej skompli-
kowana, a moje lewe skrzydło, po wyrzuceniu na przeciwległy
brzeg Wisły, bardzo eksponowane.
Wszystkie moje plany i rozmyślania zostały przerwane przez
wezwanie, które otrzymałem, polecające mi przybyć do kwatery
generała Kordy, dowodzącego siódmą dywizją kawalerii austriac-
kiej. Znajoma dywizja i znajomy generał! Z nim i tą dywizją
rozpoczynałem kampanię pod Miechowem, pod Brzegami i pod
Kielcami. Natychmiast pojechałem autem do niego. Generał Korda
wydał mi się ongiś sympatycznym, choć nieco twardym genera-
łem, sympatia zaś wzrosła, gdy się dowiedziałem, że był ranny
pod Kielcami. Zaczynałem mieć nadzieję, że wreszcie jakaś mgła
dowodzenia, która mnie otaczała, zaczyna się wyjaśniać.
W kwaterze przyjął mnie generał Korda i spokojnym tonem
zaczął mi wyjaśniać sytuację. Dywizja jazdy, którą dowodzi, ma
iść naprzód, jako awangarda większych sił, mających przejść
Wisłę. Termin jest nakreślony. Ruch jego jazdy ma się rozpocząć
za dwa dni. Wobec tego, że ja zajmuję część lewego brzegu Wisły
koło Winiar i Opatowca, wydaje się jemu i wyższemu dowództwu,
że debuszowanie jazdy przez Wisłę koło Uścia Jezuickiego byłoby
najlepsze i najdogodniejsze. Nie może jednak się zdecydować na
to, dopóki nie będzie słyszał mojej odpowiedzi, czy sądzę, że się
utrzymam na tamtym brzegu rzeki przez te dwa dni, przykrywa-
jąc budowę mostu i wymarsz dywizji. Wydaje mu się, że utrzy-
manie Winiar jest dlatego nieodzownie potrzebne.
Jeżeli ucieszyłem się niezmiernie, że praca moja  dotychczaso-

wa nareszcie się przydała ogólnym operacjom wojennym i w ten
sposób okazuje się, że nie tańczę jakiegoś lekkomyślnego kadryla
przez rzeki polskie dla dowiedzenia śmiałości strzelców i ich fan-
tazji rycerskiej - to jednocześnie odczułem gorycz jakąś i nie-
chęć. Podnosił się w duszy jakiś głęboki wyrzut, że ten generał,
który tak jasno tłumaczy pracę wojny, nie ma żadnego odczucia
tego, jak trudną jest praca moja i strzelców, gdy dla utrzymania
się w "Feindeslandzie" walczymy z ogromną przewagą techniczną
nieprzyjaciela. Namyślałem się chwilę.
Powiedziałem otwarcie, że zadanie będzie mi bardzo trudne,
o ile nie będę poparty efektywnie przez artylerię, gdyż walczyć
ciągle samemu bez artylerii, gdy nieprzyjaciel ją posiada - trud-
no. Wskazałem na karabiny maszynowe u nieprzyjaciela i braki
wyekwipowania u nas, specjalnie na tak potrzebne dla mnie te-
lefony. Generał odmówił mi wysłania czegokolwiek na tamten
brzeg. Wydało mi się to wprost jakimś śmiesznym, obraźliwym
sposobem załatwienia sprawy. "Albo - myślałem - bezmyślnie
bredzi o ważności utrzymania Winiar dla operacji swojej dywizji,
albo też chce wprost poświęcać dla swoich żołnierzy nas, bo prze-
cie mówi wyraźnie, że chce i nawet musi przejść na tamten brzeg".
Byłem już zdecydowany otwarcie powiedzieć, że w tym wypadku
nie ma o czym mówić, i poprosić go, by się zwrócił z tym zada-
niem do tych, co będąc lepiej wyekwipowani i uzbrojeni, spalili
most w Szczucinie, lecz opanowałem się. Zapytałem, czy może
generał skłonny jest objąć lub nakazać objąć odcinek mój na
prawym brzegu Wisły, bym mógł swobodniej rozporządzać swoi-
mi siłami. Czekałem ze złością odpowiedzi, przygotowany do zro-
bienia jakiegoś grubiaństwa. Generał zgodził się i zaraz telefo-
nicznie dał odpowiedni rozkaz. Dodał, że rozkaże, by artyleria
wspierała działania moje, lecz nie inaczej jak tylko z prawego
brzegu. Zdecydowałem wreszcie, że nową część sił przerzucę na
brzeg lewy, żeby w razie czego mieć trochę rezerwy w ręku.
Wreszcie powiedziałem, że kwaterę przeniosę do Gręboszowa,
a potem do Opatowca za Wisłę.
Gdym odjeżdżał, zaczęły mi chodzić po ciele jakieś dreszcze.
W Kozłowie, dotychczasowej kwaterze, wydałem rozkazy, wypi-
łem parę szklanek mocnej herbaty dla uspokojenia dreszczów
i otrzymałem doniesienie, że Wisła gwałtownie przybiera. Poje-
chałem natychmiast na brzeg rzeki naprzeciw Opatowca, tam,

gdzie zwykle odbywała się przeprawa promowa. Istotnie, teraz
wyrastała nowa potężna przeszkoda. Wisła i Dunajec zaczęły
wzbierać. W górach spadły obfite deszcze i skromna dotychczas
Wisła zaczęła nabierać grozy. Brudnożółte fale zalewały coraz
bardziej nizinę nadbrzeżną, woda robiła się rwąca, przeprawa co-
raz trudniejsza. Nieledwie w oczach rosła potęga Wisły, a z nią
rósł i czas wymagany dla przepłynięcia przez nią promu. Teraz
prom za każdym razem trzeba było odprowadzać daleko w górą
rzeki, aby nie być zniesionym poza miejsca lądowania w Opatow-
cu i Uściu Jezuickim. Już koło południa, gdym z zegarkiem
w ręku śledził bieg przeprawy, przepłynięcie Wisły tam i z po-
wrotem wymagało 45 do 50 i kilku minut. Położenie oddziału za
Wisłą wobec tak silnej przeszkody za plecami stawało się coraz
groźniejszym i niebezpieczniejszym. Zacząłem być zły na siebie,
żem przyjął propozycje, której wykonanie zaczynało graniczyć
z szaleństwem.
Czas biegł godzina za godziną, a ja stałem wciąż nad rzeką
z zamoczonymi nogami, niespokojnie śledząc, jak coraz trudniej
jest przeciągnąć prom pod prąd. Ludzie złorzeczyli na Dunajec,
stamtąd bowiem szła woda, nie wprost z Wisły. Z tej rwącej
brudnej fali wiślanej biła jakaś siła groźby, na którą nie mogłem
znaleźć żadnego środka zapobiegawczego. Dreszcze na całym ciele
wzmagały się, czułem w sobie zbliżającą się lub już istniejącą go-
rączkę.
I właśnie gdy tak nad rzeką rozmyślałem, rozległy się pierw-
sze strzały armatnie za Wisłą. Nieprzyjaciel poszedł do ataku.
Wkrótce żywym płomieniem zabłysły pożary. To się paliły Szczyt-
niki i dwór w Czarkowie, które Moskale podpalili przez zemstę
za swą porażkę w Szczytnikach. Ogień artylerii był bardzo żywy,
ostrzeliwano Winiary, Czarków, Ksany. Baterie strzelały salwa-
mi tak, jak gdyby przygotowywano szturm dla pieszego wojska.
Wkrótce też usłyszałem w stronie Winiar bardzo żywy, coraz bar-
dziej wzrastający ogień karabinowy. Niekiedy ogień wybuchał
gwałtownie, prowadzony w szybkim tempie, strzelano paczkami,
tak jak do zbliżającego się w ataku nieprzyjaciela.
Nigdy nie zapomnę tego podłego uczucia bezsilności, które
mnie dusiło, gdym stał nad brzegiem Wisły wsłuchany w odgłosy
boju, nie mogąc niczym przyczynić się do jego powodzenia, nie
rozumiejąc nawet dokładnie, co właściwie się tam dzieje.

Właśnie w czasie najgorętszego boju Wisła zaczęła najbardziej
szaleć i przewoźnicy, pracujący z saperami, zaczęli coś szeptać
pomiędzy sobą. Okazało się, że boją się jechać, gdyż sądzą, że zo-
staną porwani prądem aż pod Korczyn, gdzie lewy brzeg był
w rękach Moskali. Może zresztą byli pod wrażeniem toczonego
na tamtym brzegu boju. Nim saperzy i ja ułożyliśmy dalszą prze-
prawę, zwiększając załogę promu kosztem ilości przewożonych
żołnierzy, minęło sporo czasu, w ciągu którego żadna wiadomość
ani ode m'nie na tamtą stronę, ani z tamtej strony do mnie dojść
nie mogła. A tymczasem, w gorączkowym stanie, w ja/kim by-
łem, myśl moja przestała już być zwykłą chłodną pracą głowy.
Myśli, przypuszczenia zanadto żywo, razem z krwią, pulsowały
w skroniach - iż tego powodu patrzeć zacząłem na bój toczący
się poza rzeką wyolbrzymiając jego rozmiary i znaczenie jego
przejawów. Siły nieprzyjaciela wydawały mi się większe, położe-
nie naszego wojska cięższe, niż było istotnie. Głowa gorączkowo
zaczęła pracować, szukając ratunku lub wyjścia. Wydawało ml
się, że nie ma co mówić o szukaniu ratunku przez przewiezienie
wojska na prawy brzeg Wisły. Wszelka przeprawa na tę stronę,
gdzie stałem sam, zmniejszałaby siły na tamtym brzegu zebrane
i zwiększałaby niebezpieczeństwo dla ariergardy. Ta byłaby wtedy
stale zmniejszana w sile i mogłaby ulec łatwo przemocy, nie
mając szybkiej przeprawy. Zacząłem gorączkowo przebiegać
w myśli różne możliwości związane z bojem i zdecydowałem moż-
liwie prędko przeprawić się samemu na tamten brzeg bez wzglę-
du na to, że zrywałem w ten sposób bezpośrednią łączność tele-
foniczną z generałem Kordą.
Tymczasem bój trwał, a prom - jak widziałem - powoli
przesuwał się na tamtym brzegu w górę rzeki. Prąd zniósł go da-
leko w kierunku Winiar. Bój, sądząc z odgłosów, zamierał był
już na wzgórzach w Winiarach, a teraz, gdy już zbliżało się ku
wieczorowi, zaczął wybuchać z nową siłą, idąc ku mnie wprost
z zachodu na wschód, zmierzając jak gdyby wprost na Opato-
wiec.
"Obeszli lewą flankę Wyrwy - pomyślałem - chcą wrzucić
go wprost do Wisły".
Kilka baterii z jakąś wściekłą pasją bić zaczęło w stronę Opa-
towca, który jeszcze w zmierzchu jasno był widoczny na wyso-

kim przeciwległym  brzegu.  Gdzieś  dalej  za  Opatowcem  buchnął
żywy płomień i kłęby dymu.
"Zdaje się, Ksany się palą" - westchnął żegnając się stojący
niedaleko ode mnie zmęczony i pozostawiony tym razem dla od-
poczynku przewoźnik.
Rzuciłem okiem na mapę, decydowałem coś w myśli, gdy pod
najwyższym wzniesieniem, gdzie stał dwór w Winiarach, zaczęły
rozlegać się strzały karabinowe z jakąś dziwiną furią. Każdy
strzał trafiał mi w rozgorączkowane serce i głowę.
"Koniec! - myślałem - zbliżają się do rzeki!"
Zatrajkotał chwilę karabin maszynowy, potem znowu strzały
karabinowe. Armatni ogień zamilkł zupełnie, jakby był zadowo-
lony z siebie i ze swojej pracy. Przestałem zupełnie odróżniać,
z której strony padają strzały, gdzie, czy po naszej, czy po ich
stronie ogień karabinowy prowadzany jest spokojnie i równo.
Straciłem takt i tempo boju. Wydawało mi się, że musi to być
w tym winiarskim kącie, że pod okiem załzawionym Naczelnika
rozstrzeliwują cofające się w nieładzie, prawie bez obrony - sze-
regi strzelców. Słyszałem wciąż bliżej ku Winiarom, lecz nie
w Winiarach samych strzały i strzały karabinowe wybuchające
z niezrównaną, jak mnie się zdawało, siłą. Wreszcie o zmierzchu
już wszystko zacichać zaczęło. Opuściłem bezwładnie ręce.
"Skończone! - myślałem. - Lecz jak? Opatowiec jeszcze
w naszym ręku. W nocy Moskale nie zaatakują, mamy noc przed
sobą do wyzyskania". Zdecydowałem od razu, nie czekając na
żadną kolację, jechać na tamtą stronę. Jeżeli nawet coś straciliś-
my, mamy możność w nocy wszystko naprawić. Widziałem, jak
prom niosło w dół rzeki ku Winiarom, jak potem już u naszego
brzegu znikł w ciemnościach zapadającej nocy. Czekałem niecier-
pliwie, przechadzając się nad rzeką, by wreszcie z tamtego brze-
gu mieć wiadomość o przebiegu boju. Nareszcie, po długim ocze-
kiwaniu, z ciemności wynurzył się prom z ludźmi. Przewoźnicy
i saperzy ciężko oddychali, a do mnie podskoczył oficer z ra-
portem.
"Obywatelu Komendancie! - salutując raportował - Winiary
stracone. Wyrwa odszedł brzegiem rzeki. Pierwszy batalion stoi
pod Ksanami, reszta zgromadzona w Opatowcu. Nieprzyjaciela
w pobliżu Opatowca nie ma, staramy się połączyć za pomocą pa-
troli, tak że gdy odjeżdżałem, ścisłych wiadomości ani o rozkła-

dzie naszych sił, ani o stratach nie było. Noc jest bardzo ciemna.
Tam oczekują rozkazów!"
- Co za rozkazy, u licha - burknąłem - kiedy ścisłej łącz-
ności nie ma. Trzeba będzie Winiary odbierać, i to jak najprędzej.
Czego ten Wyrwa wycofał się? Przestraszył się armat! Co?!
Oficer stał niezdecydowany, co ma odpowiadać, zaniepokojony
moim gniewem.
- Będę teraz sam się przeprawiał do Opatowca! - krzykną-
łem. - Żołnierzy teraz nie przeprawiać. Przyprowadzić konie
sztabowe!
Zaczęto się naradzać, ile koni stawiać na prom. Saperzy prosić
mnie zaczęli, bym konie zostawił i nie przejeżdżał z nimi na tam-
tą stronę. Bano się specjalnie mojej płochliwej Kasztanki, która
może nieszczęście sobie albo komu uczynić, rzucając się ze strachu
na promie. Byłem rozgniewany.
"Chodzić wam jeszcze będę pieszo!" - mruczałem. Ale uzna-
wałem rację ich rozumowania. W nocy istotnie nie jest łatwo.
Może Kasztanka z tym czekać do świtu. Lecz nie sądzone mi było
i tym razem przejechać na tamten brzeg. Usłyszałem głosy po-
szukujące mnie.
"Wo ist der Herr Kommandant?" - mówił jakiś głos po nie-
miecku. "Gdzie Pan Komendant?" - pytał po polsku drugi.
Okazało się, że mnie szukają, gdyż przyszła do mnie jakaś de-
pesza i leży w Uściu Jezuickim na stacji telefonicznej. Po chwili
byłem tam. Depesza była od generała Kordy. Zawiadamiał mnie
po prostu, że cała jego propozycja upada, gdyż projekt został od-
łożony i miejsce przejścia Wisły zmieniane. Jakaś dzika pasja
mnie opanowała. Cały dzień pracowałem jak wół, naraziłem cały
oddział na straty zupełnie bezużyteczne. Wszystkie rozmowy oka-
zały się austriackim gadaniem. Wraz z krwią, pędzoną gorączką
do głowy, dobiegła jakaś dzika nienawiść, idąca z jakiegoś upo-
korzenia i wściekłości.
"Psia krew!" - krzyknąłem w pasji i rzuciłem depeszę na podłogę.
Zrobiło to wrażenie. Ciasny pokoik opustoszał. Został przy mnie
tylko jeden z moich oficerów i starszy telefonista, który - do-
strzegłem - patrzył na mnie ze współczuciem. Stałem bezradny
i zniechęcony - i do siebie, i do wszystkich.
- Panie Komendancie - przemówił telefonista po polsku. -

Czemu oni Panu pontonów nie dają? Patrzymy i dziwimy się. Tak
się, panowie, męczycie z tą przeprawą, a tu niedaleko stoją nasze
krakowskie pontony.
- Jakie pontony? - spytałem.
- Panie Komendancie, niech Pan każe; tu na Dunajcu stoi
batalion pontonów z Krakowa. Oni sami wciąż czekają na rozkaz
Pana, by Panu pomóc. Korda gdzieś pojechał i jego teraz nie ma.
pan to może zrobić - doradzał prawie wesoło. - Oni zrobią
szybko, co Panu trzeba.
- Jak  to,  Kordy  nie  ma?  - krzyknąłem.  - A któż  tu  do-
wodzi?
- Panie Komendancie, poufnie to mówię, oni nie chcą iść za
Wisłę. Zginiecie tam wszyscy. Tu niedaleko stoi komenda brygady
siódmej dywizji. Tam jest jakiś stary generał. Lepiej niech Pan
Komendant wprost zatelefonuje do komendy pontonów. Oni pójdą,
sami to mówili.
Przez jakiś upór i złość dopytałem wreszcie, gdzie jest ten sta-
ry generał, i zdecydowałem pojechać do niego zaraz autem. Wyją-
łem rewolwer, obejrzałem go starannie, wsunąłem do kieszeni spo-
dni i skoczyłem z adiutantem do auta. Byłem zdecydowany użyć
nawet siły, by uzyskać natychmiastowy rozkaz wysłania pontonów
dla mnie pad Opatowiec.
Kwatera generała Legay była niedaleko. Wpadłem tam jak
bomba. Oficer ordynansowy starał się zatrzymać mnie, twierdząc,
że obaj panowie, generał i jego oficer sztabowy, już śpią. Kazałem
jednak natychmiast siebie zameldować i powiedzieć, że mam pilną
sprawę i proszę, bym mógł zaraz ich widzieć, chociażby w łóżku.
Po chwili wszedłem do sypialnego pokoju.
Generał Legay, którego podczas wojny spotkałem kilka razy
i którego przed tą wizytą widziałem pod Chęcinami na koniu, po-
został mi w pamięci jako człowiek sympatyczny; odważny osobiś-
cie, z typu vieux troupier. Gdy więc opisuję tę śmieszną scenę,
którą ujrzałem, nie mam żadnej chęci w czymkolwiek uchybić
pamięci jego. Zresztą komizm sytuacji usunął może z mojej strony
grubiaństwo i gwałt, do czego byłem przygotowany. Powiadają,
i według mnie słusznie, że le rire soulage - śmiech ulgę przy-
nosi. Z chwilą, gdym wszedł do ciasnego sypialnego pokoiku, le-
dwiem się powstrzymał od wybuchu śmiechu.
Pierwsze, co rzucało się w oczy w pokoiku, to były dwa obok

siebie stojące szerokie łóżka - małżeńskie łoże. Obok łóżka dwie
nocne szafki, które wypełniały prawie resztę przestrzeni ograni-
czonej ścianą. Na jednej z szafek stała świeca słabo oświetlająca
pokój. Na łóżkach, w koszulach nocnych, siedziały dwie postacie.
Bliżej  świecy siedziała wyprostowana postać,  w której  Generała
poznać nie można było. Wobec tego, że Generał zgolił wąsy, była
to raczej jakaś koścista sucha baba z jakimiś głupimi, zobojętnia-
łymi oczami. Na drugim łóżku, również w nocnej koszuli, siedział
oficer sztabowy, młody człowiek o małych wąsikach. Nie miał na
sobie munduru, więc był po prostu młodym chłopcem, który w do-
datku   wbijał   we  mnie   przerażone   oczy.   Było   to  tak   komiczne,
jakbym  nagle  zastał  bardzo  niedobraną parę  wcale w nieodpo-
wiednim momencie. W każdym razie skonstatowałem, że nie za-
wsze jest bezpiecznym dla autorytetu generała wydawać rozkazy
w nocnej koszuli.
Sprawa poszła mi bardzo gładko; po bardzo krótkim wyjaśnie-
niu sytuacji Generał spokojnie kazał oficerowi ubierać się i, prze-
prosiwszy mnie grzecznie, prosił, bym zaczekał chwilę w innym
pokoju. Istotnie, wyszedł do mnie zaraz z wielkimi przeprosinami,
już w generalskich ineksprymablach, oficer zaś sztabowy wszedł
zapinając ostatnie guziki narzuconego szybko uniformu. Generał
natychmiast przy mnie dał rozkaz pontonom telefonicznie, na mo-
je zaś żądanie kazał napisać ten rozkaz na papierze. Oświadczył
mi, że on nie chce się mieszać do umów moich z jego przełożonym,
gen. Kordą, i dlatego daje mi na całą dobę do rozporządzenia
mego całkowitego pontony, sam zaś sądzi, że najlepiej przewieźć
wszystko na brzeg prawy i opuścić całkowicie Opatowiec i oko-
licę.
Skoczyłem do auta, by być nad rzeką. Zdecydowałem być mo-
żliwie szybko na tamtej stronie. Rozkazy związane z pontonami
wydałem i wreszcie znalazłem się w Opatowcu. Wszystkie dane
mówiły mi, że utrzymanie się przez następny dzień koło Opatowca
było bardzo trudne. Winiary straciliśmy - Wyrwa wycofał się
stamtąd bez strat. Byłem nań wściekły za to. Najsilniejszą obroną
z naszej strony była walka w okolicach Ksan, gdzie na linii pla-
cówek utrzymaliśmy swój teren. Stratami z naszej strony była
pewna ilość rannych i ośmiu zabitych - wszyscy na jednej pla-
cówce najsilniej zaatakowanej. Pozostałych kilku ludzi, z Młotem-
-Fijałkowskim (oficerem) na czele, dziko już pracując, gdyż straty

umniejszyły siły placówki o połowę, trzymało wiernie straż aż do
wieczora, gdy Moskale się cofnęli. Wydałem rozkazy przewożenia
wszystkiego ma tamtą stronę, ustanowiłem kolejność batalionów
odchodzących i od razu zapowiedziałem, że ostatni zejdę z tego
brzegu. Bałem się ogromnie, że przeprawa przedłuży się aż do
zupełnego rozwidnienia i że mała ariergarda, która ostatnia będzie
musiała odchodzić, będzie zmuszona manewrować tak, by się wy-
cofać dalej w górę rzeki i tam siąść na pontony. Z Winiar bowiem
aż do przeprawy pod Opatowcem włącznie rzeka była zupełnie
widoczna i dopiero już koło Uścia Jezuickiego oraz dalej w górę
znikała z oczu obserwatorów stojących, jak liczyłem, od rana na
wzniesieniu w Winiarach. Ogień artyleryjski więc łatwo mógł być
kierowany na promy i pontony pod Opatowcem.
W nocy zaczęła się przeprawa pontonami. Krakowscy saperzy
śmieli się wesoło, że pracują razem ze strzelcami. Widocznym było,
że przyjemnie im jest z nami, czuli wszyscy, że stosunek nasz
wzajemny jest serdeczny i koleżeński. Zrobiło się i mnie raźniej
trochę na duszy. Pontony, pędzone silnymi ramionami krakowian,
które rzucały w wodę długie wiosła, mknęły po rzece spokojnie
i równo, jakby bez tego wielkiego mozołu, jakiśimy mieli cały czas
poprzednio, pracując prymitywnymi promami. Rozlana i rozdziwa-
czona Wisła wyglądała jak opanowana przez nas. Znikała jej gro-
za, a dwa brzegi, które przedtem wyglądały jak dwa wrogie
obozy, dwa "Feindeslandy", były teraz złączone łatwo i szybko
przez technicznie przepracowany instrument - pontony. A do roz-
gorączkowanej głowy mojej pełzły niechętne, złośliwe myśli.
"Dranie - myślałem - więc obok stały świetne pontony, któ-
re by mi mogły tak znakomicie ułatwić wszystkie moje śmiałe
operacje nad Wisłą i Nidą. Lecz nie! Sami, dranie - myślałem -
spalili dla braku śmiałości mosty, a gdy ja i strzelcy tę śmiałość
wykazaliśmy, to kazali nam dziurawić nawet śmieszne promy, by
nas zgubić. Wreszcie na pół z łaski zostawili tym głupcom strzel-
com zgniłe promy. Ba, kto wie? Może to my z Kielc jesteśmy dla
tych drani tymi niepewnymi Ruthenen aus Feindesland, których
podejrzewał i bał się obrońca spalonego mostu w Szczucinie.
A może wprost nas zgubić chcieli, rzucając na pastwę przewagi
nieprzyjacielskiej i odmawiając wciąż technicznej pomocy. Prze-
cież nawet te pontony, stojące tak niedaleko, mogłyby być po
temu świadectwem!"

Pomimo jednak szybkości, z jaką pontony mknęły na falach
Wisły, miały one ten brak, że ilość ludzi, 'których zabierano na
raz, była względnie mała. Praca szła raźno, lecz równie raźno
szedł czas. Z trwogą spoglądałem na zegarek, gdym stał na brzegu
rzeki, i gdym dla jakiegoś rozgrzania się wchodził do mieszkania,
gdzie piłem herbatę. Wskazówek zegarka zatrzymać nie mogłem
i wraz ze zbliżaniem, się świtu zaczynałem się niepokoić. Oczeki-
wałem, że wraz z jasnością dnia nastąpić muszą strzały armatnie.
Ariergardy nasze musiały z konieczności z powodu zmniejszenia
sił ustępować z terenu, coraz bardziej zbliżając się do Opatowca,
i nieprzyjaciel w ten sposób otrzymywał coraz swobodniejsze pole
działań. Zdecydowałem, że w przedostatnim pontonie przeprawię
na tamtą stronę wszystkich ośmiu zabitych kolegów strzelców,
sam zaś z ostatnim patrolem siądę do ostatniego pontonu. Nie
chciałem ustąpić żadnym perswazjom, chciałem zachować dla sie-
bie honor największej śmiałości pierwszych bojów strzeleckich.
Świt jednak przyszedł, a my nie byliśmy jeszcze gotowi. Po-
zostawały niewielkie grupy, ściągające jako ostatnie patrole wy-
słane do Opatowca, osiem trupów w pokrwawionych strzeleckich
kurtkach i ja ze swym otoczeniem. Gdym stanął na brzegu rzeki,
zezowałem wciąż na lewo, na wzgórza około Winiar, oczekując
stamtąd sygnału, abym przerwał przeprawę i przerzucił pontony
w górę rzeki. Minuty płynęły za minutami, ponton odbijał za
pontonem, grupa nasza ariergardowa malała i malała. Spojrzałem
na rzekę. Jak gdyby zadowolona z wyrządzonej nam psoty, zaczęła
opadać, widocznym to było wyraźnie na brzegu. Zakląłem siar-
czyście.
Wreszcie na brzegu został ostatni patrol, stojący na straży przy
trupach zabitych kolegów, i ja sam ze swym otoczeniem. Spojrza-
łem raz jeszcze w stronę Winiar i na niebo. Słońce jakby leniwie
wytoczyło się wreszcie na horyzont ze wschodu, od rzeki wiał
jakiś przeraźliwy chłód, zwiększając moje gorączkowe dreszcze.
Winiary milczały. Kończyłem swoje śmiałe boje nad Wisłą i Nidą.
Na sąsiedni ponton ładowano trupy strzeleckie, my po kolei wcho-
dziliśmy do drugiego. Westchnąłem ciężko, gdym ostatni skoczył
do pontonu. Za chwilę byliśmy na tamtym brzegu, gdzie oczeki-
wał mnie samochód. Jechałem do Gręboszowa zniechęcony, osła-
biony i trawiony gorączką.
W  Gręboszowie,  w  gościnnej  plebanii,  ułożono mnie  natych-

miast do łóżka. Proboszcz, tęgi jowialny ksiądz, przyszedł prosić
mnie, bym pozwolił wszystkie piki kozackie zabrane z pól bitew-
nych oddać do kościoła. Z przyjemnością na to pozwoliłem. Prosi-
łem natomiast o pogrzeb zabitych na cmentarzu przy kościele. Od-
dałem komendę Sosnkowskiemu i kazałem przyjść doktorowi. Ten
pukał, stukał, mierzył temperaturę, kiwał głową jak wszyscy do-
ktorzy i wreszcie oświadczył, że to zwykła u mnie influenca i że
sądzi, iż musi mnie wyprawić do Krakowa. Zacząłem targi, doktor
nie ustępował, ja zacząłem krzyczeć na niego. Odszedł mrucząc
pod nosem. Czułem się dobrze w łóżku, nie nad rzeką; całe ciało
paliła gorączka, nie spaną noc czułem w kościach, w uszach sły-
szałem łagodny szum - zwykły stan mój przy wysokich tempe-
raturach. Nie chciałem herbaty i pozostawiono mnie w spokoju.
Za ścianą słyszałem szepty oficerów i przyciszone ich kroki,
za oknem na ganku dwa grube głosy prowadzące dyskurs me-
dyczny.
"Najlepiej - mówił tubalny głos księdza - zagotować gorący
krupnik litewski i przykryć kożuchami. Jutro będzie osłabiony,
pojutrze siądzie na Kasztankę".
"Serce słabe - oponował gruby ton doktora - alkoholu da-
wać nie można, trzeba odwieźć do Krakowa".
Głosy odbijały mi się w głowie, tłukąc o czaszkę. Chciałem
krzyknąć, by szli gdzieś dalej kłócić się o moją kurację. Lecz
znowu na ganku omawiano kwestię pogrzebu. Machnąłem nie-
cierpliwie ręką i do głowy wpełzły znowu niecierpliwe i złośliwe
myśli z powodu pierwszych moich bojów. Nie mogłem się rozstać
z przeżyciami ostatnich dni. Rozgorączkowana głowa, nie trzyma-
na na wodzy przez poczucie obowiązku i odpowiedzialności, prze-
stała składnie pracować.
"Masz - myślałem - swoje boje! Boje nad polskimi rzekami!
Jakżeż ci się to wszystko spodobało z początku! Co? Głupie rze-
ki! - myślałem. - Wisełka taka szara, płaska, zerkająca oczkiem
na obie strony, jakby szukała gdzieś za ladą małego sklepiku, kto
by kupił za trzy grosze i towar, i ją całą. A ta głupia Nida! Po-
wiadają, że Żeromski ją właśnie nazwał "wierną rzeką"! Płynie
leniwie, jak w puchach, w błocie i wierna jest. Komu? Chyba
tym błotom! Wreszcie Dunajec, jedyna męska rzeka w zbiorowisku
rzecznym. Czego on oszalał, czego mu się zachciało zerwać jakieś
pęta u tych leniwych bab rzecznych, by tyle nam napsocić?

Śmieszne to wszystko!" Przypominały mi się moje wycieczki
w Tatrach, skąd Dunajec płynie i skąd teraz wał wodny pędził.
Do tej trójki rzek pomimo woli dochodzi czwarty towarzysz. Naj-
zabawniejsza rzeka, jaką znam: Poprad. Zastanawiałem się nieraz
nad tym dziwolągiem rzecznym. Rozpoczyna swój bieg na połu-
dniowym skłonie Tatr, spadając wesoło na dół ku południowi, jak
wszystkie strumienie z południa Karpat. Musiałby, jak one, biec
do Dunaju. Nie! Zawraca dziwacznie ku północy, dumnie przebija
góry, jakby tęsknił za Wisłą. Gdzież jest taka głupia rzeka, co
wibrew naturze gwałtem góry przewierca! Leci potem jak opętany,
by znowu wbrew logice zgubić swe imię u Nowego Sącza. Wpada
do Dunajca, gdy od niego jest dłuższy, potężniejszy i żywszy.
Czyżby ten rycerz, co góry przewierca, nam - mnie i strzel-
com - psocił w tych bojach? Chyba nie! Deszcze były tylko dla
Dunajca, a ten dziki i dziwaczny Poprad to chyba symbol mój
i strzelców. Machnąłem niecierpliwie ręką.
Za oknem znowu ksiądz umawiał się z oficerami o pogrzeb
poległych. Upraszał znowu o piki kozackie, które, jako votum
strzelców, postawi obok chorągwi procesyjnych dla upiększenia
świątyni Bożej. Raritas! I znowu płocha myśl poniosła mnie gdzie
indziej. Przy "grzecznych szańczykach" niejaki chorąży orszański
Kmicic, noszący w sercu obraz jakiejś dalekiej mej kuzynki, Oleń-
ki Billewiczówny, podnosi w górę "za kark ucapionego" Lapoń-
czyka, chcąc, by król jegomość szwedzki mu go podarował.
Natychmiast by go uwędził i pomiędzy inne raritates w kościele
farnym w Orszy powiesił, gdyż tam jajo strusie już wisi!
"Niech tam - zaśmiałem się - może dosyć tych fantasma-
gorii!" Do pokoju weszła deputacja oficerów z Sosnkowskim na
czele, za nimi doktor Ruppert. Oświadczyli mi, że przychodzą
z prośbą, bym się nie opierał żądaniom wszystkich i wyjechał do
Krakowa, gdyż nie chcą brać na swoje sumienie skutków influ-
ency, gdybym się nie zaszanował. Było mi już wszystko jedno.
Targowałem się dla zasady i ustąpiłem. Po paru dniach ewakuo-
wano mnie w aucie do Krakowa.
Tym się skończyły dla mnie pierwsze moje boje, gdzie zrobi-
łem - jak mnie się zdaje - dużo, by przez śmiałość decyzji i pra-
cy zyskać szacunek żołnierski w otoczeniu dla siebie i strzelców.

Armia generała Dankla cofała się w końcu października
1914 roku spod Dęblina. Nie była pobitą - przynajmniej my pod
Laskami nie odczuliśmy tego - a jednak cofała się jak armia
pobita, szukająca bezpieczeństwa w szybkim odwrocie, w pozosta-
wieniu pomiędzy sobą a nieprzyjacielem możliwie dużej przestrze-
ni. Dwa razy stawaliśmy na pozycjach - pod Brzechowem i pod
Górą - lecz tylko po to, by po wymianie pierwszych strzałów
cofać się dalej pod osłoną nocy. Będąc nieraz w ariergardzie
46 Dywizji Obrony Krajowej i nie mając właściwie przed sobą na-
ciskającego nieprzyjaciela, tłumaczyłem sobie to pośpieszne cofanie
się, podobne do odwrotu po klęsce, porażką na innych frontach,
przegraną, która odsłaniała nam skrzydła i gnała tak niemiłosier-
nie szybko na zachód. Pewne niewyraźne pogłoski o tym chodziły
pomiędzy oficerami: więc Przemyśl znowu jest oblężony, więc
Rosjanie zajmują środkową Galicję, w Karpatach idą rozpaczliwe
ataki, by osłonić Węgry, wreszcie gdzieś koło Łodzi i Łowicza
Niemcy pobici cofają się ku swojej granicy.
Chaos pojęć o sytuacji wojennej powiększała jeszcze specjalna
moda austriacka. Moda ta polegała na robieniu siebie większym
od innych przez posiadanie danych potrzebnych dla zrozumienia
czy to rozkazu, czy to sytuacji i nieudzielanie tych wiadomości,
broń Boże, nikomu, ażeby w ten sposób nie zmniejszyć przed ni-
kim swej wielkości. Rezultatem tej specjalnej, że się tak wyrażę,
Grossmacherei było szerzenie się w wojsku tak powszechnych opo-
wiadań o klęskach i niepowodzeniach, żeśmy cofali się w wielkim
rozpędzie, w atmosferze zupełnego rozbicia armii austriackiej. Na

razie, aż do Góry pod Pińczowem, przypuszczałem, że idziemy
ku Krakowowi. Skierowałem nawet wprost w tym kierunku wszy-
stkie nasze bagaże i tabory cięższe, każąc im, by wyprzedziwszy
wszystkie austriackie tabory, śpieszyły czym prędzej stanąć kwa-
terą gdzieś w okolicach Krakowa. Chciałem uniknąć w ten sposób
zaguby naszych bagażów i zaplątania się ich w marszu z tabora-
mi całej armii, któreśmy już szczęśliwie dogonili niedaleko od
Pińczowa. Błyskała mi myśl, że może przy tym kierunku cofania
się staniemy za parę dni w Krakowie. Tam, myślałem, zebrani
razem z chorymi, rekonwalescentami i maruderami wszelkiego
rodzaju, staniemy w obronie naszej bazy, skądeśmy na wojenkę
wyszli. Tam nawet nieszczęśliwy koniec naszej próby stworzenia
żołnierza polskiego będzie miał odpowiedni scenariusz historyczny.
Lecz nie! Od Góry odwrót, nie mniej pośpieszny, poszedł w kie-
runku wyraźnie zachodnim, nie południowo-zachodnim - ku
Krakowowi. Szliśmy wyraźnie na Miechów lub nawet nieco na
północ od Miechowa, ku Antolce. Tu, po raz drugi podczas wojny,
przypomniałem sobie Langiewicza, gdy niegdyś, już jako dyktator,
szedł spod Krakowa przez tę samą Antolkę ku Chrobrzowi nad
Nidą, by smutnie w lesie pod Grochowiskami skończyć swą
błyskotliwą, prawie operetkową pracę nad wojskiem polskim.
Opanowywały mnie smutne, niewesołe myśli, a czułem, że i wśród
mych podwładnych jakaś depresja bierze górę nad wszystkimi in-
nymi uczuciami! W Antolce otrzymaliśmy rozkaz cofania się dal-
szego na Wolbrom. Krzywopłoty. Od tej chwili Kraków pozostał
od nas na wschodzie i wszelka nadzieja na walki i boje pod Kra-
kowem znikła zupełnie. Szliśmy na Zagłębie, kto wie, może jutro
staniemy u granicy Królestwa. Dowcipnisie w moim sztabie już
określali miejsce pierwszej kwatery dla Brygady na obcej ziemi.
Marsz na Wolbrom był bardzo uciążliwy. Mieliśmy iść w awan-
gardzie 46 Dywizji. Wskutek małej ilości kuchen polowych i nie-
dostatecznego wtrenowania się jeszcze żołnierzy do wczesnego
wstawania i szybkiego załatwiania wszystkich swych porannych
czynności gospodarczych, opóźniliśmy się z wyjściem. Wywołało
to przykre dla mnie konflikty przy samym wstępie do marszu.
Droga była już po prostu zalana przez cofające się bezładnie ta-
bory. Dowódca brygady, która miała iść za mną, stroił niezado-
wolone miny i oświadczył, że złoży na mnie skargę do komendan-
ta dywizji. Między moimi "taborytami" a austriackimi wynikały

ustawiczne spory, dochodzące do tego, że jedni i drudzy chwytali
za broń, by otworzyć sobie drogę. Do taborów wlokących się
z krzykiem i przekleństwami we wszystkich możliwych językach,
zaczęły wciskać się gwałtem artyleria i parki amunicyjne, toru-
jące sobie drogę swoim ciężarem i bezczelnością. Pomiędzy tabory
i artylerię zaczęła wchodzić piechota i karabiny maszynowe. Je-
dnym słowem odwrót, gdy wojsko już raz wpadło w swoje własne
tabory, zaczął przybierać charakter jakiejś bezładnej ucieczki,
gdzie każdy starał się być pierwszym, by być dalej od nieprzy-
jaciela.
W atmosferze wojskowej dawało się z tego powodu wyczuć
jakieś zdenerwowanie, wskutek którego naturalnie jeszcze bardziej
powiększało się tarcie maszyny wojennej. Bataliony moje wcisnęły
się jakoś w tę rzekę ludzi, koni i wozów, wcisnęły się bez po-
rządku, jak kto mógł. Specjalnie tabory były rozerwane na mnó-
stwo części i szły w tej rzece płynącej ku Wolbromowi bez ża-
dnego związku. Nieraz nawet poszczególne wozy szły samotnie,
oddzielone od innych szeregiem wozów należących do innych je-
dnostek wojskowych, wywołując tym naturalnie specjalne nieza-
dowolenie u dowódcy danego taboru i u jego podwładnych.
Unikając ścisku na głównej drodze, gdzie podwójnym rzędem
szły w natłoku wozy, boczną ścieżką, wyprzedzając wojsko, ruszy-
łem ku Wolbromowi. Wreszcie z pagórka ujrzałem miasteczko.
Do ciasnej uliczki wciskały się teraz z trudem i mozołem wozy
i armaty. Ba, do miasteczka dążyliśmy nie my jedni. Skądś,
z północo-wschodu, szły inne tabory, inne wozy i inne armaty.
Wkrótce na ogromnej przestrzeni przed miasteczkiem nie tylko
drogi, lecz nawet ścieżki pełne były nieprzerwanego szeregu wo-
zów, dążących do wjazdu do Wolbromia. Tu odbywała się istna
orgia: krzyki, przekleństwa, kłótnie o to, kto ma pierwszy wcisnąć
się do miasteczka, bicie po pyskach koni zajeżdżających innym
drogę, nawoływanie się, słowem piekło, do którego nie chciałem
mieszać swego wojska. Dałem więc rozkaz, by zatrzymywano
i ściągano na stronę wszystkich legionistów i ich wozy u wejścia
do Wolbromia. Kazałem rozpalić ogień wobec zimnego jesiennego
wiatru i czekać, nim cała fala nie przepłynie, a my, bez walki
o miejsce, w porządku przejść byśmy mogli swobodnie. Było to
zresztą i dlatego konieczne, by zebrać wszystko, co należało do

nas, do kupy, nie dać zginąć w tłoku i nieporządku poszczególnym
wozom, rozproszonym wśród innych.
Nie chciałem stanowczo do tych walk o miejsce się mieszać.
Miałem zupełnie dosyć tej wiecznej, nieustającej kłótni i sporów
z otoczeniem - austriackim wojskiem z l Korpusu, do którego
byłem przyczepiony i z którym przebyłem całą operacją dęblińską.
Przypomniałem sobie u wejścia do Wolbromia całą dotychczasową
naszą historię.
Gdym 6 sierpnia 1914 roku wyprowadził strzelców na wojną
i pomaszerował na Kielce, pomiędzy mną a Sztabem austriackim
nie było omówionych dostatecznie ściśle warunków wzajemnego
stosunku pomiędzy tworzącym się wojskiem polskim a austriackim.
Skorzystałem z tego, by postawić od razu, od pierwszego kroku
sprawę tak, aby w młodego żołnierza wpoić możliwie wiele ambi-
cji, honoru, miłości własnej, wreszcie poczucia niezależności od
obcych i dumy z tego, że się jest pierwszym zawiązkiem wojska
polskiego. Z tych uczuć płynęło konsekwentnie wysokie poczucie
obowiązku, aby w niczym nie poniżyć w oczach otoczenia, ani
tym bardziej własnych, sztandaru, który od razu postarałem się
wznieść możliwie wysoko. Okoliczności pierwszych tygodni wojny
sprzyjały temu nadzwyczajnie. W Kielcach byliśmy w tej części
teatru wojny, w której akcja wojenna nie była wcale żywą, gdzie
zatem stały nieliczne, drugorzędne formacje wojskowe pospolitego
ruszenia, które z natury rzeczy nie mogły posiadać gwałtownej
chęci supremacji nad nami. Zresztą szybko zdołałem rozwinąć
z jednej strony urządzenia wojskowe, z drugiej polityczno-admini-
stracyjne instytucje. Stwarzałem w ten sposób mnóstwo faktów
dokonanych, czynionych na własną, polską rękę, co znowu nie
tylko zmuszało do liczenia się z nami, ale również dawało formu-
jącemu się wojsku zewnętrzny wykładnik tego poczucia dumy na-
rodowej i ambicji wojskowej, z których chciałem stworzyć pod-
stawę dla morale polskiego żołnierza. Już same fakty - że
w Kielcach, największym mieście w południowej części Królestwa,
zajętej przez wojska inne, miałem kwaterą w pałacu gubernator-
skim, w siedlisku dawnej władzy głównej, gdy kwatera dowódców
wojsk niemieckich i austriackich znajdowała się gdzieś w mieście,
że moje bataliony stały w głównych budynkach państwowych, że
polskie wojsko było tam najliczniej reprezentowane - dawały
podnietę dla poczucia dumy i nadziei rozwoju.

Pierwszym ciosem, ciosem poważnym i  bardzo  boleśnie przez 
wojsko odczutym, był pakt zawarty przez Naczelny Komitet Na-
rodowy z Naczelną Komendą Armii austriackiej co do formowania
Legionów Polskich pod  jego, NKN,  opieką.  Warunki tego paktu
robiły z nas składową część armii austriackiej, przyrównując nas
do  pospolitego   ruszenia   - landszturmu   austriackiego  i   oddając
nas pod opiekę organizacyjną Ministerium Obrony Krajowej. Jako
komendantów   Legionów   wyznaczono   oficerów   austriackich   pol-
skiego pochodzenia, nie mających nic wspólnego z formacjami te-
go charakteru, co strzelcy.
Nie chcę wchodzić w motywy polityczne, dla których NKN tak
postąpił, ani w powody, które mnie skłoniły do przystąpienia
do tej akcji - nie jest to wcale zadaniem tego szkicu, który piszę.
Dosyć, że pakt ten zachwiał gruntownie podstawą, na której bu-
dowałem morale nowego żołnierza polskiego. Traciliśmy na razie
swoje pierwotne stanowisko tylko w zasadzie, gdyż pozostawiono
mi swobodę dalszej organizacji. Zresztą niewiele sobie robiłem
z ustanowień tego paktu. Lecz skutki umowy w całej rozciągłości
odczuliśmy po przyczepieniu nas do l Korpusu Krakowskiego pod-
czas ofensywy na Sandomierz i Dęiblin.
Stosunek do nas od góry do dołu był przeważnie wrogo-po-
gardliwy, w najlepszych wypadkach lekceważąco-protekcyjny. Da-
wało to powód do nadzwyczaj licznych starć i przykrości, naj-
częściej upokarzających. Po paru zajściach z samą komendą
korpusu moda stosowania się do nas jako do bete noire stała się
po prostu prawem. Ten stosunek tym był przykrzejszy, że spotykał
on nas właśnie w polskim, krakowskim korpusie. Co prawda, było
tam mnóstwo Czechów, specjalnie we wszystkich instytucjach
tyłowych. Z tymi było najgorzej! Ci wszędzie i zawsze pokazać
chcieli swą władzę, swe uprzywilejowane stanowisko jako armii
stałej w porównaniu z jakąś "bandą". Po bitwie dęblińskiej, gdy
pod Laskami moje bataliony wykazały doskonałą postawę, te
przykrości stały się tym trudniejszymi do zniesienia, gdyż doty-
kały już nie tylko godności narodowej, lecz i dumy żołnierskiej.
A w odwrocie, przy spotkaniu się z taborami, te przykrości za-
częły się mnożyć. Byłem zmęczony tym piekłem ciągłego uspoka-
jania słusznie wzburzonych nerwów moich oficerów i żołnierzy.
Zacząłem się obawiać po prostu o skutki takiego ułożenia się sto-
sunków, skutki, które mogły się wyrazić albo w zwyczajnej bójce

ze wszystkimi jej następstwami, albo spowodować upadek wśród
wojska tego, co uważałem za najbardziej podstawową rzecz dla
żołnierza w ten sposób tworzonego - jego dumy i ambicji.
I dlatego, gdym stał wówczas podczas chłodnego listopadowego
popołudnia u wejścia do Wolbromia i patrzał na nerwowe tłocze-
nie się wozów, koni i ludzi, na walkę wszystkich ze wszystkimi
o to, by wejść pierwszy w ulice miasteczka, nie chciałem w niej
brać udziału, nie chciałem pozwolić na nowe tarcia i spory po-
między moimi żołnierzami a "kolegami" z austriackiego wojska.
Wkrótce koło ognisk rozległ się wesoły śpiew żołnierzy. Prze-
chodzące zdenerwowane wojsko patrzyło na nas jak na wariatów
albo też brało naszą wesołość za kpiny z siebie. Oficerowie z me-
go sztabu u początku miasteczka zdobyli jakąś chałupę, gdzie
przygotowano herbatę i zaproszono mnie na nią. Posłałem oficera
do środka miasteczka, by tam sprawdził ruch wojska. Wrócił z ra-
portem, że to, co się dzieje u wejścia, jest niczym w porównaniu
z tym, co dzieje się na rynku, gdzie drogi różnych części wojska
rozchodziły się, gdzie nastąpiło niebezpieczne dla ruchu skrzyżo-
wanie nieporządnie idących taborów i artylerii i gdzie zresztą już
kilku oficerów sztabowych robi porządek.
"Zabawa na długo!" - pomyślałem, siadłem do herbaty i po-
grążyłem się w analizie nurtujących mnie od dawna myśli.
Myśli te były niewesołe! Cofaliśmy się, nie zatrzymując się
wcale, z jakimś potwornym pośpiechem od Wisły ku zachodowi.
Mijaliśmy już Kraków, zostawiając go na wschód od nas. Odwrót,
który obserwuję, nabiera jakichś cech klęski wskutek samego spo-
sobu marszu. Trudno sobie wyobrazić, by wojsko tak cofające się
było w stanie jutro czy pojutrze podjąć walkę. Muszą to widzieć
i rozumieć i wyżsi dowódcy, których widocznie jakieś inne powo-
dy zmuszają do tego, że pozwalają na taki bezmyślny przejaw de-
moralizującego tchórzostwa. Widocznie więc jeśli walka będzie pod-
jęta, to poza granicami Polski, którą oddają na zalew Moskali.
Druga już to próba ofensywy nieudana, kończąca się klęską
i jakimś prawie haniebnym, bez przyczyny zarządzanym odwrotem.
Idąc tak trochę dalej, staniemy jutro czy pojutrze w obronie do-
stępu do Wrocławia czy Zlatej Prahy i Wiednia. Nie mogłem iść
na to! Wolałbym śmierć niż taką przyszłość. Mogła mi próba stwo-
rzenia zawiązku wojska polskiego nie udać się, mogłem się mylić
w rachubach, lecz nie mogłem zdobyć się na jakieś udawanie Jó-

zefa Poniatowskiego i skakanie do jakiejś Elstery, nie mając nawet
Napoleona nad sobą, ale jakiegoś na krzywych nóżkach małoluda
Demusa i suchego, złośliwego Kirchbacha1. Gdy nie ma już na-
dziei na rozwój wojska, gdy po prostu Austria walczy chyba
o jako tako przyzwoite zakończenie wojny, trzeba kończyć i nam.
Niech l Korpus Krakowski broni Prahy i Wiednia, Wrocławia
i Berlina, my, wolni strzelcy polscy, nie będziemy tego czynili.
Spróbujemy umrzeć z honorem, lecz umrzemy na swojej własnej
ziemi.
Były to moje rozpaczliwe myśli u wejścia do Wolbromia, gdzie w błotnistych uliczkach miasteczka człapały jeszcze konie, ciągnąc
za sobą taborowe wozy, armaty, jaszcze i dudniące kuchnie. Zda-
wałem sobie sprawę, że czynię jakieś wysiłki, aby się obronić od 
tego dzikiego skoku gdzieś w zupełnie nieokreśloną i niewiadomą
przyszłość. Fizyczne i moralne zmęczenie robiło swoje. Leniwie
i tępo patrząc w przeciwległą ścianę, siedziałem na jakiejś ławie,
nie chcąc się ruszać z miejsca. Ogólne znużenie nie usposabiało
do energiczniejszego wysiłku myśli. Odpocząć przedtem, nim się
coś postanowi, odpocząć samemu, dać odpocząć innym, nim się
zażąda od nich wydatku energii! Lecz gdzie? Tutaj, przed tym
błotnistym Wolbromiem, gdzie jutro mogą się ukazać może patrole
rosyjskie? Umierać tutaj, jako opóźniony w cofaniu się maruder!
Robiło mi się smutno na duszy i za siebie, i za tych, których pro-
wadziłem za sobą. Umierać można, lecz nie tak śmiesznie! Jakaś
zanadto dziwaczna Elstera!!
Jeszcze raz błysnęły mi w oczach mury Krakowa, skąd wy-
szliśmy na wojnę, gdzie miałem wtedy jakieś wewnętrzne uczucie,
że zarówno w moim życiu, jak w życiu chłopców, których ze sobą
wyprowadzam, zachodzi jakiś przełom, jakaś zasadnicza zmiana.
Do Krakowa? Przecież to forteca, nie padnie w jednej chwili,
w jednym dniu. Jeśli umierać, to tam, tam złożona z nas heka-
tomba ślad zostawić musi. Nie będzie to Elstera, lecz Wisła! Do
Krakowa, albo jeszcze dalej, do Nowego Targu. Jeżeli istotnie
Austriacy czują się tak pobici, że się cofają tak szalenie szybko,
jak gdyby za kilka dni bronić chcieli Moraw i Czech, to nieprzy-
1 Demus - szef sztabu l Korpusu Krakowskiego, główny prześla-
dowca nasz - wydawał mi się z pochodzenia Żydem czeskim. Kirch-
bach - dowódca l Korpusu - był hakatystycznie usposobionym
Niemcem.

jaciel musi minąć całą Galicję. I wtedy trudno dostępne górskie
okolice dadzą możność trzymania się dłużej niż gdzie indziej.
Górale pewno pomogą... Gdy już hekatomba ma być złożona, to
będzie ona przynajmniej tam w górach bardziej historyczną, bo
samodzielną, ba, będzie bardziej sceniczną. Jest już listopad, muszą
przyjść śniegi, które stworzą wszędzie trudne defile, łatwe do
obrony nawet małymi siłami. Więc spróbować się tam dostać, oto
zadanie!
Odetchnąłem trochę, gdym do tej decyzji przyszedł, gdym swo-
bodniej zaczął mówić sobie, że może jutro nie będę się tłukł po
drogach w kłótniach i sporach z kochanym l Korpusem Krakow-
skim w walce mit dem osterreichischen Schikanensystem. Zaczą-
łem leniwie myśleć oglądając mapę. Trudności natychmiast mi za-
częły wyrastać: gdzieś jest rozkaz cofania się aż do Krzywopło-
tów - tak daleko jeszcze - a tu wkrótce zmierzch nastąpi;
Wolbrom może za duże miasteczko do stania na noclegu z mymi
małymi, a tak zmęczonymi siłami; lepiej może dobrze pomyśleć,
nim się taką dziką rzecz zdecyduje, a tu myśleć tak, na jakimś
popasie, nie sposób.
Oficer zameldował mi, że ariergarda austriacka już zajęła mia-
steczko i że drogę mamy wolną. Przejrzałem raz jeszcze mapę
i wydałem rozkazy:
"Nocleg w Lgocie Wolbromskiej! Kwatermistrze mogą jechać.
W ariergardzie batalion taki i taki, wystawia forpoczty na
wschód. Wymarsz w pół godziny po przejściu ostatnich wojsk
austriackich".
Odczułem na sobie pytające oczy Sosnkowskiego, Kasprzyckie-
go i Stachiewicza. Lgota Wolbromska leżała o kilka kilometrów
na wschód od linii forpoczty, wytkniętych na ten dzień dla armii,
a naturalnie jeszcze dalej od wyznaczonego dla nas miejsca po-
stoju koło Krzywopłotów.
Odwołałem Sosnkowskiego i zacząłem mu tłumaczyć myśl mo-
ją:
"Od jutra cofamy się samodzielnie; idziemy na południo-zachód
pod Olkusz, gdzie mamy największe kompleksy lasów; wyjdziemy
pod Kraków gdzieś koło Krzeszowic. W ten sposób znajdziemy się
znowu w Polsce, tam zaś albo będziemy bronić Krakowa, albo
pójdziemy na Podhale. Dzisiaj możliwie krótki marsz, aby ludzie
i konie wypoczęli trochę, bo jutro będziemy mieli ciężki dzień, od

południa jutro spodziewam się mieć kawalerię rosyjską na karku".
Nie potrzebowałem długo tej myśli tłumaczyć swemu najbliż-
szemu pomocnikowi. Już nieraz w rozmowach podczas marszów
wymienialiśmy pomiędzy sobą myśli co do naszego tragicznego
losu w najbliższej przyszłości, gdy znajdziemy się już na obczyźnie
i cała myśl przewodnia, z którą szliśmy na wojnę, zniknie, skoro
podstawa jej - ziemia ojczysta - spod nóg się usunie.
Na razie wszyscy potrzebowaliśmy odpoczynku na gwałt. Bój
pod Dęblinem (pod Laskami) silnie nadszarpał nerwy i wywołał
zmęczenie fizyczne. Pierwszy raz braliśmy udział w wielkich bo-
jach nowoczesnych, pierwszy raz odczuliśmy na sobie wpływ silne-
go ognia artylerii lekkiej i ciężkiej, pierwszy raz przeżywaliśmy
cięższe straty. Wreszcie trzydniowy bój z nieprzespanymi nocami,
przy chłodach jesiennych, musiał się też na nas odbić. Potem przy-
szło cofanie się z całym moralnym ciężarem, że opuszczamy
Polskę. Wreszcie niekoleżeńskie stosunki z otoczeniem. Długie mar-
sze, częsta praca w ariergardzie, wyczerpująca jeszcze bardziej
siły, brak kuchen polowych, który skracał żołnierzom każdego
dnia czas snu, wreszcie niedostateczne wyekwipowanie, brud i za-
wszenie - wszystko to razem wymęczyło strasznie wojsko. Od-
czuwałem to doskonale na sobie. Nigdy w życiu nie sypiałem we
dnie. Nawet po niespanych prawie nocach zasypiałem w ciągu
dnia zawsze z trudnością - teraz zaś wystarczało tylko nie my-
śleć, a już zaczynałem drzemać, czy to na koniu, czy nieraz
w najniewygodniejszej pozycji. Z powodu brudu czułem do siebie
po prostu obrzydzenie, a myśl o odpoczynku i o jednym chociażby
spokojnym dniu była jakimś marzeniem o raju na ziemi. Prze-
widywałem, że przy przeprowadzeniu powziętej decyzji będziemy
wszyscy mieli parę dni szalonego napięcia nerwów i mięśni. Prze-
de wszystkim więc odpocząć przed wytężoną pracą.
Wyszedłem do wojska. Ognie paliły się wesoło, rozlegały się
śpiewy i wybuchy śmiechu, otaczano kołem kolegów wracających
z miasteczka i przynoszących z niego zdobycz - chleb czy kar-
tofle. Po drodze przeciągała ariergarda austriacka, a raczej ostatnie
jej patrole. Byli to Polacy z Tarnowa i okolic. Niektórzy z nich
zatrzymywali się przy ogniskach i ze zdziwieniem pytali, co tu
robimy, gdyż już za nimi mogą być tylko kozacy. Otrzymywali
harde odpowiedzi moich chłopców, sypały się pieprzne dowcipy.
Zimny, przejmujący wiatr robił jednak swoje. Widziałem zsiniałe

twarze, zmęczone oczy. Niektórzy spali przytuleni do siebie. Do-
koła chodziły warty. Widziałem, że wielu z naszych żołnierzy za-
daje sobie te same pytania, z jakimi się do nich zwracano: "Po
co właściwie tu stoimy? Może znowu jakaś ariergarda i nie-
spana noc?" Czułem na sobie te pytające oczy żołnierza, chcącego
z twarzy dowódcy wyczytać wyrok o swoim losie. Czułem i było
mi przykro, żem już w duszy ich na śmierć w hekatombie skazał.
Lecz nareszcie odmarsz. Zbliżał się wieczór, a z miasteczka
nadbiegł oficer z wiadomością, że droga wolna i całe wojsko
austriackie już przeciągnęło. Przyprowadzono mi Kasztankę. By-
łem bardzo zmęczony, więc zaczęły mnie z łatwością opadać wszy-
stkie możliwe wątpliwości z powodu powziętej decyzji.
Przede  wszystkim  długi  szereg   wozów  i  nasze   "werndle  na
kółkach"   -   staromodna   górska   artyleria   z   dymnym   prochem.
Konie zmęczone, drogi złe, szybki marsz, więc trudny. Jak obronię
swe wozy od napaści kawalerii, przecie połowa wojska pójdzie na
osłonę taboru.  Dalej,  co  ja  właściwie  wiem  o  nieprzyjacielu  -
nic a nic, oprócz tego, że właśnie na tym trakcie, którym myśmy
się posuwali, nas nie naciska. Przecież nasze szybkie cofanie się
nie bez powodu się odbywa, gdzieś na naszych skrzydłach musi
być  nacisk  silniejszy,   a  więc  nieprzyjaciel bliższy,  może  akurat
tym   zagrożonym   skrzydłem   jest   nasze   prawe   -   południowe?
Droga  więc  może  być  trudniejszą,  niż  mnie  się  wydaje  -  nie
tylko  z przednia strażą rosyjską bym miał  do  czynienia.  A czy
jestem do tego zdatnym z tak zmęczonymi ludźmi i z tak małym
zapasem  nabojów,  którego  już, gdy  zostanę sam,  nie uzupełnię?
A co zrobię z rannymi? Dotąd dumni byliśmy z tego, że rannych
nie zostawialiśmy w ręku nieprzyjaciela, w tym wypadku zaś bę-
dzie to  koniecznością.  Wreszcie ta  przykra  rola uciekiniera,  tak
jak gdyby nie spełniony obowiązek żołnierski. Dobrze mówić, że
moja  garstka nie  zaważy  na szali  przy  obronie Wrocławia  czy
Pragi, a jednak... jednak nie mogę pozbyć się uczucia przykrości
specjalnie w stosunku do bezpośredniego mego dowódcy, generała
Brandnera, który od bitwy pod Laskami był szczęśliwym wyjąt-
kiem  w  krakowskim  korpusie  i  zawsze  okazywał  swą  ku  nam
życzliwość i koleżeństwo.
Trudności przedsięwzięcia wyrastały jak grzyby po deszczu.
Przedstawiałem sobie różne możliwe spotkania z nieprzyjacielem,
szczególnie zaś tę chwilę, gdy otoczony, po wystrzelaniu wszyst-

kich nabojów, będę musiał decydować już skazanie męczeńskiej
garstki na śmierć, utrzymując w karbach u ludzi naturalną w ta-
kich wypadkach chęć poddania się. A jeżeli przedtem mnie jaka
kula trafi? Czy zamiast hekatomby nie skończymy śmiesznością
właśnie poddania się?
Byłem zły i zdenerwowany. Rozkapryszona Kasztanka, odczu-
wając moje "nerwy", coraz częściej rzucała do góry łbem, wy-
ciągając mi niecierpliwie ze zmarzłych rąk cugle. A ja, opanowany
wątpliwościami - tym koniecznym dopełnieniem każdej inteli-
gentnie przemyślanej decyzji - byłem gotów już dać rozkaz mi-
nięcia Lgoty Wolbromskiej i maszerowania dalej do wyznaczonego
noclegu w Krzywopłotach. Zacisnąłem zęby, budził się we mnie
mój litewski upór i wstyd - wstyd przed sobą, wstyd przed woj-
skiem, które w przeciągu paru godzin bez żadnej widocznej przy-
czyny otrzyma zmianę raz danego rozkazu.
Wczesny listopadowy wieczór przy zachmurzonym niebie za-
padał szybko, gdyśmy wmaszerowali do Lgoty, wsi rozłożonej
w poprzek naszej drogi do Krzywopłotów. U wejścia czekał kwa-
termistrz sztabu z raportem, że mieszkanie gotowe i herbata
przygotowana. Rozkazu nie zmieniłem i wojsko ze śmiechem
i krzykami rozbiegło się po kwaterach, śpiesząc do ciepłej chaty,
do snu i posiłku.
Z moich wątpliwości, które mnie tak licznie opanowywały,
została jedna, którą postanowiłem natychmiast sobie wyjaśnić. Nie
wiedziałem, czy armia austriacka ma się nazajutrz cofać dalej,
czy będzie stała na miejscu, w razie zaś gdyby się cofała, o której
to nastąpi godzinie. Tymczasem w Lgocie stanęliśmy właściwie
pod armatami wojska, które było przekonane, że przed jego fron-
tem mogą się znajdować jedynie oddziały nieprzyjacielskie. Bałem
się więc, że przy pierwszym poruszeniu możemy być ostrzelani
przez artylerię austriacką. Wezwałem kilku oficerów, dobrze mó-
wiących po niemiecku, i rozesłałem ich w paru kierunkach z roz-
kazem uprzedzenia forpoczt austriackich, żeśmy z powodu zmę-
czenia zostali przed frontem, by rano, gdy nas dostrzegą, nie
wzięli nas za Rosjan.
Zapadała noc, sztab przygotowywał się do snu. Nagle wpadł
jeden z posłanych oficerów - Brzoza - z wiadomością, że jego
wywiad na forpocztach skończył się zaprowadzeniem go do
komenderującego brygadą, ten zaś zatelefonował do dywizjonera

i z komendy dywizji przyszedł wyraźny rozkaz natychmiastowego
wymarszu do Krzywopłotów ze stanowczym zakazem pozostawania
przed frontem armii. Brzoza próbował telefonicznie porozumieć
się z dywizjonerem i wytłumaczyć mu brak niebezpieczeństwa,
lecz bezskutecznie, rozkaz został ponowiony z całą stanowczością.
Byłem więc postawiony przed nową decyzją i na szalę wątpli-
wości padał ciężar nowy - ciężar wyraźnego nieposłuszeństwa
wojskowego. Wahanie tym razem było krótkie. Dałem rozkaz na-
tychmiastowego wymarszu do Krzywopłotów. Pocieszałem siebie
tym, że właśnie wejdziemy w kompleks lasów, które stamtąd idą
już pod Olkusz, że więc łatwiej będzie przy następnym marszu
zagubić się w drodze. Było mi jednak bardzo ciężko. Gdym sia-
dał na konia, czułem się tak, jak gdybym ze swobody szedł do
więzienia.
Dla całego wojska marsz ten z Lgoty do Krzywopłotów był
bardzo uciążliwy. Większość żołnierzy ledwo zdążyła ogrzać się
i zasnąć, a już trzeba było wstawać, na zmęczone nogi wciągać
obuwie, wychodzić ze snu na chłodne powietrze. Konie trzeba
było zaprzęgać po ciemku i wlec się, gdyż maszerowaliśmy strasz-
nie wolno, po ciężkiej piaszczystej drodze, która zdawała się nie
mieć końca. O, pamiętnym mi będzie ten marsz nocny 8 listopada!
Wściekły na siebie, drżący od chłodu, siedziałem na koniu prze-
klinając i swoje decyzje, i wysyłanie Brzozy, i wyrzucając sobie
brak stanowczości i logiki.
"Już jeśliś zdecydował swój marsz do Galicji, po licha było
leźć pod armaty do Lgoty, trzeba było zostać w Wolbromiu, nie
miałbyś kłopotu!" - Oto jak formułowałem swój zarzut. Zaczy-
nałem sobie wykładać ulubioną swą teorię o ogonkach i szcząt-
kach poprzednich decyzji, od których tak trudno się oswobodzić.
Przecież marsz do Lgoty był niczym innym jak dalszym ciągiem
poprzedniego marszu na Krzywopłoty, gdy nowa decyzja w Wol-
bromiu wymagała innego kierunku.
- Tak, tak - powtarzałem sobie ze złością. - I Bohu świecz-
ka, i czortu koczerha, jak mówią Rosjanie. To nie jest żadna decy-
zja, z tym nie do Krakowa i Podhala, a wprost do Zlatej Prahy
trafisz".
Wściekłość moja powiększyła się jeszcze bardziej, gdy po
przejściu jakiejś grobelki z ciaśniutkim mostem przy młynie -
miejsca, które okazało się nie do przezwyciężenia dla części mego

taboru - spotkałem oficerów, wysłanych naprzód w roli kwater-
mistrzów. Kwater nie było wcale. Krzywopłoty, składające się
z kilku chałup, naturalnie były przepełnione. Proponowano co
prawda przez grzeczność oddać dla mnie jakąś chałupę, lecz od-
rzuciłem propozycję. Jak biwakować, to biwakować wszystkim.
O cieple, wygodniejszym śnie dla zmęczonych chłopców ani mowy
być nie mogło. Jakieś ukrycie od wiatru dać mógł tylko lasek,
a raczej zarośla sosnowe.
Wkrótce przyniesiono trochę słomy, zamigotały w zaroślach
ogniska, zmęczeni ludzie walili się jak snopy dokoła ognia, nie-
kiedy na wilgotną, zimną, jesienną ziemię. Mnie zaprosił do siebie
gościnny i gospodarny Śmigły, który rozłożył obozowisko komendy
batalionu koło większego drzewa. Otuliłem się w burkę i, ćmiąc
niezliczoną ilość papierosów, patrzyłem tępo w ogniska rozpalone
przede mną. Biwak zresztą nie był pozbawiony uroku. Księżyc,
wysoko na pochmurnym niebie, rzucał na wszystko dyskretne,
szarosrebrne tony, w oddali migały poprzez gałęzie kontury ja-
kichś ruin zamczyska na stromym pagórku. Dolatywał poważny
szum boru, wesoło błyskały w zaroślach liczne ognie, nadając
swym zmiennym oświetleniem wszystkiemu jakieś fantastyczne
formy. Gdzieś w głębi duszy wypływały - jak zwykle u mnie,
gdy jestem wśród sosnowych lasów - wspomnienia młodości
o Litwie, o Syberii i nocach myśliwskich, spędzonych tak samo
w półśnie, przy rozpalonym ogniu. Lecz dusiłem w sobie stan roz-
marzenia, wywoływany bliskim obcowaniem z przyrodą. Do głowy
pełzły wciąż te same, niewesołe wolbromskie myśli.
"Otóż są skutki tych półdecyzji - myślałem. - Odzież jest
odpoczynek dla ludzi i koni? Wyciągnąłeś ich z ciepłych chat, ze
snu; tutaj ta połowa, która jeszcze nie jest zaziębiona, gotowa
będzie na jutro. Konie na chłodzie całą noc będą stały, czy zdążą
jeszcze w nocy nakarmić je przemęczeni ludzie? A ze świtem
trzeba będzie się zerwać, by iść pewno już na obczyznę. Kto wie,
czy będzie okazja do skręcenia na południe, a i tam przecież bę-
dzie maszerować wojsko, i tam po drogach wlec się będą te prze-
klęte kłótliwe "treny"".
Obok mnie, w spokojnym, młodym śnie pogrążeni, leżeli
Sosnkowski i Śmigły. Ja spać nie mogłem, pomimo iż całą siłą
woli odpędzałem od siebie dokuczliwe myśli. Patrzyłem wciąż na
zegarek i podrzucałem drzewo do ognia. Ostatni raz, pamiętam,

awdziłem czas o wpół do szóstej. Później musiałem zasnąć.
Obudził mnie Stachiewicz, zwykły w tym czasie łącznik z komen-
da dywizji. Było około wpół do siódmej rano; wstawał szary, je-
sienny poranek 9 listopada.
Okazało się, że jestem specjalnie wezwany do dywizjonera, któ-
ry ma dla mnie szczególne poruczenie. Mam gdzieś maszerować
z trzema batalionami i kawalerią; dwa bataliony i artyleria
zostają, i dowódca pozostającego oddziału ma się meldować na
przeciwległym wzgórzu, gdzie mają się zebrać wszyscy dowódcy.
Skoczyłem na równe nogi.
Opodal pod lasem stał dywizjoner. Spokojnie tłumaczył mi, że
wskutek tak starannego oderwania się od nieprzyjaciela, nie ma-
my o nim żadnych wiadomości. Jest się zupełnie po ciemku. Ja
znam kraj i ludność lepiej niż ktokolwiek inny, prędzej niż kto
inny dowiem się czegoś pewnego. Oprócz tego nauczył się cenić
i mnie osobiście, i wojsko, którym dowodzę. Dlatego żąda od nas,
pomimo zmęczenia, abyśmy uczynili wywiad przed frontem -
od Żarnowca do Miechowa. Jest to niebezpieczna ekspedycja, ale
liczy na to, że potrafię z niej się wywiązać. Mam wziąć z sobą
trzy bataliony i kawalerię. Reszta zostanie i dowódca oddziałów,
które pozostają, ma się za chwilę meldować u niego.
Zimne i chłodne postanowienie wróciło mi do głowy: "Nie
wrócę!" Przykro mi było powziąć to postanowienie właśnie przed
tym przyzwoitym człowiekiem i porządnym, odważnym genera-
łem, jednak czułem, że postanowienia nie zmienię.
"Czy dywizja stoi przez ten dzień na miejscu?" - spytałem.
Cień niezadowolenia przemknął się po dobrodusznej twarzy gene-
rała. Szkoła austriacka nie lubi niepotrzebnych pytań i rozmiło-
wana jest w niezrozumiałej dla mnie tajemniczości.
"Dotąd nie mam rozkazu odmaszerowania" - odpowiedział mi
chłodno.
Skoczyłem do swoich. Musiało być coś w wyrazie mojej twa-
rzy, gdyż podczas wydawania rozkazów oficerom niejeden z tych,
których skazywałem na pozostanie, błagająco zwracał się do mnie
z prośbą, bym zabrał go ze sobą. A wybór istotnie był ciężki. Nie
miałem złudzeń. Wiedziałem, że jeśli my, którzy odchodzimy, idzie-
my na wycieczkę nadzwyczaj ryzykowną, lecz dającą duże mo-
ralne zadowolenie, ci, co zostaną, będą narażeni na mnóstwo

przykrych moralnych przejść, bez możności znalezienia oparcia we
mnie.
Zdecydowałem od razu, że biorę ze sobą bataliony pierwszy
i trzeci, jako mające najwięcej kadrowego materiału strzeleckiego,
zostawię zaś na pewno czwarty, który, po detaszowaniu go pod
Warszawę, wrócił z trochę pękniętą morale. Krótko wahałem się
co do wyboru pomiędzy piątym i szóstym. Większą sympatię mia-
łem do Fleszara, który dowodził VI batalionem, chciałem go mieć
z sobą, lecz batalion był świeżo sformowany i miał dużo zupełnie
surowego, nie wtrenowanego do długich marszów materiału ludz-
kiego. Okoliczność ta przeważyła szalę na korzyść V batalionu.
Więc idą nieparzyste: I, III, V, zostają IV i VI. (Drugi nie wrócił
był jeszcze spod Warszawy).
Dowódcą oddziałów pozostających będzie Trojanowski, przy
nim Stachiewicz ze sztabu, jako mający duże doświadczenie w sto-
sunkach z austriackimi władzami. Tym dwom muszę dać specjalne
instrukcje na czas, gdy zostaną sami. Instrukcje będą brzmiały:
"Prawdopodobnie nie wrócę, maszeruję do Krakowa lub w ogóle
do Galicji; nikt o tym nie ma wiedzieć, lecz jeśli wieczorem nie
wrócę, oddziaływać na ludzi, by się nie poddawali rozpaczy. Gdy
już będę w Galicji, rozpocznę starania o wyciągnięcie ich także.
Sami jednak mają też się o to starać, gdy już będą wiedzieli,
gdzie jestem. W ostateczności marudować oddział, wysyłać, co tyl-
ko słabsze, do szpitali".
Krótka narada z Sosnkowskim: "Przedstawiam sobie sytuację
w ten sposób, że pomiędzy armiami nieprzyjacielskimi jest jeszcze
korytarz dość szeroki, aby mały nasz oddział mógł nim maszero-
wać na południe. Co najwyżej kręcić się będzie po nim jazda
z awangardy rosyjskiej. Prawdopodobnie front południowy armii
austriackiej opiera się skrzydłem o Kraków, więc ten korytarz
idzie w kierunku południowo-wschodnim. Do Krakowa mamy pół-
tora dnia marszu. Niestety, pójdziemy krajem nie zalesionym
i bardzo otwartym. Trzeba więc być bardzo ostrożnym i wysyłać
dalekie boczne osłony. Zresztą nie bierzemy wozów, więc marsz
można przyśpieszać i łatwo skierowywać w różne strony, kolumna
przecie nasza w marszu nie będzie dłuższa nad kilometr. Bieda
będzie z zapasem amunicji. Idąc bez wozów, będziemy mieli tylko
to, co żołnierz ma przy sobie. Bieda też z szalonym zmęczeniem.
Ale na to jest ryzyko!

Najgorszym jest to, że muszę zmarnować ten cały dzień. Nie
mogę odmaszerować od razu w pożądanym kierunku. Wstyd by
było, gdybyśmy do ostatka nie wypełnili żołnierskiego obowiązku
i nie rozwiązali poruczonego nam zadania, wywiadu. Tę służbę
trzeba odrobić, chociaż przez to strasznie się powiększa ryzyko
dalszego marszu. Przez ten dzień pracy dla korpusu korytarz może
się zwęzić niesłychanie, ba, może zniknie zupełnie. Ale na to rady
nie ma, tak nakazuje honor. Nie mogę się cofnąć dlatego, że ry-
zyko się zwiększa. Przede wszystkim zaś tajemnica, nikt nie ma
wiedzieć o zamiarze. Kto wie, może będę musiał go porzucić, po
co ludzi narażać na zawód".
I gdy Sosnkowski wydawał rozkazy odpowiadające sytuacji, ja
żegnałem się z pozostającymi. Dr Ruppert i Dzieduszycki proszą
raz jeszcze, bym pozwolił iść z sobą, przedstawiają "posłusznie"
mnóstwo racji po temu. Odmawiam, a w oczach ich błyszczą nie-
ledwie łzy niemego wyrzutu. Oglądam z pewnym rozrzewnieniem
garstkę zostających z myślą o tym, że kto wie, która część wy-
ciągnęła lepszy los na loterii wojennej.
Już! Kasztanka wyciąga ku mnie swój łysy łeb, szukając w mo-
ich rękach chleba. Na drogę przed zaroślami wyciąga się kolumna
piechoty, która ma ze mną maszerować. Oglądam ludzi - twarze
niewyspane, kaszel głuchy często rozlega się w szeregach, lecz
oczy wesołe. Już wśród żołnierzy rozeszła się pogłoska, że idzie-
my przed front, uśmiecha się im awantura. Na czele kolumny
Śmigły, który wydaje jeszcze jakieś ostatnie polecenia. Jazda!
Ruszamy!
Idziemy na razie w kierunku, że tak powiem, nieprodukcyj-
nym dla powziętej decyzji - w kierunku północno-wschodnim,
w stronę Żarnowca. Tak iść muszę, o ile chcę dzisiaj wypełnić
poruczone mi zadanie. Droga prowadzi borem. Naprzód wysuwa
się mała awangarda. Zatrzymuję się, by raz jeszcze obejrzeć ko-
lumnę straceńców. Jestem nadzwyczajnie zadowolony. Minęliśmy
forpoczty austriackie: jestem wolny jak ptak w niebiesiech, jak
ongiś w cudownym marszu na Kielce. Wolny i panuję nad szma-
tem rodzinnej ziemi! Jak daleko sięga kula z karabinów moich
żołnierzy, to wolna, niezależna Polska! Rozpiera mnie rycerska
duma, gdy cudowne, wychowane przeze mnie żołnierzyki przecho-
dzą twardym krokiem przede mną. Nie ściga mnie przeklęta zmo-
ra - zmora myśli o hekatombie z nas, rycerzy, na rzecz budzenia

ducha w nierycerskim, niewolniczym narodzie. Gasi wszystko po-
czucie rozkosznej swobody i niezależności.
To samo uczucie spostrzegam u żołnierzy: idą wesoło pomimo
zmęczenia. Jesteśmy sami, bez obcej opieki. Ba! Lecz co widzę?
Za batalionami idą dymiące się kuchnie, ciężko dudniąc po korze-
niach na drodze. Wygodnisie! Pomimo zakazu, żeby nie brać wo-
zów, wzięto kuchnie. Najwygodniejsi - III i V batalion - ciągną
za sobą nawet po dwie sztuki. Wołam do siebie komendantów ba-
talionów i, choć mnie samego śmieszy ta sprawa, robię groźną
minę. Tłumaczą się biedacy gęsto: nie zdążono przed wymarszem
zjeść śniadania, można będzie je, jak trzeba, z najbliższego miej-
sca odesłać, zresztą tak trudno bez kuchni! Machnąłem ręką -
niech idą!
Koniec lasu; na horyzoncie szereg pagórków, pod nimi szeroka
droga schodząca do wsi Strzegowa. Na skraju jej widać już krę-
cących się naszych beliniaków. To jest cel na razie mego marszu.
Stąd pójdą we wszystkie strony macki-patrole. Gdy się okaże po-
trzeba, podsunę się jeszcze dalej w stronę Żarnowca. Wydaję
rozkazy:
"Kwatera moja na plebanii. We wsi zostają dwa bataliony:
III i V. Trzeci ubezpiecza na północ, piąty na południe. Pierwszy
maszeruje dalej na wzgórze, ubezpiecza na wschód i daje pomoc,
jeżeli się okaże potrzeba, kawalerii. Ta wysyła dwa większe pa-
trole pod Żarnowiec: jeden podejdzie od wschodu, drugi od po-
łudnia. Meldunki do I batalionu, stamtąd do mnie. Dwa inne pa-
trole pójdą z Beliną przez Wolbrom - jeden pod Miechów, drugi
pod osobistym dowództwem Beliny ze specjalną instrukcją".
Belinie zaś na stronie daję instrukcję, by sprawdził moją teorię
o korytarzu idącym na południo-wschód. Idzie o to, by zrobił wy-
wiad na front austriacki możliwie daleko na południe od nas.
Czekać ma na mnie z meldunkami w Wolbromiu, gdzie mam na-
dzieję być wieczorem. Beliną otworzył na mnie szeroko oczy.
W krótkości wytłumaczyłem mu, o co idzie. Oczy mu się zaiskrzy-
ły i jego zacięta, kozacka twarz nabrała charakteru nieprzezwy-
ciężonego uporu. Paliła mnie jednak niecierpliwość, dodałem więc,
że jeżeli nadąży przed wieczorem, ma mi wysłać meldunek tu-
taj, do Strzegowej.
Na plebanii było przyjemnie i wesoło. Inteligentny, wesoły, mło-
dy proboszcz robił honory domu, goście byli niewybredni i pełni

humoru. Co do mnie, postanowiłem był nie myśleć nic o dalszych
planach: bałem się tego piekła wątpliwości, które powstaną na-
tychmiast, gdy zacznę analizować położenie. Pomimo jednak tego
postanowienia czułem, że gdzieś w duszy odbywa się prawie pod-
świadome pasowanie się z sobą, jakaś praca szukająca ujścia. Nie
dziwota! Decyzja była na wskroś polityczna i tylko z tego punktu
widzenia uzasadniona, wojennie była nonsensem i szaleństwem,
tym bardziej, gdy została powzięta z tak małymi danymi o nie-
przyjacielu. Wiedziałem zaś, że szaleństwo powiększyłem co naj-
mniej parokrotnie przez pozostawanie tutaj, w Strzegowej, przez
ten wesoły dzień 9 listopada. Gryzły mnie znowu wyrzuty sumie-
nia za "półdecyzję" i bałem się, by ona, jak wczoraj przy Lgocie
Wolbromskiej, nie zemściła się na wojsku. Decydującą rzeczą dla
dalszego marszu była szerokość korytarza pomiędzy armiami. To-
też i podczas rozmów, i wtedy, gdym słuchał księdza, który mi
odczytywał notatki robione podczas wojny - coś w rodzaju kro-
niki parafialnej - robiłem w myśli wciąż obrachowania.
Patrole musiały już zrobić minimum 4-5 kilometrów na
wschód, nie słychać dotąd strzałów, nie ma i meldunków, więc
dzisiaj korytarz zupełnie wolny ma co najmniej 15 kilometrów.
Dzisiaj więc mógłbym przejść nim minimum 30 kilometrów -
przypominał mi się wyrzut sumienia - byłbym prawie pod arma-
tami Krakowa. Jutro, gdy w ten korytarz wejdzie kawaleria, tak
duży marsz będzie niepodobieństwem. Potyczki, zatrzymania, obej-
ścia zajmą dużo czasu. Będę coraz bardziej dociskany na zachód
do frontu austriackiego - i czy nie skończy się wszystko tym, że
zamiast, powiedzmy, spokojnego powrotu odcinkiem swojej 46 Dy-
wizji, nie będę wciśnięty przed dojściem do Galicji do frontu in-
nej dywizji? Znowu skutki półdecyzji. Usprawiedliwiam samego
siebie, że przecież nie mogłem nie wypełnić poruczonego zadania,
opanowywał mnie strach, że w ten właśnie sposób postawiłem na
kartę być może setki żyć z takim trudem sformowanych żołnierzy
młodej Polski, drżącej do życia i nie chcącej gnić w upokorzeniu
i niewoli. Ha! Wreszcie raport! Od Kuby-Bojarskiego, komendanta
I batalionu: "Na wschodzie słychać trochę dalekich strzałów, wy-
sunąłem trochę naprzód ku Żarnowcowi jedną kompanię, poza
tym wszystko spokojnie".
Więc nieprzyjaciel jest! Korytarz nie jest szeroki! I moje pesy-
mistyczne przypuszczenia co do jutra mogą mieć rację. A już

skądś z dna duszy wyłaniał się był promyk nadziei, że korytarz
jest szeroki, że patrole dojdą do Żarnowca bez strzału. Cichy je-
sienny dzień, wesoła gościna tak niewojennie usposabiała, że się
nie chciało wierzyć w istnienie nieprzyjaciela. No, trudno!
Daję awizo trzeciemu i piątemu batalionowi, że o wpół do trze-
ciej nastąpi wymarsz. Jemy obiad i idziemy na połączenie z I ba-
talionem. Deszcz trochę kropi, a my drapiemy się po błotnistej
drodze na pagórek, gdzie u jakiegoś folwarku rozłożył się I ba-
talion. Chcę pokazać nieprzyjacielowi większe grupy piechoty
przed wieczorem, by go uczynić ostrożniejszym w jutrzejszym po-
chodzie.
U Bojarskiego zastaję meldunki z obu patroli spod Żarnowca.
Oba  jeszcze  przed  Żarnowcem  spotkały  nieprzyjacielskie  patrole
i miały z nimi potyczki. Południowy patrol przysyła papiery i część
munduru podoficera  kozackiego,  zabitego  w potyczce.  Więc  Żar-
nowiec  jest zajęty przez silniejszy oddział jazdy,  a  z opowiadań
ludności wynikałoby, że ma tam przyjść na wieczór piechota. Ale
cały skarb to papiery podoficera l Sybirskiego Pułku Kozaków.
Jakiś inteligentniejszy chłopak. Obszernie, choć nieortogra-
ficznie spisywał w notatniku dzień za dniem kronikę wypadków.
Łatwo z tego skonstatowałem, że mam przed sobą jeden z sybir-
skich korpusów (numeru w tej chwili nie pamiętam), bo cała
marszruta od Wisły była w tej kroniczce spisana. Biedny, nie zo-
baczy już swej śnieżnej ojczyzny!
Mam więc teraz doskonały materiał dla swego raportu do
dywizji. Sprawa tej części terenu zupełnie wyjaśniona: "Taki a ta-
ki korpus sybirski w marszu w kierunku południowo-zachodnim
awangardą swoją dotarł wieczorem 9 listopada do Żarnowca. Pa-
trole z l Sybirskiego Pułku Kozaków minęły Żarnowiec, zostały
przez nasze patrole ułańskie po kilku udanych potyczkach odparte
z powrotem. W Żarnowcu, według opowiadań mieszkańców, na
wieczór spodziewana jest piechota. Papiery zabitego podoficera ko-
zackiego załączam".
Tak mniej więcej brzmiał mój raport. Dodałem do niego, że
zadania swojego nie uważam za skończone i, dla wyjaśnienia sy-
tuacji pod Miechowem, maszeruję na południe od wielkiego goś-
cińca Miechów-Wolbrom.
Przez chwilę brała mnie szalona chętka uderzenia w nocy na
Żarnowiec. Ten brawurowy projekt męczył mnie co najmniej pół

gadziny. Byłoby to, że tak powiem, w logice robionego przeze
mnie w tej chwili zadania - wywiadu, jego najlepszym dopełnie-
niem. Lecz słyszałem "wołające mnie duchy w inną stronę", przy-
znaję jednak, że musiałem z sobą trochę walczyć, by od tego pro-
jektu odstąpić.
Wreszcie zapada zmierzch. Patrole wróciły, napełniając nasze
obozowisko opowiadaniem o wrażeniach z potyczek. Odmarsz. Ko-
lumna się formuje, biorę przewodników i marsz do Wolbromia!
Droga jest nużąca - błotnista, pełna jakichś jam i wybojów, tym
przykrzejszych, że jest ciemno. Kolumna wyciąga się straszliwie,
raz po raz trzeba się zatrzymywać, żeby ją ściągnąć. Maszeruję,
że tak powiem, w obszarze wpływu nieprzyjacielskiego, muszę
więc trzymać w nocy cały oddział ściągniętym w garści. Wraz
z nadejściem ciemności bierze górę znużenie. Słyszę za sobą apa-
tyczne chlapanie błota, ciche przekleństwa, nie czuję w kolumnie
życia, tylko rezygnacyjne zmęczenie. A przed nami jeszcze spory
kawał drogi, jeśli mamy w marszu przez korytarz odpowiednio
wykorzystać osłonę nocy.
Nareszcie zaczęły majaczyć w ciemności pierwsze chaty Wol-
bromia, z mnóstwem zaplątanych płotów. Wchodzimy do miastecz-
ka, przechodzimy przez nie i zatrzymuję kolumnę u wschodniego
wyjścia. Ogłaszam, że daję godzinę wypoczynku. Jestem znowu
prawie w tym samym miejscu, gdzie dnia poprzedniego powziąłem
szaloną decyzję. Spotykam ułanów - patrol z Miechowa. Dowód-
ca składa mi raport: nie spotkał nigdzie nieprzyjaciela, był o kil-
ka wiorst od Miechowa, od ludności wie, że Miechów jest zajęty
przez silny oddział ze wszystkich gatunków broni. Naprawiają
most. W okolicy jakoby kręcą się kozacy, lecz ich nie widział.
Beliny dotąd nie ma, jeszcze nie wrócił.
Więc i tu mój wymarzony korytarz istnieje. Trochę mi nie
pasuje fakt, że w Miechowie już jest artyleria, więc osłona musi
być gdzieś blisko od nas, ale pocieszam się, że mogą to być arma-
ty przy konnicy. Zresztą główną drogę - gościniec Miechów-
Wolbrom - porzucę jeszcze w nocy. Siedząc w ciepłej chałupie,
wybieram na mapie drogę i miejsce przyszłego odpoczynku. Jesz-
cze raz przeklinam brak lasów po drodze, mierzę przestrzeń i de-
cyduję się na Buk dla krótszego odpoczynku, na Czaple Małe dla
dłuższego postoju z obiadem. Tam zaczekam do wieczora i nocnym
marszem wyjdę pod Kraków, może trochę na zachód od Krakowa.

A teraz herbata i czekać na Belinę, ten przyniesie mi dane o linii
austriackiej. O ile ta jeszcze istnieje - dodaję w myśli - gdyż
może już armia w ciągu dnia była w ruchu na zachód i teraz
rzeczywiście już jestem zupełnie samotny, znacznie bliżej do nie-
przyjaciela niż do pierwszej ochronnej linii armii austriackiej.
Zresztą teraz, gdy już rozpoczęło się wykonywanie planu, ode-
szły mnie wszelkie wątpliwości. Myśl pracuje tylko nad możliwie
dobrym wykonaniem zamiaru, nad możliwie największym uniknię-
ciem strat. Wychodzę przed dom - zaczyna świecić księżyc. Po
jednej i drugiej stronie ulicy przy ścianach szeregi ciał: żołnierze
ze zmęczenia padali wprost w błoto i zasypiali natychmiast. Ofi-
cerowie, jak żórawie na straży, chodzą koło żołnierzy, gotowi
w każdej chwili budzić śpiących. Upewniam się, czy spełniono
mój rozkaz, aby na miasteczko wysyłano po sprawunki ludzi tylko
pod komendą oficerów. Tak jest, jestem spokojny - nie rozpełznie
się moja gromada. Aha! Wracają z tych poszukiwań! Rozlegają
się śmiechy, z daleka czuję miły zapach świeżo upieczonego chle-
ba.
Istotnie, wszystkie patrole aprowizacyjne wracają ze śmiechem,
obładowane chlebem, papierosami, nawet bulkami.
"Obywatelu Komendancie! - raportuje mi jeden, ledwie wstrzy-
mując się od śmiechu. - Dla Moskali było przygotowane, a my
zjemy. Byli tu kozacy, uprzedzali, że przyjdą, kazali napięć chle-
ba. Jeszcze dużo zostało, nie mogliśmy wszystkiego zabrać".
Komendanci batalionów proszą, bym pozwolił zabrać wszyst-
ko - rozdadzą ludziom, wezmą resztę na kuchnie. O chleb jest
trudno dosyć, a ten "moskiewski" tak doskonale pachnie. Pozwa-
lam, bo zresztą Beliny wciąż jeszcze nie ma. Wszystko jedno, trze-
ba czekać!
Oryginalnym jest wygląd takiego "neutralno-korytarzowego"
miasteczka. Jedni panowie już wyszli, drudzy jeszcze nie nadeszli.
I biedni "neutraliści" rachują swe grzechy przed nowym panem,
grzechy, które były zasługami przed tym, co już odszedł. Psychicz-
nie już wszyscy są wciągnięci w orbitę panowania tego, który
nadejdzie. A gdy tymi, którzy mają nadejść, są tacy łupieżcy jak
kozacy - tych zaś oczekują przede wszystkim - szykują biedacy
zawczasu środki do ułaskawienia hordy. Więc chleb, więc papiero-
sy, ba, cukierki! Nic dziwnego, że tacy naruszyciele "neutralności"
jak my w tym wypadku jesteśmy całkiem niewygodni. Więc mia-

steczko przyjmuje nas zamkniętymi drzwiami, na głucho nieledwie
zabitymi okiennicami, niechęcią zrozumienia naszych żądań i ży-
czeń. Trzeba być brutalnym, by zmusić do ustępstw. Toteż i w tym
wypadku chleb był nieledwie zdobyty szturmem, groźbą, bagne-
tem czy kolbą. Dla mnie jednak miało to odgradzanie się "neu-
tralnych" dobre strony. Nikt nas nie obserwował, nikt nie liczył.
Mogło nas być dziesięć, dwadzieścia tysięcy równie dobrze jak
trzystu czy dwustu, nikt o tym nic dokładnego powiedzieć by
nie mógł.
Godzina wyznaczona dla odpoczynku minęła, a Beliny wciąż
nie ma. Niecierpliwię się, lecz czekam. Nie chcę go pozostawić
w niepewności, co ma robić, gdy tu do Wolbromia nadejdzie.
A czas upływa! Czas tak drogi dla mnie w tej operacji. Decyduję
się czekać tylko do wpół do jedenastej - jeszcze pół godziny.
Zresztą zostawię mu patrol ułański.
Wreszcie i ten czas minął. Daję rozkaz formowania kolumny.
Radzą mi wziąć przewodnika. Nie chcę - jutro rano muszą tu już
być kozacy, nie chcę pozostawiać za sobą śladów, zresztą księżyc
już jest na niebie, a pierwsza część drogi taka wyraźna - duży,
szeroki gościniec do Miechowa.
Wreszcie wszystko gotowe - wymaszerowujemy. Wysuwam się
ze sztabem na szpicę, nikt bowiem poza nami kilkoma w sztabie
nie wie właściwie, dokąd i po co idziemy. Gdy wyjeżdżam na czo-
ło kolumny i mijam kolumnę, słyszę zdziwione szepty: "Do Mie-
chowa!" Czuję, że w ludziach sen mija tak, jak i u mnie, wiedzą,
że się rozpoczyna jakaś niesłychana awantura - oddalamy się
coraz bardziej od austriackiej armii, maszerujemy w kierunku
Moskali.
Czy jest większa rozkosz dla żołnierza jak marsz w kierunku
nieprzyjaciela? Wszystko jest niewiadomym i pełnym tajemnic,
wszystko pełnym groźby i niespodzianek. Szarzejąca grupa drzew,
łagodny pagórek, romantyczna zagroda - wszystko stanowi przed-
miot zagadek i łamigłówek. Co prawda, marsz nasz był wyjątko-
wym. Oderwany oddziałek, mucha wobec ogromu słonia, ku które-
mu posuwaliśmy się raźnym krokiem, mucha bez żadnego oparcia
i pomocy znikąd. Lecz tym silniejsze i ostrzejsze były wraże-
nia. Będąc dowódcą większego oddziału, nie pracowałem z natury
rzeczy nigdy na czele oddziału jako pierwsza macka badająca
Przestrzeń. Więc teraz, gdy szedłem prawie w szpicy, miałem roz-

kosz podwójną. Ciężkim ołowiem leżące na duszy poczucie odpo-
wiedzialności za całe przedsięwzięcie, za parę tysięcy żyć rzuco-
nych przez mój marsz na kartę, znikło, ustąpiło przed rozkoszą
rozstrzygania tych drobiazgów taktycznych, które nasuwał usta-
wicznie nasz marsz ku Miechowowi.
Cudowne! Głowa zimna z poczucia, że się ma siebie zupełnie
w cuglach. A zarazem podłoże psychiczne rozgorączkowane, zmu-
szające serce bić żywiej, pędzić do mózgu fale krwi gorącej, trzy-
mane jednak tak cudownie silnie na wodzy przez zimne postano-
wienie, przez chłodną kontrolę i analizę. Myśli się szybko, wyra-
ziście, z jakąś zimną stanowczością. Zapomina się o wszystkim na
świecie oprócz celu, który się ma, i krytyki środków, które się
nasuwają dla osiągnięcia jego.
Idziemy szeroką drogą, wyjeżdżoną wczoraj przez cofające się
wozy i artylerię. Żeby cofać się prędzej, wytarto na otaczających
polach nowe drogi, które to się zlewają w jedną, to znowu
rozchodzą się dla objazdu jakiejś przypadkowej przeszkody, która
się podczas marszu nadarzyła. Na prawo od nas z dala bucha
ogromem światła jakaś fabryka. Wśród ogólnej ciszy i ciemności
te snopy światła, świadczące o życiu ludzkim, świecą mi jakoś
bezczelnie i złowrogo. Mam dosyć powodów do unikania teraz
światła i wzroku ludzkiego, więc bezwiednie, instynktownie przy
każdym spotkanym objeździe biorę się na lewo, dalej od fabryki.
Za sobą słyszę równomierny tupot piechoty. Cicho w szeregach,
odczuwam jednak nie martwą ciszę zmęczenia, lecz napiętą, rozbu-
dzoną ciszę ciekawości i gotowania się do walki.
Wkrótce przeciąć musimy tor kolejowy, potem zaraz wchodzi-
my w las, a potem... potem owa zagroda, przy której skręcamy na
południe, w kierunku Krakowa. Jeśli prawdą jest, że Miechów jest
zajęty przez silniejszy oddział, to tam może stać już jakaś pla-
cówka. Tam więc otrzymam pierwsze dane dla sądu, jak jest
z moim korytarzem. Maszerujemy już sporo czasu - spraw-
dzam - już więcej niż pół godziny - prawie trzy kwadranse,
a dotąd toru kolejowego nie ma. Idziemy dalej, zaczynam się nie-
pokoić. Co u licha ciężkiego!
"Szefie! Czy nie spostrzegacie, że idziemy jakąś błędną dro-
gą? - mówię do Sosnkowskiego. - Dawno powinni byśmy byli
przejść przez tor kolejowy!"

"Już od dłuższego czasu o tym myślę - odpowiada Sosnkows-
ki - ale może to jakiś większy tylko objazd".
Niepokój wzrasta.  Przy pierwszym kroku niepowodzenie.
"Czegoś był zanadto ostrożny - robię sobie wyrzut - trzeba
było wziąć przewodnika!"
Oglądam się dokoła. Wszędzie trochę pofalowana równina, ani
śladu jakiegoś domostwa, tylko w prawo za nami złowrogo błysz-
czą ślepia fabryki. Wreszcie majaczy przed nami skraj lasu. De-
cyduję zatrzymać się w lesie i zorientować się w położeniu.
W każdym razie wiem, ze nasza istotna droga jest od nas na pra-
wo i za torem kolejowym. Łatwo będzie ją odnaleźć. Zmarnujemy
tylko znowu sporo czasu.
Podchodzimy do lasu i trochę dalej rozlega się szczekanie psa,
więc jakieś osiedle. Zatrzymuję kolumnę i z kilku oficerami idzie-
my do chaty. Pies ujada wściekle, szturmujemy do drzwi i do
okien. Po długich pertraktacjach wychodzi młody chłopak, ogląda
nas ze zdumieniem i z pewnym wahaniem odpowiada na pytania.
Istotnie zbłądziliśmy. Poszliśmy drogą na stację Miechów, więc
w kierunku północno-zachodnim. Na nasz gościniec wyjść można
bez wozów nawet względnie blisko, ale z wozami trzeba wracać na
przejazd kolejowy. Talk, niedaleko, jakaś wiorsta lub półtorej.
Z chaty już powyłaziły jakieś baby. Zaczyna się tłumaczenie drogi,
jak zwykle bardzo zawiłe, kręcące się koło przedmiotów doskonale
im znanych, lecz dla nas będących jakimś iksem.
Ten błąd przy pierwszym kroku, to zawracanie znowu w stro-
nę Wolbromia, robi jakąś atmosferę zniechęcenia i niepowodzenia.
Może niesłusznie, lecz odczuwam ją jakby idącą od mego otocze-
nia. Zbieram do garści nerwy.
"Chłopcze, poprowadzisz nas do drogi na Miechów, zbieraj się,
idziemy zaraz!"
Baby w płacz, matka chłopca rzuca mi się do nóg, obiecuje
prowadzić sama. Chłopiec targuje się z nią. Nie znoszę tych scen,
tych niepotrzebnych męczarni ludności bezbronnej, nie wojującej.
Jestem, zdaje się, za mało bezwzględny.
śmigły przerywa dyskusję, woła paru żołnierzy i ci przystępują
do chłopca. Baba zrozpaczona oświadcza, że i ona pójdzie razem,
i jeszcze raz prosi, by nie potrzebowali prowadzić nas dalej jak
tylko do drogi. Dalej do Miechowa trafimy sami, droga tam szero-
ka i idzie wciąż lasem.

Ruszamy i wykręcamy na jakąś boczną drogę, przez jakiś prze-
klęty rów, gdzie kuchnie dudnią od przerażenia, a wszyscy woźni-
ce i kucharze klną, co się zmieści. Idziemy z powrotem i przeklętą
fabrykę mamy znowu przed oczami. Ha, nareszcie budka kolejo-
wa! Koło kolei, jak wierne straże, biegną słupy telegraficzne z po-
odcinanymi drutami, które żałośnie jęczą pod stopami naszymi
i kopytami koni. Jeszcze trochę i jesteśmy na naszej drodze. Pa-
trzę na zegarek i obliczam. Straciliśmy, minimalnie licząc, dobre
dwie i pół godziny! Nie dopuszczam do siebie pesymizmu, klepię
po szyi Kasztankę mrucząc: "No, dzisiaj ty swych Czapel Małych
nie zobaczysz!"
Kasztanka stamtąd pochodzi i ciekaw byłem, jak się będzie za-
chowywała, gdy po tylu wędrówkach niespodziewanych dla wiejs-
kiej rozpieszczonej klaczy ujrzy rodzinne pola i zagrody.
Maszerujemy lasem, pali mnie ciekawość, co spotkamy przy za-
grodzie na skręcie naszym z wielkiej drogi na południe. Wreszcie
majaczą i zabudowania. Wstrzymuję kolumnę i chcę jechać. Lecz
na cuglach spoczęła ręka Śmigłego.
"Komendancie! Nie wolno! Ja prowadzę awangardę, to mój
obowiązek. Proszę zaczekać!"
Kochany Śmigły! Kiwam głową na znak zgody i zostaję przy
kolumnie. Z pamięci wyskakuje mi nagle Kraków i salka wykła-
dowa w "Strzelcu". Pamiętam, gdym, zwariowany na punkcie stu-
diów wojny japońskiej, wykładał swym uczniom sławny nocny
atak 10 Dywizji na "Sopkę o dwóch rogach", jeden z bohaterskich
czynów japońskich, który wzbudzał mój zachwyt. I zawsze przy
tym wykładzie, jako przykład rozumnej organizacji i wewnętrznej
dyscypliny Japończyków, przedstawiałem wypadek z marszałkiem
Nodzu, komendantem tej armii, do której należała atakująca dy-
wizja.
Marszałek Nodzu, zaniepokojony strzałami, wpadł do wsi, przez
którą maszerowali Japończycy i szły kule rosyjskie: chciał być
bliżej wypadków. I tam komendant dywizji po złożeniu raportu
zażądał, by marszałek się usunął, bo "odkąd tu dowódca armii ma
być w linii ognia?". Nodzu usłuchał. Przedstawiałem ten wypadek
zawsze jako przykład zdrowego stosunku pomiędzy wodzem a pod-
władnymi, gdzie wódz musi i umie uszanować nie tylko granice
obowiązków, ale i praw swych podkomendnych. Teraz mój uczeń,
Śmigły, przywołał mnie do porządku.

Po chwili raport: "Droga wolna, pusto, nikogo nie ma". Gotów
jestem skakać z radości. Korytarz jest i tutaj! Ba, w tym miejscu
nawet jakby szerszy niż w kierunku Żarnowca. Więc prawdo-
podobnie istotnie front austriacki idzie w kierunku południowo-
-wschodnim. Skręcamy w las i boczną drogę, dosyć stromo idącą,
wdzieramy się powoli na pagórek. Trzeba dać odpoczynek, trzeba
ściągnąć kolumnę.
Korzystam z okazji i przed wyjściem z lasu raz jeszcze oglą-
dam mapę oraz robię obliczenia.
Jest trzecia czterdzieści, za dwie godziny świt będzie dobry,
trzeba będzie ludziom dać przyzwoitszy wypoczynek, bo gdyby
nawet optymistycznie obliczać mój korytarz, jednak trzeba racho-
wać na potyczki z kawalerią. Muszę mieć ludzi choć trochę wy-
poczętych. Z tak zmęczonymi ludźmi nie przejdę więcej w te dwie
godziny jak sześć kilometrów, może siedem. Mierzę na mapie: nie,
do Czapel nie dociągnę. A jednak byłoby to tak dobrze! Jest dwór,
i to duży, można byłoby go zająć, tak by wszystko było i pod da-
chem, i w kupie. I taki kawał drogi już mielibyśmy za sobą. Może
się dowlec tam z odpoczynkami. Jeszcze jeden rzut oka na mapę!
Przyciąga mój wzrok zielona plama w pobliżu, jedyny las w tej
okolicy. Ulina Mała! Lubię lasy! Ukrycie dla słabego! Kto wie?
Decyduję! Jako cel - Czaple, nie uda się - Ulina Mała.
Idziemy dalej. Błoto na drodze ciężkie. Konie i ludzie strasznie
strudzeni, więc wleczemy się ospale. Oglądam okolicę przy zbliża-
jącym się pochmurnym świcie. Jesteśmy wciąż na zboczu, łatwo
dostrzegalni z traktu Miechów-Wolbrom, który się wije białą
taśmą na dole. Kręta, wąska drożyna, którą maszerujemy, wchodzi
do Buka; początki tej wsi są już widoczne. Dobrze byłoby dać się
ludziom we wsi zatrzymać trochę: znajdzie się pewno tam mleko,
a zresztą chociażby woda. Lecz już jest dzień, a każda boczna
osłona oddziałów maszerujących po gościńcu musiałaby o Buk za-
wadzić. Więc lepiej nie - wlec się trzeba dalej. Wjeżdżam na-
przód do wsi: teren ku południowi opada, widać z dala wieś
ciągnącą się od wschodu do zachodu, za nią ciemna ściana lasu
i zarośli. Wschodni skraj wsi jeszcze jest na górze, przez lornetkę
widzę, że jest to coś w rodzaju folwarku. To Ulina Mała!
Wjeżdżam w opłotki wsi. Ludziska już powstawali, oglądają ze
zdziwieniem "Austrioków", kiedy według, słusznych zresztą, ich
obrachowań, nie powinni znajdować się teraz w tym miejscu.

Dzieci z ciekawością wyglądają spoza węgłów chat, psy ujadają.
Prawie w środku wsi widzę, jak kobieta jakaś, otoczona dziećmi,
z chwilą gdy nas zobaczyła, zakryła oczy rękami, przysiadła na
przyzbie i zalewa się rzewnymi łzami. Przy niej stoi stary dziad,
filozoficznie pykając z fajki. Po zbliżeniu się do tej grupy zsia-
dam z konia. Interesuje mnie ta nagła rozpacz kobieciny, a zresztą
muszę zasięgnąć trochę języka.
- Czego, kobieto, płaczecie? - mówię do niej. - Uspokójcie
się! Nic się wam nie stanie!
Żadnej odpowiedzi, tylko płacz jeszcze silniejszy. Dzieci chowa-
ją się za spódnice matki i stamtąd wysyłają ku mnie na pół prze-
rażone, na pół rozciekawione spojrzenia swych chabrowych oczek.
Zwracam się do dziada z tym samym zapytaniem. Dziad mil-
czy i filozoficznie spluwa. Proszę o wodę. Przez łzy kobieta każe
starszemu chłopakowi przynieść wody, ba, proponuje mleko, lecz
rozpacz jej się nie zmniejsza. Pytam o miejscowość.
- Czy to Ulina Mała tam, w dole?
- Ulina, panie, Ulina - odpowiada z płaczem.
Przynoszą mi wodę i mleko. Kolumna zbliża się ku mnie. Daję
rozkaz maszerowania dalej, bez zatrzymywania się w Buku. Pa-
trzę na ludzi. U chłopców strasznie pomęczone twarze, jakieś sza-
roziemiste, oczy podkrążone patrzą na mnie z niemą, błagalną
prośbą. Uspokajam ich mówiąc, że wkrótce odpoczną, i wracam
do grupy przed chatą. Kobieta wciąż płacze, daję jej spokój i, pi-
jąc mleko, wszczynam rozmowę z dziadem.
- Moskale jeszcze u was  nie byli? - pytam dziada.
- A jakże, panie, byli - odpowiada. - Wczoraj po południu
byli kozacy. Byli u nas, byli ot tam, w Ulinie Wielkiej. Byli!
Powoli dowiaduję się, że był tu znaczniejszy patrol, kręcił się
po całej okolicy i... poszedł dalej na zachód. Nie chce mi się wie-
rzyć, pytam raz jeszcze, nastaję i nie wiem, czy pod wpływem
mojej natarczywości, czy z innego powodu dziad zgadza się z my-
mi wewnętrznymi chęciami, że kozacy wrócili w stronę Miechowa.
Nie dowiedziałem się, z jakiej racji płakała baba, która wdzię-
cznie zresztą spojrzała na mnie, gdym pogłaskał jej dzieci i spytał
o ich imiona. Czy kobieta bała się, że tu, w cichym Buku, roz-
poczną się boje i jej rodzima chata padnie ofiarą na ołtarzu Molo-
cha-wojny, czy strach o dzieci łzy jej wyciskał, czy wreszcie łzy
lała z powodu nas, żołnierzy, nie wiem. Nie pytałem dalej, bo

gadania dziada o kozakach rzuciły moje myśli w inną stronę.
Moja piękna przesłanka o korytarzu, z której logicznie plan
swój wysnułem, otrzymała nagle cios poważny. Już wczoraj
w tym korytarzu byli kozacy, gdy ja oczekuję ich tutaj dopiero
dzisiaj w południe. Coś mój korytarz nagle się zwęził. Nawet gdy-
by istotnie kozacy cofnęli się do Miechowa, to w każdym razie
znaczyłoby to, że tutaj armia rosyjska o jakie dobre pół dnia,
jeśli nie cały, jest zaawansowana w porównaniu z tym, co wi-
działem na północy.
Z niepokojem w sercu śpieszyłem do wojska. Trzeba dać na-
tychmiastowy, dłuższy odpoczynek, co najmniej 5-6 godzin. Ulina
do tego się nadaje, mam trochę lasu dla osłony dalszych poru-
szeń. Ale trzeba być ostrożnym, trzeba się pilnować.
Każę I batalionowi zająć folwark na górze. Bojarskiemu, do-
wódcy batalionu, tłumaczę położenie, nakazuję ostrożność i stałe
obserwowanie całego terenu naokoło. Spodziewam się nieprzyja-
ciela od wschodu, więc właśnie na nim, na Bojarskim, spoczywa
odpowiedzialność za spokój i odpoczynek, którego tak potrzebuje-
my. Żadnej niepotrzebnej strzelaniny! Strzelać tylko do takich
patroli, które wyraźnie do Uliny zmierzają, i to przypuszczając je
możliwie blisko. Ludzi ukryć tak, by z daleka nie mogli być za-
obserwowani, żadnych patroli na zewnątrz, nikogo z ludności nie
wypuszczać, wszystkich nadchodzących przysyłać do mnie do zba-
dania. Meldunki o najmniejszych spostrzeżonych rzeczach!
Bojarski salutuje, wypowiada sakramentalne "według rozkazu"
i podkręca czarnego wąsika. Jestem spokojny. Bojarski jest służbi-
stą, nie zawiedzie. Porzucam więc poprzedni zamiar zakwatero-
wania się samemu przy Bojarskim. Lepiej być przy gros swoich
sił. We wsi kwaterują bataliony trzeci i piąty, które otrzymują
te same rozkazy; na zachodnim krańcu wsi - kawaleria.
Rozumiałem, że w moich rozporządzeniach jest poważna luka.
Las był co prawda zbawieniem, ale też i słabą stroną. Nie kaza-
łem badać lasu ani posiadania jego sobie zapewnić. Kilka razy
chciałem jeden z batalionów umieścić w lesie. Zawsze jednak co-
fałem się przed myślą, że w ten sposób zmuszę tak zmęczonych
ludzi do biwakowania i nie dam im odpocząć porządnie pod da-
chem. "Zresztą-myślałem-jestem tu parę godzin tylko. Niebez-
pieczeństwo grozi mi od wschodu, a tam wejścia do lasu obserwu-
je Bojarski, a u końca wsi, przy wyjściu do lasu na południe, stoi

warta V batalionu. Zawsze będzie czas zaalarmować ten batalion
i las opanować. Teraz pierwsza rzecz to trochę spoczynku, drzem-
ki i posiłku".
Gdym po ciężkim błocie na ulicy wiejskiej wszedł do kwa-
tery, już przez sztab zajętej, znalazłem wszystkich pogrążonych
we śnie. Każdy położył się, jak mógł. Sosnkowski leżał na łóżku
tak, że głowę miał niżej niż nogi. Kasprzycki, na wpół siedząc, na
wpół leżąc, spał w najniewygodniejszej pozycji. Paru oficerów or-
dynansowych leżało wprost na podłodze z plecakami pod głową.
Za drzwiami izby ordynansi targowali się z gospodynią o posi-
łek.
Siadłem przy stole, bo czułem, że nie zasnę. Z chwilą, gdym
nie miał przed sobą szerokiej przestrzeni, gdy mózg przestał pra-
cować nad szczegółami terenu, wracał niepokój, wracały wątpli-
wości, zwiększone obecnie przez rozmowę z dziadem w Buku.
"Może oderwać się od tych myśli i pójść sprawdzić kwaterunki
i warty?" Lecz jestem tak piekielnie zmęczony, że sama myśl
o przejściu po tym błocie wzdłuż wsi przeraża mnie; zresztą tacy
tędzy oficerowie jak Śmigły, Bojarski i Zwierzyński musieli roz-
kazy skrupulatnie wykonać, a tu mogą nadejść meldunki. Lepiej
już zostać ze swymi myślami.
Przewracam w głowie plan dalszego marszu. Jest godzina pra-
wie ósma, najpóźniej o pierwszej wymarsz. Więc o dwunastej
wyślę patrole, by oświetlić drogę. Trzy patrole: jeden na Czaple,
na wschód, drugi na Wiktorkę (obecnie Wiktorówka - przyp. red.)
i Władysław, na południo-wschód, trzeci w kierunku Skały, na po-
łudnio-zachód. W zależności od ich meldunków wybiorę drogę.
Strach mnie bierze, że może nie bardzo będę mógł wybierać. Na
myśl przychodzi Belina. Dlaczego nie był w Wolbromiu na umó-
wionym rendez-vous? Czy nie stoi to w związku z rewelacjami
dziada? Może został wciśnięty do frontu austriackiego? Ale wtedy
gdzie, u licha, jest mój korytarz? Niepodobieństwo! W jakiż sposób
sam ze swym oddziałem wcisnąłbym się na teren już zajęty przez
nieprzyjaciela?
A jednak? Jednak uparcie wraca pesymistyczne przypuszcze-
nie. Przypominam sobie, że dziad na pytanie, dokąd poszli koza-
cy, wskazał od razu na zachód. Ba! Słyszę chluptanie po błocie
koni, za chwilę brzęk ostróg i szabli, melduje się Belina we włas-
nej osobie.

- Skąd u licha tak późno?
- Z Wolbromia, szkapy tak pomęczone, że ledwo już idą.
Przyszedłem do Wolbromia w godzinę po odejściu Komendanta.
- No, opowiadajcie!
Więc jeździł sprawdzać front. Przez pewien czas szło dobrze,
tak jak przewidziałem. Austriacy okopują się. Potem wpadł na
patrole węgierskie. Z tymi porozumieć się nie mógł. Po prostu
rozmowa gęsi z prosięciem. Pomimo starań o niczym się od nich
nie dowiedział. Może więc front idzie tak, jak przewidywałem, na
południo-wschód ku fortom Krakowa, może i nie. Okopują się,
więc może i stoją dzisiaj jeszcze - miałbym w razie przemocy
niedaleki odwrót.
- Ale - dodaje Belina - tu już wszędzie byli kozacy. Ko-
mendant wie? Wredne małpy, już się kręcą, gdzie nie potrzeba!
- Czyście ich widzieli? - skoczyłem na niego.
- Nie! Ale ludzie tu wszędzie o nich opowiadają. A nas zna-
leźć łatwo - dorzucił. - Droga widoczna po przejściu kolumny,
już chociażby po mnóstwie niedopałków po papierosach, rzuconych
na drogę. Kiedy wymarsz? Muszę wiedzieć, jak rozporządzić z koń-
mi.
- Być gotowym do wymarszu ciągle. Ale nie myślę wcześniej
wysyłać patroli jak o wpół do pierwszej. Ordynansa od kawalerii
Orlicz już przysłał. Idźcie odpocząć!
Po chwili Bojarski nadesłał pisemny meldunek, że na hory-
zoncie od wschodu i północy widać grupki i pojedynczych jeźdź-
ców. Ruch ich wyraźnie na zachód, ku nam dotąd się nie zbliżają.
Widocznie już po drodze do Wolbromia maszeruje z Miechowa ja-
kiś oddział. Bojarski widzi jego boczną osłonę. Oprócz tego Bojar-
ski przysyła dwóch chłopów, który nadeszli z południa.
Zaczynam ich badać i od ich zeznań zaczyna mi się mącić
w głowie.
Czaple Małe już wczoraj były zajęte przez Moskali, poszli stam-
tąd na Iwanowice. Dzisiaj rano byli tam z armatami, ci także
poszli na Iwanowice. Dużo ich było. Byli i konni, byli i z arma-
tami. Na pytania odpowiadają, że byli i pieszo. Sami są z Uliny,
byli w Czaplach na robocie we dworze. Pytałem każdego z osob-
na, zarzucałem pytaniami obojętnymi, by potem podchwycić ich
na jakiejś sprzeczności. Nie, nie ma wątpliwości, mówią prawdę -
to, co widzieli. Najwyżej dane o piechocie mogą być nasunięte

przeze  mnie  osobiście,  odpowiedzi  zaś   niejasne  wynikają  z   nie-
znajomości wojska.
"Mój   ty  mocny  Boże!   Gdzież   się  podział  mój   korytarz!   Jak
my stąd wybrniemy?!"  Ciepło mi się zrobiło. "Przecież to ozna-
cza,  że idąc  na południe muszę przecinać  drogi, po których już
wczoraj  maszerowali Moskale. Więcej! Na północy ode mnie już
też  maszeruje nieprzyjaciel.  Jestem  w środku,  pomiędzy  dwoma,
drogami ich marszu na zachód. Miechów-Wolbrom i Czaple Ma-,
łe-Iwanowice.  Przecież co chwila spodziewać się  należy,  że  nie'
ta, to inna boczna osłona, wreszcie jakiś patrol rekwizycyjny za-
wita do Uliny. I wtedy?... Wtedy tak łatwo nas zmiażdżyć po pros-
tu w kilka godzin. My - garstka bez armat i karabinów maszy-
nowych, oni   w kilka  godzin  mogą  mieć  tego  wszystkiego  mnó-
stwo".
Na potwierdzenie takiej oceny sytuacji przyprowadzają mi raz
po raz włościan na badanie. Nie ma żadnej sprzeczności. Coraz
jaśniej i dokładniej występuje naga prawda w całej swej okrop-
ności. Jeden z badanych potwierdza wiadomości o artylerii słowa-
mi: "Do Iwanowie poszły "puszki". Sam sołdat byłem, to wiem".
W oczach jego błysła jakaś zatajona złośliwość: wie, że to zła wia-
domość, rozumie moje położenie prawie bez wyjścia. Co więcej,
już koło południa przyprowadzają mi chłopa, który twierdzi, że
słyszał, jakoby Skała zajęta przez Moskali, że od Słomnik poszła
tam wielka siła.
Rzucam się jak raniony tygrys. Potrzebuję ruchu, przyzwycza-
jony do myślenia chodząc, a tu izba zawalona leżącymi w powy-
kręcanych pozycjach ciałami. Biłbym ich ze złości. Uspokajam sie-
bie jednak, że będą i oni mieli dzisiaj ciężki orzech do zgryzie-
nia. Niech śpią! Ale trzeba się decydować! Biorę siebie w garść,
jak umiem, rozkładam mapę i chcę myśleć.
Na razie czuję tylko szum w uszach, w oczach się mąci, skro-
nie gwałtownie pulsują, w głowie zupełny chaos. Gdzieś z zaka-
marków pamięci wypływa Moliere'owskie: Tu l'as voulu, George
Dandin.
Opuszczam głowę i parę razy powtarzam bezmyślnie: Tu l'as
voulu, George Dandin.
"Tak, chciałeś tego! Masz swą hekatombę, doprowadziłeś do
niej. I to jest już cud, że ty i twoi żołnierze chodzicie po świecie!
Jesteś pośród nieprzyjacielskiej armii! Rozumiesz? Mucha wobec

słonia! Za chwilę olbrzymia stopa potwora zgniecie ciebie z twym
oddziałem bez śladu - hekatomba będzie spełniona. Nie taka,
o jakiej w swej romantycznej głowie marzyłeś, by była ona nauką
dla potomności, a taka po prostu, że licho żadne nie bardzo wie-
dzieć będzie, gdzie się właściwie podział Piłsudski ze swymi strzel-
cami. To twój los przeklęty! Tak, tu l'as voulu, George Dandin!"
Na razie poza wyrzutami, robionymi sobie, i poza jakimiś
urywkami myśli o tym, że korytarz zniknął, nic z siebie wycisnąć
nie mogłem. Pierwsza zdrowsza myśl był to błysk nadziei, że mo-
że jednak tak źle nie jest, że dane od cywilów nie są może tak
wiarygodne. Może posłać zaraz patrole? Już miałem zawołać ordy-
nansa od kawalerii, by wydać rozkazy, lecz zatrzymałem się. Je-
żeli optymistyczne nadzieje mają jakąś realną podstawę, to póź-
niejsze wysłanie patroli sprawie nie zaszkodzi. Spełnią one spo-
kojnie swą pracę równie dobrze czy o godzinie pierwszej, czy
później. Jeżeli zaś, co jest najprawdopodobniejsze, muszę się racho-
wać z pesymistyczną oceną sytuacji, to patrole są niebezpieczne.
Sprowadzą mi na głowę nieprzyjaciela, który dotąd szczęśliwie
mnie omija. Nie, trzeba pozostać ze swymi wątpliwościami w du-
szy i nie próbować przedwcześnie wyświetlać położenia.
Zacząłem się trochę uspakajać, głowa zaczęła pracować. Przede
wszystkim spokój! Odrzućmy wszystkie tragizmy, na nie będzie
czas, gdy one w całej rozciągłości przed oczami staną. Potrafię
umrzeć z honorem, chociaż w niepożądanych okolicznościach,
a chłopcy moi także. Trudno, taki los wojny! Rozważmy sytuację
tak, jakby to było po prostu zadanie rozstrzygane z dala od kuł
i nieprzyjaciela. Spróbujmy!
Więc założenie moje co do korytarza wolnego od nieprzyjacie-
la od Wolbromia do Krakowa nie sprawdziło się. Korytarz do
Buka był i szedłem nim spokojnie, teraz zniknął. Może istotnie
nieprzyjaciel na południe od nas naciskał silniej na armię austriac-
ką i teraz nocnym marszem wszedłem w sferę jego działania.
Zresztą obserwacje Bojarskiego dowodzą, że i na północy korytarz
ten albo się zamknął zupełnie, albo znakomicie się zwęził. Jestem
otoczony przez nieprzyjaciela, na to nie ma rady! Jeszcze może
najłatwiej byłoby cofnąć się wprost na zachód, trochę na północ,
omijając Wolbrom, trzymając się środka pomiędzy drogami, któ-
rymi nieprzyjaciel się posuwa na zachód. Moskale, jak widzę, źle

się osłaniają i źle patrolują. Wyszedłbym w parę godzin na front
austriacki.
Ba! front austriacki! A skąd pewność, że on stoi? Czy to po-
suwanie się łatwe nieprzyjaciela nie jest świadectwem, że Austria-
cy już się cofnęli? Słyszałbym strzały, gdyby stali na miejscu.
Więc wobec tego lepiej tej myśli dać spokój, a wprost wrócić do
swego postanowienia poprzedniego. Wycofywać się na rzeczy sta-
łe, niezmienne. Taką rzeczą jest Kraków jako forteca, tej przecie*
w jeden dzień nie zajęto, musiałaby być wielka walka, a wielkie
forteczne armaty słyszałbym tu także z południa.
Nie ma żadnych lasów na drodze! Nigdzie ukrycia! Dopiero
gdzieś koło Słomniczek poszczególne parcele lasu. To jest bardzo
zła strona obranego kierunku. Strasznie łatwo być opadniętym
przez przemoc nieprzyjacielską. Każdy krok, każdy manewr pra-
wie jak na dłoni, wszystko będzie się odbywać przed oczami ka-
walerii rosyjskiej, która, jeśli źle patroluje, to przecie nie spuści
mnie z oka, gdy raz mnie wykryje. Lasy dadzą mi przewagę nad
nią. Najbliższe większe kompleksy lasów są ode mnie na południo-
-zachód, w okolicy Skały. Może by się starać tam właśnie dostać
i już lasami, chociażby bez drogi, wyjść pod Krzeszowice.
Myślę nad tym długo, wreszcie odrzucam ten plan., Rachować
muszę na to, co widzę u Rosjan. Słaba ich strona - źle się pil-
nują, źle osłaniają i źle patrolują. Trzeba to wyzyskać. Idąc ku
zachodowi, idę w ślad albo może wśród ich awangardy, ta musi
być najbardziej ostrożna, najbardziej czujna. Idąc trochę na
wschód - ku Krakowowi - idę na spotkanie ich gros. Ci są prze-
konani, że ich awangarda cały kraj spatrolowała, nie mają powo-
du specjalnego być ostrożnymi. Łatwiej będzie nie wpaść im
w oko, łatwiej się prześliznąć. Z Krakowem będę miał nowy kło-
pot. Kraków, jako forteca, flankuje przemarsz Moskali na za-
chód, musieli więc postawić jakąś osłonę od fortecy. Co prawda,
w ostatniej wojnie bałkańskiej Bułgarzy wbrew teoriom strate-
gicznym maszerowali o 12 kilometrów od Adrianopola, tak jak
gdyby to nie była forteca, lecz zwyczajne miasteczko. Ale wolę
liczyć tu na gorszą dla mnie sytuację. Osłona stać musi poza dro-
gą Słomniki-Skała, na południe od niej. Więc w razie jeśli się
uda do tego miejsca dotrzeć, tam się rozstrzygną nasze losy. Trze-
ba będzie bagnetem otwierać sobie drogę do Krakowa. Więc osta-

tecznie decyduję się na utrzymanie kierunku na Kraków, a jako
na ostateczność, na zwrot ku zachodowi w stronę Skały.
Teraz wymarsz. Kiedy i jak go odbyć? Naturalnie, jeśli będę
zmuszony, to wyjdę w każdej chwili, i to, niestety, w kierunku,
który będzie nakazany przez okoliczności. Walki we wsi przyjmo-
wać nie mogę, parę granatów ją zapali. Mam do boju ten las
przed sobą. Ten las! To jest mój wyrzut sumienia! Jeszcze tam
ani noga mego żołnierza nie postała. A jak ja mogę się w nim
ukryć, tak samo ukryje się, może się już ukrywa w nim nieprzy-
jaciel. Ale jak jest, tak jest. Jeżeli więc nic nie przeszkodzi, wy-
maszerować muszę ze zmierzchem. Przedtem, dla oświetlenia dro-
gi, wyślę patrole. Kolumna maszeruje przygotowana do ataku na
bagnety.
Najgorszym będzie, jeżeli właśnie zostanę zmuszony do takiego
ataku. Naturalnie, nagłym, niespodziewanym napadem odniosę lo-
kalne zwycięstwo, lecz cała okolica będzie zaalarmowana, czas
stracony, osaczą mnie powoli i amen, hekatomba gotowa! Ale nie
ma innego wyboru!
Nie chcę twierdzić, że ta decyzja przyszła mi tak łatwo jak
rozstrzyganie zadania w spokoju, bez myśli o kulach i nieprzyja-
cielu. O nie! Byłem zanadto świadom całej grozy naszego położe-
nia, byłem zmęczony fizycznie i moralnie wskutek rozbicia się
zupełnego dotychczasowej podstawy mego planu: wolnego albo
prawie wolnego korytarza w kierunku Krakowa. Czułem na całym
ciele dreszcze, głowa od czasu do czasu odmawiała wszelkiej pra-
cy, wracając do robienia sobie wyrzutów i kręcąc się jak wie-
wiórka w kole ustawicznych sprzeczności, z których, zdawało się,
wyjścia nie ma. Nie chcę też twierdzić, że wszystkie moje decyzje
były tak prosto wyrozumowane. Przeciwnie, nieraz zdrowa myśl
wyrywała mi się z chaosu jakby bezwiednie, dając mi po prostu
odpoczynek, gdyż równocześnie ciągle pracująca samokrytyka od
razu uznawała podstawowość danej myśli. Było mi ciężko, tak
ciężko, jak może ani razu przedtem, ani potem na wojnie. Lecz
wreszcie zatrzymałem się na jakiejś decyzji, decyzji naturalnie
obstawionej ogromem wątpliwości. Odpędzałem je pocieszaniem
się, że zdążę naprawić to i owo po wyjściu patroli, gdy coś się
już wyświetli i nie będę błądził w zupełnych ciemnościach. Pa-
trole zdecydowałem wysłać o trzeciej. Wrócą one mniej więcej

o godzinie czwartej - pół do piątej, akurat na zmrok jesiennego
dnia, gdy przygotowywać się będziemy do wymarszu z Uliny.
Przygotowywano już dla sztabu obiad. Oficerowie zaspani wsta-
wali, myli się. W dotychczasowym państwie snu rozpoczął się
ruch i krzątanina. Mogłem już chodzić po pokoju. Sprawiło mi
to znakomitą ulgę, myśli zaczęły się porządkować, podniecenie
wewnętrzne uspokajać, gdy część energii znalazła ujście w me-
chanicznym ruchu. Wreszcie zawołałem Sosnkowskiego i Kasprzyc-
kiego. Przedstawiłem im sytuację w całej jej grozie i spytałem
o radę. Obaj jednogłośnie i po namyśle radzili iść na zachód,
w stronę lasów skalskich i olkuskich, obaj sądzili, że inny kie-
runek jest zbyt ryzykowny.
Nowy cios! Z takim mozołem zdobyta decyzja została przez ich
zdanie zachwiana. Dałem spokój rozmowie i po dalszej przechadz-
ce po pokoju, raz jeszcze przemyślawszy swe przesłanki, posta-
nowiłem pozostać przy swoim pierwotnym postanowieniu.
Podano do stołu. Czułem, że podczas obiadu nie ja jeden cie-
kawym uchem łowię szmery poza domem, z niepokojem śledząc,
czy nie usłyszymy skądkolwiek strzału. Nie! Cicho i cicho! Zda-
wało się niekiedy, że to chyba nieprawda, abyśmy siedzieli tu,
w zapadłej wioszczynie zwanej Uliną Małą, otoczeni ze wszyst-
kich stron przez nieprzyjaciela. A czas, ten mój sprzymierzeniec
w tej chwili, powoli upływał. Każdy kwadrans, który mijał bez
odnalezienia nas przez Moskali, a zbliżał do upragnionych ciem-
ności wieczornych, zwiększał stale szansę naszego ocalenia.
Bojarski słał wciąż meldunki o zjawiających się na horyzoncie
w okolicy Buka kozakach. Od czasu do czasu przyprowadzano ja-
kiegoś chłopka do badania. Potwierdzali oni raz jeszcze fakt nie-
zbity, że jesteśmy wśród Moskali. Przyprowadzono Żyda, który,
jadąc do Wolbromia z wozem jabłek, zawadził o Ulinę. Żyd za-
nosił skargę, że żołnierze już mu część jabłek zabrali. Stargowa-
łem cały wóz i kupiłem go dla chłopców. Po pewnym przeciągu
czasu doniesiono mi, że Żyd umknął.
Już to nasi żołnierze są zanadto dobroduszni w stosunku do
niekombatantów! Ile razy obserwowałem naszych chłopców, czy
to w stosunku do jeńców, czy do ludności cywilnej, zawsze odno-
siłem to wrażenie, że brak nam w charakterze narodowym bez-
względności. Może to i sympatyczne, ale diablo mało warte na
rynku wszechświatowego "świętego egoizmu".

Zbliżała się godzina trzecia. Szef mnie pyta o decyzje. Powia-
dam mu, że stoję przy swoim. Kierunek na Kraków; na Skałą
tylko z musu; wymarsz jak zapadnie wieczór, teraz wysyłam pa-
trole. Szef mruczy, wreszcie radzi, że jeśli idziemy tak ryzykow-
nie, to trzeba zostawić tu kuchnie. Będziemy mogli swobodniej
manewrować, bez dróg nawet. To jest dobra myśl! Zgoda. Uprze-
dzić komendantów batalionów, by wydali kolację przed wieczo-
rem i kuchnie zostają. A teraz wołać Belinę, pójdą zaraz patrole!
Po chwili jest Belina. Daję mu rozkaz po wytłumaczeniu poło-
żenia. Pierwszy na Czaple, drugi na Władysław. To są kierunki,
którymi mam zamiar maszerować. Oba patrole winny być uprze-
dzone, że mają mi przysłać meldunek jak najwcześniej po dojściu
do celu. Czekać mają na nas. Na podstawie tych meldunków wy-
biorę drogę, i wtedy jeden z nich będzie musiał, nie doczekawszy
się nas, samodzielnie wycofać się na Kraków. Trzeci patrol pój-
dzie na zachód. Ta cisza prawie całodzienna nakazuje mi spraw-
dzić gawędy "cywilów". A może nie jest tak źle i będę mógł, nie
ryzykując zanadto, cofać się w zachodnim i południowo-zachod-
nim kierunku. Odmarsz patroli zaraz. Meldunki wprost do mnie.
Dalej wymarsz. Wraz ze zmierzchem batalion jedną kompanią
zabezpiecza drogę wymarszu przez las, kompania bierze z sobą
paru jeźdźców dla patrolowania i meldunków. W marszu pójdzie
naprzód trzeci, potem pierwszy, wreszcie piąty batalion. Kolumna
czwórkowa, karabiny rozładowane, ładować tylko na rozkaz.
W marszu chłopcy mają się wziąć pod ręce; przy zatrzymaniach
się oddziału nie wolno nikomu się kłaść; w marszu żadnych kałuż
ani błota nie obchodzić, by nie rozluźniać szeregów, a maszero-
wać ściśniętą kolumną. Palić, głośno rozmawiać, a tym bardziej
krzyczeć - nie wolno. Ja pójdę za szpicą. Szef za trzecim batalio-
nem, a przed pierwszym, Kasprzycki na końcu kolumny piechoty.
Największy kłopot mam z kawalerią. W nocy jest mi ona pra-
wie do niczego. Właściwie jest ona balastem i trzeba by było
upodobnić ją do wozów, to znaczy wziąć ją w środek piechoty,
pod jej opiekę. Ale boję się tego. W nocy konie są płochliwe,
przy najmniejszym hałasie, strzałach gotowe są rzucać się, popsuć
szyk i działania piechoty. Z przykrością stawiam ułanów na ko-
niec kolumny. Belinie zapowiadam, żeby ludzie szli przy koniach,
trzymając je pod pyskiem, żeby nie rżały ani się rzucały. Każdy
bój mam zamiar rozegrać na bagnety. Pójdzie od razu III batalion,

dwa inne w odwodzie, zatrzymane przez Szefa. Belina jest mar-
kotny, że tak mało ufam jego jeździe. Przysięga, że ułani utrzy-
mają konie, że nie ma się czego bać, wreszcie prosi: "Ale jak
piechota pójdzie na bagnety, to Komendant gniewać się nie będzie,
gdy my też spróbujemy szarży".
Śmieję się z jego ochoty i twierdzę, że będę zadowolony, gdy
kawalerzyści utrzymają konie, tym bardziej, że oddaję im swoją
Kasztankę pod opiekę. Sam pójdę pieszo.
Patrole poszły. Z nerwami napiętymi do niemożliwości nasłu-
chuję, czy nie usłyszę gdzie strzałów. Każda nieledwie minuta
ciszy oznacza dla mnie swobodną przestrzeń dla manewru, dla ru-
chu. Minut tych przechodzi sporo, zaczynam oddychać. Jest jaka
taka przestrzeń. I chociaż myślę gorzko: "Jest przestrzeń dosyć
szeroka dla twej hekatomby!" - jednak z ulgą każę podawać her-
batę przed wymarszem.
Ba! Ledwiem wypił trochę gorącej herbaty, rozlega się strzał
jeden, potem drugi, i to gdzieś bardzo blisko, jak gdyby we wsi.
Z pasją myślę, że to pewnie ktoś z naszych wystrzelił przez nie-
ostrożność przy rozładowywaniu karabinu. Nie! Gdzie tam! Wkrót-
ce gra mi od zachodu muzyka tyralierskich strzałów, od czasu do
czasu przerywana nierówną salwą. Szef skoczył jak oparzony
z chaty. Strzały słychać z zachodu! Jest - myślę i znowu wyłazi
mi z pamięci ten przeklęty wiersz: Tu l'as voulu, George Dan-
din!
Po chwili zbiegają się raporty: "Kozacy wieś atakują, kilka
sotni!" - "Przyszli za Wieniawą, który z patrolem poszedł do
Iwanowie". Wreszcie Szef przybiega - już obejrzał położenie:
"Nie więcej jak dwie sotnie! Kozacy kubańscy w czerkieskach.
Dałem rozkaz, by kompania z III batalionu rozwinęła się dla obro-
ny, atakują słabo od zachodu. Ich patrole prawie wjechały do wsi,
na Belinę".
Więc chłopi prawdę mówili! Wychodzę na tylny garnek, skąd
doskonale widać zachodnią część wsi, rozłożoną trochę w dole. Już
zmierzcha, więc widać bardzo niedokładnie. Przez podwórze z ża-
łosnym jękiem idą zgórowane kule. Strzelanina to zamiera, to
znowu trochę się ożywia, lecz z kaiżdą chwilą stanowczo się
zmniejsza. Nic, zdaje się, wielkiego nie będzie. Oby tylko te "wre-
dne istoty" - jak mówi Belina - nie naprowadziły na nas wiek-

szej masy, trzeba śpieszyć z wymarszem. Jesteśmy już odkryci:
A meldunków dotąd ani z Czapel, ani z Władysława ni śladu.
Pali mnie gorączka i niecierpliwość; w gardle wciąż zasycha,
pomimo że piję już trzecią szklanką herbaty. Strzelanina na za-
chodzie zacicha. Po głowie chodzą same wątpliwości, najczarniej-
sze przypuszczenia i supozycje.
Aha, kilka strzałów na południu. Wsłuchuję się; nic - cisza
znowu zupełna. Po chwili meldunek: "Na południu, po drodze idą-
cej z Czapel na zachód, przeciągała jakaś kolumna z ciężkimi wo-
zami, może artylerią, po zmierzchu w lesie nie rozpoznano, sły-
chać było rosyjską rozmowę. Nasi ostrzelali oddział nieprzyja-
cielski, powstało jakieś duże zamieszanie w kolumnie, wszystko
zaczęło się cofać z powrotem na wschód. Teraz droga wolna!"
Tak więc - myślę - tłumaczy się zagadka, dlaczego nie ma
meldunków, po prostu patrol południowy teraz jest od nas od-
cięty we Władysławie, może rozbity i rozproszony. Gzapelski tak
samo!
Przyśpieszać wymarsz! Błyska mi myśl, by spiesznie wymasze-
rować i iść za cofającą się kolumną w stronę Czapel. Moskale są
już i tak w strachu, gdy się cofają; gdyby się zatrzymali, to im
ten strach powiększę. W każdym razie pierwsza walka z już zde-
moralizowanym, cofającym się nieprzyjacielem.
"Czy gotowi tam do wymarszu? Posłać ordynansów z rozka-
zem o pośpiech. Zapowiedzieć Śmigłemu, że zaraz do niego przy-
chodzę. Zaraz powinniśmy maszerować!"
Rzucam rozkazy, pali mnie po prostu ziemia pod stopami, nie
mogę sobie znaleźć miejsca. Sztab w szacunku dla mego rozdraż-
nienia zachowuje się cicho, co jeszcze bardziej mnie drażni. Jestem
tak zły, tak wściekły, że biłbym kogo z rozkoszą i zadowoleniem.
I to piekielne pragnienie! Piłbym i piłbym bez końca, przeplatając
picie papierosami.
Meldunek od Śmigłego - za chwilę będzie gotów. Za chwilę!
Ach, te marudy z III batalionu! Nigdy na czas, zawsze się spóźnią!
Słyszę na dworze chlupot nóg końskich i głosy: "Czy tu Komen-
dant?"
Wchodzi oficer ułanów. Zabłocony, trochę blady.
- Skąd?
- Z Czapel, Obywatelu Komendancie!
- Cóż tam?

- Moskale!  Przyszli z Miechowa, musiałem się wycofać!
- Opowiadajcie!
Gdy dojeżdżał bez przeszkód do Czapel, słyszał za sobą strze-
laninę, która się wzmagała. W Czaplach byli wtedy Moskale, któ-
rzy prawdopodobnie pod wpływem strzelaniny wyszli w stronę
Miechowa, bo wieś zastał pustą. Rozstawił straże u wylotów wsi,
wysłał meldunek. Przed godziną, może trochę mniej, na drodze do
Miechowa straż usłyszała kroki kupy ludzi i dała ognia; rozpo-
częła się strzelanina. Wieś zaczęto widocznie otaczać. Było już
ciemno, więc sądzić może o tym tylko z tego, że strzelano do wsi
z różnych stron i że słyszał gwizdki i nawoływania się od północy
i południa. Gdy Moskale wchodzili już do wsi od wschodu, wyco-
fał się ze wsi, a że słyszał strzały i na tej drodze, skąd przybył,
więc na przełaj wziął kierunek na Ulinę. Wracając, znalazł swe-
go żołnierza, posłanego poprzednio z meldunkiem, który zabłądził
i dlatego w porę nie wręczył meldunku.
Nic więc z moich lisich zamiarów maszerowania za cofającą
się kolumną! Ziemia się pode mną rozstępowała. Sądząc z opisu,
musiała to być już piechota, więc nie najbardziej przednia straż
rosyjska. Alarm już idzie dokoła i na zachodzie, i na wschodzie,
za chwilę może nam być bardzo ciepło! A te marudy jeszcze nie
gotowe!
- Idę już do Śmigłego - mówię z nagłą decyzją.
Sztab, milcząc, stoi dokoła. Słyszał raport ułana, czuję, że wisi
na ustach u wszystkich pytanie - dokąd?
- Idziemy na Władysław! - mówię. - Nie można na Czaple,
może się uda na Władysław.
Szef zwraca się do mnie z cichą prośbą, bym pozwolił mu iść
obok siebie w szpicy.
- Nie! - odpowiadam prawie ze złością. - Zostaniecie tam,
gdzie wskazałem, gdy ze mną co się stanie, obejmiecie komendę.
Szef, widząc moją niecierpliwość, prosi już tylko - zawsze
jest metodyczny! - bym zaczekał z ostatecznym wymarszem, nim
nie sprawi kolumny, żebyśmy w nocy się nie pogubili i nie roze-
rwali się na części. Zgoda, zamelduje mi przez Kasprzyckiego, że
wszystko gotowe.
Wreszcie wychodzę. Owiewa mnie zimne powietrze i od razu
zaczynam rozumieć, skąd ta zwłoka w wymarszu. Jest tak ciem-
no, że o dwa kroki nic nie widać. Liczyłem na to i chciałem jesz-

cze bez księżyca dojść do skrzyżowania drogi mojej do Władysła-
wa z drogą Czaple Małe-Iwanowice przy Wiktorce. Po tej dro-
dze szedł na zachód z Czapel główny ruch wojsk rosyjskich. Tu
spodziewałem się starcia i chciałem ciemności dla ukrycia swej
słabości. Teraz jednak ta ciemność szalona, zwiększona jeszcze
przez to, że na mój rozkaz zasłonięto wszędzie okna, istotnie prze-
szkadzała wymarszowi. Kazałem zaraz w domach stojących przy
zakrętach drogi odsłonić okna i zapalić światło.
Wieś wyglądała jak wymarła. Ludność ukryła się skrzętnie,
oczekując bitwy w ich zagrodach lub na ich zagonach. Po bardzo
ciężkim błocie dotarłem do kwatery Śmigłego. Już kolumna I ba-
talionu stała na ulicy, narzekając na trzeci, który jeszcze nie
nadążył z wyjściem. Wpadłem od razu na Śmigłego z narzekaniem
na marudztwo. Śmigły i jego adiutant, Młodzianowski, tłumaczą
się: jest tak ciemno, musieli parę płotów rozwalić, by łatwiej było
wychodzić na ulicę, oprócz tego, idąc w awangardzie, chcą mieć
przewodnika. Właśnie czekają na niego.
Panuje tu w tym ciepłym, jasno oświetlonym pokoju atmosfera
wielkiego spokoju. W oczekiwaniu na przewodnika wypijam jesz-
cze szklankę mleka z doskonałą bułką. Już to sztab Śmigłego zaw-
sze jest doskonale zagospodarowany! Młodzianowski żąda jeszcze
koniecznie, bym na drogę wziął do kieszeni i bułkę, i trochę cu-
kierków. Zgoda, byle prędzej! Nie mam dotąd spokoju wewnętrz-
nego, przebiegają po skórze dreszcze, mam po prostu dosyć tego
czekania, tej wewnętrznej męki. Spieszno mi do rozdarcia tajem-
niczej zasłony, kryjącej naszą najbliższą przyszłość, którą, zgodnie
z chłodną oceną sytuacji, uważam za tragiczną.
Przyprowadzono przewodnika - ma nas doprowadzić do Wik-
torki. Wychodzimy. Zaczyna się ostatni akt naszej tragedii, czy
komedii, jeszcze nie wiem. Do głowy, jak wino, raz jeszcze rzuca
mi się cały szereg wątpliwości, cały ciężar odpowiedzialności.
W głowie mi się trochę mąci, chwieję się na nogach i muszę
szukać oparcia na twardym, silnym ramieniu Śmigłego. Przygląda
on mi się trochę zdziwionym wzrokiem, lecz natychmiast otacza
mnie troskliwą opieką.
Jesteśmy na ulicy w błocie. Przed nami, o kilkanaście kroków,
szpica z pięciu chłopców z 1 kadrowej kompanii, z oficerem na
czele. U wyjścia ze wsi oczekuje mnie Szef z dwoma oficerami
ordynansowymi. Jeszcze raz prosi, by zaczekać, nim cała kolumna

nie wyciągnie się do marszu. Mamy przejść 1000 kroków i zatrzy-
mać się. Wystarczy to do wyprowadzenia kolumny ze wsi.
Przechodzimy ten tysiąc kroków i stajemy w oczekiwaniu mel-
dunku Szefa. Ogarnia mnie znowu ten cudowny stan, jaki odczu-
wałem przy wyjściu z Wolbromia. Jestem zupełnie panem siebie,
myśl pracuje żywo i wyraziście. "Tak muszą się czuć - myślę
sobie - wszyscy wielcy i mali awanturnicy, gdy przystępują do
wykonania swych zamierzeń, gdy po przejściu Rubikonu wahań
powiedzą sobie: Alea iacta est!" Oglądam się. Na prawo - to
jest na zachód - rozpala się na chmurnym niebie łuna pobliskiego
pożaru. Słyszę, jak żołnierze szepczą do siebie: "Tam są kozacy!"
"Ba - chce mi się im powiedzieć - gdzie ich teraz w pobliżu
nie ma?"
Wschód zaalarmowany przez Czaple, zachód przez kozaków,
z którymi mieliśmy potyczkę tutaj, w Ulinie, południe prawdo-
podobnie przez patrol Dreszera, bo od niego nie ma słowa mel-
dunku. Obliczam zimno i chłodno. Przed sobą aż do rozwidlenia
dróg na Czaple i Wiktorkę mam zapewnioną drogę przez kompa-
nię V batalionu. Żadnego niepokojącego meldunku od niej nie
mam, więc ten kawałek drogi pewno da się przejść swobodnie.
Prawdopodobnie też i dalszy kawałek drogi idącej na południe od
Wiktorki. Tam przecinamy drogę do Iwanowie. Tam będzie pierw-
sza próba. Druga - Władysław. Dalej nie chcę liczyć, bo gdy te
dwie wypadną fatalnie, nie trzeba będzie już szukać trzeciej, wy-
starczą te dwie, a jeżeli nie, no, to będzie czas się zastanowić po-
tem.
Jest Kasprzycki. "Czy już gotowe?"
Nie, Szef prosi, by jeszcze ruszyć naprzód o 500 kroków, koniec
bowiem kolumny jeszcze jest pomieszany we wsi. Idziemy trochę
dalej w las, gdzie na szczęście już błota nie ma - sucha, piasz-
czysta, lecz twarda po deszczach droga. Łuna na prawo zmniejsza
się, natomiast na niebo wyłazi niepożądany księżyc. Niebo co
prawda zachmurzone, ale jednak światła jest dosyć, aż nadto do-
syć na naszą imprezę. Łatwiej będzie .maszerować, ale też i znikła
osłona, którą dawała nam zupełna ciemność.
Wypalamy tymczasem ostatnie papierosy, za chwilę w marszu,
zgodnie z rozkazem, palić nie będziemy. Nareszcie Kasprzycki
z meldunkiem, że wszystko gotowe. Ruszamy z opóźnieniem co
najmniej godzinnym. Idziemy lasem. Przed sobą widzę żwawo po-

ruszającą się szpicę. Ale co to? Idąc tuż skrajem drogi, najbar-
dziej ubitą ścieżką, zaczepiam o coś. Doprawdy nogi ludzkie! Ude-
rzam po nich szpicrutą. Z krzaków wyskakuje naprzód jeden, po-
tem drugi żołnierz - obaj zaspani.
- Co to jest? Skąd to, obywatele? - pytam.
- Z piątego batalionu - odpowiadają nieśmiało.
- Cóż tu robicie?
- My? Na straży.
Wpadam w pasję. "Kulą w łeb - syczę - za taką straż! Spać
się im zachciało, gdy od nich zależy całość oddziału. Łajdaki! Precz,
do swojej kompanii, będziecie surowo ukarani".
Ba, po kilkudziesięciu krokach spotykam to samo, nowa para
we śnie pogrążona. Nigdy nie biłem w ciągu wojny żołnierza. To
był jedyny raz, którego się dotąd wstydzę. Budziłem chłopców
uderzeniem silnym nogą, dusiłem się wprost z wściekłości.
Po obudzeniu już piątej pary spotykam komendanta kompanii.
- Co robicie, obywatelu? Wszyscy wasi ludzie śpią jak zabici!
- Ach, Komendancie! - mówi. - Biegam ciągle i budzę, tak
są zmęczeni, że ledwie zostawić, a za chwilę już wszystko śpi.
- To kazać im chodzić, do licha, a nie stać na miejscu! Nigdy
z was nie będzie dobry oficer! Zebrać tę bandę i doczepić do koń-
ca kolumny V batalionu. Czy i tam u rozwidlenia tak samo śpią?
Oficer tłumaczy się jeszcze. "Nie, tam nie śpią". Kawalerzyści
podjechali trochę dalej i w tej chwili meldowali, że nic nie sły-
chać. "Wszystko spokojnie".
Dawno to było, a jednak dotąd nie mogę zapomnieć tego wra-
żenia i tej chwili. Dotąd na dnie duszy leży jakby żal jakiś do
V batalionu, pomimo że dziesiątki razy zmazał swą winę walecz-
nością i doskonałym żołnierskim zachowaniem.
Mijamy rozwidlenie dróg, ostatnią placówkę z kilku konnych
i wkraczamy wreszcie na drogę niebezpieczną. Co do mnie, jestem
zupełnie już spokojny, wzburzenie wewnętrzne wyładowało się
w ruchu. Pozostała tylko ta wewnętrzna gorączka, która każe ży-
wiej bić sercu i jaśniej myślom pracować. Oglądam się za ko-
lumną, co tuż za mną kroczy. Odczuwam jej psyche. Żołnierze
wiedzą, w jakim są położeniu. Zresztą ostre zarządzenia marszowe,
zakaz kładzenia się, obchodzenia błota, słowem wszystkie te nie-
zwykłe rozkazy musiały nawet w najciaśniejszym mózgu obudzić
myśl, że się dzieje coś nadzwyczajnego. Cisza panuje w zwykle

gwarnych szeregach, słyszę nieraz, jak nieostrożne brzęknięcie
bronią napotyka szeptane wymyślania kolegów. Karabiny najeżo-
ne bagnetami. Idziemy jak duchy w przestrzeń. Czuję w kolum-
nie wolę bronienia się do ostatka.
Śmigły budzi mnie z rozważań chwytając mnie za rękę i pod-
nosząc swoją na znak zatrzymania kolumny. Szpica coś dostrze-
gła. Podchodzi od mej jeden z meldunkiem, że na prawo od drogi
jakieś zabudowania, dostrzeżono tam konie, poszedł patrol dla zba-
dania sprawy. Po chwili wracają z dwoma końmi. Konie osiodłane
stały pod płotem bez jeźdźców koło siana. Nikt ich nie pilnował.
Oglądam konie, nie wyglądają na kawaleryjskie, powiedziałbym
raczej, że kozackie, lecz siodła kawalerii austriackiej. Czy nie
z patrolu Dreszera? Każę je zaprowadzić na koniec kolumny do
Beliny z rozkazem zameldowania, czy nie poznaje koni. My -
marsz dalej!
Po paru minutach szpica podejmuje z ziemi parę przedmiotów,
przynoszą mi je. Karabinki Manlichera. Teraz już jestem pewien.
To z patrolu Dreszera. Była tu z pewnością potyczka, paru na-
szych legło czy zostało rannych. Oto więc rozwiązanie zagadki,
dlaczego od Dreszera nie było meldunków. Ale gdzie nieprzyja-
ciel? Musi być gdzieś blisko. Te zabudowania to zapewne Wiktor-
ka. Pytam o to przewodnika. Wymienia mi jakąś inną nazwę, któ-
rej na mojej generalnej mapie 1:200 000 nie ma.
Już nie pierwszy raz się przekonuję, jak marną podstawą dla
wojny była austriacka mapa generalna Królestwa. Zda się, że ją
robiono co najmniej 20-30 lat temu, gdyż te zmiany, które na
terenie w porównaniu z mapą znajdowałem, tylko przez dłuższy
czas mogły powstać. Na kartach forma lasów inna, mnóstwa osie-
dli ludzkich nie ma, drogi często akurat inaczej chodzą niż na
mapie. Więc i teraz - według mapy - pierwszym osiedlem, któ-
re mieliśmy napotkać na skrzyżowaniu dróg, powinna była być
Wiktorka. Przewodnik zaś sypie nazwami, których wcale na ma-
pie nie ma; ba, okazuje się, że i Wiktorka wcale na rozwidleniu
dróg nie stoi, a tak się nazywa folwarczek stojący nieco na ubo-
czu. Do skrzyżowania dróg mamy jeszcze prawie dwie wiorsty.
Tam dalej zaś w stronę Władysława droga, a znowu wbrew ma-
pie. Zaczynam się obawiać, czy przewodnik mnie nie oszukuje.
Ale nie! Kierunek drogi jest dobry, no i skrzyżowania dróg dotąd
nie było żadnego.

Naprzód, nie traćmy czasu! Mamy przed sobą jeszcze tyle dro-
gi, tyle trudów! Cisza naokoło absolutna, cisza taka, jaka tylko
bywa po długich jesiennych deszczach, gdy wszystko w przyrodzie
ciężko przemokłe zdaje się dumać nad ubiegłym, pełnym życia
i zmian latem i przy dogorywającej jesieni cicho zasypiać drzemką
przedzimową. Niebo lekko zachmurzone, obłoki przepuszczają mnó-
stwo bladego światła księżyca. Jest tak cicho i spokojnie w natu-
rze, że się zapomina o nieprzyjacielu."
Maszerując, zaczynam już sobie układać w głowie swój raport
o naszej eskapadzie i mam już ochotę przeklinać myśl Szefa o zo-
stawieniu kuchni w Ulinie.
Po pewnym przeciągu czasu las rzednie, przed oczami szeroka
polana. Widzę białą taśmę drogi, która biegnie, by przeciąć naszą.
To owa Wiktorka z mapy, nie istotna. Na parnym skrzyżowaniu
w
dróg, na niewielkim pagórku, stoi chata, od niej na zachód idzie,
niedługi zresztą, szereg innych chałup. Dalej droga nasza jest
osłonięta od wschodu lasem, na zachód jakaś szersza otwarta prze-
strzeń. Cicho i tutaj. Oczy biegną we wszystkich kierunkach, nic
nie dostrzegając, uszy nic podejrzanego nie słyszą. Za mną miaro-
wy chód kolumny piechoty. Gdyby tu był nieprzyjaciel, już mu-
siałby być zaalarmowany! A jednak tą właśnie drogą ciągnęły
wozy i armaty, tutaj niedaleko padały strzały.
Szpica posuwa się szybko ku chacie, jestem za nią ze Śmigłym
o dwa, trzy kroki, kolumna o jakieś dwadzieścia, trzydzieści kro-
ków za mną. Ubita, szeroka prawie jak droga ścieżka prowadzi na
pagórek, tuż obok chaty. Idziemy po tej ścieżce i nagle, gdy szpi-
ca zbliża się do węgła chaty, słyszę grubym, basowym głosem
wypowiedziane sakramentalne słowa straży rosyjskiej: "Stój, kto
idiot?"
Widzę, jak szpica zawahała się jedną sekundę i cofnęła o kilka
kroków, tak że musiałem też parę kroków zawrócić, schodząc
z pagórka. W chacie usłyszałem jakiś gwałtowny ruch, parę krzy-
ków. Śmigły już rzucił rozkaz: "Druga kompania naprzód, prze-
szukać domy". Po chwili szybki tętent koni w galopie, oddalający
się w kierunku południowo-zachodnim, potem szereg strzałów,
gwizd kul idących gdzieś blisko. Szpica już była w chacie. Trochę
za późno, nikogo już tam nie było.
Przez te krótkie chwile przez głowę przebiegły mi błyskawicą
różne myśli co do dalszych mych kroków. Przebiegły zostawiając

tak  głęboki  i  wyraźny  ślad   w mózgu,  że  dotąd  z  fotograficzną
ścisłością ich przebieg powtórzyć jestem zdolen. Oto ich treść:
Jest to placówka nieprzyjacielska. Umyka w stronę oddziału,
który zabezpiecza. Więc tam na południo-zachodzie jest większa
siła, która już przez strzały jest zaalarmowaną. Najbezpieczniej
jest zejść z drogi temu oddziałowi, skręcić na lewo w stronę Cza-
pel i potem w las na południe, w stronę Władysława. Tu zostawić
kompanię w ariergardzie, tę, która teraz przeszukuje domy. I za-
raz krytyka: "Stracę mnóstwo czasu, z kawalerią brnąć przez gę-
sty las trudno, a w nocy i piechota łatwo straci drogę. Niebezpie-
czeństwo wtedy z prawa od otwartej przestrzeni, gotowi nas
ostrzelać. Będę miał rannych, nie wiadomo, co z nimi robić, ani
zostawić, ani ciągnąć za sobą. Wysłać na prawo osłonę czy pa-
trole dla zbadania. I czekać? Nie!" I wreszcie krótka, ostra de-
cyzja: "Czasu nie tracić, maszerować wprost kolumną!"
Byłem z decyzją gotów, gdy Trześniowski, dowódca drugiej
kompanii, przyszedł z raportem, że nikogo nie ma, a wzięty tylko
koń, widocznie kozacki, z długą grzywą i ogonem, z siodłem ko-
zackim, uzdą nabijaną posrebrzonymi gwoździami - pewno pod-
oficerska szkapa.
- Maszerować dalej! - mówię do Śmigłego.
Śmigły prosi o pozwolenie zmienienia awangardy i szpicy. Nie
podoba mu się, że chłopcy w szpicy zawahali się sekundę po
okrzyku straży kozackiej. Drugie: wypuścili z rąk przewodnika,
który zdążył się wymknąć.
"Gapy! Sentymentalne inteligenty! - mruczę. - Nie wzięli prze-
wodnika na sznurek". Śmigły raportuje, że w awangardzie i szpi-
cy pójdzie druga kompania. Chwilka zwłoki, bierzemy z tej samej
chaty gospodarza jako przewodnika. Niemłody to już człowiek, stę-
ka, gdy żołnierze wyprowadzają go na wpół ubranego z chaty.
Ma na bieliznę naciągnięty kożuch, żegna się kilka razy, gdy go
paru żołnierzy bierze pod ręce. Ruszamy.
Te parę minut, spędzonych na rozstaju dróg przy chacie, zo-
staną mi w pamięci na zawsze. Nigdy nie byłem tak blisko nie-
przyjaciela, by słyszeć wyraźnie jego słowa, nigdy, zdaje się, nie
myślałem tak szybko, jak wówczas. Dlatego też nieraz potem,
gdym przemyśliwał raz jeszcze tę chwilę, zastanawiałem się, czy
istotnie miałem rację, wydając rozkaz maszerowania dalej, bez
zmiany kierunku. Że tym razem postanowienie moje nie wyszło

nam na złe, to wcale nie dowód, by rozkaz mój był racjonalnym.
Niewątpliwie było to najryzykowniejsze wyjście ze wszystkich
możliwych kombinacji, jakie się nasuwały, i gdybyśmy mieli prze-
ciw sobie silniejszego wolą nieprzyjaciela, to moja decyzja koszto-
wałaby nas bardzo drogo. Miała ona za sobą to, że była najpro-
stszą i wymagała najmniej czasu dla wykonania. Było to, jak mi
się zdaje teraz, główną i, dodam, niemałą jej zaletą. Istotnie bo-
wiem, czasu wiele do stracenia nie mieliśmy.
Od naszego przewodnika dowiedziałem się o opowiadaniach
kozaków, że za godzinę miała tu nadejść większa siła, prawdo-
podobnie z powodu alarmu zrobionego przez nas. Bardzo więc być
może, że przy skręcie na lewo wpadłbym właśnie na zbliżających
się wrogów. Ale także prawdą jest, że gdyśmy odmaszerowali, to
na naszą ariergardę - kawalerię - prawie że najechała zaalar-
mowana sotnia kozaków. Że kozacy zamiast być dzielnymi żoł-
nierzami i otworzyć na nas ogień, który by zmusił mnie do zatrzy-
mania, uszanowali ciszę jesiennej nocy i rozminęli się spokojnie
z naszymi ułanami, to wcale nie dowód, że moja decyzja nie była
najryzykowniejszą w tym położeniu. Powtarzam, na chłodno roz-
strzygnąłbym prawdopodobnie tak samo, właśnie dla uniknięcia
straty czasu.
Miałem przed sobą jeszcze opętanych trzydzieści kilka kilome-
trów, które przejść mogłem jedynie w nocy. W perspektywie zaś
nad ranem - bój z Moskalami, którzy, jak przewidywałem, mu-
szą gdzieś stanowić osłonę przed fortami Krakowa. Musiałem więc
śpieszyć.
Gdyśmy ruszyli od Wiktorki, kazałem dla ostrożności iść pod
samym lasem, tak by być w cieniu drzew, zasłaniających nas od
blasku księżyca. Drżało we mnie serce, oczekiwałem wciąż strza-
łów z prawej, odkrytej strony. Lecz minuty szły za minutą, strza-
łów nie było. Zacząłem się uspokajać i myśleć o następnym eta-
pie - Władysławie. Pierwszy - Wiktorkę i drogę z Czapel do
Iwanowie - minęliśmy szczęśliwie. Mam teraz dowód, że jesteś-
my istotnie w kraju obsadzonym przez nieprzyjaciela. Jest noc,
drogi więc są wolne, lecz wsie? Te pewno są zajęte przez roz-
kwaterowane na noc wojsko. Dajmy na to, że droga, po której
idziemy, nie jest drogą marszową dla wojska idącego na za-
chód - my się poruszamy na południe i Władysław nie stoi na

skrzyżowaniu dróg jak Wiktorka, ale zawsze jakaś boczna kolum-
na, tabor czy kawaleria, dla zaszanowania koni i postawienia
ich pod dach na noc, może zajmować Władysław. Dreszer ze swym
patrolem nie dojechał pewno do Władysława - znaleźliśmy prze-
cie po drodze konie i karabinki z jego patrolu. Męczyły mnie te
myśli w drodze do Władysława. Nie dałem sobie jeszcze z nimi
rady, gdyśmy wyszli z lasu, i wkrótce z daleka ujrzałem pierw-
sze domy wsi.
Tu podskoczył do mnie Szef z propozycją, aby Władysław
obejść wprost polami. Zapytałem przewodnika, czy da się to zro-
bić. W lot zrozumiał on naszą myśl i odrzekł, że obejść Włady-
sław można doskonale. Za tamtym pagórkiem z prawa jest długi
wąwóz, który otacza wieś dokoła i wyprowadza na drogę idącą do
Słomniczek. Kazałem iść w tamtą stronę, porzucając drogę do Wła-
dysława. (Nie wiedziałem, że Dreszer stał wówczas we Władysła-
wie. Historia jego jest ciekawa. Jeszcze za ciemna zajął on Wła-
dysław, wziąwszy taborek rosyjski z chlebem, mąką i owsem. Było
tam tak ciemno, że parę razy kozacy wjeżdżali do wsi, zajętej
przez niego. Padały strzały. Meldunki dojść do mnie nie mogły, bo
za każdym razem jadący z meldunkiem znajdował drogę przy Wik-
torce zajętą przez Moskali. Dwa konie i karabinki istotnie należały
do ludzi z jego patrolu. Byli to rekruci, którzy nie umieli jeździć
konno i spadali ze swych rumaków. Dreszer samodzielnie, nie do-
czekawszy się naszego przyjścia, cofnął się do Krakowa. Dwaj nie-
szczęśliwi rekruci także nie zginęli. Przebrali się za chłopów i zo-
stali przez przemytników doprowadzeni szczęśliwie też do Krako-
wa. Usłuchawszy Szefa, straciłem, jak teraz sądzę, jakie półtorej
godziny. Niewątpliwie jego rada czyniła odwrót pewniejszym
i mniej ryzykownym, chociaż bardziej uciążliwym).
Skręcamy z drogi na prawo, na świeżo zaorane pole i zaczy-
namy z wolna wchodzić na pagórek. Jakaż to wściekła różnica
maszerować po drodze, a iść bezdrożem po zaoranych polach. Nogi
grzęzną gdzieś w bruzdach, miękka ziemia oblepia buty. Dopraw-
dy, gdyby nie konieczność śpieszenia, gdyby nie te nerwy naprę-
żone, nie dałbym ani ja, ani moi żołnierze rady w tym dzikim
marszu po bezdrożu. Odpoczywalibyśmy z pewnością co 10 minut.
Teraz szło się bez wytchnienia prawie. Gdy mi serce od zmęcze-
nia trochę dokuczać zaczynało, stawałem na chwilę, nie zatrzy-
mując kolumny, by odetchnąć głębiej i spokojniej. Dało mi to

możność obejrzenia parę razy kolumny wciągającej się na pagó-
rek. Cudowny widok! Ledwie dostrzegalny szary wąż pełznął po
równie szarej ziemi do góry. Cisza była absolutna. Trochę w dole,
na lewo od nas, tonęła w szarosrebrnej mgle, również w ciszy po-
grążona, wieś Władysław. Widziałem, że żołnierze, równie jak ja,
zezowali na lewo na wieś, gdzie się spodziewano, że są Moskale.
Każdy starał się stąpać jak najciszej, nieledwie szedł na palcach.
Nie spostrzegałem nikogo, kto by występował z szeregów na bok -
rzecz tak zwykła w każdym marszu. Kolumna zdawała się nie
być zbiorem jednostek-atomów, lecz jednolitą masą, wyginającą
się w ładnych skrętach.
Z pagórka zaczęliśmy się spuszczać po bardzo spadzistej ścia-
nie do głębokiego wąwozu. Nie mając laski ani karabinu do opar-
cia się, już miałem zamiar po prostu stoczyć się na dół, gdy po-
czułem obok siebie podtrzymującą mnie rękę Śmigłego.
"Jezus, Maria - przemknęło mi przez głowę - jak tu przej-
dzie kawaleria? Kasztanka mi na pewno nogi połamie w tym
wertepie". A jednak przeszła i jazda, i Kasztanka. Wiele ten może,
kto musi.
Tu, na  dnie wąwozu, postanowiłem na  chwilę zatrzymać ko-
lumnę. Przy schodzeniu z tak spadzistego zbocza, podczas którego
każdy musiał pomagać sobie nieledwie rękami, by się nie prze-
wrócić, kolumna musiała się rozluźnić. Trzeba było dać czas, by
się ona uporządkowała. Zresztą drżałem o konie i chciałem docze-
kać się meldunku, czy  nie było jakiegoś wypadku.  Skorzystałem
z tego  czasu,  by  rozejrzeć  się  na  mapie.  Okryto  mnie  zewsząd
płaszczami  i przy latarce  elektrycznej  przejrzałem  i  zmierzyłem
drogę przebytą  i  tę,  która  jeszcze była  przed  nami.  Pozwoliłem
sobie na wypalenie dwóch papierosów w tym ukryciu. Co za nie-
wypowiedziana przyjemność!  Przypomniały mi się młode studen-
ckie lata, gdy się również tak chyłkiem i na schowanego zacią-
gało dymkiem.
Jakże ciężko jednak było potem wstać i ruszać. Nogi jakby
nalane ołowiem, głowa ciężka, twarz i oczy jakieś rozpalone. Je-
dyne uczucie, jedyna myśl to wyciągnąć się tu w tym parowie
i leżeć, niech się co chce dzieje! Z przerażeniem pomyślałem, że
tak prawdopodobnie czuje się cała kolumna, a do odpoczynku
jeszcze daleko, i kto wie, co nas jeszcze po drodze czeka!
Manewrowaliśmy tym wąwozem długo, sądzę, że nie mniej niż

dwa i pół kilometra. Orientowałem się, iż pomimo zakrętów,
idziemy w dobrym kierunku: równolegle do wsi Władysław,
w kierunku południowo-wschodnim. Była to najbardziej roman-
tyczna część naszej romantycznej drogi. Wciśnięci w ciasny, o stro-
mych, spadzistych brzegach wąwóz, mogliśmy sobie wyobrażać, że
jesteśmy gdzieś w górach, nie na polskiej równinie. Było tu trochę
ciemniej, bardziej tajemniczo, a zatem jak gdyby bezpieczniej.
Śmiałem się sam z siebie, z tego dziwnego uczucia bezpieczeń-
stwa w ciasnym wąwozie, gdy rozum mój mówił mi akurat co
innego, że właśnie w tym głupim parowie najmniejszy oddział nie-
przyjacielski może nam zadać jak największe straty. Śpieszyłem
więc, by wyjść co prędzej na teren bardziej otwarty.
Przewodnik nasz stękał i narzekał, że dalszej drogi nie jest
bardzo pewien. Nawinęły się nam po drodze dwie chaty, stojące
w rozszerzeniu wąwozu. Kazałem je obejść i, jeżeli są ludzie, ścią-
gnąć stamtąd nowych przewodników. Sam wszedłem do jednej
z chałup. Czekając na gospodarza, który się ubierał, wypaliłem
z rozkoszą raz jeszcze papierosa. Tu wreszcie rozstrzygnąłem osta-
tecznie kierunek naszego dalszego marszu.
Po kilku pytaniach przekonałem się, że gospodarze są zawodo-
wymi przemytnikami. Cała ta awantura przeprowadzania nas
przez linie rosyjskie niezwykle im się podobała. Opowiedzieli mi,
że po drodze Słomniki-Skała przeciągnęło dużo wojska na za-
chód. Bojów większych nigdzie w tych okolicach nie było. Trochę
strzelano dzisiaj wieczór koło Władysława, co to było jednak -
nie wiedzą, bo do Władysława nie chodzili.
Wybrałem sobie na mapie lasek, niedaleko od szosy Kraków-
Miechów, koło Widomej. Postanowiłem tam dotrzeć. Trzeba było
przedtem przeciąć drogę Słomniki-Skała. Kazałem przewodnikowi
prowadzić nas przez pola tak, aby przeciąć tę drogę akurat po-
środku, pomiędzy dwoma wsiami, które, jak przypuszczałem, mu-
siały być zajęte przez maszerujące na zachód wojsko rosyjskie. Na
podstawie dotychczasowego doświadczenia z Moskalami przypusz-
czałem, że uda mi się to zrobić, o ile tam dotrzemy jeszcze w no-
cy. Co da lasek, do którego dążyłem, aby dać spocząć ludziom,
to już rzecz szczęścia. Albo wpadnę tam na przypuszczalną osło-
nę rosyjską od Krakowa i wtedy pójdę od razu na bagnety na
zaskoczonych i nie spodziewających się niczego z tyłu nieprzyja-
ciół, by drogę do Krakowa sobie otworzyć, albo, gdy będę szczęś-

liwszy, spocznę w lesie na godzinę lub półtorej po tak piekielnie
nużącym marszu.
Przewodnicy w lot zrozumieli moje polecenie i obiecali spraw-
nie nas doprowadzić. Starego przewodnika z Wiktorki, pomimo iż
błagał, abym go zostawił, wziąłem ze sobą. Bałem się, by nie
spotkał gdzie kręcących się kozaków i nie naprowadził ich na nas.
A teraz marsz! E, jeszcze jednego papierosa, tym przyjemniejsze-
go, że jakby skradzionego od siebie samego, wypalonego z pośpie-
chem. Wyznaję otwarcie, że w tej chwili nie miałem nadziei za-
palenia nazajutrz spokojnie papierosa w Krakowie. Wydawało mi
się to prawie niepodobieństwem.
Nasz wąwóz znacznie się rozszerza, na prawo z dala migocą
jakieś światełka, od wąwozu idą na lewo rozgałęzienia. Przewod-
nik wskazuje na prawo i mówi, że lak byśmy szli na Iwanowice,
ale my musimy teraz wyjść z wąwozu na górę, na drogę prowa-
dzącą z Władysława do Celiny, gdzie, jak mnie zapewniają, nocu-
je kawaleria rosyjska, i stamtąd przez pola wprost na drogę od
Słomnik do Skały.
Wyjście z wąwozu jest jeszcze bardziej strome niż zejście do
niego. Drapię się w górę rękami i nogami, serce mi się tłucze
gwałtownie w piersiach, myślę z przerażeniem o Kasztance, która
ma tę samą drogę odbywać, wreszcie staję zasapany na górze.
Rzucam okiem na wszystkie strony. Na lewo, w mgle widzę ko-
niec wsi Władysław, przed sobą o sto kroków szereg drzew, sto-
jących prawdopodobnie na miedzy, na prawo rozgałęzienie wąwo-
zu, a za nim szeroka przestrzeń szarego, zoranego pola. Posuwa-
my się naprzód. Z wąwozu z trudem wyłazi za mną kompania
za kompanią. I nagle gdzieś na lewo od nas padają strzały. Jeden,
drugi, potem kilka naraz. Kule nie gwiżdżą nad nami, więc nie
w naszym kierunku strzelają. Wszystko zamarło. Bezwiednie pod-
niosłem rękę, by zatrzymać kolumnę, słyszę szeptem dany roz-
kaz Śmigłego: "Padnij". Żołnierze i przewodnicy znikli, przywarli
do ziemi.
Wysunąłem się ze Śmigłym przed szpicę ku drzewom, tam po-
łożyłem się i zacząłem wpatrywać się w szarosrebrną przestrzeń.
Całą duszę włożyłem w oczy, by przebić nimi zasłonę mgiełki,
a na dnie duszy dręczące pytanie - czyżby już? Nie, strzałów
więcej nie ma. Na lewo, w stronę Władysława, nic nie widzę,
wprost przed sobą także. Zwracam oczy na prawo i... widzę jas-

no o paręset kroków od siebie kilku konnych. Jadą stępa, jeden
na przedzie, o kilka kroków za nim trzech innych. Odróżniam, że
nie są to nasi, nad nimi, we mgle, widzę coś jakby długie kreski
wznoszące się ku niebu - piki, w które uzbrojona jest cała ka-
waleria rosyjska, nasi zaś ułani i kawaleria austriacka ich nie po-
siadają. W głowie przemyka mi się znowu tysiąc myśli będących
odpowiedzią na ciężkie pytanie: co robić?
Od nawału myśli zamykam oczy, by lepiej zastanowić się nad
rozkazem, który mam wydać w tej chwili i... o przerażenie, a za-
razem ulga! Przez zamknięte oczy widzę ten sam obraz: szaro-
srebrną równinę, a na niej, jak duchy bezszelestne, konne postacią
zbliżające się ku nam.
"Do licha! Tego brakowało! Mam halucynacje!"
Zbieram całą siłę woli, szczypię siebie i otwieram oczy. Nie,
nic nie ma, nie widzę nic. Zastanawiam się chwilę i uderzam się
w czoło.
"Ośle! - powiadam sobie. - Przecież przy tym oświetleniu,
gdybyś widział piki, tobyś na pewno słyszał też tupot koni! A prze-
cież jest cicho! Nie marnować czasu!
- Nic nie ma - szepce mi w tym samym czasie Śmigły -
chyba można ruszać? Co, Komendancie?
- Naturalnie, ruszać! - mówię już głośno, żeby przerwać tę
niesamowitą atmosferę.
Ruszamy. Wychodzimy na drogę, po której, niestety, idziemy
bardzo niewielki kawałek, i gdy na lewo od nas zamigotały świa-
tełka z Celiny, skręcamy na prawo na szarokie, zaorane pole.
Znowu zmęczone nogi tona w jakiejś miękkiej masie, niezgrabnie
zaczepiają o bruzdy, znowu serce od czasu do czasu wyrabia ja-
kieś głupie brewerie w piersiach. Słyszę raz po raz, gdzieś daleko
w tyle, strzały. Dla wyjaśnienia sprawy posyłam do ariergardy
z zapytaniem, co się dzieje. - Nic, u nich spokojnie, strzelają
gdzieś dalej na północy.
Zaczynam opadać z sił. Przemagam się, lecz czuję, że wkrótce
padnę. Zjadłem już całą bułkę i wszystkie cukierki, gościnnie mi
wpakowane w Ulinie przez Młodzianowskiego, nie pomaga! W gło-
wie kręci się wciąż głupia myśl:
- Mój ty mocny Boże! I po co pozwoliłeś, by ci ludzie tyle
tego pola zaorali, nogi po prostu tęsknią do jakiejś zmiany. Niech-

by była nawet mokra łąka, byle nie to jakieś głupie, niedopieczo-
ne ciasto, z którego tak ciężko wyciągać nogi.
Może dać spokój? Oddać komendę Szefowi, samemu odejść na
tyły i siąść na Kasztankę, niech ta, jak umie, wyciąga nogi z tej
monotonnej, zoranej ziemi. Nie, nie mogę! Przypomina mi się
znowu: Tu l'as voulu, George Dandin! Tyś tę awanturę wymyś-
lił. Tyś naraził wszystkich na to szalone ryzyko dla romantycznej
hekatomby w Krakowie czy na Podhalu, nie wolno ci przed koń-
cem, gdy ludzie tak samo jak ty są zmęczeni, zrzucać z siebie
odpowiedzialności. Muszę jednak szukać pomocy. Biorę pod rękę
Śmigłego, opieram się mocno - jest lepiej! Dla ulżenia sobie
zaczynam myśleć o Moskalach, których zostawiłem za sobą. Za-
alarmowani ze wszystkich stron, zbiorą się szukać nas w Ulinie.
Będą mieli głupie miny, gdy się okaże, że ptaszek wyfrunął. A te
strzały za nami. Pewnikiem teraz po nocy z "nerwów" nie poznają
jeden drugiego i strzelają do siebie wzajemnie. Te myśli robią mi
znaczną ulgę. Taką psotę wyprawić nieprzyjacielowi!
Patrzę na zegarek, zbliża się piąta. Oho! Zaraz już świt. Jak
tam jest z naszą drogą? "Przewodnicy! Czy daleko?"
- Już jesteśmy prawie przy drodze Słomniki-Skała - szep-
czą mi w odpowiedzi. - Za chwilę będziemy widzieć domy.
Istotnie. Srebrne blaski księżyca już znikły, zastąpione przez
jednostajną szarość świtu. W tym szarym półmroku odróżniam
na prawo i lewo domy obu wsi, pomiędzy którymi mamy prze-
ciąć duży gościniec.
Zapomniane zmęczenie! Porzucam opiekuńcze ramię Śmigłego,
znowu mam siebie w garści, a oczy skwapliwie badają przestrzeń
Zwalniamy kroku, by lepiej się rozejrzeć. Na gościńcu, w tym
miejscu, gdzie mamy go przeciąć, nie ma nikogo - pusto. W naj-
bliższych domach we wsi na prawo jest jakiś ruch. W różnych
kierunkach posuwają się ogniki latarń. To jest wojsko! Chłopi
u nas po wsiach latarń, by trafić do swej stodoły nie używają.
Ba, widzę w najbliższym domu, jak błyska ogień od zapałki i po-
tem we mgle od czasu do czasu żarzy się ogień od papierosa. Ogień
błyska wprost w oczy, więc twarz palącego jest skierowana ku
nam. Ciekaw jestem, czy widzi on naszą kolumnę, przecie jest
taka widoczna już przy tym świcie. Latarń jest dużo, musi to
być albo tabor, albo artyleria.
Błyska mi szalona  myśl.  Skierować kolumnę wprost na wieś

Nagłym napadem zakłócić spokój tam panujący, zabrać co się da
i hajda do Krakowa! Opanowuję się. Do Krakowa jeszcze szmat
drogi, jeszcze po drodze do niego muszą być gdzieś Moskale.
Niech śpi licho! Napad by się udał, lecz potem będzie zbyt trudno.
Zdążą obskoczyć i zatrzymać. Marsz więc dalej, gdy szczęśliwie
nas nie dostrzega ta "wredna istota" z widocznym papierosem
w niewidzialnej gębie.
Wchodzimy na ubity gościniec, przekraczamy go, by wejść zno-
wu na zorane pole. Skręcamy ku wschodowi. Oglądamy się parę
razy, czy nie ma we wsi alarmu. Nie, cicho i spokojnie. Cała ko-
lumna długości kilometrowej prześliznęła się przez gościniec. Ba!
Z daleka  widzę zieloną ścianę lasu - cel najbliższy mego mar-
szu.  Czas już, bardzo czas;  jest prawie zupełnie jasno, tym bar-
dziej,  że chmury  się  rozeszły,  niebo  jest czyste.  Wzdłuż  traktu
krakowskiego, jak go nazywają w Królestwie, a warszawskiego -
w Krakowie,  biegną słupy  telegraficzne.  Na  gościńcu  nie  widać
żadnego ruchu. Przeskakuję przez rów, wdrapuję się na szosę, za-
puszczam ciekawy wzrok w gęstwinę pobliskiego lasu i oczekuję
jakiegoś zawołania lub strzału. Nie!  Nic nie ma i cała kolumna
szybkim, żwawym krokiem wkrótce kryje się w lesie.
Ach, jakaż ulga! Co będzie, to będzie! Awantura nie skończona,
do Krakowa mam jeszcze 16 kilometrów i nie wiem, co spotkam
po drodze. Ale odpoczynek pewny. Nie jest tak źle na świecie!
Rzucam rozkazy o osłonie lasu ze wszystkich stron, zapowia-
dam odpoczynek z bronią przy sobie, każę nabijać karabiny
i wreszcie odpocząć, odpocząć, wypalić papierosa! Widzę na twa-
rzach wszystkich radosne uśmiechy. Znajduje się u kogoś w ma-
nierce zimna herbata, oficerowie rzucają mi płaszcze na ziemię.
Kładę się na nie, piję herbatę, palę, uśmiecham się równie radoś-
nie jak inni do wschodzącego na czyste niebo słońca. Zapomniane
są ciężary, zapomniana męka decyzji i zwątpień. Tak dobrze żyć
na tym bożym świecie...
Po chwili zasypiam, każąc przedtem obudzić się za pół godzi-
ny. Zasypiam z rozkoszną myślą, że dalej już poniosą mnie nie
własne nogi, lecz nogi mojej Kasztanki, która tuż niedaleko szczy-
pie jesienną, zwiędłą trawę.
Budzę się od huku wystrzału, budzę się nie będąc pewnym,
czy to mi się przyśniło, czy tu istotnie ktoś strzelił. Zrywam się
i siadam, sięgając bezwiednie po brauining na pasie. Już oficero-

wie pobiegli sprawdzić, co się dzieje. Słucham, a las rozbrzmiewa
brzękiem wesołych, młodych szmerów i głosów. Miałem wraże-
nie, że jestem na majówce z jakąś szkołą. Słońce świeciło, napeł-
niając las blaskiem poprzecinanym wesołymi plamami. Żołnierze
zachowują się jak miłe dzieci.
Było to ogólne odetchnięcie po przebytych trudach i wraże-
niach. Ten las wydawał się końcem naszych niebezpieczeństw, ja-
kimś pewnym, niewzruszalnym ukryciem. Wszyscy byli zachwy-
ceni, że jesteśmy tak blisko od Krakowa, nikt nie chciał rozumieć,
że kto wie, czy i teraz nie jesteśmy wśród nieprzyjaciół. Zerwa-
łem się, by przerwać ten majówkowy nastrój.
Nakazałem zbiórkę batalionom. Obszedłem wszystkie, z piątym
rozprawiłem się ostro za spanie na forpocztach pod Uliną. Kaza-
łem wszystkim być na pogotowiu do marszu, nie czynić żadnych
hałasów, nie rozpalać ogni, oficerom być przy swoich oddziałach.
Bezwiednie jednak i sam poddawałem się poczuciu względnego
bezpieczeństwa. Dotąd straże wystawione na skraju lasu .nie do-
niosły o niczym podejrzanym, na razie nie spostrzeżono żadnego
ruchu. Doprawdy, czy nie sen to był cały dzień wczorajszy z tą
piekielnie nużącą nocą?
Zaczynam myśleć, co mam robić dalej. Przede wszystkim, pój-
dzie naprzód patrol ułanów, wprost drogą na Michałowice, do
Krakowa. Jeśli nie spotka Moskali, to ostrzeże najbliższe forpocz-
ty, by nie strzelano do nas, gdy ujrzą kolumnę piechoty zbliżają-
cą się do fortecy. W dziesięć minut potem awangarda - kompa-
nia piechoty, a gdy do niej nikt strzelać nie będzie - reszta
w kolumnie, szosą do Krakowa. Tak będzie najlepiej.
Dałem odpowiednie rozkazy, pomimo że wydawały mi się one
trochę ryzykownymi.
Przewodnicy zaczęli błagać, bym ich puścił do domu. Zapłaci-
łem im sowicie, jeden z nich wyprosił nawet starego, siwego ko-
nia od kuchni, który zaczął kuleć w drodze. Zapowiedziałem, że
pójdą sobie wtedy, gdy my ruszymy dalej, do tego czasu pozo-
staną pod strażą, pod którą byli dotychczas.
Wreszcie przyszła chwila, którą oznaczyłem z góry, i pluton
kawalerii wyskoczył na szosę, ruszając od razu ostrym kłusem ku
Krakowowi. Strzałów nie ma. Rzucam dalej kompanię awangardy,
a w lesie wyciągam kolumnę. Czas! Na Kasztankę i z lasu! Klacz
lekko przeskakuje rów przy szosie, jestem na niej i - w tej chwi-

li gwiżdże mi nad głową kula, gdzieś z tyłu za mną wystrzelona.
Rzucam okiem na prawo i lewo i, doprawdy, śmiech mnie bierze.
Po szosie, tam na górze, gna mój pluton ułański już gdzieś
w początkach Michałowie. Widzę, jak migają wśród domów wiej-
skich ich czapki, a z obu stron szosy umykają pędem na otacza-
jące wzgórza grupy konnych. To Moskale. Moja kompania awan-
gardowa wysunęła się trochę naprzód, lecz jej gros zatrzymała
się przy pierwszych domach, wykonując koło nich jakieś niezro-
zumiałe dla mnie ewolucje. Z lasu za mną już się wysuwał wąż
kolumny moich batalionów. Od czasu do czasu, gdzieś z tyłu za
nami, ze strony Słomniczek jakiś uparty i niewidzialny Moskalik
strzelał i kula z jękiem pędziła nad nami w przestworza. Nad
tym wszystkim słońce napełnia świat wesołym blaskiem.
"Ruszać! Na wszelki wypadek, po minięciu pierwszych domów,
rozwinąć dwie kompanie na boki, w ślad za uciekającymi kawa-
lerzys'tami, by nie dać im się zatrzymać i nie pozwolić im ostrze-
liwać kolumny. Kompania jedna zostanie w ariergardzie o do-
brych kilkaset kroków, przy tych właśnie domach". Sam śpieszę
naprzód, by poznać przyczynę zatrzymania się awangardy. Nie
potrzebuję pytać: z domów wywlekają moi chłopcy jeńców. Jak
się okazało, przy pierwszym ruszeniu plutonu ułanów ukryli się
niektórzy z Moskali w domach, reszta z innych chałup umknęła
na prawo i lewo od drogi.
Krótkie badanie. Jest ich ośmiu. Trzech z nich z 21 Dydwizji
3 Korpusu Kaukaskiego zabłądziło, doganiając swoją dywizję,
i przenocowało u kolegów z gwardii. Reszta to gwardziści z fin-
landzkiego pułku gwardii, z tak zwanej "myśliwskiej", raczej
wywiadowczej kompanii, wysłanej naprzód ku Krakowowi na wy-
wiad i osłonę pułku, który został pod Słomniczkami. Ci, co ucie-
kli, są tak samo gwardziści, tylko z "konno-myśliwskiego" od-
działu.
- Dalej! wziąć ich w szeregi! - Naprzód, bo tam przed nami
słychać znowu strzały. Tam musi mieć potyczkę mój pluton ka-
walerii.
Przyśpieszonym, żwawym krokiem ruszamy naprzód, kompa-
nie rozwinęły się na boki i widzę, jak ich łańcuchy tyralierskie
zbliżają się ku wzgórzom. Mamy się wszyscy zejść tam na górze,
przy dawnej granicy. W środku Michałowie zastaję paru kawale-
rzystów, którzy też wzięli jeńców z gwardii, z tegoż finlandzkiego

pułku. Zabrano do niewoli dwunastu, z nich jeden ranny, poza
tym dwóch zabitych. Było tu więcej Moskali, lecz zaskoczeni
z tyłu znienacka, poszli w rozsypkę. U nas strat nie ma. Podpo-
rucznik z resztą plutonu popędził dalej do fortecy, wypełnić zle-
cone mu zadanie. Mam więc dwunastu jeńców i kilka koni wzię-
tych pod samym Krakowem.
Była to osłona od Krakowa, której się tak bałem poprzednio
w swoich rozważaniach. Najzabawniejszym jednak było to, że
wkradłem się do lasu niepostrzeżenie pomiędzy przednią straż
pułku i sam pułk. Ba, spędziłem w tym lesie półtorej godziny
o kilkaset kroków od noclegu finlandzkich gwardzistów, od miej-
sca, skąd wyszli na wywiad ku fortecy! Trzeba istotnie mieć z jed-
nej strony szczęście, z drugiej tak źle pełniących służbę wrogów,
aby podobny kawał mógł się udać!
Na górze, przy dawnym rosyjskim urzędzie cłowym, spędziłem
dobre pół godziny, nim się doczekałem zbiórki całego oddziała
Niebezpieczeństwo minęło, byłem tutaj pod osłoną armat krakow-
skich. Ogarniało mnie rozleniwienie i jakieś wewnętrzne roztkli-
wienie na widok moich kochanych chłopców, których na tak
straszne przejścia naraziłem i szczęśliwie z matni wyprowadziłem.
Gdzieś z pamięci wypływały wspomnienia o tym, jak przed laty
z Sulkiewiczem przez tę samą tamożnię (urząd cłowy) przejeżdża-
łem z Krakowa pod obcym nazwiskiem do Królestwa. Jakże to
inaczej teraz wyglądało. Przechodziłem tę samą granicę nie jak
dawniej ukradkiem, lecz gwałtem, na czele wojska polskiego, nio-
sąc, według swych dawnych marzeń, na ostrzu bagnetów uprag-
nioną swobodę.
Lecz z chwilą gdy z głowy spadło poczucie odpowiedzialności,
brało górę nad wszystkim zmęczenie, zmęczenie fizyczne i ner-
wowe. Widziałem wszystko jak we mgle jakiejś i, gdy przyszło
ruszać, z trudem dosiadłem konia. Więc we mgle spostrzegłem, że
ładna, z wiekowych drzew aleja, idąca z Michałowie do Krakowa,
znikła, a olbrzymy drzewa, jak trupy po boju, leżały ścięte. Jak
we mgle spostrzegłem pierwszy fort krakowski, najeżony zewsząd
drutami, spoza których żołnierze przyglądali się nam ciekawie.
Jak we mgle widziałem kwiaty, które mi wpychały krakowianki,
i jakieś pudełko z ciastkami w ręce mi wsunięte. Wszystko tonęło
mi w mgle.
Obudziła mnie Kasztanka, która nagle chrapiąc, zaczęła zwijać

się pode mną i przysiadać na zadzie. Z wielkim hałasem i dud-
nieniem szedł naprzeciw nas automobil ciężarowy i Kasztanka,
wychowanica wolnej wsi, protestowała przeciw takiemu mon-
strum. A ja, dumny i szczęśliwy, głaszcząc ją po błyskającej zło-
tem w słońcu szyi, uspokajałem ją słowami:
"Głupia, w twoich Czaplach nie byłaś, ale za to jesteś w Kra-
kowie, rozumiesz? W kochanym, cudnym, polskim Krakowie, gdzie
żołnierz polski z honorem umrzeć może, rozumiesz? Ty czapelska
istoto! Na tobie, na tobie wjadę, głuptasku, do Wilna!"
Kasztanka cudów Krakowa przy samochodach zrozumieć nie
chciała i drżała jeszcze na całym ciele, choć automobil dawno
nas minął. Jego głuche dudnienie i warczenie, dochodzące nas
z oddali, nie pozwalało się jej uspokoić.
Zawołałem Śmigłego. Kazałem mu zameldować w komendzie
fortecy, że jestem chory. Poleciłem rozkwaterować ludzi i zapo-
wiedzieć w komendzie, że piśmienny raport z wywiadów dzisiaj
jeszcze nadeślę. Sam ruszyłem do domu. Rozkaz, jaki dałem słu-
żącej, gdym tam ku jej zdumieniu się zjawił, brzmiał:
"Dużo, bardzo dużo herbaty i jeść, a najwięcej spać!" Spać jed-
nak nie udało się! Przyszedł Śmigły z raportem, że go przyjęto
kwaśno, że nas tu wcale nie potrzebują i że mamy się co najprę-
dzej wynosić. Kwater mu dać nie chciano, ledwo wytargował Pa-
łac Spiski, gdzie przedtem kwaterowali legioniści. Posłałem go na
nowe targi i wieczorem otrzymałem pozwolenie pozostania w Kra-
kowie, by ludzi wykąpać i pozwolić im zmienić bieliznę. Musia-
łem napisać swój raport. Nadszedł wieczór, wykąpałem się i do-
piero o godzinie dwunastej w nocy zasnąłem, rozebrany po raz
pierwszy od nieledwie tygodnia. Trzy doby nie spałem, bo go-
dzinki podczas biwaku w Krzywopłotach i kwadransu w lasku
przy Widomej liczyć niepodobna. Pamiętam, gdym ruszał na woj-
nę, wahałem się, czy brać na siebie komendę, gdy mam tak słabe
i skłonne do nerwów serce. Gdyby mi wówczas kto powiedział,
że nie będę spał trzy dni, że wytrzymam przy tym 30-kilometro-
wy marsz pieszy po zoranym polu, nie mówiąc o moralnych przej-
ściach, które przeżyłem - nigdy bym temu nie uwierzył.
Czekała mnie jednak w Krakowie przyjemna niespodzianka.
Oto, zaraz prawie po przyjściu do domu, zameldował mi się Dre-
szer, którego uważałem za straconego, a gdy i dwaj niefortunni
jeźdźcy z jego patrolu przyszli nazajutrz do Krakowa, nie brako-

wało nikogo z oddziału. Cała szalona nasza eskapada z przemar-
szem w poprzek jednego nieprzyjacielskiego korpusu i przedniej
straży drugiego obeszła się bez strat z naszej strony.
*       *      *
Teraz, gdy parę lat upłynęło i myślę na zimno o przejściu
przez Ulinę, nie mogę się oswobodzić od poczucia, żem przeżył
jak gdyby bajkę z tysiąca i jednej nocy. Pomimo woli zawsze
zadaję sobie pytanie, jak to było możliwym, gdy wydaje się nie-
prawdopodobnym.
Przede wszystkim więc decyzję swoją, jak to zaznaczyłem najzu-
pełniej polityczną, oparłem na fałszywej podstawie pod względem
wojennym, na istnieniu korytarza pomiędzy armiami nieprzyjaciel-
skimi, i to korytarza idącego w kierunku południowo-wschodnim,
z oparciem o forty Krakowa. Okazało się, że III Kaukaski Kor-
pus już dziewiątego - tego dnia gdy byłem w Strzegowej -
swoją awangardą przemaszerował przez ten korytarz drogami
Czaple-Iwanowice i Słomniki-Skała. Jakie były powody tego
wyskoczenia naprzód 3 Kaukaskiego Korpusu, nie wiem. Marsz
ten był tym śmielszym, że na południu flankowała go nie
wstrząśnięta niczyim forteca - Kraków. Osłona bowiem od tej
fortecy, a raczej awangarda tej osłony - pułk finlandzki
gwardii - stanął koło Słomnik i wysłał swe forpoczty, "myśliw-
skie kompanie", ku fortecy dopiero dziesiątego pod wieczór.
Stwierdziłem to przy badaniu jeńców, wziętych pod Widomą
i w Michałowicach. Jeśli mi wolno postawić hipotezę, to będzie
ona następująca: ruch mas rosyjskich był południowo-wschodni,
forteca krakowska zmuszała do wystawiania przeciwko niej i za-
trzymania zatem pewnej części wojska - w tym wypadku kor-
pusu gwardii - i 3 Korpus Kaukaski, zmuszony zrobić miejsce
gwardii, wyskoczył naprzód przed inne korpusy.
Faktem jest jednak, że zrobił mi on nadzwyczaj przykrą nie-
spodziankę w Ulinie. Zaznaczę otwarcie, że gdybym choć na chwi-
lę przypuszczał, że wpadnę w taką pułapkę, nie powziąłbym swej
decyzji. gdyż wydawałaby mi się ona wprost niemożliwą do prze-
prowadzenia. Dodam zaś, że wiele, bardzo wiele świetnych czy-
nów wojennych zawdzięcza swe powstanie jedynie fałszywym,
nie odpowiadającym istocie rzeczy przypuszczeniom co do nieprzy-

jaciela, przypuszczeniom, które ułatwiają wykonanie decyzji. No,
a potem, gdy le vin est tire, następuje konieczność - il faut
le boire.
W każdym razie, jeśli 3 Kaukaski Korpus, wśród którego zna-
lazłem się rano dnia 10 listopada, sprawił mi przykrą niespodzian-
kę i mógł mnie po prostu zdmuchnąć z powierzchni ziemi, to
muszę mu przyznać, że uczynił wszystko, aby tego nie dokonać.
Dotąd, wyznaję, nie mogę wyjść z podziwu, że oddział dwuty-
sięczny mógł spokojnie spędzić dzień cały i przemaszerować noc
całą w poprzek korpusu, będącego w marszu w bliskości nieprzy-
jaciela. Jakaś po prostu nadzwyczajna lekkomyślność wojenna ze
źle funkcjonującą służbą patroli i osłony. To właściwie było na-
szym zbawieniem.
Naprzód w Ulinie spędzamy cały dzień, gdy obok nas o parę
kilometrów z jednej i drugiej strony maszeruje wojsko, idą trans-
porty  wojskowe.   Gdybym  był  nie  wysłał  patrolu  Wieniawy  na
zachód, nie zostałbym nawet w przeciągu dnia zaczepiony. Lecz
wreszcie jestem odkryty. Dwie sotnie kozaków otrzymują od nas
należyty odpór, więc powinno być jasnym dla Moskali, że nie jest
to jakaś banda marudująca lub szukająca  nieprzyjaciela, by mu
się  poddać.  Zdawałoby  się,  że  dla  uniknięcia  możliwego  bigosu
w dalszym swoim marszu naprzód powinni byli Rosjanie natych-
miast   skoncentrować   jakąś   siłę   dla   zgniecenia   śmiałków.   Tym-
czasem  nic  się  nie  dzieje!   Dalej   na   drodze  Czaple-Iwanowice
ostrzeliwujemy jakiś  transport,  wreszcie stykamy się z  nieprzy-
jacielem w Czaplach samych.  I znowu  nic!  Potem za Wiktorką
sotnia nie ośmiela się zaczepić mojej ariergardy, gdy na nią pra-
wie że najeżdża w nocy. Przez drogę Słomniki-Skała przechodzę-
kolumną kilometrowej  długości  tuż obok jakiejś nocującej  części
wojska rosyjskiego. Wreszcie w Widomej wślizguję się, już o do-
brym świcie, pomiędzy pułk i jego osłonę od fortecy. Ba! Półto-
rej  godziny siedzę  w  lesie o paręset kroków od  głównej  drogi
w tej okolicy i o tyleż kroków od nocujących wywiadowców ro-
syjskich!
Każde  z  tych poszczególnych zetknięć z  nieprzyjacielem mo-
gło być w tym położeniu początkiem naszej zguby, w najlepszym
wypadku - powodem wielkich strat. Każde z nich kończyło się
albo niczym, albo nawet naszym triumfem.  Być może, że takie
zachowanie  się Rosjan  było  wynikiem ich przekonania o zupeł-

nym rozbiciu armii austriackiej, w każdym razie nasze ocalenie
w tej ryzykownej awanturze zawdzięczamy przede wszystkim złe-
mu funkcjonowaniu maszyny wojskowej u Rosjan. Dodać muszę,
że gdyby nie decyzja wyjścia do Krakowa, tobym narobił tam
w środku maszerującego korpusu bardzo dużo bigosu i przykrości.
Drugą przyczyną udania się wyprawy było niewątpliwie zacho-
wanie się ludności okolicznej. Nie mówię tu o doskonałych prze-
wodnikach-przemytnikach, którzy bez pudła prowadzili po bez-
drożach. Ale w samej Ulinie nie przebylibyśmy nigdy tak szczęśli-
wie dinia 10 listopada, gdyby otaczała nas ludność wroga i obca.
Nie mówię o mieszkańcach samej Uliny Małej, bo ta była w mo-
im ręku i stamtąd nie wypuszczałem nikogo. Ale otoczenie! W tak
gęsto zaludnionej okolicy wsie leżą bardzo blisko od siebie. Więc
Buk, więc Ulina Wielka wiedziały przecież o naszym pobycie
w ich sąsiedztwie. Tam władza moja, mój bagnet nie sięgały
i w każdej chwali każdy z mieszkańców tych wsi mógł zawiado-
mić kręcące się patrole nieprzyjacielskie o naszej kryjówce w Uli-
nie Małej. Nic podobnego się nie stało, zostaliśmy nietknięci i nie
odnalezieni aż do spotkania patrolu Wianiawy z kozakami.
Trzecią przyczyną szczęśliwego wyjścia z matni - to my sa-
mi, ja i moi drodzy strzelcy. Ze złym wojskiem nigdy bym nie
zdołał przeprowadzić swego zamiaru. Nie idzie tu o samą techni-
kę przeprowadzenia sprawy i o ciężary pracy fizycznej żołnierza,
chociaż one odegrały w tej akcji niemałą rolę. Myślę przede wszy-
stkim o morale wojska. Zaczynając od wymarszu z Wolbromia
w kierunku Miechowa, gdym się oddalał od armii austriackiej
i szedł ku nieprzyjacielowi, narażałem nerwy swoich podwład-
nych na niezwykłą próbę. Ja wiedziałem o celu tej próby, oni
nie mieli o tym, jak się mówi, zielonego wyobrażenia. Wciągnąłem
ich w Ulinę z nocnym wymarszem stamtąd. Wtedy już każdy
czuł jakąś niesamowitą atmosferę dokoła i przy najmniej rozwi-
niętej wyobraźni niepodobna było. nie odczuwać oddechu śmier-
ci i zagłady na twarzy. A jednak przez cały czas nie było ani
jednej chwili zawahania się morale żołnierskiej, braku dyscypli-
ny czy objawów depresji. Spokojnie, nawet, zgodnie z naszym
charakterem narodowym i żołnierskim stylem, trochę lekkomyśl-
nie pełniono służbę nakazaną, bez szemrania i skargi. W ciągu
całego marszu nie miałem wcale maruderów, pomimo że marsz
był bardzo uciążliwy nawet dla wtrenowanego wojska. Po niespa-

nej prawie nocy, po uciążliwym odwrocie z Dęblina, przemasze-
rowaliśmy nocnym marszem z Ulany do Widomej 75 kilometrów
bez odpoczynku w bardzo ciężkich warunkach taktycznych, szliś-
my większą część marszu po zoranym polu, nie po gładkiej dro-
dze. Dla najlepszego wojska jest to próba nie lada! Toteż na głę-
bokim moim zaufaniu do żołnierza i jego sił moralnych polegała
duża część powodzenia. Z innymi żołnierzem nie bardizo bym się
odważył na takie ryzyko. Przypuszczam, że ta równowaga ducha
żołnierskiego musiała polegać w pewnej mierze na odwrotnym
uczuciu u żołnierzy - na zaufaniu do mnie.
Sam oglądam się na eskapadę ulińską zawsze z uczuciem du-
my i radości. Radości dlaitego, że rzadko podczas wojny przeży-
łem tyle wrażeń i że już nigdy nie postawiłem na kartę dla osiąg-
nięcia celu tak dużo, jakem zaryzykował 9 listopada. Nie chcę
być źle zrozumianym. Nie idzie tu o ryzyko dla ryzyka, o rozko-
szowanie się ryzykanctwem, idzie o to, że wojna i wszystkie zja-
wiska wojenne są połączone z ryzykiem nie fizycznym jedynie,
związanym ze śmiercią - jest to ryzyko żołnierskie - lecz ry-
zykiem przegranej, ryzykiem nieosiągnięcia zamierzonego celu -
jest to ryzyko każdego dowódcy. I jeżeli nie sądzono mi zaznać
ryzyka wielkich przedsięwzięć wojennych, to na swoją skalę za-
ryzykowałem podczas Uliny prawie wszystkim. Dla celu, który
uznałem za godny tego, postawiłem na kartę swej umiejętności,
zdolności - jednym słowem: na siebie - prawie wszystko, co
miałem najdroższego - to, co uważałem za zawiązek wojska
polskiego.
Z dumą zaś patrzę na Ulinę dlatego, że powziąwszy postano-
wienie zupełnie samodzielnie, bez odpowiedzialności przed kim-
kolwiek, nie cofnąłem się do końca przed jego przeprowadzeniem,
pomimo iż trudności piętrzyły mi się na każdym kroku, a ryzy-
ko z każdą chwilą zwiększało się do niemożliwości. Otwarcie też
wyznaję, że dopiero po Ulinie zacząłem sobie ufać i wierzyć
w swoje siły. I być może właśnie dlatego słyszałem nieraz po-
tem słowa moich żołnierzy: "Teraz za Komendantem pójdziemy
wszędzie! Jeżeli on nas wyprowadził z Uliny, to już jesteśmy spo-
kojni!" Był to więc jakby mój egzamin, który złożyłem zarówno
przed sobą, jak przed żołnierzami.
Skończono w Magdeburgu, w więzieniu, dn. 7 września 1918 roku.

Limanowa - Marcinkowice

Wielka, historyczna bitwa pod Limanową zaczynia się dla świa-
ta coś koło 18 grudnia, dla minie i dla mego oddziału rozpoczyna
się daleko wcześniej, mianowicie od 20 listopada. W ogólnym
położeniu bowiem militarnym olbrzymich frontów i milionowych
zapasów początki tej bitwy względnie niewielkie miały znaczenie
dla obu stron walczących. Niewielkie też ilości wojska brały
tam udział - parę dywizji kawalerii, trochę armat, wreszcie dziw-
na mieszanina wszelkiego rodzaju drugorzędnych formacji, które to
zjawiały się na froncie, to znów znikały, ustępując miejsca in-
nym. Ja z mymi trzema batalionami, kawalerią, w końcu arty-
lerią, walczyłem cały czas mniej więcej w tej samej okolicy -
pomiędzy Dobrą-Jurkowem, Dunajcem, od Nowego Sącza do
Marcinkowic; osłaniałem z jednej strony kolej Sucha-Mszana
Dolna, po której szły raz wraz nowe transporty wojskowe -
austriackie i niemieckie, z drugiej strony stanowiłem osłonę od
wschodu, od Rosjan flankujących wojska idące na północ, na
Bochnię-Tarnów.
Oryginalnym był wówczas ten front w schody wyłamany! Pod
Krakowem Austriacy starali się złamać południowe skrzydło Ro-
sjan,  walczących pod  Pilicą  i Krzywopłotami  z frontem  na  za-
chód.  Moskale  od  Bochni  znowu  napierali  na  wschodnią  flankę
swych nieprzyjaciół, na tych zaś znowu od południa robiły nacisk
mieszane austriacko-niemieckie wojska. Moskale od Dunajca szu-
kali  ich skrzydła  przecz  nacisk  na  Limanową  i Dobrą,  i znowu
armia  gen.  Boroewica  od Węgier parła   na północ  ku Nowemu
Sączowi,  by  oskrzydlić  ruch  Rosjan  na  wschód pod  Limanową.

Ostatecznie, jak wiadomo, pod Limanową i Nowym Sączem te
wszystkie wzajemne oskrzydlania skończyły się porażką Rosjan
i front ich w Królestwie i Galicji cofnął się na wschód na linię
Dunajca i Nidy.
Historia wielkiej wojny nazywa więc bitwą pod Limanową te
ostatnie zmagania się dobrych paru setek tysięcy wojaków wśród
podhalańskich gór koło Limanowej i Nowego Sącza. Dla nas zaś,
powtarzam, bitwa pod Limanową rozpoczęła się wtedy, gdy teren
przyszłych wielkich bojów był prawie pustym i gdy w grę z je-
dnej i z drugiej strony wchodziła prawie sama kawaleria. Jedyną
piechotą przez dłuższy czas były w tym miejscu moje trzy, bar-
dzo zresztą liczebnie słabe, bataliony.
Nie mając obecnie w swym posiadaniu żadnych źródeł, które
by mi pozwoliły przedstawić nasz udział w całej bitwie limanow-
skiej, nie będę się kusił o jakikolwiek ścisły tych bojów opis.
Traktować je będę tylko epizodycznie, jako wstęp do właściwego
tematu, do boju naszego 6 grudnia pod Marcinkowicami, który
to bój jest najjaskrawszym epizodem naszego, jak go nazywam,
tańca koło Limanowej.
Dnia tego byliśmy sami - niewielka garstka - wobec ogrom-
nej przemocy nieprzyjaciela. Osobiście zaliczam dzień ten do naj-
ciężej przeżytych w ciągu wojny. Wspominać takie dinie jest
najprzyjemniej, analizować ich przeżycia najużyteczmiej. Nasz bój
pod Marcinkowicami z posuwającym się na wschód 8 Korpu-
sem rosyjskim był właściwie wstępem do ostatecznych bojów pod
Limanową. Po raz pierwszy wtedy na to pole bitwy wystąpiły do
boju wielkie masy wojskowe.
Po wyjściu z Uliny do Krakowa, jak to już opisywałem, oka-
zaliśmy się całkiem zbytecznymi dla obrony prastarej stolicy.
Uznano, zdaje się, że nasz pobyt w Krakowie byłby nawet po
prostu szkodliwym. Pozbyto się więc nas stamtąd możliwie pręd-
ko, bez wielkich formalności i ceremonii. Zresztą pobyt w Kra-
kowie istotnie byłby przykrym. Stosunki wojskowe mniej więcej
przypominałyby stosunki w l Korpusie, a masowa ewakuacja
z fortecy doprowadziła miasto do zupełnej jakiejś prostracji. Ani
śladu nie znalazłem tego żywego tętna życia, które biło w począt-
ku wojny. Polacy dali się po prostu wykopać ze swej stolicy
i miasto miało jakiś charakter niepolski - raczej czesko-niemiec-
ki - wobec ogromnego napływu wojska i jego instytucji. Użyłem

więc wszystkich możliwych wybiegów, aby zostać na Podhalu,
gdzie według swego zasadniczego planu chciałem umrzeć ze swo-
im oddziałem, broniąc zarówno honoru żołnierza polskiego, jak
i ostatniej piędzi ziemi polskiej przed najazdem.
Starania o pozostawienie mnie na Podhalu poszły mi nadspo-
dziewanie łatwo. Po pobycie w głównej kwaterze pojechałem
jeszcze do Zagłębia, by tam dać raz jeszcze instrukcje pozostałym
batalionom i artylerii. Zawiadomiłem je, że idą gdzieś pod Mszanę
Dolną, uważam jednak jako swoje tyły Nowy Targ, gdzie posta-
ram się ostać i gdzie musi nastąpić zbiórka całego mego oddziału.
Popędziłem potem automobilem do Makowa, gdzie zebrały się mo-
je trzy bataliony i kawaleria po tygodniowym odpoczynku w Za-
woi. Oddział był w stanie ciężkim pod względem gospodarczym.
Mundury poszarpane, bez taborów i kuchni. Rozpoczęto dopiero
teraz starania o usunięcie tych braków, a tu czas naglił. Z głów-
nej kwatery zjawił się kapitan sztabu, który zapowiedział, że na-
tychmiast ma nastąpić wyjazd koleją do Mszany Dolnej, a stamtąd
marsz na Dobrą, na pomoc korpusowi kawalerii gen. Nagy'ego,
który znajdował się wobec przemożnego jakoby nieprzyjaciela.
Korpus ten składał się z dwóch dywizji kawalerii: 6 i 11 Hon-
wedzkiej.
Piechotę wyprawiłem koleją, kawaleria ruszyła konno, a ja
z Szefem wyjechaliśmy automobilem. Jechaliśmy wzdłuż tak do-
brze mi znanej drogi do Zakopanego, na Jordanów, Chabówkę.
Po drodze, gdziekolwiek się zatrzymywałem, spotykałem panikę
z powodu zbliżającego się nieprzyjaciela. Jakieś dziwaczne, nie-
wiarygodne pogłoski o jego posuwaniu się naprzód wywoływały
wszędzie atmosferę nerwową i naprężoną. Te same "nerwy",
skłonne dać wiarę wszystkiemu, co tchnie pesymistyczną oceną
sytuacji, spotykałem u wojskowych, u kolejarzy, u tzw. inteligen-
cji. Wzruszano ramionami, gdyśmy mówili, że idziemy do Dobrej,
która, jak przecie z pewnością wiadomo, jest w rękach Moskali.
Spodziewano się Rosjan lada chwila w Jordanowie, widziano ich
jakoby pod Nowym Targiem. Panował jakiś nastrój pełny paniki
i przerażenia, jakaś dziwna skłonność do dawania wiary pogłoskom
najmniej prawdopodobnym. Co do mnie, "nerwów" na wojnie nie
znoszę i starałem się zawsze zarówno siebie jak i swoich pod-
władnych wychować w "spokoju", chociażby niekiedy przesadnym.
Ale niewątpliwie cała ta atmosfera paniki nie mogła zmienić mej

pesymistycznej oceny sytuacji ogólnej, oceny, z którą wyszedłem
z ostatniej bitwy pod Dęblinem i z odwrotu pod Kraków. Tym
mocniej, tym silniej układałem w głowie plany "hekatomby"
podhalańskiej.
Tym razem jednak nasz pierwszy występ na nowym teatrze
wojny miał być triumfem, który na długo zapewnił nam szacunek
otoczenia. Rzecz się tak miała.
Wiraż z wcześnie zapadającym wieczorem chwytał mróz coraz
silniejszy. Kawaleria, mając konie lekko podkute, posuwała się
bardzo powoli po śliskiej do niemożliwości szosie. Patrol jeden
skierowałem na Nowy Targ wobec dzikich pogłosek, że tam jako-
by mają być Moskale. Gdym przyjechał do Mszany Dolnej, pie-
chota moja już dawno stamtąd ruszyła do Dobrej, popędzana
mrozem. W Mszanie dowiedziałem się, że w Dobrej stoi już część
6 Dywizji Kawalerii austriackiej, lecz gdzie są generałowie 6 i 11
Dywizji, u których miałem się meldować, nikt mi tego wyjaśnić
nie był w stanie. Pojechałem do Dobrej. Dopędziłem swoją pie-
chotę u początku wsi, w miejscu, gdzie od szosy odchodzi dro-
gia na południe do Jurkowa. Wojsko stało na mrozie, nie wiedząc,
co czynić. Miałem kwaterować w Dobrej, lecz kwatermistrze już
stamtąd wrócili, zapewniając, że cała wieś jest zajęta i chyba
gwałtem da się jakaś część oddziału wcisnąć. Wiedziałem z góry,
z doświadczeń z l Korpusem, co to znaczy! Grubiańskie kłótnie
o każdą chatę, obojętny albo wręcz wrogi stosunek w tych wy-
padkach władzy. Do tego w tej chwili musiałbym mieć do czynie-
nia z kawalerią, która, mając konie, rozkwaterowuje się szeroko.
Dziękuję za taką przyjemność! - pomyślałem.
Wszedłem do karczmy, aby się rozmówić z oficerami i na
mapie rozejrzeć się, jak zaradzić złemu. Nie mogliśmy przecież
stać całą noc na mrozie, który dochodził do 20 stopni, od górskich
zaś dolin szedł zimny, przenikliwy ciąg, co jeszcze bardziej po-
większało chłód. Chłopcy rozpalili ognie i gwałtownie tupali no-
gam, skakali, uderzali rękami o biodra na rozgrzewkę.
W karczmie było pełno ludzi, duszno i gwarno. Górale, żołnie-
rze, oficerowie, wszystko to paliło, rozprawiało, wchodziło i wy-
chodziło. Od razu dowiedziałem się, że Jurków nie jest przez
Wojsko zajęty, dalej, że w Chyżówkach (obecna pisownia: Chy-
szówki - przyp. red.) pokazali się dzisiaj pod wieczór Moskale.
O sile ich nikt nie mógł mnie dokładnie poinformować, ale z ogółu

danych wywnioskowałem, że ilość ich jest względnie niewielka,
Zresztą i przypuszczać nie mogłem, by do tak zapadłej dziury,
osobliwie, gdy Dobra była zajęta, wtłoczono większą ilość wojska.
W każdym razie dla wojska w Dobrej nie było to wygodnym mieć
tuż obok Moskali. Zdecydowałem więc od razu, ze bataliony piąty
i pierwszy rozlokują się w Jurkowie, trzeci i drugi1 w Chyzów-
kach. Uprzedziłem obu dowódców batalionów, by byli ostrożnymi
i idąc do Chyżówek wzięli z sobą przewodników miejscowych,
a Śmigłemu, doganiającemu swój batalion, wypowiedziałem swoje
przeczucia, że o nocleg będzie musiał pewnie walczyć z Moskalami.
Istotnie. Okazało się, że w Chyżówkach nocuje cały szwadron
ułański. Ułani rosyjscy źle pełnili służbę forpocztową, moi chłopcy,
prowadzeni przez górali, bardzo zręcznie obstawili wieś, tak że
w nocy wzięto do niewoli cały szwadron z pięcioma oficerami.
Straty nasze tej nocy były minimalne - jeden żołnierz zabity,
drugi ranny, dziwnym trafem dwaj bracia. Ułani rosyjscy też
mieli strat mało, coś kilku zabitych i rannych. Zaskoczeni znie-
nacka, po bardzo krótkim oporze gromadnie się poddali. Uciekło
tylko zaledwie kilkunastu żołnierzy i dwóch oficerów, jednego
z nich zresztą w dwa dni potem ujęto.
Przy ówczesnym nerwowym nastroju tego frontu sukces nasz
był triumfem nie lada, zwłaszcza że wypadki wzięcia do niewoli
całych jednostek jazdy zdarzają się w ogóle rzadko, a dokona-
liśmy tego właśnie na oczach korpusu kawalerii. Triumf nasz był
tym większy, że jak się okazało z badań jeńców, szwadron ten
był specjalnie dobrany z całego pułku ułanów rosyjskich. Dano
mu najlepsze konie, względnie dużą liczbę oficerów, wreszcie do-
borowy materiał ludzki. Szwadron wysłano naprzód z rozkazem,
by dotarł do Mszany albo i dalej, sprawdził niejasne wiadomości,
które doszły gen. Dragomirowa, dowodzącego dywizją jazdy ro-
syjskiej, o ruchu wojsk austriackich, i by wreszcie zepsuł kolej
Sucha-Mszana Dolna.
Nie brałem osobistego, bezpośredniego udziału w tym epizo-
dzie zagarnięcia szwadronu do niewoli. Nie będę więc wchodził
1 II batalion wrócił świeżo z nadzwyczaj nużącej eskapady z 79 dy-
wizją jazdy austriackiej pod Modlin i Warszawę. Miał tak małe li-
czebnie stany i tak był przemęczony, żem go odesłał po Chyżówkach
jak najprędzej jako chorych do Nowego Targu, gdzie i sam spodzie-
wałem się wkrótce znaleźć.

w szczegóły lej akcji, gdyż zgodnie z planem swojej pracy chcę
trzymać się metody czysto pamiętnikowej, mając na usługi, przy
braku źródeł pod ręką, jedynie swą pamięć.
Dowodzili pod Chyżówkami z początku Wieczorkiewicz i Wil-
czyński, w końcu Śmigły. Utkwił mi w pamięci jeden szczegół tej
akcji, gdyż był przedmiotem rozlicznych rozmów moich żołnierzy
i oficerów. Jeden z oficerów rosyjskich, zaskoczony znienacka
u progu swej kwatery, poddał się, lecz nie został przez chłopców
ani zrewidowany, ani odprowadzony do miejsca zbiórki jeńców.
Gdy inni żołnierze nadeszli, wyjął rewolwer i strzelił kilka razy
do napadających. Jednego z nich zabił, drugiego ranił - byli to
owi dwaj bracia, o których, mówiąc o stratach, już wspomnia-
łem - i korzystając z ciemności, uciekł z innym oficerem, po-
mimo że posypały się za nim gęsto kule. Żołnierze, idąc przy
świcie za śladami na śniegu, znaleźli obu w jakimś górskim wą-
wozie, z którego jeden z uciekających - otyły sztabs-rotmistrz -
nie mógł się wydostać. Niektórzy żołnierze prosili mnie, abym
kazał rozstrzelać oficera, który zabił ich kolegę, gdyż użył on bro-
ni już po poddaniu się. Naturalnie ani przez głowę nie przeszła
mi myśli podobna, gdyż każdy z nas postąpiłby tak samo, wyko-
rzystując gapiostwo jednych, którzy oficera, nie odebrawszy mu
broni, zostawili bez opieki, i brak sprytu drugich, którzy jeńca
z rąk wypuścili. Ba, każdy właściwie musiałby pochwalić takiego
oficera za mężne zachowanie się wobec przemocy nieprzyjaciel-
skiej i za próbę połączenia się ze swoimi, gdy dokoła inni jego
koledzy masowo się poddawali.
Gdym stanął rano kwaterą na plebanii w Jurkowie, miałem
od razu mnóstwo roboty. Naprzód musiałem zbadać jeńców. Wśród
nich była spora garstka Polaków, którzy chętnie rozwiązywali ję-
zyki w otoczeniu rodaków. Zresztą nie potrzebowałem się uciekać
do ich patriotycznych uczuć, żołnierz bowiem rosyjski w ogóle
rzadko nie mówi prawdy, będąc pytany przy badaniu. Jest w nim
jakby bezwiedne posłuszeństwo dla każdej danej władzy, a gdy
się do niego mówi jego własnym językiem i formułami wojsko-
wymi, do których jego ucho jest przyzwyczajone, zapomina on
o tym, że nie mówi przed własną komendą. Najczęściej jednak
żołnierze rosyjscy mało są rozgarnięci i niewiele interesują się
sprawami wojny, tak że bardzo mało można się od nich dowie-
dzieć poza ciasnym kołem ich wiadomości o własnym pułku czy

batalionie. Już znacznie sprytniejsi są i znacznie więcej z tego
powodu wiedzą Polacy, najbardziej zaś Żydzi, którzy z przyzwy-
czajenia zawsze wszędzie węszą i mają ciekawe oczy i uszy.
I teraz wiec badając jeńców, bardzo szybko wyciągnąłem od nich
te wiadomości, których mogli mi dostarczyć. Kwestii zaś najbar-
dziej interesującej, czy poza dywizją Dragomirowa jest i piechota
przed nami, nikt z nich, gdyby nawet chciał, nie mógł mi wy-
świetlić.
Po   Chyżówkach   nie   potrzebowałem   się   meldować   u   swoich
generałów.   Ciekawość   ich  paliła.   Już  rano  przyjechał  do  mnie
komendant   6   Dywizji.   Tego   brała   trochę   zazdrość.   Jego   oficer
sztabu  chciał  nawet  część zasługi  wzięcia  szwadronu do niewoli
przypisać swojej dywizji, powołując się na raport jakiegoś patro-
lu austriackiego, nadeszły jakoby do Dobrej,  a mówiący o tym,
że  nieprzyjaciel  znajduje  się  w  Chyżówkach.  Oficer  ten  chciał
wmówić  we  mnie,  że  od  tego  patrolu dowiedziałem  się  jakoby
o   Moskalach   i   dlatego   właśnie   skierowałem   swój   batalion   do
Chyżówek.  Zaprzeczyłem temu  najstaranniej. Wysłałem swe  od-
działy do Chyżówek jedynie dlatego, że wydawało mi się rzeczą
nieco nieostrożną nocować spokojnie w Dobrej bez zabezpieczenia
się od równolegle biegnącej górami drogi, prowadzącej od Lima-
nowej   przez   Chyżówki  do  Jurkowa.   Co  prawda   była  to   dzika
górska droga, ale jednak, jak się okazało, możliwa nawet dla ka-
walerii.  Zaraz  potem zjawił się  u mnie  generał Nagy,  dowódca
całego frontu pod Limanową. Powinszował mi powodzenia i zaczął
rozpytywać o stan wojska. Okazał się człowiekiem bardzo miłym
i, co rzadko dotąd spotykałem, zupełnie nieuprzedzonym do takiej
formacji jak  Legiony.  Bardzo być może,  że był  to  wpływ  jego
węgierskiego   pochodzenia.   Wzruszał  ramionami,   gdy  się  dowie-
dział,  że  nie  posiadamy  karabinów maszynowych,  telefonów  ani
dostatecznego  wyekwipowania.   Obiecał  o   wszystko  się  postarać,
tymczasem zaś miał nam przykomenderować karabiny maszynowe
i artylerię ze swojej  węgierskiej dywizji. Zawsze dotąd wspomi-
nam ze szczerą wdzięcznością tego generała, którego stosunek był
po   prostu  odetchnięciem  od   zupełnie   nienormalnych   stosunków
dotychczasowych  z   Austriakami.   Zarówno  karabiny  maszynowe,
jak górskie  armaty przyszły nazajutrz,  ale  o tym potem.  Nato-
miast zgodnie ze zwyczajem austriackim została zachowana abso-
lutna tajemnica co do celu działania tak mego oddziału, jak i in-

nych wojsk. Pozostawiono to zupełnie memu własnemu domysłowi
i samodzielnym hipotezom. Od tego czasu datuje się zwyczaj,
który wprowadziłem u siebie w wojsku, że poza wywiadami na
nieprzyjaciela prowadziło się stale i systematycznie patrolowanie
i w stosunku do otoczenia. Był to często jedyny sposób zoriento-
wania się w tym, co się dzieje naokoło.
Wieczorem tego dnia wobec tego, że jedynym na razie moim
zadaniem było pilnowanie defile górskiego w Chyżówkach, zapro-
siłem do siebie na kolację pięciu wziętych do niewoli oficerów
rosyjskich. Żal mi było, jako żołnierza, rotmistrza dowodzącego
szwadronem. Musiał być porządnym człowiekiem, gdyż żołnierze
jego bardzo się cieszyli, że mu się nic złego tej nocy nie stało.
Był przygnębiony trochę, chociaż starał się tego nie pokazywać
po sobie. Miał jakieś polskie nazwisko, chociaż był Rosjaninem
i stał kiedyś dłuższy czas z pułkiem w Królestwie, we Włocław-
ku. Oficerowie jego byli mniej sympatyczni, ot zwyczajni oficero-
wie rosyjscy. Sztab mój składał się z samych Królewiaków, więc,
choć z obrzydliwym akcentem, mówili po rosyjsku. Powoli, gdy
pierwsze lody po kilku wódkach stopniały, zaczepiłem o przykry
temat, o nocny wypadek w Chyżówkach. Chciałem znaleźć wy-
tłumaczenie, jak to mogło się stać, że szwadron cały tak od razu
dał się opanować i bez strat prawie zagarnąć. Rotmistrz dał mi
mniej więcej następujące wyjaśnienie:
Był wysłany jako szwadron wywiadowczy, szedł szosą przez
Limanową na Dobrą, tu znalazł drogę zajętą; chcąc ominąć prze-
szkodę, wciągnął się do Chyżówek górską drogą, nie przypuszcza-
jąc, by na niej mógł spotkać kawalerię austriacką, gdyż droga nie
była wcale dla jazdy stworzona. Noc była bardzo zimna i ciemna,
tym mniej przypuszczał, by go zaskoczono. Wiedział przecie, że
ma przed sobą jedynie kawalerię austriacką, o której nie miał
dobrej opinii, i nie sądził, by się zdobyła na inicjatywę. Gdyby
był wiedział, że może spotkać piechotę, byłby ostrożniejszy. Wobec
tego, że górskie wsie są rozrzucone, nocował w kilku grupach,
które samodzielnie wystawiały po kilka posterunków. W nocy
nagle usłyszał strzały, żołnierze zaalarmowani zaczęli strzelać po
ciemku, nie mając żadnego widocznego celu. I wtedy z kilku
stron usłyszał rosyjskie połajanki, wymawiane tak bez zarzutu
dobrze, że w tej grupie, gdzie on był, wszyscy osądzili, że to są
swoi - Rosjanie. Wobec tego zaprzestano strzelać i nagle spadła





na nich nawała, idąca na bagnety. Działo się to tak szybko, że
nim się obejrzał, już żołnierze jego się poddali i on sam nie miał
nic innego też do zrobienia.
- Wot bieda - dodał poważnie - bolno artisticzeski waszi
riebiata rugajutsia! (W tym bieda, że pańscy chłopcy zanadto arty-
stycznie klną!)
Myślałem, że umrę od wewnętrznego śmiechu, gdym usłyszał,
czemu właściwie zawdzięczam powodzenie! Niesłychany i całkiem
nowy pomysł dla taktyki!
Najzabawniejszym było jeszcze to, że przy tej całkiem rosyj-
skiej kolacji jednym z usługujących ordynansów był też Rosja-
nin - niejaki Chmielów. Był on wzięty przez nas pod Krakowem
do niewoli i razem z kilku innymi prosił, by go pozostawiono
u nas i nie odsyłano do obozów jeńców, gdzie, jak słyszał, warun-
ki życia są nadzwyczaj ciężkie. U nas zaś strasznie mu się spo-
dobało, bo, jak mówił, takiego generała jeszcze nie widział, który
nigdy nie łaje i nie bije, i z którym każdy żołnierz swobodnie,
bez obawy mówić może. Sądziłem, że teraz, gdy zobaczy swoich
żołnierzy i oficerów, zechce dzielić już dalej losy z nimi. Nie!
Poprosił, by go pozostawiono i by przy oficerach z wziętego szwa-
dronu nie mówiono do niego po rosyjsku. Sam zaś przy usługi-
waniu starał się wplatać parę słów polskich, których się już zdą-
żył nauczyć. Nazajutrz odesłałem jeńców na tyły.
Spomiędzy siedmiu oficerów ze szwadronu wziętego do nie-
woli pięciu ujęto, dwóch uciekło. Jednego z nich złapano na trze-
ci dzień w oryginalnych okolicznościach. Ruszyliśmy już byli
naprzód i, przeszedłszy Chyżówki, długą górską wioszczynę na
przełęczy pomiędzy górami Łopień i Mogielica, spuściliśmy się na
dół do Stopnicy Królewskiej. Tam rano na krzyk jakiejś baby, że
jest u niej Moskal, złapano młodego człowieka i przyprowadzono
go do mnie. Był to ładny, młody, dwudziestoletni chłopak o du-
żych czarnych oczach, miał na sobie cywilne palto i kapelusz,
jakąś kurtkę, a obok tego ułańskie spodnie i buty. Przy rewizji
znaleziono u niego notatnik z zapisami świadczącymi o tym, że
przez cały czas od nocy w Chyżówkach śledził ruch na szosie
i notował każdy oddział. Przy badaniu okazało się, że wdarł się
on na górę, gdzie znalazł jakiś szałas i przesiedział tam o głodzie
i chłodzie cały dzień, robiąc notatki i pilnie śledząc wszystko, co
się naokoło działo. Teraz przedzierał się do swoich ze swymi spo-

strzeżeniami. Zaszedł zaś do chaty, bo był głodny, i dawał trzy
ruble babie za posiłek, lecz ta narobiła wrzasku i biedny trafił
do niewoli. Podobała mi się ta brawura i to spełnienie obowiązku
aż do końca, nawet wtedy, gdy oficerek został sam, i to po cięż-
kiej porażce swoich. Nie pytałem go więc już o to, skąd wziął
ubranie cywilne i, chcąc go uchronić od rozstrzelania jako szpie-
ga, bo przyłapano go w cywilnym odzieniu, kazałem wyszukać
u chłopców szynel żołnierski i czapkę, umundurowałem go z po-
wrotem i odesłałem na tyły. Wychodząc dziękował mi za to, dodał
jednak: "Ale za to, że mnie pan wziął do niewoli, nie dziękuję,
nie! Byłbym na pewno miał Order św. Jerzego!"
Ten order pewno otrzymał siódmy oficer szwadronu, jakiś
Kaukazczyk, który uciekł i przedarł się do gen. Dragomirowa
z przykrą wiadomością, że jego wyborowy szwadron został w ca-
łości wzięty do niewoli. Po kilku dniach zostało wziętych znowu
kilku, tym razem dla odmiany huzarów, z dywizji tegoż generała.
Ci opowiadali mi, że Dragomirow, wściekły z powodu wypadku
w Chyżówkach, miał powiedzieć: "Jeżeli moi oficerowie nie umie-
ją prowadzić szwadronów, to niestety ja, komendant dywizji, mu-
szę jeździć na patrole!"
I jakoby istotnie ruszył z pierwszym patrolem ku nieprzyja-
cielowi.
Żałuję doprawdy, że nie prowadził on właśnie tego huzarskie-
go patrolu, z którego wzięliśmy jeńców, miałbym sposobność
przekonać się, czy dowodziłby nim mądrzej niż ten oficer, który
przypłacił życiem swą nieostrożność. Było to w kilka dni po
wzięciu w Chyżówkach szwadronu ułanów. Zdążyliśmy przez ten
czas przetańczyć swego kontrendansa: byliśmy pod Limanową,
cofnęliśmy się do Junkowa i znowu miałem pilnować przejść przez
góry na południe od szosy Dobra-Limanowa. W Chyżówkach stał
powtórnie III batalion, zajmując połowę wsi zbliżoną do Jurkowa,
mając po obu stronach wsi okopy. Chyżówki dalej ku przełęczy
i przełęcz sama nie były przez nas zajęte, tylko od czasu do czasu
chodziły tam patrole. Przy wyjściu doliny Chyżówek do poprzecz-
nej, szerszej doliny, w której leżał Jurków, miałem postawione
cztery górskie działa. Pod wieczór żołnierze spostrzegli, że po
spadzistej drodze od przełęczy zbliżają się jacyś konni. Był to ów
patrol huzarski, prowadzony przez oficera.
Teren tamtejszy górzysty z raptownymi spadami, z mnóstwem

stromych wąwozów, z górami silnie zalesionymi nie nadaje się
w ogóle dla działania jazdy, teraz zaś listopadowa gruda lub goło-
ledź czyniła działania kawalerii jeszcze trudniejszymi.
Patrol, liczący 7 koni, szedł wprost do Chyżówek wsi z mnó-
stwem płotów, drogą wąziutką, ograniczoną zabudowaniami, mia-
jącą w dodatku z jednej strony urwisko, po którym poruszać się
konno było niepodobieństwem. Była to lekkomyślność szalona -
prowadzić tak patrol. Moi chłopcy wpuścili patrol do wsi bez
strzału, chcąc wziąć wszystkich żywcem. Lecz na nieszczęście
patrol naskoczył już we wsi na paru kręcących się tam żołnierzy
i, spostrzegłszy ich, zawrócił konie i zaczął uciekać w górę ku
przełęczy. Wówczas dopiero zaczęto strzelać. Konie ubito, huzarów
trzech padło, dwóch wzięto jako jeńców, jeden z nich był ranny,
dwóch zaledwie uciekło, stoczywszy się wprzód do parowu obok
wsi. Pomiędzy uciekającymi był i oficer, ranny w nogę. Pomi-
mo pościgu nie został ujęty, lecz jak dowiedziałem się później,
dopadł do swoich. Tegoż dnia jednak umarł z upływu krwi
i wycieńczenia.
Słyszałem od jeńców, że Dragomirow należał do tej szkoły, jak
zresztą niejeden z generałów jazdy w początku wojny, która nie
chciała uznawać żadnych przeszkód dla kawalerii, żadnych ogra-
niczeń przy jej użyciu. Zabawnym wtedy było, że właśnie na tym
najzupełniej dla jazdy nieodpowiednim terenie walczyła wówczas
tylko kawaleria. Moje trzy słabe bataliony przez długi czas były
jedyną piechotą na tym odcinku. Z tym samym niestosownym
użyciem kawalerii miałem sposobność spotkać się jesienią na-
stępnego roku na Polesiu, gdzie na terenie nadzwyczajnie zalesio-
nym, z mnóstwem mokradeł i bagien również wystąpiły do walki
korpusy jazdy, względnie mało użytecznej w tych warunkach.
Wracam jednak do huzarskiego patrolu, którego historia za-
kończyła się dla mnie bardzo przykrą sceną. Do plebanii jurkow-
skiej przyprowadzono mi wziętych jeńców na przesłuchanie. Je-
den z nich był całkiem zdrów, drugi leżał na wozie napełnionym
słomą, z przestrzeloną piersią. Podoficer, który ich przyprowadził,
zameldował mi przy tym: "Obaj są z Litwy, tak jak Obywatel
Komendant!"
Istotnie! Ten, który wyszedł cało, był chłopcem spod Grodna.
Na razie przy badaniu próbował żołnierskich, sakramentalnych
słów: "toczno tak", "nikak niet", "Wasze Prewoschoditielstwo".

Lecz wkrótce, gdym zaczął mówić z polska po białorusku, stopnia-
ła na nim ta powłoka, zaczął mi mówić po swojemu, kłaniając się
i tytułując, jak Pan Bóg kazał na wsi litewskiej: "panoczku".
Dowiedziałem się od niego, że za przełęczą stoi cały pułk huza-
rów, na który natychmiast kazałem otworzyć ogień z moich
dział.
Na pożegnanie mój rodak dostał herbaty i papierosów i, że-
gnając się już po swojemu: "Niech będzie pochwalony Jezus
Chrystus", dodał: "Panoczku, a ten druhi, unteroficyr, znaczy się
także hradnieński, ale z obywatelów, nie prosty".
Wyszedłem, przed plebanię. Koło wozu stał doktor, który salu-
tując mi zameldował:
"Ranny w piersi, już opatrzony, gotów do wysłania dalej".
Zbliżyłem się do rannego. Na wozie leżał młody, przystojny
chłopiec, o kulturalnych rysach twarzy. Twarz trochę kurczyła
się od bólu, oddychał ciężko, oczy zaś jego utkwione były we
mnie z jakimś pytającym wyrazem.
- Możecie mówić? - spytałem.
- Mogę - odpowiedział. - A czy mogę zapytać?
- O co idzie?
- Żołnierze mi mówili, że pan także z Litwy, czy prawda?
- Tak, jestem z Litwy, z Wileńskiego.
- Ja z Grodzieńskiego, nazwisko moje Stetkiewicz; wolno wie-
dzieć, jak pan się nazywa?
- Piłsudski. Miałem w gimnazjum w Wilnie kolegów Stetkie-
wiczów.
- Krewni - odrzekł z cicha. Łzy mu się zakręciły w oczach,
szarpnął swój płaszcz i zakrył nim twarz całą.
Nie chciałem rozmawiać dalej. Było i mnie strasznie przykro,
niedaleki byłem od łez. Odwróciłem się i odszedłem, pytając do-
ktora o ranę. Rana nie była lekka, ranny trochę już gorączkował
Kazałem go natychmiast wyprawić do szpitala na tyły. Jeszcze
przykrzej mi się zrobiło, gdym przejrzał papiery znalezione przy
rannym podoficerze. Był tam list od matki, świeżo otrzymany.
List tchnął głęboką miłością matczyną i wielkim niepokojem,
o syna. Zarazem jednak zawierał parę rzeczy, które dla mnie były
zupełną nowością w moich pojęciach o Litwie. Matka pisała, że
wie z gazet, iż jest już pod Krakowem, więc prawdopodobnie do-
wodzi nim albo gen. Ruzski, albo Brusiłow, obaj bohaterowie, za

których co dzień modli się w kościele za to, że obronili Litwę.
Z pasją rzuciłem list na stół. Jeszczem dotąd żadnej dewotki na
Litwie nie widział modlącej się za Rosjan! Ale ta młoda twarz
mego rodaka, ustrzelonego przez moich żołnierzy, dotąd mi stoi
w oczach jak żywe świadectwo ciężaru moralnego, który spadł
wraz z wojną na Polskę i Polaków. Przeklęte skutki niewoli! Był
to na szczęście jedyny wypadek tak zwanego bratobójstwa, wi-
dziany przeze mnie bezpośrednio. Może z tego powodu, a może
dlatego, że dotknął mnie osobiście, jako Litwina i nieledwie zna-
jomego ofiary, utkwił mi ten przykry epizod tak żywo w pamięci.
Mieliśmy podczas całej wojny pod tym względem szczęście, że
Polaków wśród nieprzyjaciół, bezpośrednio przed sobą, nie spoty-
kaliśmy wcale.
Znam z opowiadań tylko jeszcze jeden wypadek zetknięcia się
naszego z Polakami ubranymi we wrogie nam mundury. Wypadek
nietragiczny tym razem. Gdyśmy maszerowali jeszcze na Dęblin,
gdzieś koło Radomia, prowadzono kolumnę jeńców rosyjskich. Moi
chłopcy stali przy drodze i gapili się na nich, czyniąc mniej czy
więcej dowcipne uwagi. I nagle z kolumny rozległ się głos do
nich:
"Stasiu, smarkaczu jeden! Co ty tu robisz?"
Okazało się, że jednym z jeńców był rodzony ojciec naszego
młodocianego żołnierza.
Poza tym spotykałem Polaków z wojska rosyjskiego, ale jako
jeńców, najczęściej dobrowolnie oddających się do niewoli.
Generał Nagy dotrzymał słowa. Nazajutrz po jego wizycie
u mnie zameldowali się w Jurkowie porucznik Besermeny z dwo-
ma karabinami maszynowymi, porucznik Meisner z czterema gór-
skimi armatami i wreszcie, jako dodatek, rotmistrz honwedów
Ulas ze szwadronem spieszonych - "speszonych", jak u nas mó-
wiono - huzarów. Było to przykomenderowanie dla mnie i dla
całego oddziału całkiem nowym i nieznanym zjawiskiem. Obce
wojsko oddane do mego rozporządzenia, to się jeszcze nigdy nie
zdarzyło. Nie mogę powiedzieć, że mi to nie pochlebiło, choć na
razie zrobiło dużo kłopotów. O ile względnie łatwym mi było do-
wodzić swoim wojskiem, gdzie prawie połowa podwładnych ofi-
cerów była moimi uczniami, a całe już wojsko moimi wychowan-
kami wojennymi, których urabiałem według swojej woli i poglą-
dów, o tyle teraz miałem mieć do czynienia, jako z podwładnymi,

z oficerami, których urobiła inna szkoła. Uważała ona siebie za
wyższą i lepszą, i usposabiała swych wychowanków do bardzo
krytycznego nastroju względem takich parweniuszów wojskowych,
jakimi dla niej byliśmy my wszyscy. W dodatku przyszła koniecz-
ność używania obcego języka, którym się źle włada! Postanowi-
łem być na baczności. Z natury litewskiej będąc podejrzliwym
i nieufnym, wietrzyłem tarcia, skargi, chęć pozowania na nauczy-
cieli, wreszcie, nauczony doświadczeniem w l Korpusie, oczekiwa-
łem nietaktownego i niekoleżeńskiego wykorzystywania swych
przywilejów. Zdecydowany byłem stanowczo oprzeć się wszystkim
próbom tego rodzaju i dlatego od razu bez ceremonii odkomen-
derowałem karabiny maszynowe pod dowództwo Śmigłego, rot-
mistrza Ulasa ze "speszonymi" huzarami pod komendę Bojarskie-
go, zostawiając sobie dowództwo bezpośrednie nad artylerią.
Obawy moje okazały się płonnymi. Trafiłem szczęśliwie na
nadzwyczaj przyzwoitych ludzi, z którymi wkrótce ułożyły się
stosunki bardzo dobrze. Obaj młodsi oficerowie, Besermeny i Mei-
sner, okazali się bardzo dzielnymi żołnierzami i prędko nauczyli
się cenić męstwo i spokój moich żołnierzy, a z oficerami mymi
żyć w koleżeńskich stosunkach. Starszy zaś rotmistrz Ulas był
to tak dobroduszny Węgier - nie wymawiający z powodu ser-
decznych wspomnień z czasów 48 roku inaczej nazwisk Bema
i Dembińskiego, jak z wojskowym ukłonem - że Bojarski miał
w nim serdecznego przyjaciela.
Z  początku naturalnie  istniała  wzajemna  nieufność.  Zarówno
Besermeny jak Meisner po prostu obawiali się, z czego potem już
nie robili sekretu, że przy takiej piechocie jeden straci łatwo swe
armaty,  a  drugi karabiny maszynowe.  Istotnie  doniesiono mi, że
w   nocy   w   obu  przydzielonych   oddziałach  konie   są  posiodłane
i większość ludzi na nogach. Gdy się to powtórzyło, rozgniewałem
się. Są dwie rzeczy, których na wojnie nie znoszę. Jedno to "ner-
wy",  drugie   zaś  to,   wynikające  zresztą   z  tych   "nerwów",  nie-
znośne dla ludzi i koni alarmy i trzymanie oddziałów w ciągłym
j naprężeniu pogotowia. Napatrzyłem się tego na wojnie tyle razy.
Zawsze  przekonywałem  się,  że  dowódcy  zamiast  w  niepewnych
wypadkach wziąć na siebie i na swój sztab ciężar pogotowia, zwa-
lają go po prostu na barki swych podwładnych najzupełniej bez-
celowo. Nawet w poważnych istotnie chwilach walczyłem ze sobą

długo, nim wydusiłem z siebie rozkaz o zwiększonej ostrożności
i zarządzaniu alarmowego pogotowia.
Zirytowany wiec, zwołałem oficerów na odprawę i poza zwy-
kłymi rozkazami i oceną sytuacji zapowiedziałem, że obowiązkiem
oficerów nie jest tylko umiejętnie i odważnie prowadzić swych
podkomendnych podczas bitwy, lecz i dbać o to, by ich żołnierze
byli możliwie silni fizycznie i wypoczęci przed bojem. Dlatego też
zakazuję urządzać jakiegokolwiek pogotowia bez mego rozkazu.
Zwróciwszy się zaś do obcych oficerów, dodałem: "Na noc konie
mają być rozsiodłane, ludzie oprócz tych, co mają nocną służbę,
powinna spać. Ja odpowiadam za bezpieczeństwo i całość oddziału,
i proszę panów być spokojnymi o to, że w razie istotnego niebez-
pieczeństwa będziecie na czas zaalarmowani i uprzedzeni". Wi-
działem po ich minach, że byli trochę zdziwieni i zaniepokojeni,
nie wypowiedzieli jednak ani słowa, i jak się dowiedziałem naza-
jutrz, zastosowali się bez szemrania do rozkazu.
Po tygodniu, gdyśmy już przebyli parę ryzykownych sytuacji,
spotkała mnie przyjemna satysfakcja. Jeden z przydzielonych ofi-
cerów dziękował mi za admonicję, twierdząc, że po raz pierwszy
nieledwie na wojnie on, jego ludzie i konie są wypoczęci należy-
cie pomimo odbytej pracy.
"Nauczyłem się - dodał - jak pańscy oficerowie zrzucać bu-
ty na noc i nawet odważam się rozbierać się spokojnie do snu".
Inny oficer, przykomenderowany do mnie jako oficer łączniko-
wy, bardzo miły i przyzwoity Węgier, dziękował mi w jeszcze
zabawniejszy sposób:
"Od czasu, jak przy panu jestem, ani razu nie dosiadłem konia
niepotrzebnie. Doprawdy, to bardzo jest przyjemne!"
Nie chcę twierdzić, by i w kampanii limanowskiej nie zdarza-
ły się przykre wypadki niekoleżeńskiego zachowania się wobec nas
Austriaków. Owszem, lecz na ogół wytworzyły się przyjazne i po-
prawne  z  nimi  stosunki,  tak  że  wydawały  się  one  po  tym,  co
się  przeżyło   w  początkach   wojny,   po   prostu  rajem.   Specjalnie
przyzwoitymi  byli  Węgrzy,  którym  nigdy  ani  się  śniło  widzieć
w naszej  odrębności organizacyjnej i w innym niż u nich ukła-
dzie wewnętrznych stosunków jakiego przestępstwa godnego kary
lub tematu dla  szykan czy lekceważenia. Węgrzy byli dla mnie
przyjemnymi kolegami i dlatego, że mogłem się z nimi porozu-

mieć bardzo łatwo przy ich powolnej  i wyraźnej  wymowie, gdy
mówili językiem niemieckim.
Warunki wojny na Podhalu okazały się i pod innym wzglę-
dem nadzwyczaj przyjemne. Mówię tu o stosunkach z ludnością.
Nie było tu, jak w Królestwie, gwałtownego i najczęściej darem-
nego szukania oparcia i zrozumienia wśród ludności cywilnej. Nie
trzeba było tu niczego szukać, bo wszystko, czego dusza żołnierza
walczącego dla szczęścia Ojczyzny pragnie, było mu dane. Tu
czułem się w Ojczyźnie, czułem się potrzebnym dla niej jako jej
obrońca. Od góry do dołu - ksiądz, gazda góralski czy jego
gaździna, mieszczanin czy robotnik, wszyscy szukali po prostu
okazji, aby w czymkolwiek dopomóc lub przynajmniej okazać swą
sympatię dla nas. Młodzi chłopcy chodzili na wywiady przed
wojskiem. Robiono to za zgodą wsi, która wprost wyznaczała, kto
ma iść. Więcej! By chłopak nie mógł skłamać, że był tam, gdzie
go posłano, musiał wrócić z pieczęcią gminną, wyciśniętą na port-
kach jako namacalne świadectwo swej sprawności. W żadnej cha-
cie czy domu nie odczuło się, że jesteśmy ciężarem, pomimo że
przecież wojsko nie należy do najprzyjemniejszych gości.
Żywo pamiętam jeden wypadek w zapadłej górskiej wsi,
w której po jednej z nocnych wycieczek szukałem z wojskiem
na pewien czas ukrycia. Stanąłem kwaterą w chacie góralskiej,
która, jak zwykle, miała dwie izby. Jedną na zimę zamkniętą -
czystą, drugą codzienną, że tak powiem, gdzie obok ludzi prze-
chowują się cielęta, kury, prosięta i temu podobne pożyteczne,
lecz brudne i cuchnące stworzenia. Pomimo zimna stanąłem
w czystej połowie. Zastanowiła mnie gaździna, wysoka, o kształt-
nych rysach i dziwnie melancholijnych, szarych oczach. Była po
prostu niestrudzoną w okazywaniu swej gościnności. Sama przy-
biegała często, proponując to lub owo, potem przysyłała dzieci,
które wpadały z ciekawymi buziami, by zapytać raz jeszcze, czy
nie trzeba czego, lub by przynieść jeszcze więcej drew do pieca.
Byłem strasznie zmęczony po niespanej nocy, więc nużyła mnie
nawet trochę ta nadzwyczajna gościnność. Gdy dałem wkrótce
rozkaz do wymarszu, gaździna płakała rzewnymi łzami, patrząc
swymi melancholijnymi oczami na odchodzące wojsko. Przy-
puszczałem, że obawia się ona nadejścia Moskali po naszym
wyjściu i począłem ją uspokajać. Wtedy odpowiedziała mi: "Bie-
dne wy, wojoki polskie! Tego płaczę!"

Nie chciała wziąć ani grosza za gościnę, nawet gdym chciał
to zrobić pod pozorem zostawienia pieniędzy na cukierki dla dzie-
ci. Dotąd za te serdeczne łzy tej Podhalanki czuję szczerą wdzięcz-
ność, a do całego Podhala ogromną sympatię za to odczucie
Ojczyzny, które tam miałem.
Wspomnienia z tego okresu walk są i dlatego wreszcie dla
mnie bardzo miłe, że prowadziliśmy tam wojnę bardzo oryginalną,
bez całego przepychu techniki nowoczesnej. Tego nie było tam
sami. A gdy przypomnę sobie ówczesne okopy, śmiech mnie bie-
wcale! Nie mieliśmy ani taborów, ani telefonów i dla łączności
posługiwaliśmy się według starej tradycji adiutantami i ordynan-
rze. Nie mówię już o przeszkodach z drutu, których wcale nie
było, ale same okopy, pożal się Boże! Po prostu każdy żołnierz
wykopywał sobie naprędce jamkę, do której przynosił trochę sło-
my, i fortyfikacja była gotowa. Najkomiczniejszymi byli w takich
okopach kawalerzyści austriaccy w swych czerwonych spodniach,
osobliwie na tle śniegu, który w końcu listopada leżał najmniej
co drugi dzień. Każdy, kto czytał lub słyszał o pustych i bez-
barwnych polach bitew nowoczesnych, uznałby to za blagę, gdyby
tych ,,wojoków" spostrzegł o dobrych parę kilometrów jako czer-
wone plamy na białym śniegu, leżących pod sznur w równej linii
z równymi odstępami w swych płytkich jamkach, z filozoficznym
wyrazem twarzy i fajką w gębie.
Z jednej i z drugiej strony w tej górzystej okolicy występo-
wała do boju kawaleria, dumnie jeszcze szukająca szarży i mają-
ca w pogardzie kopanie się jak kret w ziemi. Za to było dużo
przestrzeni i ruchu. Nie zastygaliśmy na długo w jednym miejscu,
codziennie była zmiana sytuacji, zmuszająca myśleć, odgadywać
przeciwnika. Wojna była trochę nużąca wobec ciągłych marszów
i wstrętnej jesienno-zimowej pogody, która nam drogi zmieniała
albo w błoto, albo pokrywała je twardą grudą czy śliską goło-
ledzią. Chłopcy byli tak poprzeziębiani, że gdym przejeżdżał koło
kolumny wyciągającej się do marszu, słyszałem nieustanny głuchy
kaszel. Sam również wypoczynku miałem mało. Minio to ta woj-
na w ruchu, z wielkimi przestrzeniami, w górach, z ciągłymi za-
gadkami i łamigłówkami była przyjemną, bo dawała dużo swo-
body i samodzielności.
Choć warunki, w których walczyliśmy, były miłe, nie mogłem
się pozbyć swych pesymistycznych myśli i dlatego ani przez

chwilę w owe czasy nie zapominałem o swym zasadniczym planie
cofnięcia się przy dalszych niepowodzeniach do Nowego Targu.
Tam byłem zdecydowany podnieść do wojny górali, prowadzić
akcję zaczepno-odporną, a w ostateczności skończyć nasz los jakąś
uwieczniającą strzelców hekatombą. Nie było dnia, w którym bym
paru godzin nie przemyślał nad tym planem. Wypracowywałem
w duchu szczegóły organizacji obrony i przebiegałem myślą drogi,
które miałem dla swego odwrotu w stronę Nowego Targu. Tam
też ściągnąłem zewsząd wszystkie moje organizacje tyłowe, roz-
sypane po różnych kątach od czasów kieleckich.
Tymczasem tańczyłem swego, jak nazywałem, kontredansa koło
Limanowej. To zbliżaliśmy się do niej, to znowu odchodziliśmy.
To byliśmy pewni, że właściwie przed nami są tylko nieliczne
grupy kawalerii, to znowu drżeliśmy przed przemocą nieprzyja-
cielską. Nie mówię tu o sobie, gdyż mając zasadniczy swój plan
już zdecydowany, niewiele robiłem sobie z tej przemocy: mówię
tu o ogólnym nastroju, który przeważnie był bardzo nerwowy,
z ciągłymi obawami o skrzydła i tyły. Wojska będące przed nami
ciągle się zmieniały. Po dywizji Dragomirowa ukazały się dywizje
kozackie i 10 Dywizja Kawalerii z dzikim i okrutnym generałem
Kellerem na czele. I te formacje zresztą to ukazywały się w wiel-
kiej liczbie, to znowu mieliśmy przed sobą tylko jakieś patrole,
w które się wchodziło jak w masło, bez przeszkód prawie. Ja ze
swymi batalionami miałem jako bazę Jurków i drogę marszową
idącą doliną Chyżówek, ale doprawdy z pięć razy w tym czasie
byłem u proboszcza w Stopnicy Królewskiej, po tamtej stronie
przełęczy w Chyżowkach, w pobliżu Limanowej. Biedny proboszcz
musiał, zdaje się, co parę dni zmieniać swych gości - to my, to
Moskale.
Wreszcie przełamało się. Pewnej nocy, dowiedziawszy się, że
Rosjan w Stopnicy mało, przeszedłem Chyżówki, wyrzuciłem tro-
chę kozaków ze wsi i posłałem na tyły Tymbarku, zajętego jesz-
cze przez Rosjan, jeden batalion z karabinami maszynowymi. I na-
zajutrz byliśmy już w Limanowej. Było to 4 grudnia.
Moskale widocznie cofali się ku Dunajcowi i Nowemu Sączowi.
Na horyzoncie, na górach, ukazywały się patrole konne, które
spiesznie wycofywały się, a gdzieś spoza Wysokiej od czasu do
czasu grzmiał strzał armatni. Austriacy posuwali się ostrożnie za
nieprzyjacielem. W Limanowej zatrzymałem się na chwilę, by się

ostrzyc. Dowiedziałem się, że Rosjanie jakoby mnóstwo zarekwi-
rowanych i nagrabionych rzeczy zgromadzili w Nowym Sączu.
Mówiono nawet, że jakoby zaczęto je stamtąd wywozić. Gdym
w Kaninie, na szosie do Nowego Sącza, dogonił sztab 11 Dywizji,
dowiedziałem się, że na Wysokiej stoją Moskale, a bateria ich
strzela z Tetrzewiny (obecna pisownia: Trzetrzewina - przyp.
red.). Przez lornetkę obejrzałem Wysoką i stwierdziłem, że obsada
jest mała, więc łatwa do przepłoszenia. Komendant dywizji za-
proponował mi, bym spędził Moskali, tym bardziej że jego żoł-
nierze zaczęli się trochę cofać. Rzuciłem jeden batalion i kawalerię
na prawo od szosy. Kawaleria poszła naprzód i, zsiadłszy z koni,
pieszo zaatakowała nieprzyjaciela od skrzydła. Moskale opuścili
Wysoką, bateria z Tetrzewiny zwiała, wszystko cofało się na No-
wy Sącz.
Gdym noc tę spędzał w zapadłej wioszczynie, w góralskiej
chatce, byłem pod wrażeniem łatwości, z jaką Moskali zmusza się
do cofania przed względnie małymi siłami. Czyżbym się mylił?
Czyżby istotnie zwycięstwo uśmiechało się tej stronie, po której
jestem? Cóż znaczy bowiem to nagłe i łatwe cofanie się? Co zna-
czą te gawędy w Limanowej o rozpoczęciu ewakuacji w Nowym
Sączu? Rano patrole donosiły mi, że Tetrzewina jest wolna.
Moskali tam nie ma, a Tetrzewina odległą jest od Nowego Sącza
zaledwie o kilka kilometrów!
Tegoż dnia otrzymałem zaproszenie na naradę do sztabu dy-
wizji. Byłem strasznie zmęczony i zaziębiony, przeprosiłem więc,
że nie mogę być osobiście, i posłałem Szefa. Po paru godzinach
Szef wrócił: W komendzie dywizji dziękowano mu za przepłosze-
nie Moskali z Wysokiej i zaproponowano plan działań następu-
jący. Dywizja ma całkowicie nie osłoniętą lewą flankę i dlatego
dalej po szosie ku Nowemu Sączowi posuwać się nie może. Gdy-
byśmy więc poszli na drogę Limanowa-Marcinkowice i zabezpie-
czyli lewe skrzydło, może by można było razem podsunąć się ku
Nowemu Sączowi, co wobec słabych, jak się zdaje, sił nieprzyja-
cielskich byłoby niezbyt ryzykownym. Niezbyt mi się ten plan
podobał, bo w ten sposób na wypadek niepowodzeń odsuwałem
się od wymarzonej mej drogi do Nowego Targu. Wolałbym zostać
na prawym skrzydle dywizji, ale z drugiej strony ta nadzwyczaj-
na skłonność Rosjan do cofania się była pokusą nie lada. Bły-
skała jakąś nadzieją zwycięstwa. Wreszcie zgodziłem się.

Miałem przy sobie wówczas tylko dwa słabe bataliony. Jeden
(V) musiałem detaszować na północ. Poza tym niecałe dwa szwa-
drony kawalerii, oddział karabinów maszynowych i 4 górskie
armaty. Na wzmocnienie oddziału mego na szczęście przyszła
jeszcze moja własna artyleria - "werndle na kółkach"1 -
8 armat starego typu o niedalekiej portee i strzelających, jak na
śmiech w tej wojnie, dymnym prochem. Dąbkowski przyprowa-
dził jeszcze małą kompanię saperów. Ta pomoc przyszła po zwol-
nieniu reszty mego oddziału z l Korpusu po bitwie pod Krzywo-
płotami. Dwa bataliony poszły stamtąd, zgodnie z moim rozkazem,
do Nowego Targu, artyleria i saperzy przyszli do mnie pod Lima-
nową.
Z tym słabym oddziałem ruszyłem żwawo na północ. Gdym
doszedł potem do drogi Limanowa-Marcinkowice, skręciłem pro-
sto na wschód ku Dunajcowi. Jak zawsze, gdy jestem w marszu
ku nieprzyjacielowi, byłem w stanie trochę podnieconym, z przy-
jemnym uczuciem jakiegoś triumfu, zmieszanego z oczekiwaniem
nowych silnych wrażeń, nowych zagadnień. Kawaleria, rzucona
naprzód, słała mi wciąż raporty o cofaniu się przed nią zewsząd
słabych patroli nieprzyjacielskich. Nigdzie żadnego oporu ani ża-
dnych większych sił nie spotkano. Wszędzie ludność opowiadała,
że Moskale byli tu przed godziną, przed pół godziną, i poszli do
Nowego Sącza czy Dąbrowy za Dunajec. Nieprzyjaciel cofał się
najwidoczniej, nie stawiając żadnego oporu. Moja radość, a za-
razem śmiałość, coraz bardziej się zwiększała.
Już na dłuższym postoju gdzieś koło Pisarzowej, po otrzyma-
niu pierwszych meldunków od kawalerii, zaczęła mi się kręcić
po głowie myśl dojścia do Nowego Sącza. Przewidywałem, że po-
suwanie się 11 Dywizji będzie bardzo powolne. Czuć było to
z ostrożnej atmosfery panującej w sztabie dywizji. Tymczasem
wydawało mi się rzeczą konieczną wykorzystanie sytuacji, doda-
nie nieprzyjacielowi ognia w cofaniu się i utrudnienie mu tak
zawsze trudnej operacji odwrotu. Bez względu nawet jak na ca-
łym froncie sprawa stoi - myślałem sobie - nigdy taki nacisk
nie zaszkodzi, zawsze pomoże.
Przed zapadnięciem wieczora doszedłem z piechotą i artylerią
1 Werndlami nazywano karabiny systemu Werndla, jednostrzałową,
nierepetierową broń o wielkim kalibrze, którą otrzymaliśmy w począt-
ku wojny.

do Klęczan i tam otrzymałem od Beliny raport datowany z Mar-
cinkowic, więc znad samego Dunajca. Raport przynosił dane
przekraczające moje najśmielsze nadzieje. Jeden patrol ułanów
przeprawił się przez Dunajec koło Marcinkowic i wypatrzył słabe
posterunki kozackie w okolicy Dąbrowy, inne patrole zajęły
Rdziostów i Górę Rdziostowską, po tej stronie Dunajca, spędzając
z niej równie słabe patrole kozackie, które w pośpiechu cofnęły
się brzegiem Dunajca ku Nowemu Sączowi. Z Góry Rdziostow-
skiej, oddalonej o jakie 3-3,5 kilometra od Nowego Sącza, mia-
sto widać nieledwie jak na dłoni.
Pierwszy wniosek, jaki wyciągnąłem z tych danych, był taki,
że Rosjanie mają bardzo małą siłę w Nowym Sączu. Trudno bo-
wiem przypuszczać, aby większy oddział mógł tak blisko pod-
puszczać ku sobie nieprzyjaciela i pozwalał, by ten nieledwie za-
glądał mu do garnka. Stąd niedalekim był mój wniosek drugi:
przeszkodzić Moskalom, ile możności, w spokojnym posiadaniu
tak ważnego punktu, jakim jest Nowy Sącz. Przypuszczałem, że
muszą się czuć bezpiecznymi za poważną przeszkodą, jaką jest
Dunajec, wiedząc, że i nasza strona ma bardzo słabe siły po tej
stronie rzeki. Trzeba więc właśnie wykorzystać to ich poczucies
bezpieczeństwa za osłoną Dunajca i spróbować zaatakować nie-
przyjaciela po tamtej stronie rzeki. Ważną rolę do tego w mych;
rozważaniach odgrywała myśl, że przeszkodzę Rosjanom w ewa-
kuacji miasta ze składów, o których okoliczna ludność ciągle mi
mówiła.
Po późnym obiedzie, rozważywszy raz jeszcze położenie, by-
łem prawie zdecydowany co do planu. Kawaleria idzie od razu
na wypatrzone posterunki koło Dąbrowy, żeby je zagarnąć. Sa-
perzy budują kładki przez Dunajec koło Marcinkowic. Na Górę
Rdziostowską pod osłoną jednej lub dwóch kompanii piechoty
idzie artyleria, by poprzeć atak piechoty na Nowy Sącz, albo też
przykryć jej odwrót w razie niepowodzenia. Ja z piechotą prze-
prawiam się pod Marcinkowicami na wschodni brzeg Dunajca
i próbuję nad ranem ataku na Moskali w Nowym Sączu.
Miałem stanowczo za mało sił na takie przedsięwzięcie. Nie-
pokoiło mnie to. Nowy Sącz - względnie duże miasto, nie wia-
domo, jak obsadzone przez Rosjan; w mieście nie znanym tak
łatwo błądzić i tak trudno małymi siłami je obsadzić rozumnie.
Liczyłem na to, że po drodze od tak przyjaźnie dla nas usposobić-

nych chłopów zdobędę ściślejsze wiadomości i dobrych przewod-
ników, znających miasto. Zresztą u siebie w batalionach miałem
chłopców, którzy je znali. Kazałem się o nich dowiedzieć. Oka-
zało się, że nie zabraknie mi ich w batalionach. Wyznaczyłem
wobec tego osłonę do artylerii na nasz brzeg z III batalionu i ka-
załem chłopców znających Nowy Sącz podzielić tak, aby każda
kompania miała jednego takiego przewodnika.
Szef - to sumienie moich szaleństw - kiwał na ten plan gło-
wą. Przedstawiał mi tyle, słusznych zresztą, argumentów przeciw-
ko memu planowi, że zawahałem się trochę i zdecydowałem się
ostateczną decyzję odłożyć do chwili, gdy most będzie zbudowany
i otrzymam dodatkowe dane od kawalerii. Swoją jednak drogą
kazałem artylerii i jednej kompanii z III batalionu po kolacji ma-
szerować do Marcinkowic, oficerom zaś artylerii zrekognoskować
Górę Rdziostowską, tak aby na zajęcie pozycji poszło możliwie
mało czasu. Sam z Szefem i paru oficerami ruszyłem do Beliny,
do Marcinkowic, na kolację i dla powzięcia ostatecznej decyzji.
Gdym tej grudniowej nocy na Kasztance jechał do Marcinko-
wic, przekładałem sobie jeszcze raz argumenty przemawiające za
wyprawą za Dunajec i przeciw niej. Byłem zupełnie sam, najbliż-
sze wojsko austriackie stało w Kaninie, o 12 kilometrów w tyle
poza mną. Wszystkie działania Moskali wskazywały, że nieprzyja-
ciel nie rozporządza większą siłą. Chodziło jednak o to, jak dale-
ce jest słabym. Nie ulegało wątpliwości, że jest silniejszy ode
mnie, trudno bowiem było przypuszczać, aby na tym froncie miał
wszystkiego niespełna 2 tysiące ludzi, a tylu ja miałem wtedy
w swoim oddziale. Oprócz tego nie mogę prawie na pewno spo-
dziewać się znikąd pomocy, gdy nieprzyjaciel będzie mógł łatwo
ściągnąć niewielką pomoc dla obrony i przejść potem do ataku.
Jedyną szansą mego planu jest jego niezwykła śmiałość i liczenie
na efekt niespodzianki. Jeśli ona się uda, to wszystko będzie do-
brze. Przypomniałem sobie Ulinę i moje ówczesne doświadczenia
o źle zorganizowanej służbie ochronnej u Rosjan. Wreszcie myś-
lałem sobie: przecie nie ma dwóch zdań, że Moskale znajdują się
w odwrocie, a cofającemu się niewiele trzeba, aby go zmusić do
opuszczenia tego czy innego punktu. Nie miałem jeszcze ostatecz-
nej decyzji, gdym dojechał do dworku w Marcinkowicach i wpadł
w objęcia zawsze gościnnej, zawsze serdecznej i zawsze bardzo
gwarnej braci ułańskiej.

Opowiadano tu sobie przejścia dzisiejsze, żartowano z pośpiesz-
nego odwrotu patroli rosyjskich, które prawie bez strzału ucieka-
ły przy zbliżeniu się do nich, pito zdrowie wszystkich po kolei
uczestników kolacji i rozwodzono się per longum et latum nad
cnotami każdego z rumaków, nie omieszkająć skrytykować wszy-
stkich innych koni oprócz swego. Wkrótce wrócił spod Dąbrowy
Grzmot-Skotnicki. Całą placówkę kozacką rozpędzono, wzięto
13 koni i kilku kozaków. Naturalnie, jak zwykle, Moskale źle się
ochraniali.
Przystąpiłem do badania jeńców. Twierdzili, że placówka ich
czekała na zluzowanie przez piechotę z Nowego Sącza i mieli
odejść tegoż jeszcze wieczora na północ, do swego pułku. Dalej,
że do Nowego Sącza przyszedł cały 8 Korpus z Karpat i że jego
dowódca na pewno już jest w mieście. Pomimo że zwykle wyda-
wały mi się zeznania jeńców rosyjskich wiarygodnymi, tym ra-
zem odrzuciłem je. Jak to? Korpus ma być w Nowym Sączu, a ja
stoję ze swymi patrolami na Górze Rdziostowskiej i ten korpus
nie przeszkadza mi wcale oglądać siebie. Niemożliwe! Przecież
nawet te patrole, które zmykały przed moimi ułanami, byłyby
śmielsze, czując za sobą oparcie tak poważne, jak korpus wojska.
A to umykanie i skwapliwe cofanie się trwa już drugi dzień.
Najbardziej dziwnym jest jednak posiadanie przeze mnie Rdziosto-
wa. Jakiż, u licha, korpus nie osłoni swego noclegu i pola swego
jutrzejszego marszu na odległość paru kilometrów? Niewiarygod-
ne! Pozostaje jednak fakt, że placówka miała być zluzowana przez
piechotę. Nie ma wątpliwości, że rozproszona placówka już na-
robiła alarmu i wobec tego z głównej szansy mego planu - nie-
spodzianki - nic nie będzie. Chyba żeby maszerować zaraz
w ślad za alarmującymi. Ale do tego nie jestem gotów, piechota
moja jeszcze o kilka kilometrów od Dunajca je kolację. Szef przy-
stępuje i jeszcze raz wysuwa argumenty przemawiające za odrzu-
ceniem planu ataku na Nowy Sącz.
Zgoda! - zdecydowałem. Trzeba się poddać racjom i być roz-
sądnym. Nie wyrzeknę się jednak części przynajmniej swego pier-
wotnego planu. Artyleria już przymaszerowała, więc trzeba ją
wykorzystać. Pójdę z nią na Rdziostów i ostrzelam wszystkie
wyjścia z Nowego Sącza. Jeśli nieprzyjaciel się cofa, to doda mu
to ochoty do szybkiego, a może bezładnego wymarszu. Jeśli zaś
istotnie, jak mówią kozacy, przygotowuje się on do ataku na nas,

to moja akcja powstrzyma na czas pewien ten napad i popsuje
jego porządek. Na wszelki wypadek most przez Dunajec budo-
wać dalej i saperzy, którzy wszystko jedno jutro będą odpoczy-
wać, mają go osłonić i zabezpieczyć. Piechota, oprócz kompanii
osłaniającej artylerię, i jazda spać i odpocząć. Ja idę z artylerią
do Rdziostowa.
Rozkazy wydane, wiadomość do Kaniny, do sztabu dywizji,
o jeńcach i ich zeznaniach przesłane, jeszcze szklanka herbaty
na rozgrzewkę i na Kasztankę! Noc jest dosyć jasna, trochę mro-
zi, szosa dudni pod podkowami koni. Artyleria i jej osłona już
przemaszerowała, więc trochę mi spieszno, gdyż kazałem czekać
z rozpoczęciem ognia na moje przybycie. Ciekaw jestem ogromnie
tego widoku z Rdziostowa, a jeszcze bardziej tego, co się dzieje
tam za Dunajcem, u nieprzyjaciela. Szosa idzie pod górą prawie
nad samym Dunajcem. W dzień byłaby to bardzo ryzykowna wy-
prawa, iść tu z artylerią, nie mając w ręku tamtego brzegu; kil-
kudziesięciu ludzi by wystarczyło, by mi wystrzelać wszystkie
konie i obsługę armat. Postanawiam w myśli względnie wcześnie
przerwać ostrzeliwanie Nowego Sącza, aby zdążyć jeszcze nocą
wycofać artylerię.
Kasztanka wesoło prycha i mnie też bardzo jest wesoło. Wy-
gląda to wszystko na nadzwyczajną awanturę. Nie jest ona tak
wspaniała, jak mój poprzedni plan napadu na Nowy Sącz, ale
i tak jest ładnie, gdy pomyślę, że jestem o 12 kilometrów odda-
lony od najbliższego oddziału swego i że z tak śmiesznie małą
siłą idę ogniem w paszczę tego, któremu wystarczyłoby tylko ją
zamknąć, by mnie razem z moimi armatami połknąć. No i nasze
"werndle na kółkach" użyją; w nocy, gdy się nie widzi ich śmiesz-
nych skoków przy każdym strzale i dymu, mogą ujść za przy-
zwoite, nowoczesne armaty.
Ale co to? Im bardziej wjeżdżam na górę, tym wyraźniej sły-
szę dudnienie wozów po tamtym brzegu Dunajca. Dudnienie jest
bardzo silne, jakby ciężkich wozów, jest ono zupełnie nieprzerwa-
ne, jakby jechał długi szereg wehikułów. Mimo pilnego wsłuchi-
wania się trudno doprawdy było odróżnić, w którym kierunku
wozy się poruszają, na północ czy na południe, bo że ruch szedł
równolegle do Dunajca, to było wyraźne. Lecz turkot ciężkich kół
był tak równomierny i tak, że się tak wyrażę, długi, że złapać

kierunek ruchu było rzeczą bardzo trudną. Po dłuższym wsłuchi-
waniu się wydawało mi się, że turkot posuwa się na północ.
Jakie to dziwne wrażenie - takie fizyczne wyczuwanie nie-
przyjaciela. Jakże szczęśliwi byli nasi przodkowie na wojnie, gdy
nie mieli tylu męczących zagadek do rozwiązywania, gdy mogli
wobec niewielkiej dalekonośności broni tak często już nie wy-
czuć, lecz po prostu policzyć nieprzyjaciela. Dziś stało się to fi-
zyczne zbliżenie do przeciwnika względnie rzadkim, najczęściej
jest ono końcowym ustępem dłuższego epizodu. Toteż chwil ta-
kich, jakie miałem na Górze Rdziostowskiej, gdym się po prostu
ocierał o nieprzyjaciela, nie zapomina się nigdy. Co to być może?
Umysł pracował szalenie, by tę zagadkę rozwiązać. Pytam Szefa
o jego wrażenie. Nie umie sobie tego zjawiska wytłumaczyć. Gdy
stawiam hipotezę, że to jest ewakuacja Nowego Sącza, odpowiada
mi, że niezrozumiałym jest, dlaczego idzie ona na północ, nie na
wschód, co byłoby logiczniejsze.
Wreszcie, jesteśmy na górze. Dwie chaty z dużą stodołą przy i
drodze - to początki Rdziostowa. Tutaj oczekują mnie artyle-
rzyści, Brzoza i por. Meisner. Obaj raportują, że armaty stoją na
pozycjach gotowe do strzału. Pytam ich od razu, czy dawno sły-
szą ten ruch kołowy po tamtej stronie Dunajca. Odpowiadają, że
od czasu, jak tu są, to znaczy od pół godziny. Jeden z nich do-
daje, że to dudnienie przypomina mu marsz wielkiej kolumny
artylerii z armatami i jaszczykami. Wzruszam ramionami. Jakże
to? Puścić nas na Górę Rdziostowską, by potem paradować przed
nią w odległości kilometra, a więc pod strzałami karabinowymi?
Ależ to nonsens!
Tymczasem należy nie tracić czasu, gdyż w każdym razie nie
chcę za dnia odbywać powrotnej drogi do Marcinkowic. Więc
jeszcze raz przypominam cele ostrzeliwania. Miasta samego nie
ruszać! Teraz, gdy nic w nim oprócz świateł i światełek nie wi-
dać, przyczynilibyśmy więcej szkody mieszkańcom niż nieprzyja-
cielowi. Ogień skierować na wyjścia z miasta - na zachód, zatem
na mosty na Dunajcu, i na północ, ażeby przeszkodzić posuwaniu
się tej tam kolumny wozowej, maszerującej po tamtej strome
rzeki. Rozpoczynać ogień zaraz.
Meisner ma swoje armaty na lewo od drogi, bliżej Dunajca,
Brzoza swe osiem niebożątek ustawił na prawo, na górze. Natu-
ralnie strzelać będą według mapy, więc niedokładnie, bez żadnej

możliwości korektury. Idzie przecież przede wszystkim o moralny
efekt i o wzniecenie nieporządku u nieprzyjaciela. Patrzę przed
siebie na liczne drobne światełka Nowego Sącza, błyszczące tam
w dole. Prócz nich widać jeszcze tylko kilka większych lamp
i parę ognisk, rozpalonych gdzieś koło Dunajca. Wszystko to ta-
kie spokojne, nikomu tam ani się nie śni, co za chwilę się stanie.
Wreszcie "Bb...um"! - pada strzał od Meisnera i... zaczyna się
muzyka! Górskie armaty Meisnera mają błysk mniejszy i mają
głos głębszy, nasze huczą, jakby pęknąć miały, i dają błysk tak
duży, jakby nie były małymi pieskami, a olbrzymimi potworami.
Słyszę na prawo i na lewo spokojne komendy. Strzelamy prze-
ważnie granatami, od czasu do czasu szrapnelami. Widok na mia-
sto jest cudowny z błyskawicami pękających szrapneli i ognisty-
mi wybuchami granatów. Światełka w mieście nagle przestały
migotać, ognie na brzegu Dunajca widocznie pośpiesznie gaszono,
gdyż wkrótce z wesołego widoku miasta z wiankiem ogników
nic nie zostało - gdzieniegdzie tylko smutno i melancholijnie
błyska jakieś światełko, jakby to nie Nowy Sącz był przede mną,
a jakaś zapadła wioszczyna. "To musiał być tam rejwach!" -
myślę sobie z zadowoleniem.
Ten wieczny jednak łoskot tam na szosie za Dunajcem zaczy-
na mnie po prostu irytować. Nasza strzelanina nie robi nań żad-
nego wrażenia, głucho i ponuro dudnią dalej nieprzerwanym cią-
giem jakieś głupie ciężkie woziska. Patrzę w tym kierunku i wsłu-
chuję się w ten monotonny grzechot kół. Spostrzegam od czasu do
czasu ruszające się światła - widocznie latarnie. Gdyby to nie
były tabory - myślę - to przecie wzięłaby ich też ochota posłać
nam parę kuł jako odpowiedź śmiałkom. Przecież widzą, że są tu
armaty, więc muszą rozumieć, że jest i jakaś osłona z żywych lu-
dzi, od których przecie trzeba zabezpieczyć tę głupią defiladę.
Chyba zmykają i nie chcą zatrzymać się ani chwili. Bierze mię
ochota sprowokować tych nieznośnych dudniarzy zza Dunajca.
Chcę przez chwilę skierować tam ogień jednej baterii, ale przy-
chodzi mi na myśl, że mam przecie piechotę - jeden pluton stoi
prawie tuż przy mnie, jako rezerwa osłony wysłanej naprzód
i na boki. Wołam do siebie dowódcę kompanii Wieczorkiewicza
i każę mu dać parę salw w kierunku szosy na tamtym brzegu
Dunajca.
Wieczorkiewicz idzie naprzód, by zbadać trochę sytuację, po-

tem pluton staje i wkrótce bas armat jest przerwany raptow-
nym suchym trzaskiem salwy karabinowej. Aha! Poskutkowało!
Turkot się zatrzymał! Widać żywo poruszające się światełka przy
wozach. Czekam z naprężeniem, czy nie zagrzmi też jaka salwa
w odpowiedzi. Nie! Przechodzi jakaś jedna czy druga minuta
i znowu ten sam ponury turkot porusza się dalej.
- Strzelać dalej! - wołam do Wieczorkiewicza. Grzmi znowu
salwa - turkot zamiera na chwilę, potem jakby nieśmiało zaczy-
na się ruszać, by wpaść dalej w swój monotonny miarowy odgłos
poruszającego się kolosa na kołach. Byłem i rozśmieszony, i wście-
kły. Szła więc salwa jedna za drugą zawsze z tym samym skut-
kiem, zawsze bez żadnej odpowiedzi z tamtej strony, która jakby
się uparła milczkiem defilować w nocy przed nami.
Stawiałem sobie dla wyjaśnienia sprawy różne hipotezy i zaw-
sze   odrzucałem  wszystkie   związane   z  przypuszczeniem,   że  mam
przed  sobą maszerujący oddział wojska. Przemawiało bardzo sil-
nie przeciw takiej hipotezie po pierwsze zajęcie przeze mnie bez
przeszkód Rdziostowa z  widokiem na Nowy Sącz i na wszystkie
drogi zeń wychodzące, po drugie to milczenie absolutne z tamtej
strony  Dunajca  pomimo mojej  strzelaniny z  armat i karabinów
Żadnego strzału, żadnej próby przeszkodzenia mi w czymkolwiek.
Po odrzuceniu zaś hipotez o marszu wojska ku mnie, pozostawało
jedno przypuszczenie, które wypowiadałem poprzednio, że jest to
ewakuacja przeładowanego Nowego Sącza, marsz licznych ciężkich
taborów po tamtej stronie Dunajca. Na zarzut Szefa, że logicz-
niejszym byłoby dla Rosjan wycofanie wszystkiego na wschód, nie
na północ, odpowiadałem w myśli, że przy nagłej masowej ewa-
kuacji stało się koniecznością wykorzystanie wszystkich dróg, ja-
kie były w rozporządzeniu. A zresztą - dodawałem - czy do-
tychczas w ciągu wszystkich tańców koło Limanowej nie było
zawsze to samo - przesuwanie się nieprzyjaciela, któregośmy
mieli przed sobą, właśnie na północ? Może kolej, którą Moskale
mają za sobą w kierunku Grybowa i Jasła, nie jest jeszcze zdol-
na do użytku, gdy odwrotnie północne koleje od Tarnowa na
wschód są puszczone w ruch, i dlatego ewakuacja idzie w kie-
runku północnym do tych właśnie kolei. W każdym razie wy-
dawało mi się wówczas - trochę pijanemu triumfem swej włas-
nej śmiałości - że jedynym racjonalnym wytłumaczeniem ogrom-
nego ruchu po tamtej stronie Dunajca jest hipoteza o ewakuacji

składów nowosądeckich. Ona jedynie tłumaczyła to nagłe cofa-
nie się bez walki wszystkich patroli i oddziałów rosyjskich przed
naszymi słabymi siłami, ona jedynie wyjaśniała, dlaczego Moska-
le puścili mnie bez oporu do Rdziostowa, ona wreszcie pozwalała
zrozumieć tajemnicze milczenie tak bliskiego nieprzyjaciela. Nawet
Szef, który w ogóle w stosunku do całej operacji był pesymistą,
wzruszał co prawda ramionami, gdym mu moje rozumowanie wy-
kładał, lecz nie mógł znaleźć argumentów contra dostatecznie sil-
nych.
Upewniwszy się w swej hipotezie, zdecydowałem od razu, że
jak tylko szary świt wstanie na niebie, ruszy Belina za Dunajec
po łatwą zdobycz, tabory. Wznieci popłoch i zamieszanie - to
przecie idealne dla jazdy. Jako pomoc dam mu na razie jeden
batalion, który zarazem przykryje Rdziostów od jakichś drob-
nych patroli, mogących się ukazać z południa. Z III batalionem
i artylerią - która musi wypocząć po nocnej pracy - zostanę
w rezerwie aż do lepszego wyjaśnienia sprawy. A nuż będę mógł
odbyć jeszcze tego dnia triumfalne wejście do Nowego Sącza i być
z polskim żołnierzem pierwszym w murach oswobodzonego od
najazdu miasta. Dumne marzenia!
Tymczasem strzelanina trwała dalej. Ten sam duet moich
armat i salw karabinowych, z tym samym brakiem jakiegokolwiek
dopełnienia muzyką z naprzeciwka. Żadnego strzału, żadnego od-
głosu oprócz monotonnego dudnienia wozów na tamtym brzegu
Dunajca. Wreszcie Meisner złożył raport, że wystrzelał wszystkie
naboje wzięte ze sobą na jukach i, jeżeli nie ma dla niego innych
rozkazów, będzie się gotował do wymarszu. Brzoza nie chciał za-
przestać strzelania, ponosił go zapał artylerzysty. Ze zwykłym so-
bie optymizmem twierdził, że parę granatów musiało trafić w mo-
sty na Dunajcu. Świt się zbliżał, podpędzałem go więc, by zakoń-
czył swe fajerwerki, on zaś wciąż prosił, aby mógł jeszcze parę
razy wystrzelić. Nareszcie skończone! Artyleria wyciąga swą ko-
lumnę na drodze, kompania Wieczorkiewicza ściąga powoli swe
posterunki. Siadam na Kasztankę i daję rozkaz artylerii cofnąć
się do III batalionu i pod jego osłoną odpocząć i nakarmić konie.
Wyprzedzam kolumnę i wraz z szarzejącym świtem jestem z po-
wrotem w Marcinkowicach.
Cała   kawaleria   jest   już   na   nogach,  konie  posiodłane,   ułani

przy koniach pośpiesznie kończą przygotowania do wymarszu. Nie
schodząc z konia wołam do Beliny:
"Belina! Przyszedł wasz wielki dzień! Na koń i jazda za Du-
najec! Tam, drogą od Sącza na północ, ciągną jakieś wielkie i dłu-
gie tabory. Użyć możecie, ile dusza zapragnie! Wymarsz natych-
miast. Jeden pluton dla bezpieczeństwa na Rdziostów. Zluzuję
go piechotą, gdy nadejdzie. Za wami pójdzie I batalion. Meldunki
jak najszybciej do mnie, tutaj do Marcinkowic".
"Tabory, Komendancie!" - jęknął prawie Belina, siadając na
konia.
Za  chwilę  stu kilkudziesięciu  jeźdźców  tęgim  kłusem  ruszyło
ku  Dunajcowi   na  mostek   rzucony  przez  saperów.  Artyleria   już
szła   mimo   Marcinkowic,   widziałem,   że   z   Góry   Rdziostowskiej
spuszcza się ku mnie piechota, a na jej spotkanie posuwa się ku
górze garstka ułanów, odkomenderowana  na Rdziostów. Posłałem
po I batalion, a sam ze sztabem udałem się na posiłek, na który
gościnni gospodarze zapraszali. Poprosiłem o szklankę mleka i ka-
wałek   chleba   jeszcze   przed   śniadaniem,   byłem   bowiem   bardzo
głodny.
Pamiętam tę rozkoszną chwilę, gdy zmęczony i niewyspany
wyciągnąłem na całą długość znużone nogi i z rozczuleniem głod-
nego oglądałem szklankę zimnego mleka z cudownym, smacznym
chlebem, myśląc na pół o gorącym śniadaniu, które zaraz poda-
dzą, na pół o tym, co też zawierają te wozy, które za chwilę
może, wraz ze śniadaniem, będę oglądać. Wypiłem już pół szklan-
ki mleka i sięgnąłem po papierosa. Ba! Nie sądzone mi już było
ani zjeść śniadania, ani nawet skończyć tej szklanki mleka, która
stała przede mną. Rozpoczęła się tragedia marcinkowicka!
Do pokoju wpadł jak bomba Brzoza. - Komendancie! - wo-
łał - Moskale okopują się tam na górze za Dunajcem!
- Co za głupstwo! - odpowiadam. - To być nie może.
- A jednak tak jest! Ze strychu doskonale widać!
Zrywam się, chwytam za czapkę i futerko. Biegniemy po ja-
kichś stromych schodach i przez okienko na strychu oglądamy
ową górę, która wznosi się tuż nad zbudowanym przez saperów
mostem. Szare, ołowiane niebo nie pozwala dokładnie przekonać
się nawet przez silną lornetkę, kto właściwie tam na górze stoi.
Widać jednak wyraźnie, że ludzie w liczbie może trzydziestu ko-
pią tam, a jeden z nich stoi i przez lornetkę bada okolicę.

- Dlaczego sądzicie, że to Moskale? - pytam Brzozę. - To
muszą być nasi saperzy. Mają rozkaz zabezpieczyć most i prze-
cież nie uczynili tego jak policjanci, stojąc przy moście, ale posta-
wili, bo postawić musieli, posterunek na górze. Tylko przecież w ten
sposób mogli most zabezpieczyć. A teraz na rozgrzewkę i dla spra-
wy saperskiej kopią okop.
- Może być - odpowiada Brzoza trochę przekonany - tylko
mnie się wydaje, że oni wysypują ziemię w naszym kierunku, sa-
perzy zaś wyrzucaliby ziemię z rowu w tamtą stronę.
Przypatrywałem się długo i nie mogłem dojrzeć, czy istotnie
tak jest, jak Brzoza mówi. "Et! - pomyślałem - dla uspokojenia
poślę kogokolwiek do saperów. Nie może przecież być, by byli
oni tak nierozsądni i nie obsadzili choć posterunkiem obserwacyj-
nym tej góry nad swoim mostem. A zresztą, gdyby to byli Moska-
le, musieliby już dostrzec jazdę Beliny i teraz już bym słyszał
strzały". Uspokojony schodzę, by wrócić do swej szklanki mleka *.
Gdy jestem na podwórzu, słyszę zbliżający się silny tętent koni
w galopie. Na podwórze wpadają ułani, a oficer, spostrzegłszy
mnie z daleka, woła:
- Komendancie! Moskale są w Rdziostowie. Piechota, silny od-
dział, rozwiniętą tyralierą idzie ku nam. W tyralierze najmniej
dwie kompanie.
I w tej chwili przez podwórze zaczynają bzykać pierwsze kule.
Idą istotnie od strony Rdziostowa. Stoję chwilę zupełnie bezrad-
ny - całe dotychczasowe moje pojęcie o sytuacji runęło w jednej
chwili. Teraz zaczyna grać za Dunajcem muzyka. Naprzód bezład-
ne strzały karabinowe, parę salw - i w ten grzechot karabinowy
wpada suchy, bezmyślny, równomierny trzask karabinów maszy-
nowych. Włosy mi stają na głowie! Coś chwyciło mnie za serce.
Zgubiłem swoją kawalerię!
Na podwórze wypadli oficerowie i ordynansi. Szef schwycił
mnie pod rąkę i gwałtem wyciągnął za stodołę z podwórza, przez
które gęsto już szły kule. Ordynansi spiesznie siodłali konie, wy-
prowadzając je potem za stodołę. Wkrótce zaczęły grzmieć nasze
karabiny. Wieczorkiewicz rozwinął swoją kompanię przeciw Rdzio-
* Już jako Naczelnik Państwa pojechałem rozmyślnie do Rdziosto-
wa i Marcinkowic. W Marcinkowicach kazałem przygotować sobie na
spotkanie szklankę mleka. Nie mogłem znieść na sobie tego, żem taki
głodny, jak wtedy byłem, nie dopił mleka.

stowowi. Od mostu, również ku Marcinkowicom, grupkami ściąga-
li się saperzy, a za Dunajcem coraz silniej trajkotały karabiny
maszynowe. Każdy strzał odbijał mi się na sercu. W głowie była
tylko jedna myśl: "Jezus Maria, zgubiłem Beliniaków!" Raz po
raz wysuwałem się spoza stodoły, patrząc, jak na Górze Rdzios-
towskiej rozwija się nieprzyjaciel. Szukałem po prostu, by jaka-
kolwiek kula mnie zaczepiła. Byle nie mieć tej ciężkiej myśli
w głowie, byle nie czuć tego ołowianego ciężaru w sercu! "Na łat-
we zwycięstwo nad taborami - myślałem - posłałeś ich! Na
śmierć ich posłałeś, ot co jest, i to na śmierć bez potrzeby i po-
żytku, dlatego jedynie, żeś się omylił w ocenie sytuacji!" Lecz
i kula mnie nie trafiła, i Szef za każdym razem wciągał mnie
z powrotem za stodołę. Wreszcie ujął mnie silnie pod ramię i sta-
nowczym głosem powiedział: - Komendancie! Nic tu nie wystoi-
my, musimy odchodzić do piechoty!
Na razie z wściekłością ruszyłem ramionami. Przyszło mi na
myśl, by odesłać cały sztab, a został samemu. Była to jakby po-
trzeba serca. Może jakaś resztka tej jazdy wróci. Potem znowu
przyszła myśl o ratunku: mam przecie jeszcze piechotę; pójść
z nią na pomoc? Ale nie! Ta wąziutka dolina, w której staliśmy,
była pod strzałami i z prawa, i z frontu. Gdzież tu rozwinąć się
i jak w dodatku forsować pod takim ogniem Dunajec i drapać się
tam na górę, gdy z prawa w każdej chwili możemy być odcięci
od drogi odwrotowej.
A Szef, jakby odgadując moją mękę, dodał:
- Komendancie! Nic tu nie zrobimy. Pomagając kawalerii,
zgubimy i piechotę. Trzeba się cofać!
Istotnie nie było innej rady. Machnąłem ręką, by prowadzono
naprzód konie i odjeżdżali konni. Sam z Szefem szedłem pieszo.
Na razie posunęliśmy się drogą wgłębioną, potem drzewa osłania-
ły nas od Rdziostowa. Byliśmy jednak zupełnie odkryci dla nie-
przyjaciela zza Dunajca. Jakoż gdyśmy uszli paręset kroków,
gwizdnęły za nami stamtąd dalekie kule, a po chwili rozległ się
nad głowami suchy trzask, wkoło na drzewa i na szosę posypały
się liczne kule, a po szosie, tuż koło naszych nóg, brzęcząc pod-
skakiwała szklanka szrapnelowa. Jest i artyleria! Więc to dudnie-
nie na szosie to nie były tabory, lecz armaty i jaszczyki! Po
chwili znowu posłano ku nam parę szrapnęli. Wzięli naszą grupę
na oko! Konni i ordynansi z wystraszonymi luzakami ruszyli pę-

dem ku najbliższemu zagłębieniu. Ja z Szefem stanęliśmy na chwi-
lę za drzewami. Artyleria przeniosła ogień w inną stronę, ku kom-
panii Wieczorkiewicza. Ruszyliśmy z Szefem dalej i wkrótce
w osłoniętej kotlince spotkaliśmy batalion Bojarskiego. Kazałem
mu rozwinąć jedną kompanię - gdyż dla większego oddziału
w tej dolince, po której szła droga, nie było miejsca - tak by
mógł zapewnić odwrót Wieczorkiewicza. Na prawo i lewo ma
wysłać na pagórki silne patrole i czekać rozkazu o prawdopodob-
nym odwrocie.
Nad nami od czasu do czasu pękały szrapnele, nie czyniąc
zresztą szkody nikomu wobec doskonałego ukrycia, jakie ta ko-
tlinka z dosyć stromymi brzegami dawała od ognia polowych
armat.
Wreszcie doszedłem do tego miejsca, skąd poprzedniego dnia
wieczorem wyruszyłem do Marcinkowic i na Rdziostów. Sztab
był już zupełnie spakowany i cofnął się dalej wobec tego, że i tu
już zawitały szrapnele rosyjskie. Niedaleko w ukryciu stały III ba-
talion, artyleria i karabiny maszynowe. Przyszedłem tam rozbity
na ciele i duszy. Duszę rozdzierał ból z powodu ułanów, ciało
było strasznie zmęczone. I nagle błysk nadziei. Od dywizji, która
została w tyle w Kaninie, przyszło krótkie zawiadomienie, że
alles soll vorgehen. "Może otrzymali - pomyślałem sobie - po-
siłki, że są tak odważni! Ja mam tu przed sobą znaczną prze-
wagę nieprzyjacielską, ale jeśli już wszystko ma iść naprzód,
trzeba zrobić też wszystko, aby dopomóc do zwycięstwa, chociaż-
by to nas miało dużo kosztować. A może tu dopomożemy trochę
kawalerii? Więc naprzód!" Szef wyrażał swe wątpliwości i twier-
dził, że będziemy postawieni w sztychu. Nie chciałem słuchać tych
zgryźliwych uwag. Zatrzymamy na sobie tę przemoc nieprzyja-
cielską i ułatwimy w ten sposób rozwijanie się i postęp tych, co
tam szosą Limanowa-Nowy Sącz będą parli naprzód.
Więc tak! Front mamy wąziutki i dla osłony drogi samej wy-
starczy kompania. Reszta pierwszego batalionu i Wieczorkiewicz
rozwiną się ku Rdziostowowi. Artyleria Meisnera, karabiny ma-
szynowe i dwie kompanie pójdą na lewe skrzydło. Muszą się
wdrapać na górę, przejdą lasem prawie niepostrzeżenie i staną do
boju, tak by zatrzymać przeprawę Rosjan przez Dunajec. Jedna
kompania w rezerwie przy mnie. Nasza artyleria jest na razie
zupełnie nieużyteczna. Wobec niewielkiej portee musiałaby stanąć

bardzo blisko za swoją piechotą, by przy strzelaniu nie razić swo-
ich zamiast nieprzyjaciela. Tutaj, nim by wyjechała na pozycję,
już by była w ogniu karabinowym Rosjan. Trzeba tę zabawę
z "werndlami na kółkach" odłożyć. Rozkazy poszły, wszystko ru-
szyło na wskazane miejsca i wkrótce już słychać było wzmożony
ogień karabinów na naszym prawym skrzydle. Widzę, jak nad
naszą piechotą, gdy się rozwija, nisko pękają szrapnele. Zaczynają
napływać ranni - jest ich na razie niewielu. Artyleria i karabiny
maszynowe kazały na siebie czekać dłużej - miały dłuższą i przy-
krą raczej drogę po zboczu góry. Przyszły jednak jeszcze na czas,
by rozpocząć ogień akurat na przeprawiających się przez Dunajec
Rosjan. Bój rozpoczął się na całej linii. Moskale wobec wzmożone-
go ognia nawet nie próbowali zająć opuszczonych przez nas Mar-
cinkowic. Posłałem natychmiast do dywizji zawiadomienie, że
mam przed sobą nieprzyjaciela w znacznej przewadze: wróg po-
kazał co najmniej dwie baterie, a piechotę można obliczać na
3-4 bataliony z względnie wielką ilością karabinów maszyno-
wych, które trajkotały jak wściekłe w różnych stronach. Prosi-
łem o możliwie szybkie posunięcie się naprzód oddziałów austriac-
kich, gdyż długo tego boju nie będę mógł wytrzymać.
Nierówny bój ogniowy trwał, z widoczną jednak przewagą
ognia nieprzyjacielskiego. Artyleria rosyjska, która ostrzeliwała
wzdłuż całe moje prawe skrzydło, sypała szrapnelami jak z ręka-
wa. Chłopcy moi jednak trwali i odparli parę prób rosyjskich
zbliżenia się do nich od Rdziostowa. O próbach tych mówiły mi
fale nagle wzmagającego się ognia naszych karabinów. Każda
taka krótsza nawałnica ogniowa napinała mi nerwy w trwożnym
oczekiwaniu. Nie miałem przecie nic już prawie w ręku, aby na
dłużej zatrzymać nieprzyjaciela, a przy przełamaniu mego prawe-
go skrzydła Rosjanie od razu odcinali drogę odwrotu dla arty-
lerii na lewym skrzydle. Ale nic! Po kilku chwilach słychać było
znowu wolny ogień naszych chłopców, jakby mszczący się za
niepowodzenia swoich, i ogień armatni zza Dunajca. Armaty mu-
siały stać gdzieś bardzo blisko, gdyż huk strzału i wybuch pocis-
ku słychać było prawie jednocześnie.
Lewe skrzydło też pracowało - kilka rosyjskich prób prze-
prawy przez Dunajec utknęło pod silnym ogniem Meisnera, Bes-
sermeny'ego i mojej piechoty. Trzymaliśmy się, pomimo iż oba
skrzydła właściwie wisiały w powietrzu i że mieliśmy przed so-

ba widoczną przewagę nieprzyjaciela. Lecz czuło się, że tak długo
trwać nie może. I ja, i Szef - obaj z różnymi myślami - oglą-
daliśmy się wciąż na prawo, na góry, pomiędzy którymi prze-
chodzi szosa Limanowa-Sącz. Ja oczekiwałem, że usłyszę tam
nareszcie karabiny i armaty austriackie. Szef patrzył z obawą,
czy stamtąd nieprzyjaciel nie obejdzie naszego prawego skrzydła.
Pesymista - niestety - miał rację.
Nasz  bój   trwał   już  może   ze  trzy  kwadranse,   gdy   nagle   od
prawego skrzydła doniesiono mi, że nieprzyjaciel wychodzi z la-
sów już na tyły. I istotnie po chwili usłyszeliśmy już prawie za
sobą trzask karabinów maszynowych, a triumfująca artyleria ro-
syjska  wzmocniła  swój  ogień  na  prawe  skrzydło,  zaginające  się
mocno  ku  szosie,  na  której   stałem.   Nastąpiła   najkrytyczniejsza
chwila dnia. Dalej trwać w tym położeniu było niepodobieństwem.
Wąska, czwartorzędna szosa Limanowa-Marcinkowice była na-
szą  jedyną  drogą,  która  nas  łączyła  z  naszym  światem.  Biegła
ona w wąskiej dolince, wśród prawie nieprzerwanych zabudowań
wiejskich. Z prawa, o jakie paręset kroków, wznosił się niewyso-
ki   wał,  który  opadał  łagodnie  ku   południowi,  formując  znowu
wąską dolinkę. Za nią były już wyższe wzniesienia, zalesione góry,
wśród  których  szła  szosa  Limanowa-Nowy  Sącz.  Pierwszy  wał
chronił od strzałów karabinowych z prawa, od skraju lasów, tylko
szosę,  sam wał był pod  ogniem karabinów i karabinów maszy-
nowych.  Szosę  samą  zaś już nic  nie  chroniło  od  widoku  z  gór
zalesionych.   Stamtąd  można  było  przez  dobrą  lornetkę  policzyć
każdy wóz, każdego konia i człowieka na szosie i naturalnie wy-
starczyło postawić tam baterię, aby ruch na szosie uniemożliwić.
Na lewo od szosy teren spadał w dół, formując coś w rodzaju
parowu, a potem podnosił się silnie, formując górę dosyć grubo
zalesioną, lecz, jak mnie się zdawało, zupełnie zdatną dla mane-
wrów nawet kawalerii.
Gdyśmy więc z prawa, zamiast spodziewanej pomocy, otrzy-
mali przywitanie w postaci ognia karabinowego, oczekiwałem
stamtąd, jako dalszego ciągu, ognia artylerii, a zarazem zajęcia
pierwszego wału w tyle, poza końcem mego prawego skrzydła,
które już i tak walczyło na tym samym wale z frontem na połud-
nie, ku lasom na wysokich górach. Przede wszystkim więc trzeba
było przedłużyć skrzydło. Poszła na to rezerwowa kompania, po-

szli saperzy. Jak tylko ukazali się na wale, spotkał ich gęsty ogień
karabinowy.
Teraz nie było już innego wyboru. Trzeba się cofać. Przede
wszystkim wyprowadzić artylerię z lewego skrzydła na tyły, tak
by ją postawić przeciwko najgroźniejszemu niebezpieczeństwu
z prawa. Nie mogą tracić obcych armat. Trzeba wytrzymać, do-
póki lewe skrzydło nie cofnie się z daleko wyrzuconego naprzód
stanowiska. Posłałem rozkazy odpowiednie, na front zaś i prawe
skrzydło polecenie, że muszą wytrwać, aż lewe skrzydło i artyle-
ria się nie wycofa. Wtedy, lecz dopiero wtedy, stopniowo ściągać
mają prawe skrzydło z wału, przerzucając je po szosie na prze-
dłużenie skrzydła ku Limanowej.
Szło teraz o to, kto prędzej dokona swego manewru. Czy my
zdążymy wycofać swoje lewe skrzydło i wzmocnić się na swoim
skrajnym prawym skrzydle, czy Moskale zdążą nas obejść zupeł-
nie i zająć wał koło szosy, na naszych tyłach. Jeżeli wyprzedzą
nas Moskale, mamy drogę odwrotu odciętą. Zepchnięci jesteśmy
z szosy do parowu i pod strzałami drapać się musimy na bezdroż-
ną górę, na lewo od nas. Przy rozciągniętym do niemożliwości
froncie nie może się to odbyć w porządku, więc muszą być wiel-
kie straty albo po prostu zniszczenie całego oddziału.
I w tej właśnie krytycznej chwili otrzymałem odpowiedź od
dywizji na mój ostatni raport. Odpowiedź była oryginalna.
Brzmiała ona, że oddział austriacki, tam na górze się znajdujący,
może tylko wówczas ruszyć naprzód, jeśli ja wpadnę na skrzydło
i tyły nieprzyjaciela! Masz babo placek! Nieprzyjaciel mi się pa-
kuje właśnie na skrzydło i tyły, a ja mam szukać jego skrzydeł
i tyłów. Akurat w porę rada! Komunikat dodawał, że z powodu
przejścia mego oddziału pod inną komendę, mam natychmiast ode-
słać karabiny maszynowe.
Byłem przygotowany teraz na najgorsze. Dotąd jeszcze nie
przebolałem straty kawalerii, gdzieś w głębi duszy czułem wyrzu-
ty przeciwko sobie za tę niepotrzebną hekatombę. Na razie dusi-
łem je w sobie, by nie zawadzały w spokojnym dowodzeniu, lecz
czułem, że tylko usuwam na czas pewien surowy sąd, który będę
musiał wydać na siebie. A teraz zdawało mi się, że po ułanach
przyszła kolej na innych. Czułem dokoła siebie nerwowy nastrój,
czułem i w sobie wzrastające "nerwy". Jak zwykle podsuwały one
mi coraz czarniejsze przypuszczenia. Więc lewe skrzydło się cof-

nie. Moskale, oswobodzeni spod jego ognia, przejdą łatwo Duna-
jec, a raz przeprawiwszy się, wpadną mi już nie tylko na prawe,
ale i na lewe skrzydło. Parę sotni kozaków górą łatwo obejdzie
cofającą się artylerię i piechotę, no i wówczas koło się zamknie.
Nikt z nas stąd nie wyjdzie. Nie wiem, co by było, gdybym był
sam. Przypuszczam, że poddałbym się rozpaczy i, nie czekając
końca, w łeb bym sobie strzelił. Lecz byłem w otoczeniu, gdzie
wyczuwałem "nerwy". Budził się we mnie duch przekory i wstyd.
Widziałem, że wszyscy patrzą na mnie, oczekując ode mnie wyj-
ścia z opresji. Gniotłem więc w sobie całą rozpacz, by być spo-
kojnym. Paliłem papierosa za papierosem i to może było jedy-
nym dowodem moich nerwów. Mogę jednak zapewnić, że je mia-
łem i że skóra mi cierpła na myśl, co za chwilę stać się musi.
A tu trzeba było czekać, czekać i jeszcze raz czekać. Okrop-
nym jest czekanie! Niecierpliwość jakaś dusi, wszystko się we-
wnątrz burzy, by szukać jakiegoś ratunku, wymyśleć jakieś spo-
soby, by zapobiec złemu. Zwykle, gdy się temu nastrojowi pod-
daję, wprowadza się tylko chaos i nieporządek. A jednak to takie
ludzkie! Czułem to w sobie i gwałtownym wysiłkiem woli zmusza-
łem siebie do spokoju. Zrobione już jest wszystko, jedyną rezer-
wą jest nasza garstka przy mnie - kilku oficerów i ordynansów.
Reszta wszystko w ogniu. A ogień wzrasta. Słyszę, jak coraz częś-
ciej grzmią nawałnicowo nasze karabiny, zatem nieprzyjaciel,
ośmielony powodzeniem, coraz częściej szuka zbliżenia z nami.
Wreszcie ogień naszych armat ustał - a więc rozkaz cofania
się doszedł, lewe skrzydło zaczyna się zwijać. Z tego miejsca,
gdzie stoję, nie będę widział drogi, po której będą schodzić z gó-
ry. Obejrzałem się. O kilkaset metrów za mną, obok drogi, na
wzniesieniu, stał kościół murowany. Odejdę tam i będę czekał na
przejście artylerii. Kościół dokoła otoczony murem, nawet nasza
mała garstka może się jeszcze przez czas pewien bronić, jeżeli
już sądzono nam dzisiaj zginąć. Wolnym krokiem, ze spuszczoną
głową otwieram nasz odwrót. Uszedłem paręset kroków, gdy ktoś
mnie szarpnął za rękaw:
- Komendancie! Grzmot z jakimś meldunkiem do Komendan-
ta!
Obejrzałem się. Przy szosie, wyprostowany jak struna, stał
ułan - istotnie Skotnicki. Spojrzałem na jego twarz i odechciało
mi się pytać: twarz mówiła swój hiobowy raport. Ładny jak ma-

lowanie chłopak, wyprostowany, salutował. Oczy miał podkrążone
i wpadnięte głęboko, usta czarne, spalone gorączką. Widać było
na twarzy wielką wewnętrzną walkę, by nie rozpłakać się.
- Obywatelu Komendancie! - mówił. - Belina przysyła mnie
po rozkazy. Dwóch oficerów i dwudziestu czterech ułanów stoi
do dyspozycji Komendanta.
"Jezu! - jęknęło coś we mnie - a posłałem ich stukilkudzie-
sięciu". Nie miałem chęci pytać o szczegóły, było to ponad moje
siły. Może nawet uraziłem tym Skotnickiego, lecz przybrałem
chłodną minę, tak jakbym jego raport uważał za rzecz zupełnie
naturalną.
- Obchodzą nas z prawa - powiedziałem - nie mam już ani
jednego człowieka w rezerwie. Sprowadzicie tu na szosę Belinę
i macie przedłużyć skrzydło. Odpoczniecie potem! Chwila jest
bardzo krytyczna. Dołączyć lewym ramieniem do saperów!
Nie patrzyłem na młodego oficera. Bałem się wewnętrznie wy-
czytać w twarzy jego ślady wyrzutu. Chłopak zasalutował, brzęk-
nął ostrogami i odszedł. Zbliżałem się do kościoła. Istotnie, stąd
można było widzieć nieco więcej.
Walczyliśmy już teraz prawie wyłącznie z frontem na połud-
nie. Chłopcy leżeli długą rzadką linią na wale, równolegle do
drogi, którą cofaliśmy się. Wzdłuż nad nimi raz po raz pękały
szrapnele. Z lasu naprzeciw nich wypadały od czasu do czasu
łańcuchy tyralierskie, ogień nasz się wzmagał i zatrzymywał ata-
kujących. Najbliżej Moskale podeszli w najbardziej na wschód
wysuniętej części frontu, niedaleko od Marcinkowic. Bliżej do
mnie, ku zachodowi, było jeszcze pomiędzy liniami sporo prze-
strzeni. Odetchnąłem, niebezpieczeństwo nie takie jeszcze groźne,
jak myślałem. Może nadążymy! Moje lewe skrzydło, które broni-
ło przeprawy przez Dunajec, już sporo czasu jak milczy. Obej-
rzałem się na lewo i spostrzegłem jeszcze dosyć daleko na zbo-
czu, pomiędzy drzewami, juczne konie baterii, schodzące na dół
do parowu. Jeszcze jaki kwadrans i już można zacząć zwijać
front od Rdziostowa.
Z naprzeciwka z plebanii wyszedł staruszek ksiądz, pytając,
czy nie może czym służyć. Przypomniałem sobie, żem właściwie
od kolacji poprzedniego dnia nic nie jadł. Przed plebanią wypi-
łem łapczywie parę szklanek mleka. Zacny ksiądz raz po raz wy-

biegał z mlekiem, gdy widział, że przenoszono czy przeprowadza-
no rannych. Było ich zresztą wciąż na szczęście niewielu.
Jeśli jednak nieprzyjaciel nie obchodził nas z bliska zbyt szyb-
ko, za to na górach koło szosy obejście było znacznie głębszym.
Tam widać było na łysinach lasów grupy i grupki znacznie dalej
posunięte, niż to było na dole u skraju lasów, na zboczach gór.
W paru miejscach widać było prace koło okopów.
Wreszcie gdzieś z daleka rozległ się znany mi z boju pod Las-
kami cichy, lecz głuchy odgłos strzału - ciężka artyleria. Istot-
nie! Zaraz potem rozległ się powolny, wśrubowujący się w po-
wietrze lot pocisku. Ten odgłos gdzieś z góry zbliża się tak po-
woli, ze oko bezwiednie szuka go w powietrzu, a zarazem tak
złowrogo i nieubłaganie świszczę i szepleni coś w powietrzu, jak-
by mówił: "Nie ujdziesz. Ja, śmierć pewna, idę ku tobie, a idę po-
woli, nie spiesząc się, bo chcę widzieć, jak twarz ci blednie przed-
tem, nim umrzesz!" W tym złowrogim świście pocisków ciężkiej
artylerii jest odcień chichotu, chichotu siły, złośliwej, pewnej sie-
bie, leniwie poruszającej się i urągającej bezsilnemu człowieko-
wi. Nie ma w nim tego pośpiechu, gorączki i krzykliwości polo-
wych armat i ich pocisków.
Pocisk przeleciał powoli nad nami, za chwilę rozległ się wy-
buch połączony z jakimś jękiem, jakby ziemia ciężko westchnęła
przyjmując w swe łono tego potwora. Z ulgą oglądamy się wszy-
scy, kontrolując, gdzie padł pocisk. Z parowu za szosą podnosi
się w górę fontanna ziemi, wykwitając stamtąd potwornym ka-
ktusem.
"Kuferek!" - słyszę szepty z odcieniem szacunku dokoła.
Rozstrzygam w myśli zagadkę, do czego właściwie wstrzeli-
wuje się artyleria: do nas, stojących przy kościele, czy do zbli-
żającej się do parowu mojej baterii. Po kilku strzałach jasnym już
jest, że celem "kuferków" jest moja artyleria. Ściągnęła ona na
siebie baczność obserwatora i teraz widać, jak raz po razie nie-
daleko od niej wybuchają "kuferki". Myślę z pociechą, że gorzej
by było, gdyby pociski padały koło nas. Nie o nas osobiście mi
szło, lecz o cały oddział, który musiałby się cofać wśród palących
się chałup i zabudowań. "Kuferki" tym razem nie zrobiły żadnej
szkody, przeszkodziły tylko Meisnerowi stanąć raz jeszcze na po-
zycji dla przykrycia cofania się piechoty. Odważny oficer spróbo-
wał znaleźć ukrycie w załomie gruntu i już zaczął rozjuczać ko-

nie, lecz nieprzyjaciel ze swych gór doskonale mógł obserwować.
Kilkanaście "kuferków" wystarczyło, by przepłoszyć konie i unie-
możliwić tę pozycję. Biedny Meisner musiał cofać się dalej, ściga-
ny od czasu do czasu "kuferkami".
Ogień na froncie, osobliwie bliżej do Marcinkowic, wzmacniał
się, specjalnie coraz silniejszym był ogień artylerii rosyjskiej. Te-
raz, gdy Meisner zamilknął, jedna z rosyjskich baterii wyjechała
wprost na otwartą pozycję, by wygodniej strzelać. Lecz zarazem
przyszła wiadomość, że już i moi zaczynają się cofać. Wkrótce
odbieram osobisty meldunek Bojarskiego. Z jego batalionu zosta-
ła jako ostatnia kompania Milki. Gdy odchodził z resztą, ogień
był bardzo silny. Moskale już się przeprawili przez Dunajec. Każę
przenosić punkt opatrunkowy dalej w tył. Jestem już znacznie
spokojniejszy. Jeśli dotąd Moskale nie zdążyli nas połknąć, to mo-
że wytrzymamy do wieczora. Dzień krótki i powoli, cofając się
krok za krokiem, odejdziemy. O prawe skrzydło już się nie boję,
mam znowu trochę rezerwy w garści i jakoś Moskale z tej strony
nie zanadto silnie atakują, pomimo swej przewagi. Bardziej za-
czynam się bać teraz o lewe skrzydło, gdzie Moskale po przejściu
Dunajca łatwo mogą się posuwać niepostrzeżenie dla mnie zalesio-
ną górą. Dotąd jednak i stamtąd żadnego groźnego meldunku nie
ma. Tylko tam, na wschodzie, szum boju stale się zwiększa.
W ślad za punktem opatrunkowym odchodzę i ja ze sztabem da-
lej w tył ku Pisarzowej. Staję na plebanii. Tu otrzymałem przy-
krą wiadomość, że Milko zabity: szklanka szrapnelowa rozpłatała
mu głowę. W kompanii jego ciężkie straty, niektórych rannych
nie zdążono przy cofaniu się zabrać z sobą. Lecz zarazem przy-
chodzi pociecha. Wpada jak bomba Belina i widzę już z wyrazu
twarzy, że po prostu wstrzymuje się gwałtem od wybuchu ra-
dości.
- Komendancie! Ułani prawie wszyscy są, straciłem zaledwie
piętnastu, z nich pięciu już odesłałem do szpitala, z dziesięcioma
nie wiem, co się dzieje.
- Więc wyszli! - podskoczyłem.
- Wyszli! Ale mieliśmy piekło! Brr... Skąpaliśmy się wszyscy,
teraz w grudniu, w Dunajcu, i to pod karabinami maszynowymi.
Teraz dowiaduję się szczegółowo. Poszli na owe tabory i za-
miast nich spostrzegli artylerię. Wystrzelali co prawda część ob-
sługi baterii, która odprzodkowywała działa do strzału, ale wyszła

na nich piechota z karabinami maszynowymi. Trzeba było się co-
fać, a droga koło mostu była pod strzałami z góry. Musieli trzy-
mać się bardzo blisko góry, aby być choć trochę ukrytymi. Drob-
nymi grupami ułani rzucali się do Dunajca i szli wpław pod gra-
dem kul na brzeg przeciwny. Było bardzo ciepło!
- Ale - dodał Belina - straciłem dwadzieścia dwa konie.
Takem się cieszył z owych trzynastu kozaków, które Grzmot zdo-
był poprzedniego wieczora, a tu masz, znowu szwadrony zmarno-
wane!
- Niepoprawny koniarzu! - krzyknąłem. - Co mi tam wa-
sze konie. Ułani wrócili, to grunt. Kamień mi z serca spadł, ro-
zumiecie, Belina!
- Dobrze Komendantowi mówić "ułani" - kłopotał się Be-
lina - co wart ułan bez konia?
Rzeczywiście kamień spadł mi z serca. Innymi już oczami pa-
trzyłem na świat, przygnębienie minęło i od razu wraz z moral-
nym życiem przyszedł wściekły apetyt. Nie było jednak nic, czym
bym mógł głód zaspokoić. Bagaże moje i sztabu z jakimi takimi
zapasami cofnęły się za daleko, a gospodarz-ksiądz oświadczył, że
nie ma nic. "Moskale wszystko zabrali". Ledwie, ledwie, po dłu-
gich targach otrzymałem niewielki kawałek chleba. Czułem, że
ksiądz nie mówi prawdy, ale nie chciałem robić awantury, tym
bardziej że szum boju zbliżał się ku nam i ksiądz wraz z całym
swoim otoczeniem gdzieś zniknął i skrył się. Wyszedłem na drogę.
Koło mnie posuwali się lżej ranni; ciężej rannych na wozach wy-
łożonych słomą odwożono na tyły. Biedne, drogie chłopaki! Rzad-
ko który z nich jęczał, a nawet gdy jęczał, zobaczywszy mnie
przestawał i starał się w jakikolwiek sposób oddać mi wojskowe
honory. Zabawnym był jeden z nich.
Spostrzegłem go z daleka, gdy wychodził z izby, gdzie był
punkt opatrunkowy. Młody zupełnie chłopiec szedł opierając się
o karabin, z miną niezwykle rozpromienioną. Spostrzegłem na
bluzce ślady krwi, zrozumiałem, że jest raniony w piersi. Szedł
spokojnym, równym krokiem i, zbliżywszy się do mnie, zarzucił
karabin na ramię, by mi zasalutować.
- Z  którego  batalionu,  chłopcze?  - rzuciłem  zapytanie.
- Z trzeciego, Obywatelu Komendancie!
- Gdzieście oberwali?

- W serce! - odpowiedział, a w głosie czuć było dumę z tak
niezwykłej rany.
- Głupstwa gadacie! Gdzieżbyście spacerowali z taką raną?
Istotnie   jednak  ślady  krwi   na   bluzce   były  w   okolicy   serca.
- Ależ Komendancie! Nie kłamię, proszę spytać doktora! -
zawołał urażony.
Zaśmiałem się i puściłem go dalej, sam zaszedłem zapytać dok-
tora. Okazało się, że chłopak miał szalone szczęście. Kula przebiła
mu pierś w czasie największego skurczu serca i właściwie przeszła
przez miejsce, w którym sekundę wcześniej czy później musiałaby
zawadzić o serce. Gdy lekarze go opatrywali, przez żart powie-
dzieli mu, że jest ranny w serce, ale będzie zdrów. Chłopak miał
więc rację, gdy się uraził z powodu mego niedowiarstwa.
Innym rannym, który mnie rozśmieszył, był Wieczorkiewicz.
Spostrzegłem go, gdy opierając się o żołnierza, kuśtykał na tyły.
Zawołałem go do siebie.
- Co z Wami, Wieczorkiewicz?
- Noga, Komendancie! - syknął z bólu. - Szklanka szrapne-
lowa uderzyła po kostce. Wściekle boli!
Spostrzegłem, że na obu nogach ma buty, więc chyba rana
nie jest ciężka.
- Zrzucajcie do licha but, lżej wam będzie.
- Istotnie! Może lepiej.
Zaczęto ściągać mu but z nogi. Biedak przy każdym porusze-
niu buta syczał z bólu i spostrzegłem, że mu pot występuje na
czoło.
- Dajcie spokój takiemu ściąganiu! - zawołałem. - Rozciąć
cholewę i but sam spadnie z nogi. Po co się męczyć!
- Nie! nie! - obruszył się ranny - nie, Komendancie! Nie
psuć buta, takich dobrych  butów już nigdzie nie dostanę!
Z biedą i bólem po kwadransie ściągnięto mu obuwie. Naj-
paradniejszym było to, że istotnie ranę dostał w rękę, noga zaś
była kontuzjowana przez uderzenie, lecz biedak czuł ból tak silny
w nodze, że o ranie w ręce zapomniał zupełnie.
Bój powoli zacichał. Moskale zadowolili się tym, że zepchnęli
nas z okolicy Marcinkowic i Rdziostowa. Widocznie musieli mieć
znaczne straty i teraz porządkowali swe pomieszane oddziały. Mo-
gliśmy odetchnąć chwilkę i uporządkować się także. Zdecydowa-
łem się, by cofać się z wolna, aż do wyrównania naszej linii

z austriacką. Powoli, metodycznie, kompania za kompanią, od-
chodziliśmy bez wielkiego nacisku nieprzyjaciela. Pod wieczór
stanąłem w zachodnim końcu Pisarzowej, rozciągnąwszy swą li-
nię wszerz całej doliny od podnóża Kaniny aż do wzgórza na
lewo od drogi Limanowa-Marcinkąwice. Bój marcinkowicki zo-
stał skończony. Straty moje wynosiły 92 ludzi; najbardziej ucier-
piał I batalion, który wraz z kompanią Wieczorkiewicza z III ba-
talionu najdłużej stał w najbardziej zagrożonym punkcie pod krzy-
żowym ogniem artylerii i karabinów maszynowych.
Pomimo iż dzień 6 grudnia 1914 roku zaliczam do najcięższych
przeżytych w ciągu wojny, lubię wspominać Marcinkowice jako
jedną z najładniejszych bitew, jakie stoczyłem. I tu, jak w Uli-
nie, wyszedłem z fałszywej, nie odpowiadającej istocie rzeczy
podstawy. Byłem mianowicie przekonany, że nieprzyjaciel cofa
się i opuszcza Nowy Sącz akurat wtedy, gdy w rzeczywistości od-
wrotnie - dnia tego rozpoczynał się atak na większą skalę. Nie
chcę twierdzić wcale, że jest dobrym na wojnie wychodzić z fał-
szywej podstawy i błędnie szacować działania nieprzyjaciela. Bio-
rę bój marcinkowicki tylko jako przykład tej starej, odwiecznej,
prawdy o wojnie, prawdy, którą formułuję tak, że działanie wo-
jenne to rozwiązywanie równań, gdzie liczba niewiadomych
ogromnie przewyższa ilość równań samych. Zresztą gdyby kto
mnie chciał źle sądzić, tobym odpowiedział, że mnóstwo wielkich
wypadków wojennych zawdzięcza swe istnienie jedynie przyjęciu
fałszywej podstawy. Wspomnę tylko o jednym przykładzie -
o wielkim zwycięstwie marszałka Davoust pod Auerstaedtem.
Marszałek jedynie dlatego był tak śmiałym, bo był przekonany
na podstawie błędnych dyrektyw Napoleona, że miał przed sobą
14 października 1806 roku nie główną armię pruską, lecz jakąś bo-
czną jej osłonę. Nie mając zresztą zamiaru przyrównywać się do
tych wielkich postaci wojennych, powiem, że byłem również tak
śmiałym jedynie na skutek przypuszczenia, iż mam przed sobą
cofające się oddziały rosyjskie. I wyznam, dotąd nie mogę zrozu-
mieć zachowania się Rosjan wieczorem dnia 5 grudnia i w nocy
z piątego na szósty. W każdym razie było ono takim, iż do śmia-
łości zachęcało.
Dzisiaj, gdym Marcinkowice już zupełnie na chłodno z dziesięć
razy przemyślał i przeanalizował, znajduję tylko jeden fakt, któ-
ry powinien był mnie uczynić ostrożniejszym, a który oceniłem

fałszywie jedynie dlatego, że wszystkie inne fakty dawały mi
obraz inny. Idzie tu o charakter turkotu, który słyszałem na Gó-
rze Rdziostowskiej. Tabory rosyjskie, a i chłopskie wózki, które
mogły być tu użyte, nie dawałyby odgłosu tak ciężko ładowanych
wozów, jak ten, któryśmy słyszeli w Rdziostowie. Ale i tutaj brak
odpowiedzi na naszą zaczepkę, nadzwyczajnie dla artylerii pro-
wokacyjną, nie dopuszczał myśli, aby obok nas maszerowało
wojsko idące do ataku. Powtarzam, nie znajduję dobrego wytłu-
maczenia zachowania się nieprzyjaciela tej nocy. Bo przecie 3 ro-
syjski korpus przymaszerował spiesznymi marszami do Nowego
Sącza i okolic nie dlatego, aby mnie z moim małym oddziałem
zwodzić.
Położenie strategiczne było wówczas nadzwyczaj naprężone dla
stron obu i z przyjemnością myślę o tym, że dzięki mojej śmia-
łości i dzielnemu zachowaniu  się moich paru batalionów pomo-
głem dużo tej stronie, po której walczyłem. Odwrotnie - Rosja-
nie   przez   swoje   niezręczne   prowadzenie   sprawy   stracili   dużo.
Wówczas, dnia 5 grudnia, atak wojsk austriackich i niemieckich
(47 Dywizja Landwehry), prowadzony na północ w kierunku Boch-
ni,  wyraźnie się  zaznaczył.  Nasze słabe oddziały pod  Limanową
były przykryciem ich skrzydła i tyłów. Wzmocnienie naszego od-
cinka i wojsk atakujących na północ odbywało się bardzo powoli.
Jeszcze 8 grudnia pod Limanową była to mieszanina najrozmait-
szych    formacji    landszturmowych,    nie    wyłączając    "financów"
i "żandarmów". I oto w tej krytycznej chwili przychodzi 8 Kor-
pus,   siła   znacznie   przewyższająca   wszystko,   co   pod   Limanową
tego  i  następnego dnia  mogło  być zebrane.  Część tego korpusu
maszeruje prawym brzegiem Dunajca do doliny Lososiny - do-
liny, która szła za górą, za naszym lewym skrzydłem podczas bit-
wy marcinkowickiej. Że Moskale śpieszyli się,  tego dowodzi ich
wymarsz z Nowego Sącza. I oto na swej drodze napotykają mnie
na Górze Rdziostowskiej, absolutnie panującej nad prawym brze-
giem Dunajca, po którym marsz się odbywa. Napotykają nas je-
dynie dlatego, że lekkomyślnie dopuszczono,  bym  tę  górę  zajął.
Marsz Rosjan się przerywa, aby mnie odrzucić na bok.
I tu właśnie jest ciekawym, jakich sił użyto dla osiągnięcia
celu. Ja oceniałem całość sił, wprowadzonych do boju, na 3-4 ba-
taliony, to znaczy na dwa razy większą liczbę batalionów niż
moja. Ponieważ zaś bataliony rosyjskie niechybnie były liczniej-

sze niż moje, więc rachowałem, że mam do czynienia z 2l/2 do
3 razy silniejszym nieprzyjacielem. Lecz nazajutrz wzięto do nie-
woli kilku żołnierzy rosyjskich, których rozpytywałem o cały
przebieg bitwy. Okazało się, że przeciwko mnie rzucono dwa puł-
ki, więc 8 batalionów, w rezerwie zaś za rzeką zatrzymano
w marszu jeszcze jeden pułk (4 bataliony). Walczyliśmy więc
właściwie jeden przeciwko pięciu, może sześciu, związaliśmy zaś
w ruchu prawie całą dywizję, czyli prawie połowę tegoż 8 Kor-
pusu.
Następnie moja akcja przyniosła zysk na czasie. Wobec tego,
że posiłki na nasz front przybywały bardzo wolno, więc wszelka
wygrana na czasie była bardzo pożądana. Jeszcze 8 grudnia by-
liśmy pod Limanową słabsi od nieprzyjaciela, cóż zaś mówić
o szóstym. Otóż 6 XII nieprzyjaciel, nie będąc zatrzymanym prze-
ze mnie, byłby doszedł pod samą Limanową, tymczasem przez nie-
równy bój marcinkowicki i nocną eskapadę artyleryjską został
zatrzymany o całe 16 godzin, 16 godzin tak cennych przy powol-
nym działaniu kolejowych komunikacji na tyłach. Jest to zasługa
przede wszystkim moich chłopaków, którzy, walcząc jeden prze-
ciw sześciu przez cały dzień, cofnęli się tylko o 12 kilometrów,
zatrzymując cały czas na sobie ogromną przewagę nieprzyjaciela.
Nie mogę jednak nie przyznać, że niemała część zasługi spoczy-
wa na mnie, i to głównie z powodu śmiałości rzucenia się na Górę
Rdziostowską, ostrzeliwania nocnego Sącza i maszerujących ko-
lumn, wreszcie z powodu rzutu kawalerii na Dunajec.
Śmiałość daje swoje efekty wszędzie, specjalnie na wojnie.
Zmusza ona do fałszywej oceny sił, fałszywej in plus dla śmiałe-
go. Jestem mocno przekonany, że Rosjanie przeceniali moje siły
tak samo, jak ja ich niedoceniałem. Byli więc zanadto ostrożny-
mi, zanadto powolnymi w działaniach, jednym słowem - stra-
cili dużo czasu obawiając się fantomów, nie rzeczy realnych. Ten
zaś ich stan psychiczny wywołany był działaniem śmiałym, któ-
re kazało im przypuszczać, że rozporządzamy odpowiednią siłą.
Inaczej nie mogę sobie zupełnie wytłumaczyć całej bitwy, ani też
tego, żeśmy wyszli z niej cało, gdy wszystko: liczba, teren, prze-
waga artylerii - wszystko przemawiało za tym, abyśmy zostali
zgnieceni i zniszczeni przez wroga. Z chwilą gdym nie - przerwał
boju po moim wyjściu z Marcinkowic i rozwinął wszystkie swoje
siły, byłem, zdaniem moim, według wszelkich zimnych i chłod-

nych rachub skazany wraz z całym oddziałem na zagładę. Zosta-
liśmy zaś ocaleni jedynie dlatego, że do tej zimnej rachuby, do
tych matematycznych i technicznych równań wrzucone zostały
nieważkie, niematerialne i nie dające się w liczbach i miarach
wyrazić czynniki psychiczne: śmiałość nasza i wywołana nią ostro-
żność i powolność przeciwnika, niedocenianie i przecenianie nie-
przyjaciela u kierowników boju, wreszcie dzielność naszych żoł-
nierzy. Pod tym względem bój marcinkowicki zawsze pozostanie
dla mnie przeżytym przykładem wielkiego znaczenia na wojnie
czynników psychicznych, tak trudno dających się obliczyć i opa-
nować.
Wracając do szczegółów boju, przede wszystkim interesował
mnie zawsze skutek nocnego ostrzeliwania Sącza tylko według
względnie niedokładnej mapy, bez poprzedniego wstrzelania się do
celów, tak na chybił-trafił. Mając na celu tylko psychiczne wra-
żenie na nieprzyjacielu, nie liczyłem wcale na wielkie powodze-
nie. Kiedy w kilka dni później wreszcie trafiłem do Sącza, roz-
pytywałem o tę noc i o skutek strzelania. Wypadek chciał - bo
naturalnie o celnym strzelaniu mowy być nie mogło - że jeden
z pierwszych granatów padł szczęśliwie na baterię artylerii, sto-
jącą niedaleko od mostu, uszkodził jedno działo i poranił kilku
artylerzystów. Koło mostów zostało też rannych i zabitych kilku
żołnierzy. Wywołało to popłoch w komendzie, która kazała gasić
światła i zaczęła robić poszukiwania za telefonem, gdyż nie przy-
puszczano, aby tak celne strzały mogły być wypadkowe. Sądzono,
że kieruje nimi ktoś telefonicznie z miasta. Opowiadano mi też
o tym, że jeden z granatów wpadł do domu zajętego przez żoł-
nierzy, lecz nie wybuchł i oprócz dziury w dachu i suficie szko-
dy innej nie zrobił.
Co się tyczy mego niefortunnego rzucenia ułanów za Dunajec
w pogoni za rzekomymi taborami, to przyniosło ono nieprzyjacie-
lowi dużo szkody. W Nowym Sączu opowiadano mi, że już rano
przywieziono do miasta bardzo dużo rannych, a pomiędzy nimi
było wielu artylerzystów, i to oficerów. Tym więc razem śmiałość
zrobiła swoje. Zatrzymała nieprzyjaciela i osłabiła go w tym,
czym najsilniej mógł nam dać odczuć swą przewagę - dobrze
prowadzonym ogniem artylerii. Na swoje przed sobą usprawiedli-
wienie zawsze przytaczam fakt, że nie byłbym puścił kawalerii,
gdybym nie był pewien, że most, a zatem i najbliższe otoczenie

mostu jest przez nas opanowane. Nigdy nie przypuszczałem, aby
saperzy zadowolili się zwyczajną policyjną obsadą mostu i pozwo-
lili, aby nieprzyjaciel tuż koło mostu wlazł na górę, spokojnie na
niej się okopał i postawił tam karabiny maszynowe, które pano-
wały zarówno nad mostem, jak nad całą rzeką, przez którą przy
odwrocie przeprawiali się wpław moi ułani. Na początku wojny
nieraz miałem do czynienia z takimi niedostatecznie przemyślany-
mi czynnościami wśród dzielnych skądinąd oficerów. Dopiero po
pewnym czasie doświadczenie wojenne nauczyło ich oceniać sy-
tuacją i teren, tak że nie trzeba było nigdy tłumaczyć, jak dany
rozkaz wypełnić należy. Może być, że błędem moim było niewzię-
cie dostatecznie pod uwagę tego braku doświadczenia, jak również
wydanie rozkazu nie rozwijającego szczegółowo, na czym polegać
ma zabezpieczenie mostu przez saperów.
Jak ułani wyszli z tego piekielnego kociołka, do którego ich
wepchnąłem, zrozumieć trudno, wszystko przemawiało za tym, że
stanie się tak, jak brzmiał pierwszy meldunek Skotnickiego. Lecz
i straty w piechocie były stosunkowo małe. W ciągu całego dnia
walczyła ona jeden przeciwko sześciu, stała godzinami na pozycji
nie okopanej, miała front ułożony z konieczności tak, że więk-
szość jej była pod skrzydłowym ogniem paru baterii. A mimo to
straciłem tylko stu ludzi - zatem pięć procent całego oddziału.
Moskale co prawda strzelali według starej mody salwami. Salwa-
mi do leżącej piechoty! Nic dziwnego, że tym razem sprawdziły
się filozoficzne słowa mego adiutanta Dzieduszyckiego, który zaw-
sze twierdził, że kula ma skłonność do spacerowania powietrzem
dokoła człowieka. Dzieduszycki był tym razem w zgodzie z dow-
cipnym i inteligentnym obserwatorem wojny, generałem Hamil-
tonem. Ten, patrząc na atak sławnej brygady japońskiej gen. Oka-
saki, spostrzegł, jak grad kul rosyjskich otoczył po prostu kurzem
idącą do ataku japońską piechotę, a z atakujących przewracało
się bardzo mało, tak jak gdyby kule umyślnie były wycelowane
w przestrzeń pustą pomiędzy ludźmi. Filozoficzna uwaga przy
tym gen. Hamiltona brzmiała nieco inaczej niż u Dzieduszyckie-
go. Dodaje on mianowicie z pewną konia: "Zauważono, że zwykle
bywa tak, gdy wojsko źle strzela". Sądzę, że i pod Marcinkowi-
cami uwaga Hamiltona tłumaczy wszystko.
Spomiędzy  rannych i zostawionych na polu przy  cofaniu się
znaleźliśmy   wszystkich.   Jednych   spotkaliśmy   w   Nowym  Sączu

w szpitalu, gdzie ich zostawili Moskale przy ostatecznym wyco-
faniu się z miasta. Innych poukrywali u siebie włościanie, prze-
bierając ich po swojemu. Opowiadano mi o zabawnym epizodzie,
gdy chytry góral wyprowadził w pole prostodusznych braci znad
Wołgi. Góral ukrył u siebie jednego z rannych moich chłopców
i położył go u siebie w chacie. Gdy nadeszli Moskale i chcieli
wejść do chaty, zawołał na nich: "Ostrożnie, tam leży człowiek
chory na cholerę!" Otworzyli tylko drzwi i, zobaczywszy istot-
nie chorego na łóżku, uciekli. Do tej "cholerycznej" chaty zaka-
zano potem chodzić, izolowano ją, pozostawiając rannemu swo-
bodę. Jeszcze jeden dowód serdecznego do nas stosunku Podha-
lan!
Straty Rosjan musiały być znacznie większe. Nie mówię o stra-
tach, które ponieśli w początku boju przy starciu z kawalerią,
ale parokrotna nieudana próba przejścia pod ogniem Dunajca mu-
siała kosztować niemało ofiar. Atakujący od Rdziostowa nie byli
również jakoś zbyt pochopni do szybkiego zbliżenia się z I ba-
talionem, musiały więc też zatrzymywać ich straty. Nie potrafię
naturalnie orzec teraz, czy uwaga Hamiltona zastosować by się
nie dała i do nas pod Marcinkowicami, i czy nasze kule tak samo
nie miały skłonności do szukania sobie drogi pomiędzy ludźmi.
Muszę jednak przyznać, że ogień nasz sprawiał wrażenie znacz-
nie bardziej celowego i porządnego niż rosyjski. Nie mówię już
o całkiem dziwnych salwach, które ze strony Rosjan raz po raz
się rozlegały, lecz o tym, com mógł skonstatować z oddali. Oży-
wienie naszego ognia czuć było wtedy, gdy się ukazywały cele
dla niego, i zamierał on, gdy nie było właściwie po co psuć na-
bojów. To świadczyło o rozsądnym prowadzeniu ogniowego boju,
a zatem, przypuszczalnie, i o skutkach jego.
Nazajutrz - 7 grudnia - miałem sposobność oglądać zjawis-
ko ciekawe i takie, którego prawdopodobnie już żaden z wojsko-
wych nie zobaczy. Mianowicie naszą "dymną" artylerię przy pra-
cy. Rosjanie atakowali nas i nazajutrz - prawie na całej linii.
Specjalnie próbowali obejść moje lewe, wiszące całkiem w po-
wietrzu skrzydło. Ześrodkowałem tam na wszelki wypadek re-
zerw.ę, a bój sam prowadziła właściwie artyleria. Meisner ze swy-
mi nowoczesnymi armatami stanął znacznie dalej, dobrze ukryty,
i stamtąd prażył nieprzyjaciela. Brzoza ze swymi ośmiu armat-
kami nie mógł pójść w jego ślady, musiał stanąć prawie za włas-

ną piechotą, na pozycji prawie zupełnie odkrytej i widocznej dla
Rosjan.
Gdyby zresztą można było ukryć armatki za jakimś załomem
gruntu, byłoby to zupełnie nieużytecznym, bo armaty dymiły ha-
niebnie. Było zabawnym patrzeć na te "werndle na kółkach".
Wyglądały one jak złe pieski na uwięzi. Za każdym strzałem taki
potworek podskakiwał jak na łańcuchu i śmiesznie przewracał się
lub odskakiwał w tył. Chłopcy, którzy przy nich pracowali, wcią-
gali znowu potworka na należyte miejsce, pakowali weń nabój
i... znowu to samo. Pagórki na prawo od szosy - gdzie właśnie
stała artyleria Brzozy - dymiły jak wulkany. I dziwna rzecz...
artyleria rosyjska słała pocisk za pociskiem ku Meisnerowi, zo-
stawiając całkiem prawie bez uwagi tak jasno widoczne cele. Od
czasu do czasu pękł nad artylerią Brzozy jakby zabłąkany szrap-
nel. Chłopcy przy armatach pracowali szalenie i mieli ten rzadki
dla artylerii zaszczyt, że pracowali w ogniu karabinowym, gdyż
dla osiągnięcia nieprzyjaciela musieli stanąć blisko niego. Prze-
cie karabiny swą dalekonośnością przewyższały tę "polską" arty-
lerię. Mam cały szacunek dla oficerów i żołnierzy z artylerii. Wy-
znam otwarcie, że nie należę do rzędu ludzi tchórzliwych, a jed-
nak pomimo ciekawości trzymałem się od swoich armat w nale-
żytym oddaleniu. Wydawało mi się koniecznym, że ściągną one na
siebie cały ogień artylerii rosyjskiej, tak widocznymi były na ca-
łym prawie polu bitwy. Tym bardziej powinny były wywołać
reakcję ze strony nieprzyjaciela, że praca artylerii była skutecz-
na - kilka razy Rosjanie podsuwali się do naszego lewego skrzy-
dła i za każdym razem spotykał ich prawdziwy huragan szrapneli
i granatów, za każdym razem cofali się z powrotem. A jednak,
powtarzam, pozostaje faktem, że artyleria rosyjska nie raczyła
ostrzeliwać naszych armat. Ciągle oczekiwałem, że zwali się na
nie cały ciężar ognia przeważającej artylerii. Nie! Do końca dnia
Rosjanie pozostawili Brzozę w spokoju. Nie mogłem sobie nigdy
wytłumaczyć tego zjawiska inaczej, jak przypuszczeniem, że
obserwatorzy rosyjscy brali kłęby dymu za maskę i oszukaństwo,
i w tych warunkach i błyskach nie podejrzewali artylerii. Brzoza
strzelał zapamiętale: postanowił on wystrzelać całą amunicję. Wie-
dział, że już więcej tej amunicji nie ma nigdzie, przypuszczał więc,
co okazało się słusznym, że może to da asumpt do zmiany armat
na bardziej nowoczesne. Istotnie po bitwie pod Pisarzową powę-

drowały wreszcie nasze "werndle na kółkach" tam, gdzie powin-
ny się były znajdować od dawna, do muzeów artyleryjskich i na
szmelc. Nasze szczęście doprawdy, że nie było większych za-
pasów amunicji do tych przestarzałych armat, jestem bowiem
przekonany, że w znacznie cięższych bojach później występowali-
byśmy wciąż z naszymi "werndlami", upiększając dymem procho-
wym nowoczesne bezbarwne pola bitew! Po Pisarzowej Meisner
mówił mi, że po prostu oczom swoim nie wierzył, gdy zobaczył
nasze armaty. Po bitwie marcinkowskiej nabrał on wielkiego re-
spektu dla naszej piechoty, której w najcięższych wypadkach za-
ufać można, ale jako artylerzysta jeszcze bardziej począł szanować
naszych artylerzystów po tym, co widział w Pisarzowej. Miał on
ciągle te same uczucia co ja, oczekiwał lada chwila zniszczenia
naszych armat przez huragan pocisków rosyjskich, gdy taki wdzię-
czny cel na polu bitwy się ukazał. A jednak! Jednak artyleria wy-
szła cało, tak jak dnia poprzedniego wyszła cało kawaleria i cały
oddział. Mieliśmy jednak, trzeba przyznać, dużo szczęścia na tej
wojnie!
Z pobytu w Pisarzowej pamiętam jeszcze przykre spotkanie
z rodakami. Na wieść, że moje lewe skrzydło jest zagrożone, wy-
słano mi, jak się później dowiedziałem, na pomoc dwie kompanie
landszturmu polskiego, świeżo sformowanego i naprędce zebrane-
go. Dowodzili tymi kompaniami jacyś równie przestarzali jak
nasze "werndle na kółkach" lejtenanci rezerwowi, "rodacy". Przy-
wędrowali oni naturalnie, gdy było już po wszystkim i gdy wie-
czór położył koniec wszelkim zakusom obejścia naszego skrzydła.
Nie o tę spóźnioną jednak pomoc idzie mi w tym wypadku, lecz
o stosunek tych panów do nas. Spotkanie z nimi było tak cha-
rakterystyczną ilustracją stosunków, z jakimi mieliśmy do czynie-
nia, że warto je opowiedzieć szczegółowiej. Było to już wieczorem,
gdy otrzymałem rozkaz o cofnięciu całej linii bliżej do Limanowej
i o przejściu moim do rezerwy. Zjedliśmy już kolację i przy papie-
rosach i gawędce czekałem ze swoim sztabem na ściągnięcie woj-
ska i na konie. Nagle do pokoju wkroczyły dwie czy trzy postacie
w austriackich uniformach - byli to owi dowódcy kompanii
landszturmowych. Żaden z nich nie zameldował mi się, jako star-
szemu od nich oficerowi, ba, żaden z nich nie raczył się nawet
przedstawić. Była w nich straszna duma z powodu uniformu, któ-
ry mieli na sobie, i straszne lekceważenie w stosunku do "bandy",

nie mającej tak wysokich, jak oni, przywilejów. Byli przy tym
dostatecznie nieokrzesani i niekulturalni. Zaczęli coś bąkać o tym,
że przyszli do "rodaków", że chcą się czegoś dowiedzieć, i po dłu-
gich wywodach powiedzieli coś niewyraźnego o pomocy, jaką ma-
ją nam okazać. Paru moich oficerów skoczyło, by ich wprost wy-
rzucić za drzwi, tak oburzającym było to nieprzyzwoite ich pod
względem wojskowym i towarzyskim zachowanie się. Powstrzy-
małem moich oficerów. Gdyby to nie byli Polacy, chętnie bym
zezwolił na zrobienie przykrości takim gościom, lecz tu brała mnie
chętka wypicia kielicha goryczy "polskiego żołnierza" do dna. Nie
pierwszy raz spotykałem ten stosunek ze strony "rodaków", dum-
nych z tego, że są żołnierzami nie w "polskim" uniformie. Oświad-
czyłem im więc tylko krótko, że pomoc ich jest zbyteczną i że
mogą sobie iść, gdzie im się podoba. Gdy wyszli z kwatery, wy-
skoczyli jednak za nimi moi oficerowie i dali im na dworze na-
uczkę odpowiednią. Porównuję ten wypadek zawsze z innym,
gdym na Wołyniu miał do czynienia z batalionem pruskim, przy-
słanym mi również na pomoc w ciężkiej chwili. Dowódca tego
batalionu, bardzo miły kapitan, ani chwili w swym postępowaniu,
nawet w drobiazgach, nie zostawiał wątpliwości, ze stoi przed swo-
im dowódcą, ani przez chwilę nie zmuszał mnie do dyplomaty-
zowania, gdy czas był jedynie na rozkazy i na nie wzbudzające
wątpliwości wzajemne stosunki. Tak, ale to był pruski kapitan,
tu zaś byli wtedy polscy lejtenanci rezerwowi z Galicji.
Jeszcze tej nocy stanęliśmy w Limanowej. Cały mój oddział
(V batalion też wrócił z ekspedycji) był w rezerwie, na odpoczyn-
ku. Miałem kwatery we wschodniej części tego miasta, bliższej
do nieprzyjaciela, a więc przez Austriaków i mnie zajętej. Sam
ze swym sztabem zatrzymałem się u miejscowego, zdaje mi się,
lekarza. Dawno takich wspaniałości nie oglądałem. Czysta pościel,
jasno oświetlone pokoje, obrusy na stołach, dużo wody do mycia
się. Przyjemna kwatera! Odpoczywałem po przejściach marcin-
kowickich.
Wieczorem Moskale zaczęli ostrzeliwać Limanowę i pozycje do-
koła miasta. Zaczął się wielki bój pod Limanową. Na razie szły
lekkie pociski, szrapnele pękały we wszystkich kierunkach. Na
naszym podwórzu padło ich kilkanaście. Jedliśmy zrazu spokojnie
i wesoło kolację. Lecz wkrótce przyszły ciężkie granaty. Znowu
zajęczała dokoła ziemia, a zaraz potem rozeszła się nagle pogłoska,

że austriackie wojska opuszczają pozycje. Skoczyłem od kolacji.
Wysłałem zaraz oficerów do miasta, by zbadali sytuację, gdyż
żadne rozkazy ani wyjaśnienia nie przychodziły do mnie.
Wkrótce zaczęli wracać moi oficerowie z meldunkami. Mia-
steczko, opuszczone istotnie przez sztaby i tabory, pali się gdzieś
koło kościoła, a z różnych stron z gór okolicznych schodzą luźni
żołnierze, przeważnie polscy landszturmacy, mówiący, że Moskali
jest dużo i ze są bardzo blisko, tak blisko, że do nich strzelać nie
można. Żołnierze ci nadciągają z różnych stron, więc nie można
zrozumieć, skąd właściwie grozi największe niebezpieczeństwo.
Zaalarmowałem oddział i rozesłałem tym razem konnych na linię
dla sprawdzenia stanu rzeczy. Przywieźli mi uspokajające wiado-
mości. Nie wytrzymały ognia tylko niektóre kompanie landsztur-
mowe - podejrzewam mocno, że były to kompanie moich znajo-
mych z poprzedniego dnia - reszta wojska stoi na pozycjach,
a ogień artylerii w miarę zapadania ciemności ustaje.
Był to jedyny wypadek, gdym widział źle bijących się Pola-
ków, i dlatego tak mi utkwił ten fakt w pamięci, z tym charakte-
rystycznym dla złego, ale szczerego żołnierza ujęciem sytuacji:
nie mógł strzelać, bo nieprzyjaciel był za blisko.
Tegoż wieczora, a raczej nocy, otrzymałem rozkaz udania się
na skrajne prawe skrzydło dla przykrycia górskich przejść w kie-
runku Mszany Dolnej, przez którą szły nowe transporty wojsko-
we. Pokazała się tam, jak mówiono, bardzo liczna kawaleria
rosyjska. Jeszcze przed ranem odmaszerowałem do znanej mi
Stopnicy Królewskiej, by iść dalej na południe ku Kamienicy,
która była już w rękach Moskali.
Wychodziłem z Limanowej ze złymi przeczuciami co do wyniku
rozpoczynającej się bitwy, dlatego też misja osłonięcia prawego
skrzydła bardzo mi się uśmiechała. Stawałem znowu na komuni-
kacji z moimi własnymi tyłami - z Nowym Targiem. Postanowi-
łem dotrzeć do Kamienicy i wziąć w swe posiadanie drogę na
Krościenko do Nowego Targu. Udało mi się to nadspodziewanie
łatwo. Wystarczała wtedy na tym odcinku prawie zawsze kawa-
leria, aby odepchnąć jazdę rosyjską, która cofała się bardzo łatwo.
Była to 10 Dywizja Kawalerii pod generałem Kellerem.
Zostawiła ona złą sławę w tej okolicy. Generał Keller nie za-
braniał żołnierzom hulać ani pić. Wszędzie słyszałem skargi z po-
wodu postępowania jego żołnierzy. Jest to ciekawym, jak wiele

może dowódca na wojnie. Poprzednio na tym samym terenie
miałem do czynienia z dywizją gen. Dragomirowa, który starał
się ostro trzymać swe wojsko w karbach, by nie dopuszczało się
grabieży. Przy paru zabitych podoficerach z jego oddziałów zna-
lazłem rozkazy dywizyjne, grożące sądami polowymi nawet tym,
którzy dopuszczą się gwałtu na Żydach. A przecie turbowanie
ich leży prawie we krwi Rosjan. Skarg ludności na dywizję
Dragomirowa słyszałem bardzo mało. 10 Dywizja zachowywała się
znacznie gorzej.
Ogólnie jednak muszę zaznaczyć, że po tym, com sam widział,
nie mógłbym uważać armii rosyjskiej za taką specjalistkę w gra-
bieży, za jaką jest okrzyczana. Niewątpliwie prawie u każdego
złapanego kozaka można było znaleźć zagrabione gdzieś tasiemki,
trochę pieniędzy, nawet tombakowych guzików od liberii, które
prawdopodobnie w oczach synu Donu uchodziły za złoto. Ale wi-
działem tyle gorszych rzeczy na wojnie!...
Pesymistyczne moje przypuszczenia co do wyniku bitwy lima-
nowskiej powstrzymały mnie od tego, bym się teraz tak angażo-
wał, jak to robiłem w Marcinkowicach. Zadowoliłem się tym, że
spełniłem rozkaz i, wyrzuciwszy Moskali z Kamienicy, zabezpie-
czyłem wszystkie podejścia przez góry do kolei Chabówka-Lima-
nowa. A szkoda! Okazja, zdaniem moim, była wspaniała. Gdybyś-
my wtedy uderzyli w kierunku Nowego Sącza, sądzę, że wiele
szkody nieprzyjacielowi a sławy memu oddziałowi dałoby się
przysporzyć w przeciągu tych dwóch dni, podczas których leża-
łem prawie bezczynnie w Kamienicy. Nikt mnie o niczym w tym
czasie nie zawiadamiał i gdyby nie specjalne patrole, które wy-
syłałem na północ ku Limanowej, mógłbym, zdaje się, i tydzień
cały przesiedzieć w Kamienicy lub Łącku, który potem zdobyłem.
Kiedym się obejrzał, że Moskale są pobici, było już za późno na
jakiekolwiek znaczniejsze czyny. Nawet pościg, który zarządziłem,
nie dał już rezultatów, doprowadził mnie jedynie szybciej, niż by
to było w innych warunkach, do Nowego Sącza.
Tym razem wchodziłem do miasta bez poprzedniego ostrzeli-
wania. Wchodziłem spokojnie, jak za czasów pokoju. Przyjemne
to było wejście do miasta - miałem tylko dużo kłopotu ze swoją
Kasztanką. Wysłałem do Nowego Sącza naprzód swoich ułanów,
sam zaś maszerowałem z piechotą. Belina doniósł mi, że w mieś-
cie przygotowują specjalną owację na cześć moją i mego oddziału.

Podjeżdżałem do miasta już wieczorem. Kasztanka już na most
na Dunajcu, podziurawiony przez wybuchy, kręciła głową, uwa-
żając, że jest zanadto niebezpieczny dla jej szanownego istnienia.
Za mostem - wjazd do ciemnej ulicy z nieprzyjemnie brzmiącym
pod podkowami brukiem powiększył jej przykrości. Z trwogą na-
stawiała już uszy. Lecz wreszcie rynek. Jasno oświetlony, czarny
od tłumu. Gdym się na nim na Kasztance ukazał, rozległ się krzyk
całego tłumu i padły pociski z kwiatów. Tego już było stanowczo
za wiele dla mojej wiejskiej klaczy, zwinęła się pode mną i chcia-
ła uciekać od owacji. Niemało mnie kosztowało, by ją po prostu
wepchnąć na rynek. Szła przez szpaler ludzki ostrożnie, nieledwie
zatrzymując się co parę chwil. Czułem pod sobą, jak nieszczęśli-
we stworzenie szukało ucieczki. Musiałem Kasztankę ciągle pchać
naprzód, tak iż po wyjeździe z rynku poznałem i ja, że owacja
coś kosztuje. Czułem doskonale, że mam nogi, tak miałem je
amęczone.
Nowy Sącz przyjął nas nadzwyczajnie serdecznie. A te roz-
kosze "wielkomiejskie"! Elektryczne światło, kawiarnie, wanna,
fryzjer. Zgoliłem sobie tam brodę, którą utrzymać w porządku
na wojnie jest nadzwyczaj trudno. Bawili mnie potem moi żoł-
nierze, którzy przy spotkaniach na ulicy udawali, że mnie nie po-
znają. Oddawali mi honory z rozmyślnym ociąganiem się, by mieć
okazję do przeproszenia, że wskutek zgolenia brody nie mogli
mnie jakoby od razu poznać. Oficerowie mówili mi, że wśród żoł-
nierzy postanowiono przy pierwszym marszu wołać za mną: "Od-
daj brodę". Na szczęście nie przyszło do tego.
Do Nowego Sącza, już po moim wyjeździe stamtąd, ściągnęły
i oddziały z Nowego Targu. Mój plan obrony Doliny Nowotarskiej,
jako ostatniej piędzi ziemi polskiej, chwała Bogu, nie doszedł do
skutku i podhalańska moja, wymarzona w ciągu listopada, krwa-
wa epopeja ograniczyła się wstępem do niej w bojach Limano-
wa-Marcinkowice.




1


