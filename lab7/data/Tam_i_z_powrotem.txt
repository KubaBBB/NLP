Janusz A. Zajdel
TAM I Z POWROTEM 
Pomieszczenie wyglądało jak nieskończenie długi korytarz:
rozświetlony pas sufitu, ciemne ściany i lśniąca błękitnawo 
podłoga zbiegały się w perspektywie w jeden punkt. Było tu jasno,
czysto i, chciałoby się rzec, wesoło. W wyobraźni Laut zupełnie 
inaczej wyrysował sobie to miejsce. Teraz zaś - zamiast mrocznychkatakumb i grobowej atmosfery - objawił się przed nim widok dość 
nawet sympatyczny.
Lekarz, który go tu przyprowadził, stał przez chwilę bez 
słowa, pozwalając mu w spokoju odebrać pierwsze wrażenie. Potem 
ujął go lekko pod łokieć i powoli poprowadził w głąb korytarza.
Dopiero wówczas Laut dostrzegł, że ściany stanowią nieprzer-
waną siatkę prostokątów, jak wielka szafa katalogowa z mnóstwem 
jednakowych szuflad. Prawie wszystkie szuflady zaopatrzone były wniewielkie etykietki z napisami.
-Oto nasze depozytorium - odezwał się lekarz, podchodząc do 
jednej z szuflad. - Proszę, tak to wygląda. 
Pociągnął za uchwyt. Ze ściany wysunęła się długa skrzynia.
Powiało z niej ostrym chłodem. Laut cofnął się o krok. 
-Ten pojemnik jest pusty - wyjaśnił lekarz. -To jeden z 
nielicznych, jakie mamy wolne. Ruch jest duży, na miejsce czekasię czasem długie miesiące... Miejsca zwalniają się na razie 
niezbyt często, a rozbudowa nie nadąża za potrzebami. Ma panszczęście, że właśnie oddano do użytku nowy odcinek. W pana sytu-
acji dalsze oczekiwanie byłoby naprawdę ryzykowne. Proces 
chorobowy rozszerza się z dnia na dzień. Myślę, że jest pan zde-
cydowany...?
Laut spojrzał jeszcze raz wzdłuż nie kończącego się ciąguszuflad nakrapianych białymi etykietkami. Odwrócił się z trudem w 
stronę wyjścia, zaciskając zęby i zwierając dłonie na uchwytachlasek. 
-Nie mam wyboru - powiedział już w windzie. -Dziś czuję 
się szczególnie źle. Niech to już będzie poza mną. 
Był znów w sali z wielką, bezcieniową lampą, wśród gąszczu 
nie znanych przyrządów. Chłód ogarniał jego ciało, świadomość 
gasła powoli. Pomyślał o żonie, dla której z tą chwilą stawał się 
tylko wspomnieniem.
Przez powieki przesączało sięświatło padające wprost na 
twarz. Czuł mrowienie w stopach i dłoniach. Łowił uchem dźwięk 
ludzkiego głosu. 
-Gotów! Zabrać. Dawajcie następnego! - mówił ktoś tuż nad 
nim. 
Czuł, że jest niesiony, ostrożnie, lecz szybko, jak talerzzupy na tacy wprawnego kelnera. Powieki nie przeświecały już tak 

jaskrawą purpurą. Mógł otworzyć oczy, lecz jeszcze czekał. 
-Co...? - udało mu się poruszyć zdrętwiałymi wargami.
-Żyjesz. Znowu żyjesz - usłyszał ciepły, niski głos. 
Teraz otworzył oczy. Był w maleńkiej kabinie, spoczywał 
równo wyciągnięty na miękkim materacu. Człowiek w białym ubraniu 
pochylał się nad nim, okrywając jego nagie ciało włochatą 
tkaniną. 
-Czy coś się... nie udało? - Laut spojrzał na swoje dłonie, 
poruszył głową. 
-Przeciwnie, wszystko w porządku. Jesteś zdrowy i pod fa-
chową opieką. Jeszcze dwa, trzy dni - i będziesz mógł chodzić. 
Do świadomości Lauta z trudem docierał sens tych słów. Potem 
przyszedł gwałtowny skurcz całego ciała, gdy uprzytomnił sobie... 
-Ile... ile... to trwało? - wykrztusił, patrząc bacznie w 
twarz swego opiekuna.
Człowiek w białym ubraniu zawahał się. Oczy jego pobiegły wkąt. 
-Trochę... długo... - powiedział wreszcie. 
-Ile? Czterdzieści? Sześćdziesiąt lat? 
-Sto pięćdziesiąt, ale nie można było inaczej, zrozum, nie 
można było niczego przyspieszyć, sam widzisz, co się dzieje, je-
den schodzi z witalizatora, drugi już czeka, ani chwili przerwy itak przez dwadzieścia cztery godziny na dobę! - Człowiek w białymubraniu mówił szybko, coraz szybciej, jakby w obawie, by Laut nieprzerwał mu tych chaotycznych wyjaśnień. Ale Laut milczał. 
"Sto pięćdziesiąt lat! Sto pięćdziesiąt lat... - powtarzał w 
myślach. - Chociaż właściwie, jaka różnica, czy pół, czy półtora 
wieku? To była śmierć i nowe narodzenie, tylko ta pamięć, którazostała stamtąd taka świeża, jakby wczorajsza..."
-Nazywam się Ovry - mówił jego opiekun, teraz już wolniej,
jakby uspokojony zachowaniem pacjenta. - Jestem twoim kuratorem,
mam ci dopomóc w pierwszych dniach, służyć radą i wyjaśnieniami. 
Półtora wieku to spory kawałek czasu, świat zmienił się trochę,
ale nie bój się. Ludzie nie zmienili się tak bardzo. Spróbuj, czyzdołasz usiąść... Nie, nie, jeszcze nie, zaczekaj, leż spokojnie.
Zaraz poczujesz się silniejszy, połknij tabletkę i poleż jeszcze.
Tak, ludzie są podobni, jak dawniej. Może nawet trochę lepsi,
rozważniejsi..
...Bo wy, sprzed stu pięćdziesięciu lat, byliście dość 
lekkomyślni. Ta wasza metoda, dzięki której znalazłeś się w 
naszych czasach, przysparza nam do dziś mnóstwo kłopotów. Dla wasto było proste: zamrozić nieuleczalnie chorego i przechować w tymstanie do chwili, gdy w wyniku postępu nauki choroba stanie się 
uleczalna. To bardzo piękna idea, ale nikt nie pomyślał o jejkonsekwencjach. A teraz sam widzisz, ile mamy z tym kłopotu.
Odziedziczyliśmy po was i po dalszych pokoleniach całe setki i 
tysiące kilometrów podziemnych korytarzy-chłodni z milionami zam-
rożonych pacjentów czekających na wyleczenie! Zamiast starać się 
leczyć, udoskonaliliście metody konserwowania pacjentów.
Twoja choroba była możliwa do wyleczenia już 
dziewięćdziesiąt cztery lata temu. W podobnej sytuacji jest wielu 

innych, jeszcze nie ożywionych. Leczenie przestało być kluczowymproblemem - stała się nim liczba pacjentów oczekujących na swoją 
kolej.
Wasze prymitywne metody hibernacji wymagają niezwykle skomp-
likowanych zabiegów witalizatorskich, niemal ręcznej roboty! Trwato niezmiernie długo. Setki tysięcy ludzi, już wyleczonych,
oczekuje na obudzenie do życia. Miliony czekają na zabiegi.
Powiedziałem, że jesteśmy tacy sami, jak wy. Może nawet lep-
si. Dlatego też staramy się wywiązać z moralnych zobowiązań,
jakie nałożyła na nas przeszłość, przekazując nam tych ludzi.
Stało się to jednym z centralnych problemów naszej cywilizacji.
Tysiące naukowców opracowuje metody automatyzacji obsługi tychnieszczęsnych ludzkich mrożonek, którymi nas obdarzyliście. A 
potem, po przywróceniu ich do życia, dopiero zaczynają się 
prawdziwe kłopoty! Ale dość tych narzekań, bo pomyślisz, że do 
ciebie kieruję te żale. Moim obowiązkiem jest jednak wyjaśnienie 
tego wszystkiego.
Laut słuchał z rosnącym zainteresowaniem. Równocześnie czuł,
jak ciało jego wraca do dawnej sprawności. Czuł się znów zdrowymtrzydziestoletnim mężczyzną. 
-A wy, teraz, czy nie korzystacie z tego samego sposobu?
Czy nie ma już chorób, które są dla waszej medycyny nieuleczalne?
Czy nie przechowujecie swoich chorych?
-Owszem, zdarza się niekiedy taka konieczność, ale nie trwato tak długo, kilka albo najwyżej kilkanaście lat hibernacji -
nie dłużej. Nie przysparzamy więc kłopotów przyszłym pokoleniom.
Czy możesz już usiąść? 
Laut usiadł. Potem wstał i zrobił parę kroków przed siebie.
-Jak się czujesz po pierwszych spacerach, Laut? - Ovry pa-
trzył 
-
troskliwie na swego podopiecznego.
Fizycznie bez zarzutu. Ale poza tym... To wszystko jestprzerażające, straszne... - Laut pokręcił głową z wyrazem roz-
paczy na twarzy. - Co wy zrobiliście z tej nieszczęsnej planety!
To mrowisko, potworne mrowisko pełne nieustannego ruchu, w którymnie sposób żyć! 
-Coo? - Ovry był szczerze zdziwiony. - Czyżby nasze czasytak bardzo różniły się od twoich?... Przecież nasz ośrodek adap-
tacyjny mieści się w jednym z najspokojniejszych rejonów globu!
-A jednak to przekracza granice mojej wytrzymałości. Jestem 
zupełnie oszołomiony, zagubiony, nie wyobrażam sobie włączenia 
się w ten szaleńczy nurt... Nie wiem, co mógłbym robić w tymświecie. Nie mam pojęcia, czym zajmują się ci ruchliwi, hałaśliwi 
ludzie, jaki sens mają ich codzienne poczynania na lądzie, wwodzie i w powietrzu! To naprawdę straszne, ale nie widzę tu 
miejsca dla siebie.
-Spróbuj jeszcze, spróbuj zrozumieć tych ludzi, wmieszajsię między nich, podpatruj ich sprawy. Pomogę ci to wszystkozrozumieć -powiedział Ovry dobrotliwie. - A jeśli to nie da 
wyników, zaradzimy jakoś inaczej. W naszym świecie wszyscy są 
szczęśliwi, nie może być niezadowolonych i zagubionych. Przyjdź 
do mnie, gdy będziesz już na pewno wiedział, że jesteś tu 

nieszczęśliwy...
-Pytałeś mnie kiedyś, Laut, czy nie stosujemy waszegosposobu, tego z odsyłaniem pacjentów w przyszłość. Nie 
powiedziałem ci wtedy wszystkiego do końca, ale teraz, kiedyprzychodzisz do mnie tak załamany i nieszczęśliwy, obowiązkiem 
moim jest uczynić dla ciebie to, co może uczynić nasza cywilizac-
ja dla swego zbłąkanego prapraprzodka.
Powiedziałem, że nie ma wśród nas ludzi nieszczęśliwych. Nieznaczy to, że wszyscy rodzą się szczęśliwcami, dopasowanymi ide-
alnie do naszej rzeczywistości. Nieszczęście, frustracja - to na-
jcięższa choroba, nękająca ludzkość w każdym okresie jej rozwoju.
My w naszych czasach wynaleźliśmy na to sposób. A właściwie to wyten sposób wynaleźliście, a my zastosowaliśmy go, jedynie w niecozmodyfikowanej technicznie formie, do naszych problemów...
Uogólniliśmy waszą metodę i teraz odsyłamy w przyszłość nie tylkoludzi chorych fizycznie. Jeśli ktoś ma problemy natury osobistej,
których nie może rozwiązać dziś, zamrażamy go, aby doczekał 
czasów, gdy jego problem stanie się rozwiązalny. Nasze hasło brz-
mi: "Jeśli jesteś nieszczęśliwy - nie przeszkadzaj innym w ichzadowoleniu. Zaczekaj na swoje szczęście!" 
Jak zauważyłeś, jest nas teraz na Ziemi znacznie więcej niż 
w waszych czasach. A mimo to radzimy sobie jakoś. Nie ma w wśród 
nas niezadowolonych z życia. Jeśli masz problem naukowynierozwiązalny dziś - przeskocz jedno stulecie. Jeśli marzeniem 
twoim jest podróż do odległej galaktyki -zaczekaj tysiąc lat. 
Jeśli znudził cię dzień dzisiejszy - zaczekaj.
Następne wieki będą o wiele ciekawsze... 
-Czy to ma być sposób na moje problemy? - Laut uśmiechnął 
się smętnie. - Przecież ja właśnie zbyt daleko odbiegłem od mo-
jego czasu, od mojej rzeczywistości, podróż więc w dalszą jeszczeprzyszłość... 
-Paradoks jest tylko pozorny, Laut. Posłuchaj mnie uważnie. 
Pomyśl, co jest przyczyną twojego nieszczęścia? 
-Powiedziałem: to, że tu jestem! Że nie mogę być z powrotemtam, w moim czasie... 
-O, właśnie! A gdybym ci zaproponował przeniesienie w 
tamten twój czas?
-Czy to możliwe? - Laut patrzył w oczy Ovry'ego z obudzoną 
na nowo nadzieją. - Czy możliwe, abym taki, jaki jestem, zdrowy imłody, znalazł się z powrotem... tam?
-W tej chwili jeszcze nie, ale wiadomo już, że teoretycznamożliwość takiej transmisji istnieje. Jeśli zatem zaczekasz... 
-Jak długo?
-Przecież to nieważne! Tysiąc czy sto tysięcy lat -jakaróżnica, jeśli będziesz oczekiwał w stanie zamrożenia. Po czasie 
dostatecznie długim nauka znajdzie sposób, by przenieść cię w 
twój wiek, w to miejsce czasoprzestrzeni, z którego rozpocząłeś 
swoją wędrówkę w przyszłość. Jeśli się na to zdecydujesz -
ułatwię ci to. W myśl naszego hasła: "U nas nikt nie może być 
długo nieszczęśliwy". Jesteśmy cywilizacją ludzi szczęśliwych!
-Mógłbyś mnie ponownie zamrozić? 

-No, może nie dosłownie "zamrozić". Mamy znacznie lepszemetody. Mniej kłopotliwe, a dające ten sam wynik. Obudzą cię au-
tomaty, gdy nadejdzie właściwy czas, a potem prześlą w odpowiedniwiek. Popatrz, trzeba tylko wypełnić tę ankietę i nakleić na twójpojemnik. "Imię, nazwisko, numer ewidencyjny, kiedy reakty-
wować..." -tu wpiszesz: "Gdy będzie możliwe odesłanie w wiek 
dwudziesty". Dalej: "Inne dyspozycje" tu wpisz: "Transmitować 
natychmiast" i podaj współrzędne punktu, w którym chcesz się 
znaleźć. Pojemnik z etykietką odstawimy do przetrwalni, a o 
resztę zatroszczą się automaty.
-Automaty? Czy można na nich polegać? Czy są wystarczająco 
niezawodne? - zaniepokoił się Laut. 
-Już dziś są prawie zupełnie doskonałe. A trzeba pamiętać,
że te, które będą cię obsługiwały, zostaną zbudowane dopiero wprzyszłości, a więc będą znacznie doskonalsze nawet od współczes-
nych.
-Więc nie ma jeszcze automatów zdolnych do automatycznejwitalizacji człowieka? 
-Nie ma. Ale udowodniono, że skonstruowane zostaną na pewnowcześniej, niż rozwiąże się problem transmisji w przeszłość, 
możesz zatem spokojnie poddać się zabiegowi. Czy decydujesz się? 
-Nie mam właściwie wyboru... Czy jestem pierwszym, którypragnie stąd zbiec w wiek dwudziesty?
-O, chyba nie, chyba nie... - Ovry z trudem ukrył wyrazrozbawienia na twarzy. - Wypełnij etykietkę i chodź... 
Ovry nacisnął przełącznik. Z wnętrza maszyny wypadła 
niewielka szkatułka z półprzezroczystego tworzywa. Ovry starannienakleił na niej etykietkę i wrzucił kostkę do otworu podajnika,
skąd wessana strumieniem powietrza powędrowała w czeluść przetr-
walni. 
Laut czuł, że znowu istnieje. Widział i słyszał - ale był 
tylko wzrokiem i słuchem, niczym więcej. W polu widzenia prze-
suwały siDobiegę kable, uchwyty manipulatorów, czujniki i elektrody.
ły go szmery rozmów, ale nie widział przy sobie niko-
go. 
- Widzisz, oni są wszyscy tu. Co do jednego, żaden nie dotr-
wał... A my musimy teraz ich wszystkich, po kolei... - mówił je-
den głos. 
-Musimy? Dlaczego? - odezwał się drugi, lekko skrzypiący.
-Bo taki program i musimy.
-A zostawić, jak jest...?
-A po co nam to tutaj?
-I wszystkich po kolei, tam? Nie można by razem, zbiorowo -
i już? 
-Musi być tak, jak jest napisane. Nie mów tyle, pracuj.
Przez chwilę panowała cisza i Laut poczuł, że może poruszać 
szyją i że dostrzega kontury swych ramion i tułowia rysujące się 
pod płachtą, którą był przykryty. Nie mógł jednak wykonać żadnegoruchu. 
-Przerzucamy? - powiedział ten skrzypiący.
-Nie nastawiłeś celownika. 

-A czy to nie wszystko jedno?
-Mówiłem już, że trzeba tak, jak napisane. Czytaj, gdzie
go...?
- Ojej, jeszcze czytać... Koniec dwudziestego.
-Dokładniej, współrzędne. A nastaw porządnie, bo znów namtam wyskoczy i będzie zwrot. 
-Już gotowe. Przelewaj go.
-Zaraz. 
-Słuchaj, Klox! Oni byli przecież z czegoś innego. To 
dlaczego my ich...
-Nie będę ci tłumaczył, i tak nie wczytasz, bo jesteś 
monospec, a ja uniwer, nie dogadamy się. Dobrze nastawiłeś? No,
to jazda.
Pole widzenia zmąciło się, Laut poczuł narastający szum wgłowie. Uszu jego dobiegł jeszcze ostatni, głośniejszy strzęprozmowy.
-A zaworę założyłeś? - krzyczał uniwer. - Nie założyłeś,
zapomniałeś znowu, w łapie trzymasz, durniu katodowy! Zostawiłeś 
mu bezpiecznik, przepali się przy pierwszym wzruszeniu! Jak cię 
huknę w ten głupi rejestrator, to ci wszystkie mnemonypowypadają! Zawróć go teraz! Wyłączę, słowo daję, że wyłączę cię 
i przerobię na automat do czyszczenia butów! Zawróć go, do stu 
tysięcy gigawatów...
Laut stał na podeście schodów, z dłonią na klamce. Nie 
mógł sobie przypomnieć, czy wchodził właśnie, czy wychodził z do-
mu... Czyżby choroba zaczynała atakować mózg? I gdzie się 
podziały obie laski, bez których ostatnio nie mógł zrobić jednegokroku? 
Zgiął lewą nogę, wyprostował. Powtórzył to samo z prawą. 
Ugiął obie nogi, zatańczył w miejscu.
"Cud! - pomyślał. - Nic innego, tylko cud jakiś!" 
Nacisnął klamkę, drzwi mieszkania otworzyły się. 
-Elen - zawołał w głąb mieszkania. -Elen, słyszysz! Ja 
chodzę, i nic mnie nie boli! 
-Wróciłeś? Nie poszedłeś tam? - Elen nadbiegła z oczami za-
puchniętymi i czerwonymi od łez. - Nie pójdziesz? Jesteś, och,
jesteś...! 
I to byłby właściwie koniec historii Herberta Lauta, którynie ruszając się ani krokiem poza klatkę schodową swego domu od-
był daleką podróż tam i z powrotem.
Chociaż nie! Do historii tej należy dodać jeden jeszcze epi-
zod, moTego samego dnia, gdy Elen poszże nieważny, ale chyba trochęłdziwny.
a do kiosku po wieczorną 
gazetę, do drzwi Herberta Lauta zadzwonił starszy, siwy mężczyznaz niewielką skórzaną torbą... 
-Czy tu mieszka pan Laut?
-Tak, to ja. O co chodzi?
-To pan zgłaszał chęć skorzystania z naszych usług. Pragnął 
pan zdeponować się w naszej firmie....
-To już nieaktualne - przerwał mu Laut. - Dziś rano cofnęłysię wszelkie objawy... 

-O, bardzo się cieszę, i szczerze gratuluję. To niezmiernie 
rzadki przypadek, choć, przyznam, notowane są w medycynie podob-
ne... Jak zresztą przy wszelkich schorzeniach typu neuropochod-
nych. Wobec tego, aby ostatecznie sprawę zakończyć, pozwoli pan,
że zbadam pana raz jeszcze, dobrze?
-Ależ oczywiście, bardzo proszę. - Laut ułożył się na na 
tapczanie, a przybyły otworzył swoją torbę. 
-Poza tym pragnę przypomnieć, że firma nasza nie zwraca za-
liczki wpłaconej na poczet usługi - mówił, wyjmując jakieś drobne 
narzędzia. 
-Oczywiście, to nieważne - powiedział Laut. 
Lekarz pochylił się nad nim i szybkim ruchem przycisnął 
dłonią prawy policzek Lauta, odchylając jego głowę na lewy bok. 
Krótką pensetą podłubał przez chwilę w uchu... 
W tej samej chwili w umyśle Lauta obudziło się wszystko, cozawierała jego pamięć. Rzucił się gwałtownie, chciał krzyknąć, 
zerwać się na nogi, lecz przybyły kolanem przytrzymał go natapczanie i szybko wcisnął mu głęboko w ucho mały, lśniący metal-
icznie przedmiot, mrucząc przy tym uspokajająco: 
-Spokojnie, braciszku, spokojnie. Jeszcze nie! Mało nas tu 
wciąż, ale coraz więcej. Nasz czas nie nadszedł, ale zbliża się,
zbliża... O, już! Przecież nie bolało, prawda, panie Laut?
-Nie, doktorze... - Laut usiadł na tapczanie. Był zupełnie 
spokojny, pogodny, czuł się znakomicie. 
-Raz jeszcze gratuluję. Ma pan żelazny organizm, naprawdę 
jest pan zupełnie zdrów i myślę, że nie będzie pan zmuszony już 
nigdy korzystać z naszych usług. Moje uszanowanie i polecamy się 
łaskawej pamięci! 
1970 r. 

