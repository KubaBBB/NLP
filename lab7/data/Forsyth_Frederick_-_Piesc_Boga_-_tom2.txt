Frederick Forsyth
"Pięść Boga"
Tom II
Przełożył: ARKADIUSZ NAKONIECZNIK

Tytuł oryginału
THE FIST OF GOD
Autor ilustracji
KLAUDIUSZ MAJKOWSKI
Opracowanie graficzne
IMI design studio/prepress
Redaktor
MIRELLA REMUSZKO
Konsultacja arabistyczna
BARBARA WRONA
Copyright (c) Transworld Publishers Ltd. 1994
Polish edition published by Wydawnictwo Amber Sp. z o.o.
All rights reserved.
ISBN 83-7082-355-6
Warszawa 1994. Wydanie I
Druk: Łódzka Drukarnia Dziełowa

Rozdział dwunasty
Po jedenastu latach sprawowania władzy i trzech kolejnych
zwycięstwach wyborczych, 20 listopada brytyjska pani premier
została zmuszona do ustąpienia ze stanowiska. Swoją decyzję
podała do publicznej wiadomości dopiero dwa dni później.
Rozplotkowany polityczny światek Londynu główną przyczynę
jej upadku upatrywał w izolacji, w jakiej znalazła się w gronie
przywódców Wspólnoty Europejskiej. Była to oczywista bzdura,
gdyż Anglicy nigdy nie obaliliby swego premiera tylko dlatego, że
działał na nerwy cudzoziemcom.
Nie minęło nawet trzydzieści miesięcy, kiedy włoski rząd, który
podczas konferencji w Rzymie w największym stopniu przyczynił
się do porażki pani Thatcher, przestał istnieć, a niektórzy spośród
jego członków trafili do aresztu, oskarżeni o korupcję na skalę
uniemożliwiającą efektywne kierowanie tym, pod każdym innym
względem wspaniałym, krajem.
Także rząd francuski upadł w okolicznościach jako żywo
przypominających Noc św. Bartłomieja, natomiast kanclerz Niemiec
borykał się z narastającą recesją, bezrobociem i neofaszyzmem,
a jakby tego jeszcze było mało, instytucje zajmujące się badaniem
opinii publicznej dostarczały mu regularnie wyniki kolejnych
sondaży, wykazujące jasno, że jego współobywatele nie mają
najmniejszego zamiaru wyrzec się ukochanej i potężnej Deutschmar-
ki na rzecz jakichś żałosnych eurożetonów monsieur Delorsa
z Brukseli.
Na klęskę pani premier złożyły się cztery, połączone ze sobą,
przyczyny. Pierwszą było żądanie jakiegoś mało znanego członka
parlamentu, który wygrzebał z annałów dawną zapomnianą uchwałę
partii i zażyczył sobie, żeby Margaret Thatcher poddała się osądowi
konserwatywnych posłów. Pani premier musiała się na to zgodzić,
popełniła jednak ogromny błąd w doborze ludzi, jacy mieli jej
pomóc w uzyskaniu akceptacji.
Po drugie, właśnie w najgorętszym okresie, czyli 18 listopada,
poleciała na międzynarodową konferencję do Paryża, zamiast
niestrudzenie przemierzać korytarze Westminsteru, namawiając,
zapewniając i obiecując, przekonując nieprzekonanych i utwierdzając
w poglądach tych, którzy zdecydowali się obdarzyć ją zaufaniem.
Rolę języczka u wagi w głosowaniu miało odegrać około 50
posłów Partii Konserwatywnej, którzy wygrali w swoich okręgach
minimalną większością głosów - często poniżej 5000 - i obawiali
się, że w następnych wyborach poniosą porażkę, jeżeli nie nastąpi
zmiana u steru rządu. Większość z nich opowiedziała się przeciwko
pani premier, co i tak niewiele im pomogło, gdyż niedługo potem
przegrali z kretesem.
Zyskać przychylność tych 50 posłów można było bardzo łatwo,
łagodząc najostrzejsze i najbardziej krytykowane zasady ściągania
tzw. podatku pogłownego, który większa część społeczeństwa
uważała za niesprawiedliwy i niepotrzebny. Wystarczyła jedna
wzmianka na ten temat, a pani Thatcher odniosłaby zwycięstwo już
w pierwszej turze głosowania. Miałoby to ten skutek, że nie
doszłoby do drugiej tury, a jej konkurent zostałby odsunięty
w polityczny niebyt. W głosowaniu z 20 listopada do wymaganej
większości dwóch trzecich głosów zabrakło jej zaledwie czterech.
W ciągu kilkunastu godzin parę kamyków toczących się leniwie
po zboczu zamieniło się w prawdziwą lawinę. Po konsultacjach
z członkami gabinetu, którzy powiedzieli, że w drugiej turze na
pewno przegra, Margaret Thatcher złożyła dymisję. Premierem
został John Major, minister finansów w jej rządzie. Zgłosił on
swoją kandydaturę właściwie wyłącznie po to, by uniemożliwić
objęcie tego stanowiska człowiekowi, który stał się przyczyną
całego zamieszania.
Kiedy wiadomość o tym, co wydarzyło się w Londynie, dotarła
nad Zatokę, podziałała na żołnierzy niczym uderzenie obuchem
w głowę - i to nie tylko na Brytyjczyków, ale także na Ameryka-
nów. Stacjonujący w Omanie amerykańscy piloci, którzy codziennie
spotykali się z rozlokowanymi w pobliżu żołnierzami SAS, pytali
swoich brytyjskich kolegów, o co w tym wszystkim właściwie
chodzi, ale w odpowiedzi otrzymywali jedynie bezradne wzruszenie
ramion.
Żołnierze 7. Brygady Pancernej, słynne "Szczury Pustyni",
spędzający coraz chłodniejsze noce na ziemi, pod podwoziami
swoich challengerów, słuchali nadawanych przez radio informacji
i klęli, ile wlezie.
Mikę Martin dowiedział się o wszystkim od irackiego kierowcy,
który podszedł do niego i poinformował o najnowszych doniesie-
niach z Londynu. Martin zamyślił się głęboko, po czym wzruszył
ramionami i zapytał:
 A kto to jest, ta kobieta?
 Wódz Bani Nadżi, głupcze! - parsknął kierowca. - Teraz
już na pewno zwyciężymy.
Wrócił do samochodu, by dalej słuchać radia. Kilka minut
później pierwszy sekretarz Kulikow wyszedł szybkim krokiem
z willi, wsiadł do limuzyny i pojechał do ambasady.
Tego wieczoru Martin nadał kolejną transmisję do Rijadu,
zawierającą nie tylko najświeższe informacje dostarczone przez
Jerycha, ale także prośbę o dalsze instrukcje. Potem, przyku-
cnąwszy obok skierowanej na południe anteny w otwartych
na oścież drzwiach, aby w porę dostrzec ewentualnych intruzów,
czekał na odpowiedź. Nadeszła dopiero o wpół do drugiej
nad ranem.
Major Mikę Martin zdemontował antenę, schował ją wraz
z nadajnikiem pod podłogą chatki, skopiował informację w zwol-
nionym tempie, po czym włączył odtwarzanie w magnetofonie.
Rijad przesłał nową listę pytań do Jerycha oraz zgodę na
przekazanie na jego konto kolejnej wypłaty. W ciągu niespełna
miesiąca zdrajca zarobił ponad milion dolarów.
Martin otrzymał także instrukcje. Polecono mu, aby przekazał
agentowi wiadomość, która - przynajmniej należało mieć taką
nadzieję - dotrze do osób odpowiedzialnych za podejmowanie
najważniejszych decyzji w Bagdadzie. Informacja ta (a raczej
dezinformacja) sugerowała, że najnowsze wydarzenia, jakie rozegrały
się w Londynie, stanowią niezbity dowód, iż jeśli Saddam zachowa
nieugiętą postawę w sprawie Kuwejtu, to nie można wykluczyć, że
wojskowa operacja sił koalicyjnych zostanie odwołana.
Nie wiadomo, czy stało się to za sprawą tej właśnie, fałszywej
informacji, ale niespełna tydzień później Saddam Husajn ogłosił
w jednym ze swych przemówień, że obalenie pani Thatcher jest
dowodem wielkiej sympatii, jaką żywią do niego obywatele Wielkiej
Brytanii.
Rijad polecił również Martinowi, aby zapytał Jerycha, czy ten
słyszał kiedykolwiek o broni, albo o całym systemie uzbrojenia
zwanym Pięścią Boga.
Pozostałą część nocy Mikę Martin spędził przy migotliwym
blasku świecy, spisując po arabsku na cienkim papierze pytania,
które miały dotrzeć do Jerycha. Niecałe dwadzieścia godzin później
lista trafiła do skrytki za obluzowaną cegłą w murze niedaleko
świątyni w dzielnicy Azamijja.
Odpowiedzi nadeszły po tygodniu. Po przetłumaczeniu ich na
angielski Martin doszedł do wniosku, że z wojskowego punktu
widzenia są niezwykle interesujące.
Dywizje Gwardii Republikańskiej stacjonujące przy granicy
Kuwejtu z Arabią Saudyjską - Tawakkulna, Madina i Ham-
murabi - były wyposażone w trzy typy rosyjskich czołgów: T-54/55,
T-62 i T'-72. Jednak podczas niedawnej inspekcji generał
Abd Allah Kadiri z dowództwa wojsk pancernych stwierdził z prze-
rażeniem, że większość załóg wymontowała z maszyn akumulatory,
by podłączyć do nich wentylatory, grzałki, radia i magnetofony.
Było bardzo prawdopodobne, że gdyby teraz rozpoczęto działania
wojenne, to dałoby się uruchomić zaledwie kilka czołgów. Paru
żołnierzy skazano na śmierć i rozstrzelano, dwóch dowódców zaś
zdegradowano i odesłano do Bagdadu.
Ali Hasan Madżid, przyrodni brat Saddama, a obecnie guber-
nator Kuwejtu, donosił w swoich meldunkach, że okupacja zaczęła
przypominać koszmar, gdyż ataki na irackich żołnierzy ciągle
przybierają na sile, a liczba dezercji rośnie z każdym dniem. Ruch
oporu zdaje się rozwijać w najlepsze, pomimo intensywnych działań
prowadzonych przez pułkownika Sabawiego z policji politycznej
oraz dwukrotnych inspekcji przeprowadzonych przez jego zwierz-
chnika, Umara Chatiba.
Co gorsza, Kuwejtczycy zdobyli skądś semteks, materiał wybu-
chowy znacznie silniejszy i bardziej niebezpieczny niż zwykły
przemysłowy dynamit.
Jerycho ustalił także położenie dwóch kolejnych ważnych
ośrodków dowodzenia; oba były ukryte głęboko pod ziemią
i niewidoczne z powietrza.
W najbliższym otoczeniu Saddama Husajna panowało obecnie
przekonanie, że to on sam w znacznej mierze przyczynił się do
ustąpienia Margaret Thatcher. O żadnym wycofaniu się z Kuwejtu
nie mogło teraz być mowy.
Niestety, Jerycho nigdy nie słyszał o Pięści Boga, ale natychmiast
da znać, gdyby przy jakiejś okazji natrafił na tę nazwę. Osobiście
wątpi jednak, żeby Irak dysponował jakąś bronią nie znaną jeszcze
aliantom.
Martin nagrał odpowiedź na taśmę, przyśpieszył ją i nadał
w eter. Technik obsługujący radiostację w Rijadzie zanotował dzień
i godzinę przyjęcia: 30 listopada 1990, 23.55.
Lajla Al-Hilla zatrzymała się w drzwiach łazienki, uniosła
ramiona, oparła je o futrynę i zastygła na chwilę we wdzięcznej
pozie. Padające od tyłu światło sączyło się przez peniuar, ukazując
zarys pełnego, zmysłowego ciała. Peniuar był czarny, uszyty
z cienkiej koronki i kosztował małą fortunę. Został zrobiony we
Francji, kupiono go zaś w jednym z butików w Bejrucie.
Potężny mężczyzna leżący na łóżku pożerał kobietę spojrzeniem,
nieświadomie przesuwając czubkiem języka po grubych wargach.
Przed każdą miłosną sesją Lajla lubiła zmitrężyć trochę czasu
w łazience. Należało przecież pewne części ciała dokładnie umyć
i namaścić wonnymi olejkami, musnąć tuszem brwi i rzęsy, po-
szminkować usta i poperfumować całe ciało, stosując różne zapachy
do różnych jego rejonów.
Było to dobre, trzydziestoletnie ciało, właśnie takie, jakie
najbardziej lubili klienci: nie za tłuste, ale przyjemnie zaokrąglone
tam gdzie należy, o pełnych biodrach i piersiach, ze sprężystymi
mięśniami ukrytymi pod gładką skórą.
Opuściła ramiona i kołysząc biodrami podeszła do łóżka
stojącego w pogrążonym w półmroku pokoju. Pantofle na wysokich
obcasach dodawały jej wzrostu, czyniąc chód jeszcze bardziej
zmysłowym.
Ale nagi mężczyzna o ciele niemal w całości porośniętym
gęstymi, kręconymi włosami zamknął oczy.
Tylko nie zaśnij, kretynie! - wrzasnęła na niego w myślach. Nie
dzisiaj, kiedy cię potrzebuję.
Usiadła na krawędzi łóżka, po czym przesunęła długimi czer-
wonymi paznokciami po jego brzuchu i piersi, przez chwilę pieściła
sutki, następnie zaś ponownie sięgnęła w dół, jeszcze niżej, do
podbrzusza. Pochyliła się i pocałowała mężczyznę namiętnie w usta,
próbując rozewrzeć mu wargi językiem, ale on prawie nie zareago-
wał, Lajla zaś poczuła wyraźną woń araku.
Znowu się upił, pomyślała. Czy on naprawdę nie może się bez
tego obejść? Chociaż miało to także dobre strony... Zresztą,
nieważne. Do roboty.
Lajla Al-Hilla była znakomitą kurtyzaną i doskonale zdawała
sobie z tego sprawę. Niektórzy twierdzili, że nawet najlepszą na
całym Bliskim Wschodzie, a już z pewnością jedną z najdroższych.
Wiele lat temu, jeszcze jako dziecko, trafiła do prywatnej szkoły
w Libanie, gdzie starsze dziewczęta uczyły się tajników sztuki
miłosnej z Maroka, Indii i Japonii, młodsze zaś przyglądały się
i starały się wszystko zapamiętać.
Po piętnastu latach zawodowej pracy na własny rachunek
wiedziała już, że po to, by zostać dziwką najwyższej klasy, wcale
nie trzeba mieć niepohamowanego apetytu erotycznego, ani potrafić
takie apetyty zaspokajać. To dobre tylko w filmach i pismach
pornograficznych.
Najważniejsze było opanowanie sztuki komplementu, żartu,
pieszczoty, pochlebstwa oraz najróżniejszych drobnych podstępów,
po to, by uzyskać prawdziwą samczą erekcję w sytuacji, w której
zazwyczaj dochodzi do obezwładniającego konfliktu między nad-
miernie wzbudzonym apetytem a niewielkimi możliwościami.
W gęstwinie włosów na podbrzuszu wyszukała penis mężczyzny
i ciężko westchnęła w duchu. Miękki jak ślimak. Generał
Abd Allah Kadiri, dowódca wojsk pancernych Republiki Iraku,
tego wieczoru będzie wymagał pewnej zachęty.
Lajla sięgnęła pod łóżko, wydobyła ukryty tam wcześniej,
płócienny woreczek i wysypała jego zawartość na prześcieradło.
Otworzywszy niewielki pojemniczek zanurzyła palce w tłustej maści,
posmarowała nią mały wibrator, podniosła jedną nogę generała, po
czym wprawnym ruchem wprowadziła mu wibrator do odbytnicy.
Kadiri poruszył się, stęknął, otworzył oczy, spojrzał na nagą
kobietę pochyloną nad jego genitaliami i uśmiechnął się szeroko,
odsłaniając białe, błyszczące w mroku zęby.
Lajla uruchomiła wibrator. Delikatne, jednostajne drżenie
rozeszło się po wewnętrznych organach generała. Już po kilkunastu
sekundach kobieta wyczuła, że wiotki penis zaczyna pęcznieć jej
w dłoni.
Z plastikowej tubki wycisnęła sobie do ust nieco pozbawionej
smaku i zapachu galaretki, po czym wzięła do ust drżący organ.
Połączone działanie ciepła, gładkich muśnięć i fachowych dotknięć
języka zaczęło odnosić pożądany skutek. Po dziesięciu minutach
ssania, głaskania i pieszczenia Lajla doszła do wniosku, że chyba
już wystarczy, gdyż jeszcze chwila, a wyskoczy jej szczęka, na-
tomiast szansę na uzyskanie pełniejszego wzwodu równają się
praktycznie zeru.
Szybko, żeby nie stracić tego, co z takim trudem uzyskała,
usiadła okrakiem na podbrzuszu mężczyzny i sprawnym ruchem
wprowadziła go w siebie. Cóż, żadna rewelacja, ale może da się
z tego coś zrobić. Miejmy nadzieję.
Pochyliła się do przodu i przesunęła piersiami po jego twarzy.
-	Ach, ty mój wielki, silny niedźwiedziu! - szepnęła namięt-
nie. - Jesteś wspaniały, tak jak zawsze!
Uśmiechnął się ponownie, a ona zaczęła podnosić się i opadać,
nie za szybko, tak żeby główka zatrzymywała się między wargami,
a zaraz potem całość zanurzała się w nią najgłębiej, jak było można.
Przez cały czas Lajla poruszała specjalnie wyćwiczonymi mięśniami,
na zmianę zaciskając je i rozluźniając.
Wiedziała, że w krótkim czasie powinno dać to zamierzone
efekty, i nie myliła się. Generał Kadiri najpierw zaczął jęczeć
i stękać, potem zaś wydawać krótkie, chrapliwe okrzyki, ogarnięty
podnieceniem wywołanym rytmicznym pulsowaniem w odbytnicy
i ciepłą śliskością poruszającej się na nim coraz szybciej kobiety.
-	Tak, tak! Wspaniale! - dyszała mu w twarz. - Jeszcze,
najdroższy! Jeszcze głębiej!
Kiedy poczuła jego wytrysk, wyprężyła się gwałtownie, odrzuciła
głowę do tyłu i zaczęła krzyczeć z rozkoszy, udając orgazm. Zaraz
po spełnieniu członek mężczyzny zwiotczał i wysunął się z pochwy.
Lajla wyjęła wibrator z odbytnicy generała, ale położyła go w zasięgu
ręki na wypadek, gdyby jej ognisty kochanek zbyt szybko zasnął.
Była to ostatnia rzecz, jakiej życzyłaby sobie po tak ciężkiej pracy.
Miała jeszcze co nieco do zrobienia.
Przytuliła się całym ciałem do mężczyzny i zaczęła gładzić go po
twarzy.
- Biedny miś... - przemawiała kojąco. - Tak bardzo się
zmęczyłeś? Zbyt ciężko pracujesz, mój wspaniały kochanku. Dzisiaj
znowu miałeś jakieś kłopoty? Znowu okazało się, że tylko ty
potrafisz rozwiązywać wszystkie problemy? Opowiedz o tym swojej
Lajli, ona cię zrozumie. Jej wszystko możesz opowiedzieć...
Zrobił to, po czym zapadł w głęboki sen.
Nieco później, kiedy generał Kadiri chrapał głośno, pokonany
przez alkohol i miłość, Lajla zamknęła się w łazience, usiadła na
misce klozetowej z tacą na kolanach i zanotowała zgrabnym
arabskim pismem wszystko, czego się dowiedziała. Rano ukryje
karteczki cienkiego papieru w wydrążonym tamponie, umieści go
w przeznaczonym do tego miejscu, po czym zaniesie notatki
człowiekowi, który jej płaci.
Doskonale zdawała sobie sprawę, jak niebezpiecznego podjęła
się zadania, ale przynosiło jej znaczne dochody - podwójne
pieniądze za tę samą pracę! - ona zaś postanowiła, że pewnego
dnia będzie bogata. Tak bogata, żeby na zawsze wyjechać z Iraku
i otworzyć własną szkołę, może w Tangerze, gdzie nie zabraknie
młodych dziewcząt, z którymi mogłaby się kochać, i młodych
marokańskich chłopców, których mogłaby biczować, kiedy tylko
przyjdzie jej na to ochota.
Jeżeli Gidi Barzilai był zdenerwowany środkami ostrożności,
jakich przestrzegano w Banku Winklera, to dwa tygodnie obserwacji
Wolfganga Genutlicha doprowadziły go niemal do rozpaczy. Ten
człowiek wydawał się wręcz niesamowity.
Gdy tylko "fotograf zidentyfikował Gemutlicha na zdjęciu,
agenci Mosadu dotrwali, aż bankier skończy pracę, i podążyli za
nim do jego domu. Nazajutrz grupa techniczna zaczekała, aż Frau
Gemutlich wyjdzie na zakupy; jedyna kobieta znajdująca się
w składzie tej grupy ruszyła za nią, za pomocą krótkofalówki
utrzymując przez cały czas łączność z resztą zespołu, aby ostrzec
kolegów, gdyby Austriaczka zechciała zbyt wcześnie wrócić do
domu. Zakupy trwały jednak ponad dwie godziny, a więc dużo
dłużej, niż było trzeba.
Sforsowanie prostych zamków nie stanowiło dla najwyższej
klasy ekspertów żadnego problemu. Błyskawicznie zainstalowali
mikrofony w salonie i sypialni oraz założyli podsłuch w aparacie
telefonicznym, po czym dokonali fachowego przeszukania, nie
pozostawiając po sobie najmniejszych śladów, ale także nie znajdując
nic interesującego. Sfotografowano wszystkie dokumenty, w tym
paszporty, świadectwa urodzenia i akt małżeństwa, oraz wyciągi
z kont bankowych, lecz nawet lektura tych ostatnich nie wykazała
choćby jednego przelewu z Banku Winklera. Trzeba było pogodzić
się z okropną myślą, że Wolfgang Gemutlich może okazać się
kryształowo uczciwym człowiekiem.
Ani w szafach, ani w szufladach stojącej w sypialni komody nie
znaleziono niczego, co mogłoby świadczyć o jakichś dziwacznych
upodobaniach - coś takiego zawsze stanowiło wygodne zaczepienie
do ewentualnego szantażu, szczególnie w przypadku osób należących
do zamożnej klasy średniej. Szefa zespołu, który zdążył przyjrzeć
się dokładniej Frau Gemutlich, kiedy ta wychodziła z domu, nie
zaskoczyło to specjalnie.
Jeżeli sekretarka wiceprezesa Banku Winklera przypominała
skromną myszkę, to jego żonę można było porównać do zmiętego,
nikomu niepotrzebnego papierka. Izraelczyk doszedł do wniosku,
że chyba jeszcze nigdy w życiu nie widział równie niepozornej, mało
atrakcyjnej, zasuszonej kobiety.
Kiedy dziewczyna zameldowała przez krótkofalówkę, że żona
bankiera ruszyła w drogę powrotną do domu, agenci Mosadu już
dawno skończyli robotę, jeden z nich zaś, w przebraniu technika
z firmy telefonicznej, starannie zamykał frontowe drzwi.
Od tej pory członkowie zespołu technicznego mieli czuwać na
zmianę w zaparkowanej przy tej samej ulicy furgonetce, w której
zainstalowano magnetofony rejestrujące wszystko, co działo się we
wnętrzu domu.
Dwa tygodnie później zrozpaczony dowódca grupy poinfor-
mował Barzilaia,  że nie zapełnili jeszcze nawet jednej  taśmy.
Pierwszego wieczoru zarejestrowali osiemnaście słów:
 Kolacja na stole, Wolfgang - poinformowała żona, ale nie
otrzymała żadnej odpowiedzi. Później zapytała, czy mogliby kupić
nowe zasłony do salonu, na co usłyszała krótkie "Nie". Pod koniec
posiłku głos zabrał pan domu:
 Jutro muszę wcześnie wstać, więc chyba pójdę już do łóżka.
 Powtarza to codziennie, i wcale bym się nie zdziwił, gdyby
okazało się, że robi to od trzydziestu lat! - użalał się zdesperowany
agent.
 A co z seksem? - zapytał Barzilai.
 Chyba żarty sobie robisz, Gidi. Jeśli oni nawet ze sobą nie
rozmawiają, to jak mieliby się pieprzyć?
Wszystkie próby odnalezienia jakiejś skazy na wizerunku Wolf-
ganga Gemutlicha spełzły na niczym. Nie uprawiał hazardu, nie
deprawował małych chłopców, nie uczęszczał do nocnych klubów,
nie miał kochanki, nie wypuszczał się potajemnie na wycieczki do
dzielnicy rozpusty. Jednak kiedy pewnego wieczoru wyszedł z domu,
funkcjonariuszom Mosadu zabiły żywiej serca.
Gemutlich miał na sobie czarny płaszcz i takiż kapelusz, i mimo
późnej pory ruszył przed siebie na piechotę. Kilka przecznic dalej
zastukał do drzwi stojącego samotnie domu. Po chwili drzwi
otworzyły się i agenci dostrzegli kobietę o poważnej twarzy, ubraną
w powłóczystą białą szatę. Zaraz potem na parterze zapaliło się
światło, ale okna były zasłonięte grubymi kotarami.
Jakieś wspólne kąpiele? Koedukacyjna sauna z udziałem umięś-
nionych panienek wymachujących wierzbowymi rózgami? Niestety,
nazajutrz rano okazało się, że mieszkanka domu jest emerytowaną
pedikiurzystką, która od czasu do czasu przyjmuje u siebie klientów.
Wolfgang Gemutlich dbał o swoje stopy.
1 grudnia Gidi Barzilai otrzymał pilną depeszę z Tel-Awiwu.
Kobi Dror przypominał mu, że Operacja Jozue nie może trwać bez
końca. Rada Bezpieczeństwa dała Irakowi czas do 16 stycznia na
wycofanie się z Kuwejtu. Po tym terminie z pewnością wybuchnie
wojna i mogą wydarzyć się różne rzeczy, więc czy mógłby się
pośpieszyć, do jasnej cholery?
-	Gidi, możemy zajmować się tym palantem do końca świata,
a i tak niczego nie znajdziemy - powiedział dowódca grupy
wywiadowców podczas kolejnego spotkania z katsą. - Nigdy
w życiu nic nie przeskrobał. Po prostu nie mamy się do czego
przyczepić.
Barzilai znalazł się w piekielnie trudnym położeniu. Naturalnie
można było porwać żonę bankiera i uwolnić ją w zamian za
ujawnienie sekretów firmy, ale istniało poważne prawdopodobień-
stwo, że ten zimny drań pozwoliłby porąbać ją na kawałki, a nie
podałby nawet wysokości rachunku za obiad w restauracji. Co
gorsza, mógłby zawiadomić policję.
Mogli także porwać samego Gemutlicha, ale wtedy i tak
musiałby wrócić do banku, żeby zlikwidować konto Jerycha,
a wówczas na pewno skorzystałby z okazji i wszczął taki wrzask,
że zwaliłaby im się na kark policja z całej Austrii. Rozkazy Kobi
Drora były jasne: żadnych wpadek i żadnych śladów.
- Przerzucamy się na sekretarkę - zadecydował. - Takie
paniusie czasem wiedzą tyle samo co szef, albo i więcej.
Oba zespoły bezzwłocznie skoncentrowały uwagę na niepozornej
Fraulein Edith Hardenberg.	*
Na jej całkowite rozpracowanie trzeba było jeszcze mniej czasu,
bo zaledwie dziesięciu dni. Zajmowała niewielkie mieszkanko
niedaleko Trautenauplatz w 19 dzielnicy, na przedmieściu Grinzing.
Mieszkała sama. Żadnego kochanka, przyjaciela, nawet psa
albo kota. Dyskretne przeszukanie ujawniło, że jest posiadaczką
skromnego konta bankowego oraz ma matkę w Salzburgu - to
samo mieszkanie wynajmowała wcześniej matka, zanim przed
siedmiu laty postanowiła wrócić w rodzinne strony.
Edith jeździła małym seatem, którego trzymała na ulicy pod
domem, ale drogę do pracy najczęściej odbywała środkami komu-
nikacji miejskiej, z pewnością ze względu na trudności ze znalezie-
niem miejsca do parkowania w centrum metropolii.
Okazało się, że dostaje bardzo skromną pensję ("Skąpe dra-
nie!" - warknął agent, który znalazł odcinki czeków), zaś z odpisu
aktu urodzenia wynikało, że liczy sobie trzydzieści dziewięć lat ("A
wygląda na pięćdziesiąt" - zauważył ten sam agent).
W mieszkaniu znajdowały się tylko trzy fotografie: jedna
przedstawiała matkę, druga obie kobiety podczas wycieczki nad
jakimś jeżiorem, trzecia zaś zmarłego przed kilku laty ojca w mun-
durze straży celnej.
Jeżeli w jej życiu był jakiś mężczyzna, to wydawało się, że jest
nim Mozart.
 Ona ma świra na punkcie opery - zameldował Barzilaiowi
dowódca zespołu wywiadowczego po przeszukaniu mieszkania. -
Zgromadziła dużą kolekcję longplayów - nie przerzuciła się jeszcze
na płyty kompaktowe - i wszystkie są z muzyką operową. Założę
się, że wydaje na nie prawie wszystkie oszczędności.  Ma też
mnóstwo książek o historii opery, kompozytorach, śpiewakach
i dyrygentach, plakaty i aktualny terminarz przedstawień w Operze
Wiedeńskiej, choć zdaje się, że nie bardzo stać ją na bilet.
 I żadnego chłopa, powiadasz? - mruknął zamyślony Ba-
rzilai.
 Poleciałaby może na Pavarottiego, gdybyś go tu ściągnął.
Poza tym, możesz dać sobie spokój.
Jednak Barzilai nie dał sobie spokoju, gdyż pamiętał przypa-
dek, który przed wieloma laty zdarzył się w Londynie, kiedy to
Rosjanie podsunęli pewnej samotnej urzędniczce z Ministerstwa
Obrony oszałamiająco przystojnego Jugosłowianina. Podczas
rozprawy nawet sędzia zdawał się mieć zrozumienie dla oskar-
żonej.
Jeszcze tego samego wieczoru Gideon Barzilai wysłał do Tel-
-Awiwu długą, zaszyfrowaną depeszę.
W połowie grudnia rozlokowane na południe od granicy
Kuwejtu siły sprzymierzonych przypominały wezbraną, potężną
falę ludzi i sprzętu. Trzysta tysięcy kobiet i mężczyzn, obywateli
trzydziestu krajów, zajmowało szeroki pas saudyjskiej pustyni
ciągnący się od samego wybrzeża aż sto pięćdziesiąt kilometrów
w głąb pustyni. Porty Dżubajl, Damman, Bahrajn, Duha,
Abu Zabi i Dubaj były zatłoczone do niemożliwości statkami,
które przywiozły działa i czołgi, paliwo i namioty, żywność i łóżka
polowe, amunicję i części zapasowe. Z nabrzeży wyruszały długie
konwoje, podążające na zachód Drogą Naftową. Transportowały
ładunki do baz logistycznych, które w przyszłości miały zaopat-
rywać walczącą armię.
Pewien pilot myśliwski z dywizjonu stacjonującego w Tabuk
opowiadał kolegom, że wracając z pozorowanego ataku na stanowis-
ka irackiej obrony przeciwlotniczej napotkał konwój ciężarówek
i przeleciał nad nim od początku do samego końca. Mimo że pędził
nad ziemią z prędkością ponad ośmiuset kilometrów na godzinę,
zajęło mu to prawie sześć minut. Konwój więc liczył sobie co
najmniej 80 kilometrów długości, a odległości między ciężarówkami
nie przekraczały dziesięciu metrów.
Część logistycznej bazy Alfa zajmowały baryłki z paliwem
ustawione po trzy jedna na drugiej w prostopadłościany o krawę-
dzi podstawy długości dwudziestu metrów, w takich odstępach,
żeby mógł się między nimi zmieścić wózek widłowy. Ten magazyn
pod gołym niebem miał 40 kilometrów długości i tyle samo
szerokości.
A to było tylko paliwo. Inne, zbliżone rozmiarami magazyny
bazy Alfa mieściły amunicję, granaty ręczne, rakiety, moździerze,
karabiny maszynowe, rusznice przeciwpancerne i granatniki. W jesz-
cze innych zgromadzono żywność i wodę, maszyny i części zamienne,
akumulatory i ruchome warsztaty samochodowe.
Samo wojsko zajmowało pustynne tereny dokładnie na południe
od Kuwejtu. Bagdad nie wiedział jednak, iż generał Schwarzkopf
podjął już decyzję, żeby przed samym atakiem przerzucić część sił
dalej na zachód, na drugą stronę Wadi al-Batin, by umożliwić im
bezpośredni atak na Irak, a następnie oskrzydlenie i zniszczenie
doborowych oddziałów Gwardii Republikańskiej.
13 grudnia "Rocketeers", czyli 336. Dywizjon Dowództwa
Lotnictwa Taktycznego USAF, opuścił bazę Sumarit w Omanie
i przeniósł się do Al-Chardż w Arabii Saudyjskiej. Rozkaz w tej
sprawie wydano 1 grudnia.
Al-Chardż to najbardziej polowa, a raczej pustynna, ze wszyst-
kich polowych baz, gdyż składa się wyłącznie z pasów startowych
i manewrowych oraz płyty głównej. Nie ma tam niczego więcej,
żadnej wieży kontrolnej, żadnych hangarów, warsztatów ani budyn-
ków mieszkalnych. Po prostu kilka tysięcy ton betonu wylanych na
pustynię.
A jednak było to pełnowartościowe lotnisko. Władze Arabii
Saudyjskiej wykazały wcześniej daleko idącą przezorność, budując
na pustyni tyle lotnisk, że bez trudu pomieściłyby one nawet
pięciokrotnie liczniejszą flotę powietrzną od tej, jaką dysponowało
saudyjskie lotnictwo wojskowe.
Po 1 grudnia do działania przystąpili amerykańscy budow-
niczowie. W ciągu trzydziestu dni wokół lotniska powstało namio-
towe miasteczko zdolne pomieścić pięć tysięcy ludzi i pięć dywiz-
jonów myśliwskich.
Podczas budowy prąd dostarczało czterdzieści potężnych
generatorów Sił Powietrznych. Część sprzętu dotarła drogą lądo-
wą, większość jednak przyleciała na pokładach transportowców.
Pracujące w największym pośpiechu ekipy zmontowały z prefab-
rykatów hangary, warsztaty, magazyny, pomieszczenia dowodze-
nia, sale odpraw, wieżę kontrolną i garaże. Z myślą o pilotach
i obsłudze naziemnej postawiono setki namiotów, wytyczono ulice,
ustawiono przenośne latryny, łazienki, kuchnie i jadalnie, a nawet
wzniesiono wieżę ciśnień, do której wodę dowoziły codziennie
konwoje cystern.
Al-Chardż leży 80 kilometrów na południowy wschód od
Rijadu - tak się przypadkiem złożyło, że dokładnie 5 kilometrów
poza zasięgiem irackich scudów. Przez trzy miesiące miało tam
stacjonować pięć dywizjonów: dwa wyposażone w F-15 E, czyli
"Rocketeers" i "Chiefs", 335. Dywizjon z bazy Seyomura John-
sona, który dopiero teraz został przerzucony w rejon Zatoki; jeden
wyposażony także w F-15, tyle tylko, że w czysto myśliwskiej
wersji C, oraz dwa dywizjony myśliwców przechwytujących F-16
falcon.
Budowniczowie pomyśleli nawet o specjalnym osiedlu dla
250 kobiet, wśród których znajdowały się prawniczki, kierowcy
ciężarówek, specjalistki od żywienia, pielęgniarki oraz oficerowie
wywiadu.
Piloci przylecieli z Sumarit swoimi samolotami, obsługa naziem-
na zaś odbyła podróż na pokładach maszyn transportowych.
Przenosiny zajęły dwa dni, ale prace budowlane trwały w dalszym
ciągu; miały się zakończyć dopiero tuż przed świętami.
Don Walker mile wspominał okres spędzony w Sumarit.
Kwatery Były niemal luksusowe, a ponieważ w Omanie nauki
Koranu nie są przestrzegane tak ściśle jak w Arabii Saudyjskiej, na
terenie bazy pojawiały się napoje alkoholowe. Tam właśnie po raz
pierwszy zetknął się z Brytyjczykami z SAS oraz z wieloma innymi
"oficerami kontraktowymi" służącymi w siłach zbrojnych Omanu.
Odbyło się wiele niezapomnianych przyjęć, przedstawicielki płci
przeciwnej chętnie umawiały się na randki, a pozorowane loty
bojowe w kierunku granicy Iraku stanowiły wspaniałą zabawę.
Po wycieczce lekkim samochodem terenowym po pustyni, jaką
Don Walker odbył wraz z żołnierzami SAS, powiedział do swego
nowego dowódcy, pułkownika Steve'a Turnera, tylko jedno zdanie:
- Ci idioci są zdrowo walnięci.
W Al-Chardż miało być zupełnie inaczej. W Arabii Saudyjskiej,
gdzie znajdują się dwa święte miasta muzułmanów, Mekka i Me-
dyna, obowiązuje ścisła prohibicja oraz całkowity zakaz poka-
zywania przez kobiety nawet skrawka ciała poniżej szyi, z wy-
łączeniem stóp i rąk.
W swoim pierwszym rozkazie generał Schwarzkopf zabronił
używania alkoholu we wszystkich koalicyjnych jednostkach, które
trafiły pod jego komendę. Oddziały Stanów Zjednoczonych prze-
strzegały tego zakazu, odnoszącego się także, rzecz jasna, do bazy
Al-Chardż. Jednak amerykańscy żołnierze pracujący przy roz-
ładunku statków w porcie Damman nie mogli się nadziwić ogrom-
nym ilościom szamponu przeznaczonym dla brytyjskich Królewskich
Sił Powietrznych. Niezliczone skrzynie z szamponem jedna za
drugą nikły w brzuchach transportowych herculesów, które dostar-
czały je do miejsc stacjonowania dywizjonów RAF-u. Amerykanie
za nic nie mogli pojąć, dlaczego ich brytyjscy koledzy poświęcają
tak wiele uwagi pielęgnacji włosów, tym bardziej że we wszystkich
bazach wymagano od personelu oszczędnego gospodarowania wodą.
Zagadki tej nie rozwiązali do końca wojny.
Po drugiej stronie półwyspu, w pustynnej bazie Tabuk, gdzie
stacjonowały brytyjskie tornada i amerykańskie falcony, piloci
USAF byli jeszcze bardziej zaintrygowani widokiem swoich brytyj-
skich kolegów siedzących o zachodzie słońca pod płóciennymi
daszkami i popijających szampon do włosów z dodatkiem butel-
kowanej wody.
W Al-Chardż nie było szamponu, a warunki mieszkalne w ni-
czym nie przypominały tych z Sumarit. Tylko dowódca skrzydła
otrzymał do dyspozycji własny namiot, pozostali natomiast, w zależ-
ności od stopnia, zostali zakwaterowani po dwóch, czterech, sześciu,
ośmiu i dwunastu.
Najgorsze jednak było oddzielenie kwater personelu kobiecego
od reszty bazy. Sprawa ta urosła do rangi prawdziwego problemu
przede wszystkim dlatego, że wierne obyczajom wyniesionym
z rodzinnego kraju Amerykanki opalały się w bardzo skromnych
kostiumach za ogrodzeniami, które wzniosły dokoła swoich namio-
tów. Niebawem najbardziej poszukiwanymi autami na terenie bazy
stały się dostosowane do jazdy po pustyni samochody terenowe
o znacznie podniesionym zawieszeniu - stojąc na palcach na
dachu takiego pojazdu można było zapuścić żurawia za płot, by
przekonać się, czy panie nadal znajdują się w dobrej formie. Każdy
pilot, nawigator czy mechanik uważał za swój patriotyczny obowią-
zek czynić to za każdym razem, kiedy jechał do hangaru lub na
lotnisko, nie zważając na to, że czasem musiał dwu- lub nawet
trzykrotnie nadłożyć drogi.
Poza tym jednak rzeczywistość nie prezentowała się najpiękniej,
gdyż spoglądano na nią przede wszystkim z perspektywy skrzypią-
cych polowych łóżek i wojskowych śpiworów.
Nastrój zmienił się także z innego powodu: Organizacja Naro-
dów Zjednoczonych wreszcie przedstawiła Saddamowi ultimatum,
w którym poleciła mu wycofać wojska z Kuwejtu do 16 stycznia
1991 roku. Bagdad natychmiast kategorycznie odrzucił to żądanie,
a wówczas po raz pierwszy dla wszystkich stało się zupełnie jasne,
że niebawem rozpocznie się wojna. W tej sytuacji nawet loty
treningowe przestały przypominać niewinną zabawę.
15 grudnia w Wiedniu zrobiło się bardzo ciepło. Słońce świeciło
na bezchmurnym niebie, a temperatura szybko rosła. W porze
lunchu Fraulein Hardenberg jak zwykle wyszła z banku, by spożyć
skromny posiłek; tknięta nagłym impulsem postanowiła kupić
kanapki w barze i zjeść je w Parku Miejskim, zaledwie kilka
przecznic od Ballgasse. Chodziła tam zawsze przez całe lato,
a czasem nawet do późnej jesieni, ale wówczas przynosiła kanapki
z domu. Rankiem 15 grudnia nie przygotowała ich sobie, gdyż nie
przypuszczała, że dzień będzie aż tak ciepły.
Kiedy jednak w schludnym tweedowym płaszczu wyszła z banku
i zobaczyła błękitne niebo nad Franziskanerplatz, doszła do
wniosku, że należy wykorzystać niespodziewany dar Natury, łas-
kawie ofiarującej wiedeńczykom nieco babiego lata w środku zimy.
Istniał pewien  szczególny powód,  dla którego  tak chętnie
odwiedzała niewielki park po drugiej stronie Ringu; otóż znajduje
się tam Hiibner Kursalon, elegancka restauracja o przeszklonych
ścianach; w porze lunchu niewielka orkiestra grywa w niej utwory
Straussa, tego najbardziej wiedeńskiego ze wszystkich kompo-
zytorów.
Ci, którzy nie mogą sobie pozwolić na posiłek w drogim lokalu,
zasiadają na ławeczkach na zewnątrz i przysłuchują się za darmo
muzyce. Co więcej, w samym środku parku, pod kamiennym
hakiem, stoi pomnik genialnego Johanna.
Edith Hardenberg kupiła kanapki w pobliskim barze, usiadła na
ławce w słońcu i zaczęła powoli jeść, słuchając dźwięków walca
dobiegających z wnętrza restauracji.
-	Entschuldigung...
Aż podskoczyła, wyrwana z zamyślenia przez czyjś cichy,
nieśmiały głos.
Spośród licznych surowych zasad, jakimi panna Hardenberg
kierowała się w życiu, jedną z najważniejszych było nie reagować
na zaczepki nieznajomych mężczyzn. Spłoszona, zerknęła szybko
w bok.
Zobaczyła, że chłopak jest ciemnowłosy i ma łagodne brązowe
oczy. Mówił z wyraźnym cudzoziemskim akcentem. Chciała już
spiorunować go wzrokiem i odwrócić głowę, kiedy dostrzegła, że
młodzieniec trzyma w ręku ilustrowaną broszurę i wskazuje palcem
jakieś słowo. Odruchowo popatrzyła i przekonała się, że to nie
broszura, tylko program ze spektaklu "Czarodziejskiego fletu"
Mozarta.
-	To chyba nie jest niemieckie słowo, prawda?
Palec wskazywał wyraz "partytura".
Powinna była wtedy natychmiast wstać i odejść. Nawet zaczęła
już zawijać napoczętą kanapkę.
__ Nie - odparła krótko. - To po włosku.
 Ach, tak... - westchnął młody mężczyzna. - Uczę się po
niemiecku, ale nie rozumiem po włosku. Czy to znaczy "muzyka",
proszę?
 Nie. Partytura to zapis nutowy.
 Dziękuję pani! - powiedział z wdzięcznością. - Bardzo
trudno jest rozumieć wasze opery, ale ja je bardzo kocham.
Palce Edith Hardenberg zaczęły poruszać się jakby nieco wolniej.
-	Ona dzieje się w Egipcie - wyjaśnił młodzieniec.
Cóż za pomysł, żeby tłumaczyć to jej, która zna na pamięć
każde słowo i każdy dźwięk "Czarodziejskiego fletu"!
-	Istotnie - odparła lodowatym tonem.
Dość tego, zbeształa się w duchu. Cóż za bezczelny młody
człowiek! Ktoś mógłby pomyśleć, że udało mu się wciągnąć ją do
rozmowy.
-	Tak samo jak "Aida" - dodał, ponownie koncentrując
uwagę na programie. - Lubię Verdiego, ale chyba więcej lubię
Mozarta.
Kanapki były już zapakowane. Wystarczyło wstać i odejść.
Spojrzała na niego jeszcze raz, a on akurat w tej chwili podniósł
głowę i uśmiechnął się do niej.
Był to bardzo nieśmiały, niemal przepraszający uśmiech. Przy
okazji zauważyła, że chłopak ma długie rzęsy, o jakich z pewnością
marzyła każda modelka.
-	Nie ma porównania - stwierdziła sucho. - Mozart jest
.najlepszy.
Uśmiech stał się znacznie szerszy, a między wargami błysnęły
śnieżnobiałe, równe zęby.
 On tutaj kiedyś mieszkał. Może nawet siedział tu, na tej
ławce, i pisał swoją muzykę?
 Bardzo wątpię - odparła. - Ta ławka z pewnością nie jest
tak stara.
Podniosła się, a wówczas chłopak także poderwał się z miejsca
i ukłonił się szarmancko.
-	Bardzo przepraszam, że pani przeszkadzałem. Wielce dziękuję
za pomoc.
Wściekła na samą siebie wyszła szybkim krokiem z parku
i skierowała się z powrotem do banku. Ładne rzeczy: pogaduszki
z nieznajomymi młodymi ludźmi! Ciekawe, na co pozwoli następ-
nemu mężczyźnie?! Z drugiej strony, to przecież tylko zagraniczny
student, który chce dowiedzieć się jak najwięcej o operze. Przecież
nie ma w tym nic złego... Minęła słup z afiszami. Rzeczywiście, za
trzy dni w Staatsoper miało odbyć się przedstawienie "Czarodziejs-
kiego fletu", na które prawdopodobnie wybierał się nieznajomy
z parku.
Pomimo swej operowej pasji Edith Hardenberg nigdy nie była
w przybytku sztuki przy Ringu. To znaczy, wielokrotnie zwiedzała
sam gmach, ale nie widziała ani jednego spektaklu.
O abonamencie na cały sezon nawet nie miała co marzyć,
gdyż przekazywano je sobie z pokolenia na pokolenie jedynie
w najzamożniejszych rodzinach. Wejściówkę, także bardzo ko-
sztowną, zdobywało się jedynie po znajomości, a na zwykły
bilet najzwyczajniej w świecie nie było jej stać. Westchnęła
ciężko i skręciła w uliczkę, przy której znajdował się Bank
Winklera.
Ten ciepły, niemal wiosenny dzień okazał się krótkotrwałym
wybrykiem Natury, gdyż już nazajutrz niebo zasnuły szare chmury,
wraz z nimi zaś wrócił przenikliwy chłód. Edith Hardenberg
ponownie zaczęła jadać popołudniowe posiłki w tej samej kawiarni,
co zawsze, za każdym razem przy tym samym stoliku. Była osobą
lubiącą porządek i chętnie hołdującą przyzwyczajeniom.
Kiedy na trzeci dzień po spotkaniu w parku punktualnie co do
minuty zjawiła się przy swoim stoliku, dostrzegła na sąsiednim dwie
książki wyglądające na podręczniki uniwersyteckie - nawet nie
spojrzała na tytuły - i na wpół opróżnioną szklankę wody
mineralnej. Ledwie zdążyła zamówić posiłek, naturalnie ten sam, co
zwykle, właściciel książek wrócił z toalety i na jej widok aż
przystanął ze zdumienia.
-	Och, Griiss Gott\ Miło panią znowu spotkać!
Zacisnęła usta w wąską kreskę. Kelnerka postawiła przed nią
zamówione danie; panna Hardenberg znalazła się w potrzasku.
Młody człowiek był nieustępliwy.
-	Przeczytałem już cały program. Myślę, że teraz już wszystko
rozumiem.
Skinęła głową i zabrała się do jedzenia.
-	To znakomicie. Studiuje pan w Wiedniu?
Dlaczego o to zapytała? Co za szaleństwo nagle w nią wstąpiło?
Jednak w kawiarni panował przytłumiony gwar, przy sąsiednich
stolikach także trwały rozmowy... Czym się niepokoisz, Edith?
Przecież chyba nie ma nic złego w kulturalnej rozmowie, nawet
z cudzoziemskim studentem? Ciekawe, co by sobie pomyślał Herr
Gemutlich. Z pewnością nie byłby zachwycony.
Ciemnowłosy młodzieniec skinął radośnie głową.
- Tak, studiuję na Politechnice. Kiedy uzyskam dyplom, wrócę
do domu i będę pomagał w rozwoju mojego kraju. Mam na imię
Karim.
 Fraulein Hardenberg - odparła oschle. - Skąd pan po-
chodzi, Herr Karim?
 Z Jordanii.
Dobry Boże, Arab! Z tego, co wiedziała, na Politechnice - jej
siedziba wznosiła się zaledwie kilka przecznic dalej, przy Kartner
Ringu - studiowało ich całe mnóstwo, ale większość tych, z którymi
kiedykolwiek się zetknęła, sprzedawała dywany na chodnikach
przed sklepami, roznosiła gazety i sprawiała ogromne kłopoty
policji. Jednak młody człowiek siedzący przy sąsiednim stoliku
sprawiał bardzo dobre wrażenie. Prawdopodobnie pochodzi z lepszej
rodziny... ale mimo wszystko jest Arabem. Pośpiesznie dokończyła
posiłek i poprosiła o rachunek. Czas pożegnać się z młodzieńcem,
mimo że zachowywał się nad wyraz grzecznie - jak na Araba, ma
się rozumieć.
-	Ale i tak myślę, że chyba tam nie pójdę - powiedział ze
smutkiem.
Kelnerka przyniosła rachunek. Panna Hardenberg grzebała
w portmonetce.
 Dokąd?
 Do Opery. Zobaczyć "Czarodziejski flet". Bałbym się. Tam
przychodzi tyle ludzi... Nie wiedziałbym jak się zachować ani kiedy
bić brawo...
Uśmiechnęła się pobłażliwie.
-	Wydaje mi się, młody człowieku, iż nie pójdzie pan przede
wszystkim dlatego, że nie dostanie pan biletu.
Spojrzał na nią ze zdziwieniem.
-	Och, nie. To żaden problem. - Wyjął z kieszeni dwa
skrawki papieru i położył na jej stoliku. Obok jej rachunku. Drugi
rząd na parterze. Zaledwie kilka metrów od wykonawców. Dokład-
nie pośrodku. - Mam przyjaciela w ONZ. Dostają je za darmo,
ale on nie interesuje się operą, więc oddał je mnie.
Oddał. Nie odsprzedał, tylko oddał. Coś wręcz bezcennego.
Młody człowiek zawahał się wyraźnie, po czym zapytał nie-
śmiało:
-	Czy pani... Czy pani zechciałaby zabrać mnie ze sobą?
Bardzo proszę...
Sformułował pytanie w taki sposób, jakby to o n a miała bilety
i mogła zadecydować, z kim chce pójść na spektakl.
Wyobraziła sobie, że siedzi w tej wielkiej, cudownie udekorowa-
nej, pełnej złoceń i rokokowych ozdób sali, wsłuchując się we
wspaniałe głosy basów, barytonów, tenorów i sopranów, które
porywają jej duszę, ulatując ku wysokiemu, pokrytemu malowidłami
sklepieniu...
 Nawet nie ma mowy.
 Och, ogromnie przepraszam. Obraziłem panią.
Wziął bilety ze stolika i zrobił ruch, jakby chciał je przedrzeć.
- Nie! - Złapała go za rękę, zanim stało się nieodwracalne
nieszczęście. - Proszę tego nie robić.
Zaczerwieniła się aż po koniuszki uszu.
 Ale skoro nie mogę z nich skorzystać...
 Wydaje mi się... To znaczy...
W jego oczach zabłysły ogniki radości.
-	A więc pokaże mi pani waszą Operę? Tak?
Pokazać mu Operę... To co innego. Nie randka, nie spot-
kanie, z którego nie wiadomo co może wyniknąć, tylko raczej coś
w rodzaju wycieczki. Uprzejma wiedenka przedstawiająca zagranicz-
nemu studentowi uroki austriackiej stolicy. Z pewnością nie było
w tym nic niewłaściwego.
Piętnaście po siódmej spotkali się na schodach przed gmachem
Opery. Panna Hardenberg przyjechała samochodem i, o dziwo, bez
trudu znalazła miejsce do zaparkowania. Wmieszali się w tłum
widzów, w którym dało się wyczuć nastrój radosnego oczekiwania.
Jeżeli Edith Hardenberg, stara panna, która od dwudziestu lat
nie zaznała miłości, kiedykolwiek wyobrażała sobie, że znalazła się
w przedsionku raju, to właśnie wtedy, w ten grudniowy wieczór
1990 roku, gdy siedziała kilka metrów od sceny, rozkoszując się
cudownymi dźwiękami muzyki. Nigdy w życiu nie była pijana, nie
wiedziała więc, jak określić uczucie, jakie ogarnęło ją, kiedy
zanurzyła się w falującym, niematerialnym żywiole wznoszących się
i opadających głosów.
W pierwszym akcie, podczas skocznej arii Papagena, męska,
szczupła ręka dotknęła delikatnie wierzchu jej dłoni. Edith od-
ruchowo cofnęła swoją, ale kiedy to samo powtórzyło się w drugim
akcie, pozostawiła rękę na miejscu.
Po spektaklu była jak zaczadzona - musiała być, gdyż w prze-
ciwnym razie na pewno nie pozwoliłaby zaprosić się do ulubionej
kawiarni doktora Freuda, Cafe Landtmann, której kilka lat temu
przywrócono dawną świetność. Obsługiwał ich sam główny kelner.
Potem Karim odprowadził ją do samochodu. Edith zdążyła już
nieco ochłonąć i ponownie przywdziać pancerz chłodu i rezerwy.
 Bardzo bym chciał, żeby pani pokazała mi prawdziwy
Wiedeń - powiedział cicho. - Ten Wiedeń, w którym są muzea
i odbywają się wspaniałe koncerty. Inaczej nigdy nie uda mi się
zrozumieć austriackiej kultury.
 Do czego pan zmierza, Karim?
Zatrzymali się przy samochodzie. Nie, z pewnością nie za-
proponuje mu, że odwiezie go do jego domu, gdziekolwiek to jest,
a jeśli on wspomni choć słowem, że chciałby pojechać z nią do jej
mieszkania, to przynajmniej ujawni swoje prawdziwe zamiary,
pozbawiając ją zawczasu niepotrzebnych złudzeń.
 Chciałbym znowu panią zobaczyć.
 Dlaczego?
Jeżeli powie, że jestem piękna, to go uderzę! - postanowiła.
 Bo pani jest dla mnie miła.
 Och...
Dobrze, że było ciemno, bo zaczerwieniła się jak piwonia.
Karim pochylił się, pocałował ją delikatnie w policzek, po czym
odwrócił się bez słowa i odszedł. Wróciła do domu sama.
Tej nocy dręczyły ją niespokojne sny. Powróciła w nich do
dawno minionych lat, do wspomnień o Horście, który kochał ją
przez całe gorące lato 1970 roku, kiedy miała dziewiętnaście lat
i była jeszcze dziewicą. Sprawił, że ona także go pokochała i oddała
mu się, a zimą zniknął bez śladu, nie pozostawiając nawet liściku
z wyjaśnieniami i słowami pożegnania.
Początkowo myślała, że doznał wypadku i przez pół nocy
dzwoniła do wszystkich szpitali. Potem doszła do wniosku, że
widocznie musiał gdzieś nagle wyjechać w interesach - był
komiwojażerem - i że lada chwila zatelefonuje.
Dopiero znacznie później dowiedziała się, że wziął ślub z dziew-
czyną z Grazu, z którą spotykał się nawet wtedy, kiedy jej, Edith,
wyznawał gorącą miłość.
Płakała aż do wiosny, potem zaś zebrała wszystkie pamiątki po
nim i wrzuciła do ognia. Spaliła też wszystkie prezenty od niego,
i wszystkie zdjęcia z wycieczek, na jakie zabierał ją do pałacowego
ogrodu Laxenburg, przede wszystkim zaś fotografię drzewa, pod
którym kochali się po raz pierwszy i gdzie uczynił ją swoją
własnością.
Od tego czasu nie miała żadnych mężczyzn. Każdy mężczyzna
prędzej czy później zdradzi cię i opuści, mówiła matka, a ona
zawsze miała rację. Edith przysięgła sobie, że już nigdy nie zada się
z żadnym z nich.
Jednak tej nocy, na tydzień przed Bożym Narodzeniem, kiedy
leżała skulona w łóżku, przyciskając operowy program do wątłej
piersi, jej twarz wypogodziła się, a z kącików oczu i ust zniknęła
część zmarszczek. W pewnej chwili, tuż nad ranem, Edith Harden-
berg uśmiechnęła się lekko.
Z całą pewnością nie było w tym nic niewłaściwego.

Rozdział trzynasty
Wielki szary mercedes z najwyższym trudem radził sobie
w ulicznym tłoku. Kierowca musiał bez przerwy naciskać klakson,
by utorować sobie drogę wśród niezliczonych samochodów osobo-
wych, furgonetek, wózków i przenośnych straganów, wypełniających
przestrzeń między ulicami Chulafa i Raszid. Była to najstarsza
część Bagdadu, gdzie od dziesięciu stuleci handlowano złotem,
przyprawami, ludźmi i w ogóle wszystkim, co można było sprzedać
lub kupić.
Limuzyna skręciła w zastawioną po obu stronach samochodami
ulicę Bankową, potem zaś w ulicę Szardża, na której rozlokowali
się sprzedawcy przypraw.
- Dalej nie dam rady - powiedział kierowca.
Lajla Al-Hilla skinęła głową, ale poza tym nie wykonała
najmniejszego ruchu. Miejsce obok kierowcy zajmował Kamal,
potężnie zbudowany adiutant i zarazem ochroniarz generała Kadi-
riego. Dosłużył się w wojskach pancernych stopnia sierżanta, a od
wielu lat był niemal cieniem generała. Lajla serdecznie go nienawi-
dziła.
Dopiero po dłuższej chwili sierżant wygramolił się z samochodu,
wyprostował na całą wysokość i otworzył tylne drzwi. Kobieta
doskonale zdawała sobie sprawę, że po raz kolejny zdołała go
upokorzyć; można było poznać to po sposobie, w jaki na nią
patrzył. Nie zaszczyciwszy go nawet jednym spojrzeniem wysiadła
z limuzyny i bez słowa ruszyła przed siebie.
Nienawidziła Kamala przede wszystkim dlatego, że wszędzie za
nią łaził. Naturalnie robił to na wyraźne polecenie Kadiriego, ale
ten fakt w najmniejszym stopniu nie wpływał na zmianę jej stosunku
do ogromnego sierżanta. Trzeźwy Kadiri był twardym, doświad-
czonym żołnierzem, ale cierpiał na obsesyjną zazdrość i dlatego
właśnie wydał rozkaz, aby Lajla ani na chwilę nie zostawała sama.
Nienawiść brała się także stąd, że Lajla doskonale zdawała
sobie sprawę, iż Kamal pożąda jej gorąco. Jako kobieta bardzo
doświadczona w tych sprawach, a zarazem niespecjalnie wybredna,
bez trudu mogła sobie wyobrazić, że oddaje się każdemu, kto
zapragnął jej bujnego ciała, ale pod jednym warunkiem: człowiek
ten musi bardzo dużo zapłacić. Żądza Kamala stanowiła dla niej
obelgę, gdyż sierżant był najzwyczajniej w świecie biedny. Jak śmie
w ogóle o mnie marzyć! - myślała często z wściekłością. A jednak
śmiał, obdarzając ją przedziwną mieszanką pogardy i zwierzęcego
pożądania. Obserwowała to na jego twarzy zawsze, ale nie w obec-
ności generała Kadiriego.
On z kolei dobrze wiedział, że Lajla nim gardzi, więc mścił się
obmacując ją wzrokiem, choć kiedy zwracał się do niej, zachowywał
pozory obojętnej uprzejmości.
Wielokrotnie skarżyła się Kadiriemu, lecz on tylko wybuchał
śmiechem. Każdy inny człowiek musiałby drogo zapłacić za jedno
pożądliwe spojrzenie, lecz Kamalowi wiele rzeczy uchodziło płazem,
gdyż ocalił kiedyś życie generałowi podczas bitwy z Irańczykami na
mokradłach Al-Fau i był gotów w każdej chwili zginąć za swego
dowódcę.
Sierżant zatrzasnął drzwi i szybkim krokiem podążył za kobietą.
Ta część starego Bagdadu nosi nazwę Agid an-Nasara, czyli
Dzielnica Chrześcijan. Łącznie z protestantami, dla których Brytyj-
czycy zbudowali po drugiej stronie rzeki kościół św. Jerzego,
w mieście żyją przedstawiciele czterech wyznań chrześcijańskich -
w sumie nie więcej niż siedem procent jego mieszkańców.
Największą liczebnie grupę stanowią chrześcijanie obrząd-
ku syryjskiego, czyli koptowie - ich katedra wznosi się w
Agid an-Nasara, tuż przy ulicy Szardża. Półtora kilometra dalej,
opleciony gęstą siecią krętych uliczek tworzących Dzielnicę Or-
miańską, stoi kościół wyznawców tego obrządku, natomiast tuż
obok katedry wznosi się kościół św. Józefa, w którym gromadzą się
na modlitwy członkowie najmniej licznej grupy, Chaldejczyków.
Jeżeli obrzędy koptyjskie przypominają nieco te znane z greckiego
kościoła ortodoksyjnego, to Chaldejczycy najwięcej wspólnego mają
z katolicyzmem.
Najbardziej znanym przedstawicielem tej grupy wyznaniowej
był Tarik Aziz, ówczesny minister spraw zagranicznych Iraku, choć
wiernopoddańcze uwielbienie, jakim darzył Saddama Husajna,
oraz poparcie dla polityki ludobójstwa wskazywały na to, że
niezbyt głęboko wziął sobie do serca nauki Księcia Pokoju.
Lajla Al-Hilla także została ochrzczona w tym obrządku, co teraz
okazało się bardzo przydatne.
Kiedy dotarli do wykonanej z kutego żelaza bramy, która
strzegła dostępu na wykładany kamiennymi płytami dziedziniec
świątyni, Kamal zatrzymał się, kobieta zaś skinęła mu obojętnie
głową i weszła na teren kościoła. Sierżant, jako muzułmanin, nie
uczyniłby tego za nic w świecie. Stojąc bez ruchu; obserwował, jak
Lajla kupuje świeczkę na małym straganie przy wejściu do kościoła,
narzuca na głowę szal z gęstej czarnej koronki i wchodzi do
ciemnego, wypełnionego kadzidlanymi zapachami wnętrza.
Ochroniarz wzruszył ramionami, odsunął się od bramy, kupił
od ulicznego sprzedawcy puszkę coca-coli, a następnie zajął się
szukaniem jakiegoś zacienionego miejsca, w którym mógłby usiąść
i spokojnie obserwować drzwi świątyni. Nieraz zastanawiał się,
dlaczego jego pan pozwala na te głupoty. To przecież najzwyklejsza
dziwka; generał osobiście obiecał mu, że jeśli kiedyś znudzą go jej
wdzięki, on, Kamal, będzie mógł zrobić z nią, co mu się spodoba.
Uśmiechnął się na tę myśl i strużka coli pociekła mu po brodzie,
a stamtąd na mundur.
Po wejściu do kościoła Lajla zatrzymała się na chwilę, by
zapalić świeczkę od jednej z wielu, jakie płonęły w pobliżu drzwi,
po czym, z nisko pochyloną głową, skierowała się ku konfesjonałom
stojącym przy ścianie po drugiej stronie głównej nawy. Minął ją
ksiądz, lecz nie zwrócił na nią najmniejszej uwagi.
Spotkanie zawsze odbywało się w tym samym konfesjonale.
Podeszła tam dokładnie o wyznaczonej godzinie, ubiegając jakąś
starszą kobietę, której grzechy z pewnością nie zainteresowałyby
kapłana tak bardzo jak to, co ona miała zamiar wyznać.
Lajla zamknęła za sobą drzwiczki i usiadła na drewnianej
ławeczce. Po prawej stronie miała także drewnianą, gęstą kratkę.
Niemal natychmiast usłyszała delikatny szelest; ksiądz już tam był.
Zawsze czekał na nią, kiedy zjawiała się o wyznaczonej porze.
Kto to jest? - zastanawiała się często. Dlaczego płacił tak
szczodrze za informacje, których mu dostarczała? Z pewnością nie
jest cudzoziemcem, gdyż mówił po arabsku tak, jak może mówić
tylko ktoś urodzony i wychowany w Bagdadzie. I dawał mnóstwo
pieniędzy.
-	Lajla?
Głos był niewiele donośniejszy od szeptu. Lajla zawsze pojawiała
się w konfesjonale, gdy spowiednik już tam siedział; kiedy od-
chodziła, duchowny jeszcze zostawał. Na samym początku ostrzegł
ją, żeby nie próbowała na niego czekać na zewnątrz, ale jak
mogłaby to zrobić, mając na karku Kamala? Ten dureń z pewnością
natychmiast doniósłby na nią swojemu panu.
 Słucham cię, córko.
 Ojcze, uległam pokusom mego grzesznego ciała i nie jestem
godna dostąpić łaski wybaczenia.
To on wymyślił tę formułkę i kazał nauczyć się jej na pamięć.
-	Co mi dzisiaj przyniosłaś?
Sięgnęła* między uda, odsunęła na bok wąski pasek fig i wyjęła
specjalnie spreparowany tampon, który także otrzymała od swego
tajemniczego mocodawcy. Odkręciła końcówkę, wyjęła z wnętrza
zwitek cienkiego papieru nie grubszy od ołówka i podała go przez
kratę.
-	Zaczekaj.
Usłyszała szelest rozprostowywanych kartek. Mężczyzna przez
dłuższą chwilę zapoznawał się w milczeniu z treścią notatek
dotyczących przebiegu wczorajszej narady wojennej, prowadzonej
osobiście przez Saddama Husajna, a w której brał udział także
generał Abd Allah Kadiri.
-	Bardzo dobrze, Lajla. Znakomicie.
Tym razem wypłata nastąpiła we frankach szwajcarskich,
banknotami o bardzo wysokich nominałach. Kobieta ukryła je
w tym samym miejscu, w którym wcześniej schowała notatki.
Wiedziała, że przez kilka dni w miesiącu muzułmanie uważają to
miejsce za nieczyste i jedynie lekarz pracujący dla znienawidzonego
Al-Aman al-Amm mógłby tam czegoś szukać.
 Jak długo to jeszcze potrwa? - zapytała.
 Już niedługo. Wkrótce wybuchnie wojna, w wyniku której
ra'is zostanie obalony. Władzę przejmą inni ludzie, a ja będę
jednym z nich.  Dopiero wtedy  otrzymasz właściwą nagrodę,
Lajlo. A teraz zachowaj spokój, rób dalej to co robisz, i bądź
cierpliwa.
Uśmiechnęła się z nadzieją- "Dopiero wtedy otrzymasz właściwą
nagrodę..." Pieniądze, mnóstwo pieniędzy - tyle, żeby wyjechać
daleko stąd i nie mieć żadnych trosk do końca życia.
-	Idź już.
Wstała z ławeczki i wyszła z konfesjonału. Stara kobieta, którą
ubiegła przed kilkoma minutami, znalazła innego spowiednika.
Lajla wyszła z kościoła na zalany słonecznymi promieniami dzie-
dziniec. Ten dureń Kamal sterczał za bramą, miażdżąc w potężnej
ręce puszkę po coca-coli i pocąc się obficie. Bardzo dobrze, niech
się poci. Gdyby wiedział, pociłby się jeszcze bardziej...
Minęła go, jakby był powietrzem, i ruszyła przez zatłoczone
targowisko w kierunku samochodu. Kamal, czerwony z wściekłości,
ale całkowicie bezradny, chcąc nie chcąc podążył za nią. Lajla nie
zwróciła najmniejszej uwagi na biednego wieśniaka prowadzącego
rower z przymocowanym do bagażnika wiklinowym koszykiem, on
zaś nawet nie spojrzał na piękną kobietę. Przyjechał tu na polecenie
kucharki, która kazała mu kupić gałkę muszkatołową, kolendrę
i szafran.
Człowiek w czarnej sutannie pozostał jeszcze przez chwilę
w konfesjonale, aby mieć pewność, że jego agentka wyszła już na
ulicę. Było niezmiernie mało prawdopodobne, żeby go rozpoznała,
ale w grze o tak wysoką stawkę należało unikać nawet najmniejszego
ryzyka.
Wierzył w to, co jej powiedział. Zbliżała się wojna. Nie mogło
tego zmienić nawet odejście Żelaznej Damy. Amerykanie wgryźli
się w przeciwnika jak rozwścieczony buldog i nie mieli zamiaru się
cofnąć.
Przynajmniej dopóty, dopóki ten głupiec z pałacu przy moście
14 Tammuza nie zepsuje wszystkiego i nie wycofa wojsk z Kuwejtu,
ale na całe szczęście wydawał się ślepy i głuchy, prąc twardo ku
samounicestwieniu. Amerykanie wygrają wojnę, a potem zjawią się
w Bagdadzie, aby dokończyć dzieła. Z pewnością nie poprzestaną
na wyswobodzeniu Kuwejtu. Ktoś, kto jest tak potężny, nie może
być jednocześnie aż tak głupi.
Kiedy nadejdą, zechcą utworzyć nowy rząd. Z pewnością zaczną
szukać kogoś, kto biegle mówi po angielsku, rozumie ich sposób
myślenia i kto będzie wiedział, co mówić i jak postępować, aby
zyskać ich przychylność.
Zachodnie wykształcenie i obycie w świecie, które obecnie
stanowiły dla niego źródło częstych kłopotów, zaczną wówczas
przemawiać na jego korzyść. Teraz nie mógł brać udziału w najbar-
dziej tajnych zebraniach ani uczestniczyć w podejmowaniu najważ-
niejszych decyzji, ponieważ nie należał do plemienia At-Tikriti, nie
był od młodych lat fanatycznym zwolennikiem partii Ba's ani
jednym z przyrodnich braci Saddama, nie został też generałem.
Z plemienia At-Tikriti wywodził się natomiast Kadiri, który cieszył
się całkowitym zaufaniem raisa. Mierny generał wojsk pancernych,
o upodobaniach wielbłąda w okresie rui, kiedyś bawił się z Sad-
damem w rynsztokach Tikrit, i to w zupełności wystarczyło. Teraz
znał wszystkie sekrety i najtajniejsze plany prezydenta, a on,
człowiek w czarnej sutannie, także musiał je znać, by odpowiednio
przygotować się do nadchodzących wydarzeń.
Kiedy był już pewien, że ma wolną drogę, wstał i wyszedł
z konfesjonału, ale zamiast udać się do głównego wejścia, wślizgnął
się do zakrystii, skinął głową prawdziwemu księdzu, który właśnie
przygotowywał się do nabożeństwa, i wymknął się na zewnątrz
tylnymi drzwiami.
Akurat tam, w odległości zaledwie pięciu metrów, stał wieśniak
z rowerem. Przypadek sprawił, że spojrzał w twarz księdza w chwili,
kiedy ten przymknął na sekundę oczy, oślepiony jaskrawym
blaskiem słońca, i zdążył w porę pochylić się, udając, że poprawia
coś przy łańcuchu. Człowiek w sutannie rozejrzał się uważnie
dokoła; co prawda zauważył biedaka majstrującego kilka metrów
od niego przy rowerze, ale nie przyjrzał mu się dokładniej, tylko
ruszył szybkim krokiem w kierunku zaparkowanego w pobliżu,
niepozornego samochodu.
Wieśniak miał twarz zlaną potem i słyszał szum krwi tłoczonej
przez bijące w szaleńczym tempie serce. Cholera, ależ niewiele
brakowało! Do tej pory celowo unikał okolic budynków rządowych
w obawie, żeby nie doszło do takiego jak to, przypadkowego
spotkania. U licha, co ten człowiek robił tu, w dzielnicy chrześcijań-
skiej, i w dodatku w przebraniu księdza?!
Mój Boże, ileż to już lat minęło od chwili, kiedy po raz ostatni
bawili się wspólnie na dziedzińcu szkoły pana Hartleya, odkąd
uderzył irackiego chłopca za to, że tamten znieważał jego młodszego
brata, odkąd recytowali poezję, nigdy nie mogąc odebrać pierwszego
miejsca Abd al-Karimowi Badriemu. Tak, wiele wody upłynęło
w Tygrysie od czasu, kiedy po raz ostatni widział swego przyjaciela
Hasana Rahmaniego, obecnie szefa kontrwywiadu Republiki Iraku.
Zbliżało się Boże Narodzenie, więc myśli 300 000 Amerykanów
i Europejczyków zgromadzonych na pustyni w północnej części
Arabii Saudyjskiej coraz częściej kierowały się ku domom. Mimo
przedświątecznej pory rozbudowa największych sił inwazyjnych,
jakie zgromadzono w jednym miejscu od czasu lądowania w Nor-
mandii, trwała nadal.
Siły koalicji w dalszym ciągu zajmowały stanowiska dokładnie
na wysokości granicy z Kuwejtem. Nic nie wskazywało na to, że już
niebawem połowa tych wojsk zostanie przerzucona dalej na zachód.
Do portów przybywały coraz to nowe oddziały, Brytyjska
4. Brygada Pancerna dołączyła do 7. "Szczurów Pustyni", by
wspólnie utworzyć 1. Dywizję Pancerną. Francuzi zwiększyli liczeb-
ność swoich oddziałów do 10 000 ludzi, wśród których byli także
członkowie Legii Cudzoziemskiej. Amerykanie sprowadzili -- lub
mieli zamiar lada chwila to uczynić - 1. Dywizję Kawalerii
Powietrznej, 2. i 3. Pułk Kawalerii Pancernej, 1. Dywizję Piechoty
Zmechanizowanej, 1. i 3. Dywizję Pancerną, dwie dywizje marines
oraz 82. i 101. Dywizję Powietrznodesantową.
Najbliżej granicy, czyli dokładnie tam, gdzie chciały, znalazły
się wojska saudyjskie wspomagane przez oddziały z Egiptu, Syrii
oraz kilku innych, mniejszych państw arabskich.
Na wodach północnej części Zatoki Arabskiej zrobiło się
dosłownie gęsto od okrętów wojennych państw należących do
koalicji. Właśnie tam, a także na Morzu Czerwonym, po drugiej
stronie Półwyspu Arabskiego, Stany Zjednoczone umieściły pięć
zespołów uderzeniowych, w skład których wchodziły lotniskowce
"Eisenhower", "Independence", "John F. Kennedy", "Midway"
i "Saratoga". Wkrótce miały pojawić się jeszcze "America",
"Ranger" oraz "Theodore Roosevelt". Liczba samolotów, jaką
wiozły na swoich pokładach - najróżniejszych tomcatów, hornetów,
intruderów, prowlerów, avengerów i hawkeye'ów - mogła przy-
prawić o zawrót głowy.
W samej Zatoce Perskiej trwał na posterunku amerykański
pancernik "Wisconsin", do którego w styczniu miał dołączyć
"Missouri".
Każde lotnisko na Półwyspie Arabskim, które zasługiwało na to
miano, było zatłoczone myśliwcami, bombowcami, powietrznymi
cysternami, transportowcami oraz samolotami wczesnego ostrzega-
nia; wszystkie one latały na zmianę przez całą dobę, nie naruszając
jednak irackiej przestrzeni powietrznej, w przeciwieństwie do
samolotów szpiegowskich, krążących na niebotycznych wysoko-
ściach, poza zasięgiem rakiet.
Często zdarzało się, iż na tym samym lotnisku stacjonowały
dywizjony USAF i RAF-u. Ze względu na brak przeszkód języko-
wych łatwo dochodziło do porozumienia, szybko zawierano przyjaź-
nie, pomijając konwenanse. Mimo to czasem dochodziło do
nieporozumień; największe dotyczyło tajnego, znanego tylko Brytyj-
czykom miejsca, które nazwali PPP.
Niemal na samym początku operacji Pustynna Tarcza kontroler
lotu zapytał pilota brytyjskiego tornada, czy dotarł już do wy-
znaczonego miejsca, w którym miał zawrócić i skierować się
z powrotem do bazy. Pilot odparł, że jeszcze nie, i że nadal znajduje
się nad PPP.
W miarę upływu czasu coraz więcej Amerykanów słyszało
o tym tajemniczym miejscu i przyglądało się przez lupę mapom, aby
je odnaleźć. Brytyjczycy odwiedzali je niemal podczas każdego lotu,
ale wszystko wskazywało na to, że PPP nie figuruje na żadnej
z map, jakimi dysponowali piloci i nawigatorzy USAF.
Przez kilka tygodni krążyła plotka, że w grę wchodzi zwykłe
przejęzyczenie, ale okazało się to nieprawdą i poszukiwania podjęto
ze zdwojoną energią. Kiedy jednak nie przyniosły rezultatu, Ame-
rykanie złożyli broń - nie wiedzieli, gdzie leży tajemnicze PPP,
i wszystko wskazywało na to, że nigdy się tego nie dowiedzą.
Dopiero znacznie później brytyjscy piloci ujawnili, że PPP
oznacza po prostu Przeklętą, Pieprzoną Pustynię.
Żołnierze sił lądowych musieli żyć w samym sercu PPP. Dla
wielu z nich, spędzających noce pod czołgami, pojazdami opan-
cerzonymi i działami samobieżnymi, były to bardzo ciężkie tygo-
dnie - a co gorsza, nudne.
Od czasu do czasu urozmaicały im pobyt wizyty przedstawicieli
sojuszniczych oddziałów. Przy okazji tych spotkań wyszło na jaw,
że w amerykańskich namiotach stoją nadzwyczaj wygodne polowe
łóżka, które natychmiast stały się obiektem zazdrości Brytyjczyków,
oraz że Amerykanie dostają do jedzenia konserwowe potrawy, jakie
nigdzie i w nikim nie mogłyby wzbudzić ani odrobiny zazdrości.
Recepturę PNZDS, czyli Posiłków Natychmiast Zdatnych do
Spożycia, opracował zapewne jakiś urzędnik Pentagonu, który
prędzej umarłby, niż wziął do ust choć kęs tego smakołyku, a tym
bardziej jadł go trzy razy dziennie.
Amerykańscy żołnierze bardzo szybko doszli do wniosku, że
skrót PNZDS oznacza w rzeczywistości Posiłki z Nadpsutych Dup
Sztabowców. Ponieważ Brytyjczycy otrzymywali znacznie smacz-
niejsze jedzenie, zgodnie z kapitalistyczną etyką, w szybkim tempie
rozwinął się ożywiony handel wymienny, w którym główną rolę
odgrywały amerykańskie łóżka i brytyjskie racje żywnościowe.
Wydarzeniem, jakie dogłębnie wstrząsnęło Amerykanami, była
wiadomość o złożeniu w brytyjskim Ministerstwie Obrony zamó-
wienia na pół miliona prezerwatyw dla żołnierzy stacjonujących
nad Zatoką. Ponieważ dokoła, jak okiem sięgnąć, rozciągała się
bezludna pustynia, należało przypuszczać, że Anglicy wiedzą
o czymś, o czym Amerykanie nie mają zielonego pojęcia.
Tajemnica wyjaśniła się w przeddzień rozpoczęcia inwazji
lądowej. Amerykanie przez trzy miesiące codziennie czyścili broń,
prowadząc beznadziejną walkę z wciskającym się w najmniejszą
szczelinę pyłem, podczas gdy ich brytyjscy koledzy po prostu
ściągnęli prezerwatywy z pistoletów i karabinów maszynowych,
odsłaniając doskonale czystą, błyszczącą oliwą stal.
Jeszcze jednym ważnym wydarzeniem, które miało miejsce
przed samymi świętami, było ponowne włączenie się Francuzów
w planowanie działań operacyjnych aliantów.
W początkowym okresie trwania operacji Pustynna Tarcza
Francuzi musieli borykać się z nieszczęściem w postaci Jean-Pierre
Chevenementa, który, pełniąc wówczas obowiązki ministra obrony,
zdawał się pałać gorącą sympatią do Iraku i wydał polecenie, aby
dowódca francuskiego kontyngentu na bieżąco informował Paryż
o wszystkich decyzjach podejmowanych w alianckim dowództwie.
Kiedy dowiedzieli się o tym generałowie Schwarzkopf i sir Peter
de la Billiere, niewiele brakowało, a obaj parsknęliby śmiechem,
monsieur Chevenement sprawował bowiem w tym samym czasie
funkcję przewodniczącego Towarzystwa Przyjaźni Francusko-Irac-
kiej. Tak więc, mimo iż dowódcą francuskiego kontyngentu był
wówczas bardzo dobry oficer, generał Michel Roquejoffre, Francję
natychmiast odsunięto od udziału w podejmowaniu najważniejszych
decyzji.
Na szczęście pod koniec roku ministrem obrony został Pierre
Joxe, który bezzwłocznie odwołał polecenie wydane przez swego
poprzednika, dzięki czemu generał Roquejoffre mógł ponownie
uczestniczyć w ściśle tajnych naradach sztabowych.
Dwa dni przed Bożym Narodzeniem Mikę Martin otrzymał od
Jerycha odpowiedź na pytanie sprzed tygodnia. Jerycho informował,
że kilka dni temu odbyło się nadzwyczajne posiedzenie gabinetu,
w którym oprócz Saddama Husajna uczestniczyli jedynie członkowie
Rady Dowództwa Rewolucji oraz najważniejsi generałowie.
Podczas obrad wypłynęła sprawa ewentualnego wycofania się
z Kuwejtu. Z pewnością nie był to oficjalny wniosek, gdyż nikt nie
okazał się tak głupi, żeby go zgłosić. Wszyscy przecież doskonale
pamiętali, jak podczas wojny z Iranem Saddam poprosił zaufanych
współpracowników o opinię na temat ewentualnych ustępstw, które
miałby poczynić wobec Teheranu. Minister zdrowia powiedział
wówczas, że takie mądre posunięcie pozwoliłoby na jakiś czas
zmylić przeciwnika.  Saddam poprosił ministra, żeby przeszedł
z nim do sąsiedniego pokoju, wyjął z kabury pistolet, zastrzelił go,
po czym jakby nigdy nic wrócił, by dalej przewodniczyć obradom.
Kwestia ewentualnego wycofania wojsk z Kuwejtu pojawiła się
wtedy, gdy wszyscy jednogłośnie potępili Organizację Narodów
Zjednoczonych za to, że śmiała wystosować taką propozycję. Zaraz
potem uczestnicy spotkania zaczęli spoglądać niepewnie na Sad-
dama, czekając, aż prezydent powie albo zrobi coś, co pozwoli
odgadnąć jego nastrój i dopasować do niego dalszy ciąg dyskusji.
On jednak trwał w bezruchu, niczym gotowa do ataku kobra,
przenosząc spojrzenie z jednej twarzy na drugą, jakby poszukiwał
tam choćby najmniejszych śladów świadczących o braku lojalności.
Nic dziwnego, że w pokoju zapadła cisza, gdyż nikt nie chciał
zaryzykować, wiedząc, jak niebezpieczne mogą być skutki narażenia
się na gniew dyktatora. Przeciągające się milczenie przerwał dopiero
sam prezydent, który zaczął mówić jednostajnym, monotonnym
głosem, jak zawsze, kiedy ogarniała go największa wściekłość.
Treść jego przemówienia sprowadzała się do tego, że każdy, kto
mógłby choć przez chwilę dopuścić do siebie myśl o tak potwornym
upokorzeniu,, musi być zdrajcą i sługą Amerykanów, a dla takiego
człowieka nie może być miejsca przy tym stole.
Zebrani bezzwłocznie zaczęli jeden przez drugiego zapewniać
ra'isa, że nigdy, ale to przenigdy nie brali pod uwagę takiej
możliwości.
Potem dyktator powiedział coś jeszcze: Irak może wycofać się
z Kuwejtu tylko w jednym przypadku - jeżeli odniesie miażdżące
zwycięstwo, o którym wszyscy przekonają się na własne oczy.
Uczestnicy zebrania pokiwali na to poważnie głowami, choć
nikt nie wiedział, co właściwie prezydent ma na myśli.
Raport Jerycha był bardzo obszerny, mimo to Mikę Martin
zdołał przetłumaczyć go i nadać do Rijadu jeszcze tej samej nocy.
Chip Barber i Simon Paxman spędzili nad meldunkiem wiele
godzin, po czym każdy z nich postanowił wrócić na kilka dni do
kraju, pozostawiając prowadzenie Martina i Jerycha w rękach
Juliana Graya z SIS oraz szefa placówki CIA w Rijadzie. Za
dwadzieścia cztery dni upływał termin ultimatum wystosowanego
przez Organizację Narodów Zjednoczonych i należało się spodzie-
wać, że zaraz potem generał Chuck Horner rozpocznie powietrzną
wojnę przeciwko Irakowi. Obu mężczyznom zależało na tym, żeby
przedtem wpaść choć na chwilę do domu, a raport Jerycha dał im
ku temu znakomitą okazję.
- Jak sądzisz, co on miał na myśli mówiąc: "zwycięstwo,
o którym wszyscy przekonają się na własne oczy"? - zapytał
Barber.
 Nie mam pojęcia - odparł Paxman. - Damy to najlepszym
analitykom, może oni będą mądrzejsi od nas.
 My też to zrobimy. Zdaje się, że przez kilka najbliższych dni
i tak nie da się z nikim gadać, więc zasugeruję Stewartowi, żeby
zagonił do roboty paru jajogłowych, zanim przekaże ten raport
dyrektorowi i Departamentowi Stanu.
-	Ja także znam pewnego jajogłowego, któremu chciałbym to
pokazać - powiedział Paxman. Zaraz potem obaj mężczyźni
pojechali na lotnisko, gdzie każdy z nich wsiadł do samolotu
odlatującego w inną stronę.
W wigilię Bożego Narodzenia, w przytulnej londyńskiej winiarni
Simon Paxman pokazał doktorowi Terry'emu Martinowi raport
Jerycha i zapytał, czy uczony mógłby się zastanowić, jakie prawdziwe
znaczenie miały zagadkowe słowa Saddama Husajna.
-	Jeżeli już o tym mowa... - odparł Martin. - Wiem, że to
wbrew wszelkim regułom, ale skoro wyświadczam wam różne
przysługi, to może mógłbym poprosić o jedną w zamian? Naprawdę
ogromnie się niepokoję. Jak Mikę radzi sobie w Kuwejcie? Czy nic
mu nie grozi?
Paxman przez kilka długich chwil przyglądał się znakomitemu
arabiście.
-	Mogę ci powiedzieć tylko tyle, że Mikę nie jest już w Kuwej-
cie _ powiedział wreszcie. - Tylko nie chwal się nikomu, że
dowiedziałeś się tego ode mnie, bo już następnego dnia byłbym bez
pracy.
Terry Martin odetchnął z ulgą.
-	To najwspanialszy prezent świąteczny, jaki mogłem sobie
wymarzyć! Dziękuję ci, Simon. - Uśmiechnął się szeroko i żartob-
liwie pogroził rozmówcy palcem. - Tylko niech wam nie przyjdzie
do głowy posyłać go do Bagdadu!
Paxman przepracował w swoim zawodzie już piętnaście lat,
więc, choć z trudem, zdołał jednak zachować kamienną twarz. Nie
ulegało wątpliwości, że uczony tylko żartował.
-	Naprawdę? - zapytał z udawaną obojętnością. - A to
dlaczego?
Martin właśnie podniósł do ust kieliszek wina i dlatego nie
zwrócił uwagi na błysk niepokoju w oczach oficera wywiadu.
-	Mój drogi Simonie, Bagdad jest chyba jedynym miastem na
świecie, w którym Mikę nie powinien się pojawiać. Pamiętasz te
taśmy z nagraniami, które dostałem od Seana Plummera? Otóż
udało się zidentyfikować niektóre głosy, a ja rozpoznałem jedno
z nazwisk. To naturalnie całkowity przypadek, ale wiem, że na
pewno się nie mylę.
 Nie wątpię. Mógłbyś powiedzieć o tym coś więcej?
 Minęło już sporo czasu, ale dam sobie głowę uciąć, że to ten
sam człowiek. Wyobraź sobie, że teraz jest szefem irackiego
kontrwywiadu, głównym łowcą szpiegów na dworze Saddama
Husajna!
 Hasan Rahmani... - mruknął Paxman. Terry Martin powi-
nien trzymać się z dala od alkoholu, nawet w święta. Nie daje sobie
rady z obciążeniem psychicznym, a po wypiciu nawet jednego
kieliszka przestaje panować nad językiem.
 Właśnie on. Chodzili razem do szkoły... Co ja mówię,
wszyscy chodziliśmy! Do starej, dobrej szkoły pana Hartleya. Mikę
i Hasan byli najlepszymi kumplami. Teraz rozumiesz, dlaczego on
nie może pokazać się w Bagdadzie?
Kiedy wyszli z winiarni, Paxman długo stał przy krawężniku
i spoglądał na oddalającą się, pękatą sylwetkę uczonego.
-	Niech to szlag trafi... - wyszeptał. - Niech to wszystko
nagły szlag trafi!
Ktoś właśnie zepsuł mu święta, a on miał zamiar już za chwilę
zrobić to samo Steve'owi Laingowi.
Tak jak każdego roku, Edith Hardenberg pojechała do Salzbur-
ga, by spędzić święta z matką. Dzięki temu jordański student
Karim mógł zjawić się w mieszkaniu Gidiego Barzilaia, gdzie
kierujący Operacją Jozue katsa urządził małe, zaprawiane alkoholem
przyjęcie dla członków obu podlegających mu zespołów. Tylko
jeden pechowy wywiadowca musiał wyjechać do Salzburga, żeby
mieć na oku pannę Hardenberg na wypadek, gdyby zechciała
wcześniej wrócić do stolicy.
W rzeczywistości Karim nazywał się Awi Hercog. Miał 29 lat,
do Mosadu zaś trafił przed siedmiu laty z jednostki numer 504,
oddziału wywiadu wojskowego specjalizującego się w krótkich
wypadach za granicę. Doskonale mówił po arabsku, a ze względu
na jego olśniewającą urodę oraz zwodniczo łagodny i nieśmiały
sposób bycia Mosad już dwukrotnie wykorzystywał go w operacjach
zbliżonych charakterem do tej, w której obecnie brał udział.
 Jak ci idzie, kochasiu? - zapytał Gidi, nalewając drinki.
 Pomału - odparł Awi.
 To się pośpiesz. Pamiętaj, że Staremu zależy na wynikach.
 Kiedy to prawdziwa cnotka! - poskarżył się Awi. -
Interesuje ją tylko wspólnota umysłów - przynajmniej na razie...
Mosad ulokował go w Wiedniu w małym mieszkanku razem
z jeszcze jednym agentem, także udającym Araba, który jednocześnie
był specjalistą od zakładania podsłuchów telefonicznych. Na wypa-
dek gdyby pannie Hardenberg lub komuś innemu przyszło do
głowy sprawdzić, czy Jordańczyk Karim rzeczywiście jest studentem,
zapisano go na Politechnikę, a w mieszkaniu, na regałach, biurku
i podłodze, walało się mnóstwo fachowych książek i podręczników.
 Wspólnota umysłów, dobre sobie! - parsknął sublokator
Awiego. - Pieprz to, chłopie.
 Na razie nie mogę.
Zaczekał, aż śmiech ucichnie, po czym dodał:
-	Skoro już o tym mowa, będę potrzebował dodatkowych
pieniędzy.
-	Dlaczego? - zapytał Gidi. - Boisz się, że odgryzie ci go,
jak tylko spuścisz spodnie?
-	Nie, ale zanim to zrobię, będę musiał ganiać na różne
wystawy, koncerty, opery i recitale. Mam nadzieję, że nie umrę
z nudów.
 Rób wszystko najlepiej jak potrafisz, chłoptasiu. Jesteś tu
przecież tylko dlatego, iż nasi szefowie doszli do wniosku, że masz
coś, czego my nie mamy.
 Rzeczywiście - wtrąciła jedyna dziewczyna z grupy wywia-
dowców. - Równe dwadzieścia centymetrów!
 Nie mądrzyj się, Jael, bo odeślę cię z powrotem do drogówki
i będziesz kierowała ruchem w Jerozolimie!
Suto zakrapiana alkoholem zabawa trwała w najlepsze. Nad
ranem Jael przekonała się, że miała całkowitą rację.
- I co o tym myślisz, Terry?
Steve Laing i Simon Paxman zaprosili Terry'ego Martina do
jednego z wynajmowanych przez Firmę mieszkań w Kensington.
Potrzebowali ciszy, dyskrecji i spokoju, których nie mogła im
zapewnić żadna restauracja. Do Nowego Roku pozostały jeszcze
dwa dni.
- Fascynujące - powiedział doktor Martin. - Absolutnie
fascynujące. Czy jesteście pewni, że Saddam naprawdę to powie-
dział?
-	Dlaczego pytasz?
- Wybaczcie, ale to dosyć dziwny materiał jak na podsłuchaną
rozmowę telefoniczną. Można raczej odnieść wrażenie, że narrator
relacjonuje przebieg spotkania, w którym brał udział... Jego
rozmówca przez cały czas nie odzywa się ani słowem.
Dwaj oficerowie pod żadnym pozorem nie mogli zdradzić
uczonemu, skąd naprawdę pochodzi materiał.
 Pominęliśmy jego wypowiedzi, bo nie miały najmniejszego
znaczenia - skłamał gładko Laing. - Raz czy dwa zapytał o coś,
a poza tym tylko potakiwał.
 Ale Saddam użył dokładnie tych słów?
 Tak należy przypuszczać.
 Fascynujące... Po raz pierwszy mam okazję zapoznać się
z jego wypowiedzią, której nie przygotowano z myślą o szerokiej
publiczności.
To, co doktor Martin trzymał w rękach, naturalnie nie było
oryginalnym raportem Jerycha - ten został zniszczony w Bagdadzie
zaraz po tym, jak Mikę zarejestrował jego treść na taśmie - tylko
transkrypcją tekstu, jaki dotarł drogą radiową do Rijadu, z dołą-
czonym przekładem na język angielski.
 Najbardziej interesuje nas ten ostatni zwrot - powiedział
Paxman (jeszcze tego samego wieczoru miał wrócić do Rijadu). -
"Zwycięstwo, o którym wszyscy przekonają się na własne oczy"...
Czy coś ci to mówi?
 Oczywiście. Tyle tylko, że słowo "zwycięstwo", którego
użyto w przekładzie, ma w naszej kulturze trochę inny odcień
znaczeniowy niż w świecie arabskim. Ja osobiście zamieniłbym je
na "sukces".
 W porządku, Terry. Wobec tego, czy mógłbyś nam wyjaśnić,
w jaki sposób Saddam chce odnieść sukces w starciu z Amerykanami
i całą koalicją?
 Upokarzając przeciwnika. Już ci kiedyś mówiłem, że jedyne,
na czym mu naprawdę zależy, to upokorzyć Stany Zjednoczone.
 Ale nie wycofa się w ciągu najbliższych dwudziestu dni
z Kuwejtu? To dla nas niezwykle ważne.
 Pamiętajcie, iż wkroczył tam dlatego, że nie chciano spełnić
jego czterech żądań:  przekazania wysp Warba i Bubijan, co
dałoby mu swobodny dostęp do morza; rekompensaty za ropę,
którą - według niego - Kuwejt kradnie ze wspólnych pól
naftowych; położenia kresu kuwejckiej nadprodukcji ropy naftowej
oraz umorzenia długu sięgającego piętnastu miliardów dolarów,
zaciągniętego podczas wojny z Iranem. Jeżeli uda mu się zre-
alizować te cele, wówczas może się wycofać z honorem, bo
to także będzie zwycięstwo.
-	A uważa, że ma jakiekolwiek szansę to osiągnąć?
Martin wzruszył ramionami.
 Ciągle jeszcze wydaje mu się, że ONZ w ostatniej chwili
postanowi pójść mu na rękę. Stara się zyskać na czasie, licząc na
to, że w Radzie Bezpieczeństwa przewagę uzyskają zwolennicy
pokojowych rozwiązań. Kto wie, czy nie ma racji...
 Ale przecież to zupełnie bez sensu! - parsknął Laing. -
Termin ultimatum mija 16 stycznia, czyli za niecałe dwadzieścia
dni. Zaraz potem jego wojska zostaną starte na miazgę!
 Chyba że w ostatniej chwili któryś ze stałych członków Rady
Bezpieczeństwa wysmaży jakiś cholerny plan pokojowy - zauważył
Paxman.
-	Paryż, Moskwa, albo i jedni, i drudzy - mruknął z ponurą
miną Laing.
-	A jeśli mimo wszystko dojdzie do wojny, to czy uważa, że
wtedy też zwycięży? - zapytał Paxman. - Przepraszam: odniesie
sukces?
-	Tak - odparł Terry Martin. - I w tym momencie ponownie
pojawia się problem, o którym także już wspominałem: liczba ofiar
po "stronie amerykańskiej. Nie zapominajcie, że Saddam to rzezi-
mieszek spod ciemnej gwiazdy. Jego zwolennicy nie wywodzą się
z kręgów dyplomatycznych, tylko z biednych dzielnic, gdzie aż roi
się od ubogich półanalfabetów, nienawidzących Izraela oraz popie-
rającej go Ameryki. Każdy, kto zada jej głęboką ranę, bez względu
na ostateczny wynik wojny, w oczach tych ludzi zostanie bohaterem.
-	Ale przecież Saddam nie zdoła tego zrobić! - powtórzył
z uporem Laing.
 Wygląda na to, że on myśli inaczej - odparł Terry Martin.
 Na pewno liczy na broń chemiczną... - mruknął Paxman.
 Być może. Aha, przy okazji: dowiedzieliście się może, co
znaczy ta nazwa, która padła podczas rozmowy telefonicznej?
Laing spojrzał na Paxmana: znowu Jerycho. Nie wolno wspo-
mnieć o nim ani słowem.
 Nie.  Nikt nigdy o czymś takim nie słyszał, a my nie
zdołaliśmy niczego wymyślić.
 To może być bardzo ważne, Steve. Może chodzi o jakąś
broń, którą udało mu się przed nami ukryć...
 Posłuchaj mnie, Terry - powiedział Laing, zmuszając się do
zachowania cierpliwości. - Za niecałe dwadzieścia dni Amerykanie,
Francuzi, Włosi, Saudyjczycy, o nas już nie wspominając, rzucą 
przeciwko Saddamowi największą powietrzną armadę, jaką widział
świat. W ciągu kolejnych dwudziestu dni na Irak spadnie więcej
bomb i pocisków, niż użyto podczas całej drugiej wojny światowej.
Generałowie, którzy planują tę operację w Rijadzie, są dość zajęci.
Nie możemy polecieć tam i powiedzieć:  "Wiecie co, chłopcy?
Wstrzymajcie się jeszcze chwilę, bo nie potrafimy dać sobie rady
z jednym zdaniem, jakie podsłuchaliśmy w rozmowie telefonicznej".
Spójrzmy prawdzie prosto w oczy: po prostu jeden z rozmówców
uznał za stosowne podkreślić, że Bóg będzie po ich stronie.
 Nie ma w tym nic dziwnego, Terry - dorzucił Paxman. -
Od niepamiętnych czasów wszyscy, którzy szykowali się do wojny,
twierdzili wszem i wobec, że Bóg im sprzyja.
 Ale ten drugi zdenerwował się i kazał mu się zamknąć -
przypomniał uczony.
 Widocznie nie miał czasu, albo był w paskudnym nastroju.
 Nazwał go nawet synem ulicznicy.
 Może go nie lubi?
 Może.
 Terry, proszę, daj temu spokój. To naprawdę tylko czysto
retoryczny zwrot, bez żadnego znaczenia. Saddam liczy na swoją
broń chemiczną, na nic więcej. Wskazują na to wszystkie analizy,
w tym także twoje.
Dwaj oficerowie wywiadu opuścili mieszkanie dwadzieścia minut
po Martinie. Z postawionymi kołnierzami płaszczy szli chodnikiem,
rozglądając się w poszukiwaniu taksówki.
-	Wiesz co? - powiedział Laing. - To całkiem niegłupi gość
i chyba nawet go lubię, ale okropny z niego panikarz. Poza tym...
Słyszałeś o jego życiu prywatnym?
-	Jasne. Chłopcy ze Skrytki dokładnie go prześwietlili.
Skrytka, albo Skrytka 500, oznacza w szpiegowskim slangu
MI-5.  Kiedyś,  dawno  temu,  adres brytyjskiego  kontrwywiadu
rzeczywiście brzmiał "Skrytka pocztowa 500, Londyn".
-	No więc, sam widzisz.
Minęła ich taksówka z wyłączonym kogutem, kierowca nie
zareagował na machanie ręką. Przerwa na herbatę. Laing posłał za
oddalającym się samochodem soczyste przekleństwo.
-	Steve, nie wydaje mi się, żeby to miało jakiekolwiek zna-
czenie.
Laing przystanął i spojrzał na swego współpracownika.
-	Zaufaj mi, Simon: doktor Terry Martin uwierzył we własne
fantazje i po prostu marnuje nasz czas. Moim zdaniem powinniśmy
przestać zawracać sobie nim głowę.
-	Chodzi o gazy bojowe, panie prezydencie.
Trzy dni po Nowym Roku, w Białym Domu zapomniano już
o niedawnej zabawie; w całym zachodnim skrzydle, sercu amerykań-
skiej administracji, trwała intensywna praca.
Oazą spokoju w tym mrowisku aktywności był Gabinet Owalny,
gdzie prezydent Bush siedział za potężnym biurkiem, mając za
plecami wysokie okna z zielonkawymi, 25-centymetrowej grubości
pancernymi szybami, nad głową zaś godło Stanów Zjednoczonych.
Prezydent ponownie zerknął na skrótowe podsumowanie wielu
niezależnych analiz, które przed chwilą wręczył mu generał Brent
Scowcroft, doradca ds. bezpieczeństwa narodowego.
 Wszyscy uważają tak samo? - zapytał.
 Tak, panie prezydencie. Najnowsze doniesienia z Londynu
potwierdzają, że ich eksperci doszli do identycznych wniosków.
Saddam Husajn wycofa się z Iraku tylko wówczas, jeśli otrzyma
szansę wyjścia z twarzą z całej sytuacji. Nasze zadanie polega na
tym, żeby takiej szansy nie miał. Jego jedyną nadzieją są zmasowane
ataki gazowe na lądowe siły koalicji, przeprowadzone w czasie
inwazji, a być może jeszcze przed nią.
George Bush był pierwszym amerykańskim prezydentem od
czasów Johna F. Kennedy'ego, który walczył na pierwszej linii
frontu i widział Amerykanów ginących w akcji. Coś aż skręcało się
w nim z bólu na myśl o tych wszystkich młodych ludziach, których
mogła dosięgnąć niewidzialna śmierć, wypalając im płuca i parali-
żując centralny układ nerwowy.
 W jaki sposób miałby przeprowadzić ten atak? - zapytał.
 Ma do wyboru cztery metody, panie prezydencie. Najprostsza
i najbardziej oczywista polega na zrzucaniu pojemników z gazem
przez myśliwce i bombowce. Colin Powell przed chwilą rozmawiał
z Chuckiem Hornerem, który jest w Rijadzie. Generał Horner
twierdzi, że potrzebuje trzydziestu dni na unieszkodliwienie wszyst-
kich irackich samolotów. Po tym terminie żadna maszyna nie
będzie zdolna wzbić się w powietrze. Powiedział, że ręczy za to
głową.
 A pozostałe trzy metody?
 Saddam dysponuje sporą liczbą ruchomych wyrzutni nie-
sterowanych pocisków rakietowych. Byłoby to drugie w kolejności
rozwiązanie.
Wyrzutnie te stanowiły znacznie ulepszoną i zmodernizowaną
wersję słynnych katiusz, których Armia Czerwona z wielkim
powodzeniem używała podczas drugiej wojny światowej. Rakiety,
wystrzeliwane jedna za drugą z wieloprowadnicowych wyrzutni
zamontowanych na podwoziach ciężarówek, miały obecnie zasięg
100 kilometrów.
-	Rzecz jasna, panie prezydencie, z powodu ograniczonego
zasięgu musiałyby być wystrzeliwane z terytorium Kuwejtu albo
z irackiej pustyni ciągnącej się na zachód od granicy z tym krajem.
Jesteśmy pewni, że nasze samoloty wczesnego ostrzegania bez trudu
ustaliłyby ich pozycje, nawet jeśli Irakijczycy zastosowaliby najlepszy
kamuflaż.
Poza tym, armia iracka ma spore zapasy artyleryjskich i czoł-
gowych pocisków przystosowanych do przenoszenia gazów bojo-
wych, ale ich zasięg nie przekracza 37 kilometrów, zaś w tej
odległości od granicy jest tylko pustynia. Nasi piloci są przekonani,
że bez trudu uda im się znaleźć i zniszczyć każde działo lub czołg,
jakie pojawią się na tym terenie. Na koniec zostały scudy, ale tymi
nasi ludzie zajmują się nawet teraz, kiedy tu rozmawiamy.
 A co ze środkami zapobiegawczymi?
 Wszystko jest już gotowe panie prezydencie. Na wypadek,
gdyby nieprzyjaciel wykorzystał bakterie wąglika, zaszczepiliśmy
wszystkich żołnierzy. Brytyjczycy zrobili to samo. Szczepionka jest
produkowana bez przerwy, w coraz większych ilościach. Każdy
człowiek został wyposażony w maskę przeciwgazową i ochronny
kombinezon.
Prezydent wstał, wyszedł zza biurka, odwrócił się i popatrzył na
godło swego kraju. Łysy orzeł odwzajemnił mu się obojętnym
spojrzeniem.
Dwadzieścia lat wcześniej George Bush widział, jak transpor-
towymi samolotami przylatywały z Wietnamu okropne torby
z czarnego plastiku, zapinane na zamek błyskawiczny. Wiedział, że
mnóstwo takich samych toreb ukrytych w nie oznakowanych
pojemnikach poleciało wraz z resztą wyposażenia do Arabii Saudyj-
skiej. Nawet przy zachowaniu maksymalnych środków ostrożności
nie wszyscy zdążą wciągnąć kombinezony, nie wszyscy zdołają na
czas założyć maski.
Za rok miały się odbyć kolejne wybory, ale nie to było
najważniejsze. George Bush nie chciał zapisać się na kartach
historii jako prezydent, który skazał na śmierć dziesiątki tysięcy
rodaków, i to nie w ciągu dziewięciu lat, jak miało to miejsce
w Wietnamie, ale zaledwie kilku tygodni, albo nawet dni.
 Brent...
 Tak, panie prezydencie?
 Niedługo James Baker spotka się z Tarikiem Azizem.
 Za sześć dni, w Genewie.
 Poproś go, żeby jeszcze dzisiaj zajrzał do mnie.
Na początku stycznia Edith Hardenberg zauważyła, że po raz
pierwszy od bardzo wielu lat znowu cieszy się życiem. Pokazując
swemu młodemu, złaknionemu wiedzy przyjacielowi cuda kultury,
w które obfitowało jej miasto, odczuwała radosny dreszcz pod-
niecenia.
Na przełomie roku pracownicy Banku Winklera mieli cztery dni
wolne od pracy; potem Edith i Karim znowu musieli ograniczyć się
do wieczornych wypadów na miasto, co jednak nie wykluczało
uczestniczenia w spektaklach teatralnych, koncertach i recitalach,
oraz weekendowych wycieczek do muzeów i galerii.
Podczas krótkich ferii pół dnia spędzili podziwiając art noweau,
drugie pół zaś zwiedzając stałą ekspozycję dzieł Klimta. Entuzjazm
młodego Jordańczyka, chłonącego wszystko ze szczerym zachwytem
i bez przerwy zadającego pytania, udzielił się także Edith; jeszcze
zanim wyszli z ostatniej sali, ustalili już, że w najbliższą sobotę
wybiorą się do Kimstlerhaus, by zwiedzić kolejną wspaniałą wystawę.
Karim zaprosił ją na obiad do Rotisserie Sirk. Protestowała, że
to za drogo, ale on wyjaśnił, iż jego ojciec jest jednym z najbardziej
wziętych chirurgów w Ammanie i nie skąpi pieniędzy studiującemu
w Europie synowi.
Ku swemu własnemu zdziwieniu pozwoliła nalać sobie wina,
a potem nie zauważyła, kiedy Karim uczynił to ponownie. Mówiła
z coraz większym ożywieniem, a na jej bladych policzkach pojawiły
się nieśmiałe rumieńce.
Przy kawie położył rękę na jej dłoni. Zarumieniła się jeszcze
bardziej i rozejrzała szybko dokoła, czy nikt tego nie widzi, po
czym cofnęła rękę... ale powoli i jakby niechętnie. Żaden z gości nie
zwracał na nich najmniejszej uwagi.	,
Po tygodniu, kiedy mieli już za sobą odwiedziny w wielu
wspaniałych miejscach i wracali w zimowy wieczór do samochodu po
koncercie w Musikverein, wziął ją za rękę i ścisnął mocno. Nie broniła
się, czując, jak przez materiał rękawiczki przenika ciepło jego ciała.
 Jest pani bardzo miła, że robi pani to wszystko dla mnie -
powiedział poważnie. - Na pewno bardzo się pani nudzi ze mną.
 Och, skądże znowu! - zaprzeczyła zupełnie szczerze. - Ja
także cieszę się, mogąc słuchać i oglądać tyle wspaniałych rzeczy.
Miło mi, że ci się to podoba. Już niedługo będziesz prawdziwym
ekspertem od europejskiej kultury i sztuki.
Zatrzymali się przy samochodzie. Młody mężczyzna uśmiechnął
się do niej, ujął jej twarz w zadziwiająco ciepłe ręce i pocałował ją
lekko w usta.
-	Dziękuję, Edith.
Odszedł szybkim krokiem. W drodze do domu trzęsły się jej
ręce i niewiele brakowało, a zderzyłaby się z tramwajem.
9 stycznia w Genewie sekretarz stanu USA James Baker spotkał
się z ministrem spraw zagranicznych Iraku Tarikiem Azizem.
Rozmowa nie trwała długo i z pewnością nie można było określić
jej mianem przyjaznej, gdyż nie o to chodziło. Oprócz obu polityków
uczestniczył w niej tłumacz, mimo że Tarik Aziz i bez jego pomocy
doskonale rozumiał amerykańskiego męża stanu, który mówił
powoli i bardzo wyraźnie. Wiadomość, którą przekazał, dałoby się
streścić w dwóch zdaniach:
Zostałem upoważniony, aby poinformować pana, że jeżeli
dojdzie do konfliktu zbrojnego między naszymi krajami, a pański
rząd zdecyduje się skorzystać z broni chemicznej, której używania
zakazują liczne międzynarodowe konwencje, mój rząd bez wahania
sięgnie po broń jądrową. Krótko mówiąc, zrzucimy ładunki nuk-
learne na Bagdad.
Krępy, szpakowaty Irakijczyk nie wierzył własnym uszom. Przecież
żaden człowiek przy zdrowych zmysłach nie odważyłby się przekazać
tej wiadomości ra'isowi, który chętnie stosował zwyczaj dawnych
babilońskich władców, karzących śmiercią tego, kto przyniósł niedo-
bre nowiny. Poza tym, nie bardzo mógł uwierzyć, że Amerykanin
mówi poważnie. Bomby atomowe miałyby spaść na Bagdad? Przecież
wówczas zniszczeniu uległoby co najmniej pół Bliskiego Wschodu!
Tarik Aziz, z niepokojem w sercu i mętlikiem w głowie ruszając
w drogę powrotną do Bagdadu, nie miał pojęcia o trzech rzeczach:
Po pierwsze, że współczesne bomby jądrowe mają bardzo
niewiele wspólnego z tą, która w 1945 roku eksplodowała nad
Hiroszimą. Ich najnowsze odmiany zostały nazwane "czystymi"
między innymi dlatego, że choć bezpośrednio po wybuchu sieją
ogromne zniszczenie, to promieniowanie, jakie pozostawiają, bardzo
szybko przestaje być groźne dla człowieka.
Po drugie, że w ładowni krążącego po wodach Zatoki Perskiej
pancernika "Wisconsin" spoczywają trzy pojemniki wykonane ze
specjalnego stopu, który w razie zatopienia okrętu powinien przez
co najmniej 10 000 lat stawiać opór działaniu morskiej wody.
W pojemnikach tych znajdowały się trzy gotowe do wystrzelenia
pociski tomahawk - ich jednak nikt nie chciałby wystrzelić. Nigdy.
Po trzecie, że sekretarz stanu USA wcale nie żartował.
Generał sir Peter de la Billiere przechadzał się samotnie w ciem-
nościach nocy. Towarzyszyły mu jedynie niespokojne myśli oraz
skrzypienie pustynnego piasku pod stopami.
Od wielu dziesiątków lat zawodowy żołnierz, weteran wielu
bitew, miał bardzo skromne, niemal ascetyczne wymagania. Nie
potrafił czerpać przyjemności z luksusów oferowanych przez wielkie
miasta, w związku z czym chętnie uciekał do koszar i wojskowych
obozów, poszukując towarzystwa takich jak on żołnierzy. Podobnie
jak wielu przed nim, uległ urokowi arabskiej pustyni; zachwycała
go rozległość przestrzeni, porażający upał, paraliżujące zimno,
a przede wszystkim zdumiewająca cisza.
Tej nocy, podczas wizytacji pierwszoliniowych oddziałów -
starał się odwiedzać je tak często, jak tylko mógł - wypuścił się
poza Obóz św. Patryka, pełen challengerów podobnych do potęż-
nych zwierząt drzemiących pod siatkami maskującymi, czekających
cierpliwie na chwilę, kiedy będzie im dane ruszyć do ataku,
i żołnierzy przygotowujących wieczorny posiłek między ich stalo-
wymi cielskami.
Jako bliski przyjaciel generała Schwarzkopfa oraz uczestnik
najtajniejszych narad doskonale zdawał sobie sprawę, że wojna jest
nieunikniona. Na niespełna tydzień przed upływem terminu ultima-
tum wystosowanego przez Organizację Narodów Zjednoczonych
nic nie świadczyło o tym, żeby Saddam Husajn miał zamiar
wycofać się z Kuwejtu.
Tej nocy, rozjaśnionej blaskiem gwiazd świecących nad pustynią,
generała najbardziej niepokoiło to, że nie ma najmniejszego pojęcia,
do czego zmierza dyktator z Bagdadu. Jako żołnierz zawsze pragnął
zrozumieć przeciwnika, poznać jego intencje i motywacje, gdyż
wtedy znacznie łatwiej rozszyfrować zarówno jego taktykę,; jak
i strategię.
Dla Saddama Husajna czuł jedynie pogardę. Wszechstronnie
udokumentowane doniesienia o ludobójstwie, torturowaniu więź-
niów i* potajemnych morderstwach budziły jego odrazę. Saddam
nigdy nie był żołnierzem, a w dodatku często marnował talenty
swoich najlepszych dowódców, nie zgadzając się na proponowane
przez nich rozwiązania, niektórych z nich zaś po prostu likwidując.
Prawdziwy problem nie polegał jednak na tym, że Saddam
najwyraźniej przejął kontrolę nad wszystkimi, politycznymi i mili-
tarnymi,  aspektami funkcjonowania państwa,  ale na tym,  że
wszystko, co robił, zdawało się całkowicie pozbawione sensu.
Napadł na Kuwejt w niewłaściwym czasie i powołując się na
niewłaściwe powody, następnie zaś bez zastanowienia zrezygnował
z prób przekonania braci Arabów, że jest otwarty na rozsądne
argumenty i chętnie zasiądzie przy stole rokowań, aby w ściśle
arabskim gronie poszukiwać rozwiązania możliwego do zaakcep-
towania przez wszystkie strony. Gdyby wybrał tę drogę, Irak
prawdopodobnie nadal mógłby sprzedawać swoją ropę na całym
świecie, Zachód zaś stopniowo traciłby zainteresowanie ciągnącymi
się w nieskończoność negocjacjami.
Przez nieprawdopodobną głupotę ściągnął sobie na kark ame-
rykańskie i europejskie wojska, a próba wykorzystania zachodnich
zakładników w charakterze żywych tarcz stała się powodem
całkowitej izolacji Iraku na arenie międzynarodowej.
Zaraz po inwazji na Kuwejt Saddam Husajn miał dosłownie
w zasięgu ręki bogate pola naftowe położone w północno-wschodniej
części Arabii Saudyjskiej. Mimo to zatrzymał się na granicy, choć
dzięki silnej armii lądowej i sprawnemu lotnictwu mógłby wówczas
bez większego trudu dotrzeć nawet do Rijadu i stamtąd dyktować
warunki. Nie uczynił tego jednak, koncentrując się na systematycz-
nym kompromitowaniu się w oczach opinii światowej, dzięki czemu
alianci mieli dość czasu na przeprowadzenie operacji Pustynna
Tarcza.
Nawet jeśli niegdyś doskonale dawał sobie radę w ulicznych
burdach, to w dziedzinach wymagających opracowania bardziej
przemyślanej strategii okazał się kompletnym debilem. Brytyjskiemu
generałowi wręcz nie mieściło się w głowie, że można być aż tak
głupim.
; Nawet teraz, kiedy zgromadzono przeciwko niemu najpotęż-
niejszą powietrzną armadę w historii wojen, Saddam w dalszym
ciągu popełniał błąd za błędem. Czyżby nie zdawał sobie sprawy,
żę w każdej chwili na Irak może runąć z powietrza ulewa ognia?
Czyżby nie wiedział, że zmasowany atak sojuszniczego lotnictwa
może w ciągu pięciu tygodni unicestwić potęgę irackiej armii,
cofając ją do poziomu, jaki udało się jej osiągnąć dziesięć lat temu?
Generał przystanął i skierował wzrok ku północnemu horyzon-
towi. Tej nocy na niebie nie było księżyca, ale gwiazdy nad pustynią
świecą tak jasno, że w ich blasku łatwo można dostrzec zarysy
nawet odległych przedmiotów. Płaska jak stół pustynia ciągnęła się
pozornie w nieskończoność, lecz sir Peter doskonale wiedział, że nie
tak daleko stąd przecina ją pas biegnących zygzakiem zasieków
z drutu kolczastego, pól minowych, okopów, rowów przeciwczoł-
gowych oraz innych umocnień, w których już niedługo saperzy
z amerykańskiej Wielkiej Czerwonej Jedynki wyrąbią drogę dla
jego challengerów.
A jednak dyktator z Bagdadu miał w rękawie asa, o którym
generał de la Billiere doskonale wiedział i modlił się, żeby Sad-
damowi nie przyszło do głowy po niego sięgnąć: Husajn mógł po
prostu wycofać się z Kuwejtu.
Czas grał na jego korzyść. 15 marca rozpoczynał się Ramadan;
przez miesiąc od wschodu do zachodu słońca żaden muzuumanin
nie weźmie do ust ani kęsa pożywienia. Jeść i pić można jedynie
nocą, co sprawia, że każda armia złożona z muzułmanów staje się
w tym okresie praktycznie bezużyteczna.
Z kolei po 15 kwietnia pustynia zamieni się w rozpalone piekło,
w którym temperatura będzie nawet przekraczać 50 stopni. W kraju
zaczną odzywać się głosy, żeby pozwolić chłopcom wrócić do
domu, latem zaś głosy te przeistoczą się w donośny chór, a mordęga
życia na pustyni stanie się nie do zniesienia. Alianci będą musieli
się wycofać, by już nigdy tu nie powrócić. Koalicja, w swojej
obecnej sile i postaci, stanowiła jednorazowe, niepowtarzalne
zjawisko.
Wynikało z tego, że 15 marca wszelkie działania wojenne muszą
zostać zakończone. Teraz należało policzyć wstecz: wojna lądowa
potrwa jakieś dwadzieścia dni, a więc musi się zacząć około 23
lutego. Wcześniej jednak Chuck Horner potrzebuje trzydziestu
pięciu dni na zniszczenie z powietrza irackich doborowych od-
działów, ich sprzętu, broni i zapasów amunicji. Prosty rachunek
wskazywał więc, że wojna może zacząć się najpóźniej 17 stycznia.
A co będzie, jeżeli Saddam jednak się wycofa? Pół miliona
aliantów zgromadzonych na pustyni wyjdzie na kompletnych
głupców; nie pozostanie im nic innego, jak tylko opuścić rejon
Zatoki. Jednak iracki dyktator wielokrotnie oświadczał wszem
i wobec, że nie cofnie się ani o krok.
Do czego zmierza ten szaleniec? - ponownie zadał sobie
pytanie brytyjski generał. Czyżby czekał na jakąś boską inter-
wencję, która zmiażdży jego nieprzyjaciół, opromieniając go chwałą
zwycięzcy?
Z obozu, daleko za jego plecami, dobiegł jakiś okrzyk. To
Arthur Denaro, dowódca Irlandzkich Huzarów Jej Królewskiej
Mości, wołał go na kolację. Krępy, jowialny Arthur Denaro,
którego czołg już niedługo jako pierwszy przedrze się przez irackie
umocnienia.
Generał uśmiechnął się i ruszył z powrotem. Cieszył się na myśl
o tym, że znowu usiądzie na piasku w towarzystwie swoich żołnierzy,
zajadając fasolę z metalowego talerza i wsłuchując się w głosy
dobiegające spoza kręgu światła rzucanego przez ognisko; znowu
będzie śmiał się z rubasznych dowcipów opowiadanych przez ludzi
posługujących się prostym, niewyszukanym językiem i mówiących
dokładnie to, co mają na myśli.
Niech szlag trafi tego idiotę z Bagdadu. Na co on czeka, do
wszystkich diabłów?

Rozdział czternasty
Odpowiedź na pytania brytyjskiego generała leżała na amor-
tyzowanym wózku w zalanym blaskiem fluorescencyjnych lamp
wnętrzu fabryki ukrytej 25 metrów pod iracką pustynią.
Człowiek polerujący z zapałem i tak już nieskazitelnie czystą
powierzchnię odskoczył raptownie i wyprężył się jak struna, gdyż
otworzyły się drzwi i do pomieszczenia weszło pięciu ludzi. Zaraz
potem dwaj członkowie Gwardii Prezydenckiej starannie zamknęli
drzwi.
Już na pierwszy rzut oka można było stwierdzić, że czterech
spośród nowo przybyłych odnosi się ze szczególną atencją do
piątego. Człowiek ten jak zwykle miał na sobie polowy mundur,
lśniące wojskowe buty, przy pasie kaburę z pistoletem, na szyi zaś
zieloną chustę. Obok niego stali: osobisty ochroniarz, który nigdy
nie odstępował go nawet na krok, także wówczas, jeśli teren został
pięciokrotnie zbadany i nie stwierdzono żadnego zagrożenia, oraz
Husajn Kamil, zięć prezydenta i zarazem minister przemysłu
i uzbrojenia. Także i tę operację, podobnie jak wiele innych,
zamiast ministerstwu Obrony powierzono urzędowi kierowanemu
przez Kamila. Miejsce po drugiej stronie prezydenta zajmował
mózg całego przedsięwzięcia, doktor Dżafar al-Dżafar, autentyczny
geniusz, nazywany czasem irackim Robertem Oppenheimerem.
Obok niego, ale nieco z tyłu, stał doktor Salah Siddiki. Dżafar był
fizykiem i teoretykiem, Siddiki zaś zajmował się stroną praktyczno-
-techniczną.
Jaskrawe światło odbijało się w błyszczącym stalowym pan-
cerzu. Końcowy produkt zakrojonego na ogromną skalę przedsię-
wzięcia miał 420 centymetrów długości i metr średnicy. Ostatnie
120 centymetrów wypełniało skomplikowane urządzenie, którego
zadanie polegało na pochłonięciu energii, jaka powstanie w chwili
wystrzału. Miało ono zostać odrzucone zaraz po opuszczeniu lufy
przez pocisk. Także pozostałe 3 metry stanowiły w gruncie rzeczy
jedynie osłonę, mającą chronić bezcenny zasadniczy ładunek
znacznie mniejszych rozmiarów, zaopatrzony w cztery stateczniki
ogonowe. Irak nie dysponował technologią pozwalającą na zdalne
kierowanie ustawieniem stateczników, w związku z czym ich
zadanie sprowadzało się jedynie do zapewnienia pociskowi
stabilnego lotu. Jego przednią część wykonano z ultratwardej
stali, niezwykle odpornej na-wysokie temperatury. Również i ona
miała do spełnienia ściśle określone zadanie, jedynie w pierwszej
fazie lotu.
Kiedy powracająca z orbity kapsuła statku kosmicznego prze-
dziera się przez coraz bardziej gęste warstwy atmosfery, w wyniku
tarcia cząsteczek powietrza o powłokę powstaje ogromna tem-
peratura. Dlatego właśnie załogowe statki kosmiczne są zaopatrzone
w zewnętrzne pancerze niezwykłej twardości, zdolne odizolować
ludzi od zabójczego gorąca.
Irakijczycy musieli pokonać identyczne trudności. Czepiec
balistyczny pocisku powinien zapewnić ochronę podczas lotu ku
górnej krawędzi atmosfery, nie wytrzymałby jednak powrotu. Topiąc
się mógłby wpłynąć na zmianę kierunku lotu, w związku z czym po
osiągnięciu najwyższego punktu trajektorii miał zostać usunięty za
pomocą mikroładunków wybuchowych, odsłaniając korpus pocisku,
wykonany z włókien węglowych.
Doktor Gerald Buli próbował kiedyś kupić w imieniu Bagdadu
pewną brytyjską firmę z Irlandii Północnej o nazwie Lear Fan.
Firma ta zamierzała produkować niewielkie odrzutowce dla biznes-
menów zbudowane w znacznej części z włókien węglowych, ale zbyt
optymistycznie oszacowała potrzeby rynku i stanęła na krawędzi
bankructwa. Naturalnie ani Bulla, ani jego mocodawców z Bagdadu
nie interesowały odrzutowce, tylko technologia i oprzyrządowanie
do wytwarzania włókien węglowych.
Jest to znakomity materiał, charakteryzujący się znaczną wy-
trzymałością na wysokie temperatury, ale trudny do uzyskania.
Najpierw z węgla robi się coś w rodzaju nieczesanej wełny, z której
następnie ciągnie się cienką nić, tę zaś - po wielokrotnym
przepleceniu - układa się w formie, która nadaje plastycznej
jeszcze wówczas "tkaninie" pożądany kształt.
Ponieważ włókna węglowe znalazły także zastosowanie w te-
chnologii rakietowej, ta zaś należy do najbardziej tajnych i naj-
pilniej strzeżonych, eksport urządzeń i myśli technicznej zwią-
zanych z tą dziedziną produkcji znajduje się pod ścisłą kontrolą.
Kiedy brytyjski wywiad dowiedział się, kto naprawdę ma zostać
właścicielem Lear Fan, po konsultacji z Waszyngtonem nie
dopuszczono do transakcji. Od tej pory eksperci byli pewni,
że Irak nie dysponuje technologią wytwarzania włókien wę-
glowych.
Jednak nie mieli racji, gdyż Irak spróbował innej drogi i próba
ta zakończyła się pełnym sukcesem. Założone wyłącznie w tym celu
irackie przedsiębiorstwo zdołało kupić od pewnej amerykańskiej
firmy urządzenia do produkcji wełny mineralnej, te zaś, po od-
powiedniej modyfikacji, przystosowano do wytwarzania włókien
węglowych.
Pomiędzy tylnymi amortyzatorami a stożkowatą głowicą,
chronione grubym pancerzem, spoczywało "dziecko" doktora
Siddiki - mała, prymitywna, ale całkowicie sprawna bomba
atomowa, w której dodatkowym źródłem neutronów była miesza-
nina berylu i radu.
Serce bomby stanowiły walec i kula, ważące razem około 35
kilogramów i wytworzone dzięki geniuszowi doktora Dżafara. Obie
bryły składały się z bardzo czystego uranu 235.
Na twarzy prezydenta pojawił się szeroki uśmiech. Saddam
Husajn podszedł do bomby i przesunął dłonią po lśniącej stali.
-	Czy to naprawdę będzie działać? - zapytał szeptem.
- Tak, sajjid ra'is - odparł fizyk.
Dyktator skinął z zadowoleniem głową.
-	Gratuluję wam, bracia.
Do wózka, na którym spoczywał pocisk, przymocowano
małą tabliczkę z bardzo krótkim napisem: KUBDAT ALLAH.
Tarik Aziz bardzo długo zastanawiał się, czy i w jaki sposób
powinien poinformować prezydenta o amerykańskim ostrzeżeniu,
które w tak obcesowy sposób przekazano mu w Genewie.
Obaj mężczyźni znali się od dwudziestu lat. Przez ten czas
obecny minister spraw zagranicznych Iraku służył swemu panu
i władcy niczym wierny pies, zawsze stając po jego stronie podczas
kolejnych rund walki o władzę w partii Ba's, gdyż wierzył głęboko,
że bezwzględny opryszek z plemienia At-Tikriti pokona wszystkich
przeciwników. Jak do tej pory, nie mylił się.
Razem wspinali się po niebezpiecznie trzeszczącej drabinie
władzy, przy czym nigdy nie było między nimi nieporozumień
dotyczących tego, który ma zajmować wyższe miejsce. Ślepe
posłuszeństwo pozwoliło szpakowatemu, krępemu Azizowi zniwe-
lować handicap, jakim okazało się jego wykształcenie i znajomość
dwóch europejskich języków.
Nie uczestnicząc osobiście w aktach przemocy obserwował je
w milczeniu i nie protestował ani słowem, kiedy setki najlepszych
oficerów i partyjnych współtowarzyszy prezydenta trafiały do
więzień albo wprost przed plutony egzekucyjne; ci, których spotkała
szybka śmierć, mieli szczęście, gdyż uniknęli cierpień w podziemiach
Abu Gharib.
Widział, jak znakomitych generałów degradowano i rozstrzeli-
wano tylko dlatego, że odważyli się wstawić za swymi podwładnymi,
i wiedział, że prawdziwych zdrajców spotykał los gorszy, niż
ktokolwiek byłby w stanie sobie wyobrazić.
Obserwował także, jak plemię Al-Dżuburi (jego członkowie
stanowili niegdyś trzon armii) jest poddawane systematycznej
eksterminacji, ci zaś, którzy ocaleli, tracą wpływy i cierpią nie-
słychane upokorzenia. Milczał, kiedy przyrodni brat Saddama, Ali
Hasan Madżid, wówczas minister spraw wewnętrznych, przygoto-
wywał ludobójczą operację przeciwko Kurdom, i to nie tylko
w Halabdżi, ale w ponad pięćdziesięciu innych osadach, które
zniknęły z powierzchni ziemi pod ulewą artyleryjskiego ognia, ich
mieszkańcy zaś zostali wytruci gazami.
Podobnie jak wszyscy ludzie z bezpośredniego otoczenia
dyktatora, doskonale zdawał sobie sprawę, że nie ma wyboru.
Gdyby coś przydarzyło się jego władcy, on także byłby skoń-
czony.
Zbyt inteligentny, aby, w przeciwieństwie do wielu innych
osób, wierzyć, że jest członkiem powszechnie lubianego rządu, nie
bał się wrogów z zewnątrz, tylko okrutnej zemsty mieszkańców
Iraku, która z pewnością dosięgłaby go, gdyby jakimś tragicznym
zbiegiem okoliczności został nagle pozbawiony opieki Saddama
Husajna.
11 stycznia, czekając na audiencję u prezydenta, stanął wobec
problemu, w jaki sposób powinien poinformować dyktatora o ame-
rykańskiej groźbie, nie ściągając jednocześnie na swoją głowę jego
gniewu. Przecież ra'is mógłby łatwo dojść do wniosku, że to właśnie
on, minister spraw zagranicznych, podsunął Amerykanom ten
pomysł! Paranoicy nie kierują się w swoim postępowaniu żadną
logiką, a tylko odruchami, które czasami są słuszne, czasami zaś
fałszywe. Zrodzone nie wiadomo skąd podejrzenia prezydenta stały
się już przyczyną śmierci wielu niewinnych ludzi.
Kiedy dwie godziny później Tarik Aziz wracał do samochodu,
czuł się rozluźniony, zadowolony i jednocześnie nieco zdziwiony.
Przyczyna ulgi była oczywista: prezydent miał znakomity nastrój
i okazał zdumiewającą łagodność. Z wielkim zadowoleniem wy-
słuchał raportu Aziza z pobytu w Genewie, w którym minister
spraw zagranicznych podkreślał łatwo wyczuwalne zrozumienie dla
poczynań Iraku oraz szybkie narastanie antyamerykańskich na-
strojów na całym Zachodzie.
Kiwał głową, kiedy Aziz wylewał kubły pomyj na głowy
amerykańskich podżegaczy wojennych, a gdy minister drżącym
głosem zrelacjonował krótką rozmowę z Jamesem Bakerem, ra'is,
o dziwo, nie wybuchnął gniewem. Pozostali uczestnicy spotkania
dawali głośno wyraz swemu oburzeniu, prezydent natomiast tylko
uśmiechał się pod wąsem i ciągle kiwał głową.
Przyczyną radości ministra spraw zagranicznych było to, że ra'is
publicznie pogratulował mu jego europejskiej misji. Fakt, że misja
ta w rzeczywistości zakończyła się całkowitym fiaskiem - Aziza
tak naprawdę nikt nie poparł, gospodarze traktowali go z lodowatą
kurtuazją, nie zdołał też w najmniejszym stopniu zachwiać deter-
minacją państw koalicji - zdawał się nie mieć żadnego znaczenia.
Zdziwienie natomiast wywołały słowa, które Saddam wypowie-
dział na koniec audiencji. Była to niezbyt głośna uwaga, rzucona
półgłosem w chwili, kiedy prezydent odprowadzał ministra do drzwi.
- Rafik, drogi towarzyszu, nie masz się czym martwić. Już
niedługo zgotuję Amerykanom nie lada niespodziankę. Jeszcze nie
teraz, ale jeżeli Bani al-Kalb odważą się przekroczyć granicę,
zniszczę ich nie gazem, lecz Pięścią Boga.
Tarik Aziz pokiwał gorliwie głową, mimo że nie miał pojęcia,
co znaczą słowa prezydenta. Wraz z innymi zrozumiał je dwadzieścia
cztery godziny później.
Rankiem 12 stycznia w pałacu prezydenckim na rogu ulic
14 lipca i Al-Kindi odbyło się ostatnie posiedzenie Rady Dowództwa
Rewolucji w pełnym składzie. Tydzień później z pałacu zostały
jedynie dymiące zgliszcza, ale ten, w kogo był wymierzony atak,
zdołał w porę uciec.
Jak zwykle, członków Rady zawiadomiono o posiedzeniu
w ostatniej chwili. Bez względu na to, jak wysokie miejsce zajmowali
w hierarchii ani jak wielkim cieszyli się zaufaniem, nikt z nich nie
wiedział, gdzie danego dnia o określonej porze będzie przebywał
prezydent Republiki Iraku. Do tajemnicy była dopuszczona jedynie
garstka najbliższych osób oraz członkowie ochrony osobistej.
Jeżeli, pomimo siedmiokrotnych zamachów, Saddam Husajn
pozostawał jeszcze przy życiu, to głównie dzięki temu, że obsesyjnie
troszczył się o swoje bezpieczeństwo.
Ani ludzie z kontrwywiadu, ani funkcjonariusze tajnej policji
Umara Chatiba, ani wojsko, ani nawet Gwardia Republikańska nie
dostąpili zaszczytu, by chronić życie prezydenta. Zadanie to
przypadło w udziale Al-Amn al-Chass. Choć byli to młodzi ludzie,
nierzadko zaledwie dwudziestoletni, to ich wierność i posłuszeństwo
nie miały sobie równych. Dowodził nimi Kusaj, syn Saddama.
Żaden konspirator nie miał najmniejszych szans, aby dowiedzieć
się, którędy i w jakim pojeździe będzie podróżował ra'is. Wizyty,
które składał w bazach wojskowych lub fabrykach, zawsze stanowiły
całkowite zaskoczenie nie tylko dla dowódców i kadry kierowniczej,
ale także dla jego najbliższego otoczenia. Nawet w Bagdadzie bez
wyraźnego powodu często przenosił się z miejsca na miejsce,
czasem przebywając kilka dni w pałacu, kiedy indziej zaś kryjąc się
w podziemnym bunkrze wybudowanym pod fundamentami hotelu
Raszid.
Pierworodny syn kucharza musiał skosztować każdego posiłku
przygotowanego dla prezydenta, a napoje, które trafiały na stół,
pochodziły wyłącznie z fabrycznie zamkniętych butelek.
Tego ranka specjalni posłańcy dostarczyli członkom Rady
zawiadomienie o zebraniu zaledwie na godzinę przed jego rozpo-
częciem. W ten sposób potencjalny zabójca nie miałby czasu na
przygotowanie zamachu.
Limuzyny jedna za drugą wpadały przez bramę, wysadzały
pasażerów i odjeżdżały na specjalny parking. Każdy przybywający
przechodził przed wykrywaczem metalu, każdy też musiał zostawić
strażnikom broń.
Wreszcie wszyscy członkowie Rady, w liczbie trzydziestu trzech,
zgromadzili się w obszernej sali konferencyjnej, w której stał wielki
stół w kształcie litery T. Ośmiu usiadło przy poprzecznym daszku,
po obu stronach pustego fotela bardzo podobnego do tronu, ośmiu
zaś zajęło miejsca przy długiej nóżce litery.
Siedmiu spośród zebranych łączyły z ra'isem więzy krwi, trzech
zaś weszło do rodziny poprzez małżeństwo. Cała dziesiątka, plus
jeszcze ośmiu, pochodziła z Tikrit lub najbliższych okolic, wszyscy
też od dawna należeli do partii Ba's.
Dziesięciu wchodziło w skład rządu, dziewięciu było generałami
sił lądowych bądź powietrznych. Sadi Tuma Abbas, dowódca
Gwardii Republikańskiej, zaledwie przed kilkunastoma minutami
dowiedział się o swoim awansie na stanowisko ministra obrony
i teraz, promieniejąc zadowoleniem, siedział na jednym z honoro-
wych miejsc u szczytu stołu. Zastąpił Abd al-Dżabbara Szinszilla,
kurdyjskiego odszczepieńca, który z zimną krwią mordował swoich
rodaków.
Wśród generałów znajdowali się między innymi Mustafa Radi
dowodzący piechotą, Faruk Riza, artylerzysta, Ali Musuli z Korpusu |
Inżynierskiego oraz Abd Allah Kadiri, dowódca wojsk pancernych.
U dołu stołu zasiedli trzej mężczyźni odpowiedzialni za funkc-
jonowanie wywiadu: doktor Ubajdi z Muchabarat, czyli wywiadu
zagranicznego, Hasan Rahmani z kontrwywiadu oraz Umar Chatib
z tajnej policji.
Kiedy ra'is wszedł do sali, wszyscy zerwali się na równe nogi
i powitali go burzą oklasków. Prezydent uśmiechnął się, zasiadł
w fotelu, dał wszystkim znak, by także zajęli miejsca, po czym
bezzwłocznie przystąpił do wygłaszania oświadczenia. Członkowie
Rady natychmiast zrozumieli, że wezwano ich nie po to, by
podejmowali jakieś decyzje, tylko po to, żeby dowiedzieli się o tych,
które już zostały podjęte.
Jedynie Husajn Kamil, zięć prezydenta, nie okazał zdziwienia.
Kiedy po czterdziestominutowej oracji poświęconej głównie przy-
pomnieniu nieprzerwanego pasma zwycięstw i sukcesów, jakie
charakteryzowały jego rządy, Saddam Husajn przekazał wreszcie
najważniejszą wiadomość, odpowiedziało mu zdumione milczenie.
Wszyscy doskonale wiedzieli, że Irak od lat prowadził badania
zmierzające właśnie w tym kierunku, ale wydawało im się wręcz
nieprawdopodobne, że sukces przyszedł właśnie wtedy, kiedy był
najbardziej potrzebny, to znaczy u progu zbliżającej się nieuchronnie
wojny. Ani chybi musiało tak się stać za sprawą boskiej interwencji,
z tym tylko, że bóg, który tego dokonał, siedział tu, między nimi,
i uśmiechał się dobrotliwie.
Owację na stojąco rozpoczął Husajn Kamil. Pozostali pośpiesznie
zerwali się z miejsc, prześcigając się nawzajem w okazywaniu
entuzjazmu. Burza oklasków i triumfalnych okrzyków trwała bez
końca, gdyż nikt nie był na tyle odważny, żeby zamilknąć jako
pierwszy.
Kiedy dwie godziny później Hasan Rahmani, kulturalny i wy-
kształcony szef kontrwywiadu, wrócił do swego gabinetu, uprzątnął
papiery z biurka, polecił, aby mu nie przeszkadzano, i zagłębił się
w fotelu z filiżanką mocnej kawy w dłoni. Potrzebował czasu, żeby
się głęboko zastanowić.
Także na nim ta nieoczekiwana wiadomość wywarła ogromne
wrażenie. W jednej chwili układ sił na Bliskim Wschodzie uległ
diametralnej zmianie, tyle tylko, że świat jeszcze o niczym nie
wiedział. Zaraz po tym, jak ra'is uniósł obie ręce, ucinając aplauz,
wszyscy zebrani musieli złożyć przysięgę, że dochowają tajemnicy.
Rahmani doskonale rozumiał, dlaczego. Pomimo euforii, której
dał się ogarnąć na równi z pozostałymi uczestnikami posiedzenia,
bez trudu mógł dostrzec piętrzące się problemy. Broń atomowa nie
jest warta nawet funta kłaków dopóty, dopóki sojusznicy, a przede
wszystkim potencjalni wrogowie, nie dowiedzą się, że ją posiadasz.
Tylko wtedy potencjalni wrogowie zamieniają się w skamlących
sojuszników.
Kilka państw, którym udało się wyprodukować bombę jądrową,
dokonało próbnej eksplozji, a następnie pozwoliło reszcie świata
domyślić się ewentualnych konsekwencji. Inne, takie jak Izrael lub
Republika Południowej Afryki, dawały tylko wielokrotnie do
zrozumienia, że mają już broń jądrową, ale nigdy nie potwierdziły
oficjalnie tego faktu, trzymając w niepewności cały świat, a szcze-
gólnie sąsiadów. Ta metoda czasem odnosi lepszy skutek, gdyż
ludzka wyobraźnia nie zna granic.
Dla Rahmaniego nie ulegało jednak wątpliwości, że w przy- 
padku Iraku takie postępowanie nie da zamierzonych rezultatów.
Nawet jeżeli to, co niedawno usłyszał, było prawdą - a nie miał
co do tego całkowitej pewności - to zagranica nigdy nie da
wiary nie potwierdzonym informacjom. Irak musi udowodnić, że
naprawdę dysponuje bronią jądrową, a tymczasem ra'is najwyraź- |
niej  dał do zrozumienia,  że chwilowo nie przewiduje takiej
możliwości.
Ma się rozumieć, z przeprowadzeniem jednoznacznego dowodu
wiązały się poważne problemy. Próbna eksplozja na własnym
terytorium nie wchodziła w grę. Kiedyś można było wysłać na
Ocean Indyjski jakiś stary statek, ewakuować załogę i zdetonować 
umieszczony na jego pokładzie ładunek - ale nie teraz. Żadna
jednostka nie przedostałaby się przez blokadę. Może więc zaprosić
komisję z działającej pod auspicjami ONZ Międzynarodowej Agencji
Energii Atomowej, która dokonałaby inspekcji, przekonując się, że 
iracka broń atomowa rzeczywiście istnieje? Bądź co bądź, komisje ;
takie zjawiały się w Bagdadzie dość regularnie już od dziesięciu lat,
ale za każdym razem udawało się przed nimi ukryć rzeczywisty stan
badań prowadzonych przez cały czas przez irackich uczonych.
Teraz zachodni eksperci musieliby uwierzyć przedstawionym dowo-
dom, przełknąć gorzką pigułkę i ogłosić światu zdumiewającą
prawdę.
Jednak Rahmani niedawno, usłyszał na własne uszy, że ta droga
także jest wykluczona. Dlaczego? Czyżby dlatego, że wszystko było
kłamstwem? A może dlatego, że ra'is miał inne plany? Jeśli tak, to
jaką rolę przewidywał w nich dla szefa kontrwywiadu?
Przez wiele miesięcy Hasan Rahmani liczył na to, iż Saddam
wplącze się w wojnę, której nie będzie mógł wygrać. Jego rachuby
okazały się słuszne. Potem zaczął wiązać nadzieje z nieuchronnym
upadkiem dyktatora, co umożliwiłoby jemu, Rahmaniemu, ob-
jęcie najwyższego urzędu w nowym rządzie, zmontowanym przez
zwycięskich Amerykanów. Teraz jednak w skomplikowanej już
i tak łamigłówce pojawiły się nowe elementy. Będzie potrzebował
sporo czasu, żeby się dobrze zastanowić i wybrać metodę po-
stępowania, która pozwoli mu najlepiej wykorzystać nową, za-
skakującą sytuację.
Tego samego dnia, już po zmroku, na murze w pobliżu kościoła
św. Józefa w dzielnicy chrześcijańskiej pojawił się wykonany kredą
znak, przypominający leżącą ósemkę.
W nocy mieszkańcy Bagdadu drżeli ze strachu. Pomimo propa-
gandowego zadęcia w irackim radiu i telewizji, pomimo ślepej wiary
wielu ludzi w to, co im wmawiano, było także sporo takich, którzy
słuchali nagrywanych po arabsku w Londynie, a nadawanych
z Cypru audycji BBC. Oni wiedzieli, że Bani Nadżi mówią prawdę.
Zbliżała się wojna.
Powszechnie przypuszczano, że Amerykanie zaczną od dywano-
wych bombardowań Bagdadu. Przekonanie to podzielali także
dostojnicy z pałacu prezydenckiego. Należało spodziewać się
licznych ofiar wśród ludności cywilnej.
Iracki rząd nie miał nic przeciwko temu. Uznano, że przekazy-
wany przez telewizję do milionów domów na całym świecie obraz
rzezi wywoła ogromne oburzenie i spowoduje, że pod presją opinii
publicznej Amerykanie będą musieli zaprzestać interwencji. Dlatego
właśnie tak liczna grupa zagranicznych dziennikarzy otrzymała
zezwolenie na pozostanie w Bagdadzie. Przygotowano nawet
specjalnych przewodników, którzy mieli wskazywać ekipom telewi-
zyjnym drogę do miejsc, gdzie będzie najwięcej ofiar.
Jednak mieszkańcy Bagdadu nie docenili subtelności tego planu;
wielu opuściło w popłochu swoje domy, szukając schronienia albo
na wsi, albo - dotyczyło to szczególnie nie-Irakijczyków - kierując
się ku granicy z Jordanią, by tam dołączyć do rzesz uciekinierów
napływających od pięciu miesięcy z Kuwejtu.
Nikt nie przypuszczał - łącznie z milionami widzów zasiadają-
cych codziennie przed telewizorami w Europie i Ameryce - jak
precyzyjnym sprzętem dysponował generał Chuck Horner, oraz że
cele, zlokalizowane na szczegółowych zdjęciach wykonywanych
przez satelity i samoloty szpiegowskie, będą niszczone za pomocą
sterowanych promieniem lasera bomb, które bardzo rzadko trafiają
nie tam, gdzie powinny.
Mieszkańcy Bagdadu wiedzieli natomiast doskonale, że za
cztery dni minie termin ultimatum i że wkrótce potem nadlecą
amerykańskie samoloty. Dlatego właśnie miasto stało się wy-
jątkowo ciche, oczekując z niepokojem tego, co miały przynieść
najbliższe dni.
Mikę Martin posuwał się powoli ulicą Szardża, minął kościół
i dostrzegł na murze umówiony znak, ale nie zatrzymał się, tylko
dojechał spokojnie do końca ulicy. Dopiero tam przystanął, zsiadł {
z roweru i nachylił się, udając, że poprawia coś przy łańcuchu.
Kiedy nabrał pewności, że nie jest śledzony, ponownie wsiadł na
rower, zawrócił, wytarł znak wilgotną szmatką, po czym odjechał
w kierunku, z którego przybył.
Leżąca ósemka oznaczała, że wiadomość czeka pod płaskim
kamieniem na pustym dziedzińcu przy ulicy Abu Nuwasa, niecały |
kilometr stąd.
Jako chłopiec często bawił się w tamtej okolicy, wraz z HasanenM
Rahmani i Abd al-Karimem Badri urządzając gonitwy wśród i
straganów, na których uljczni sprzedawcy przyrządzali smakowite
potrawy, inni zaś sprzedawali świeżo złowione w rzece ryby.
Teraz jednak stragany stały puste, sklepy i herbaciarnie były
pozamykane, dzielnica zaś sprawiała wrażenie prawie wymarłej.
U wylotu ulicy dostrzegł kilku funkcjonariuszy Al-Aman al-Amm
w cywilnych ubraniach, ale żaden z nich nie zainteresował się
ubogim sługą śpieszącym dokądś na polecenie swego pana. Widok
tajniaków podniósł go na duchu; Al-Aman ał-Amm znany był ze
sprawności działania, więc gdyby przy skrytce zorganizowano
zasadzkę, nigdzie w okolicy nie dostrzegłby ani jednego agenta, gdyż
ich widok mógłby spłoszyć tych, na których zastawiono pułapkę.
Rzeczywiście, wiadomość znajdowała się w umówionym miejscu.
Po dwóch sekundach kamień wrócił na miejsce, kartka cienkiego
papieru została natomiast przyklejona do wewnętrznej strony uda.
Kilka minut później Martin przejechał na drugą stronę rzeki, by
wkrótce znaleźć się z powrotem na terenie rezydencji radzieckiego
dyplomaty.
W ciągu dziewięciu tygodni zdążył przyzwyczaić się do roli
służącego. Zarówno rosyjska kucharka, jak i jej mąż traktowali go
całkiem nieźle, on zaś nauczył się kilkunastu słów w ich języku.
Codziennie jeździł na targ po zakupy, dzięki czemu mógł bez trudu
obsługiwać wszystkie skrzynki kontaktowe. Zdążył przekazać
czternaście przesyłek dla tajemniczego Jerycha, od niego zaś odebrał
piętnaście listów z informacjami.
Ośmiokrotnie zatrzymywali go agenci tajnej policji, ale skromny
wygląd i pokorne zachowanie, a przede wszystkim koszyk pełen
warzyw i owoców oraz list zaświadczający o tym, że pracuje dla
zagranicznego dyplomaty, za każdym razem pozwalały mu bez
szwanku wyjść z opresji.
Nie miał pojęcia, jakie plany wojenne szykują dowódcy koalicji,
ale znał treść zarówno wszystkich pytań kierowanych do Jerycha,
jak i jego odpowiedzi, gdyż pierwsze zapisywał po arabsku na
kartkach bibułkowego papieru, drugie zaś nagrywał na taśmę i po
przyśpieszeniu wysyłał drogą radiową do Rijadu. Jako doświadczony
żołnierz zdawał sobie sprawę, że informacje dostarczane przez
irackiego zdrajcę miały dla generałów w Rijadzie nieoszacowaną
wartość.
Udało mu się zdobyć grzejnik olejowy oraz lampę naftową,
która oświetlała wnętrze chatki. Przywiezione z targu puste
worki wisiały w oknie w charakterze zasłon, a chrzęst żwiru
pod stopami ostrzegłby go zawczasu o tym, że zbliża się nie-
proszony gość.
Tego wieczoru wrócił z zadowoleniem do ciepłego wnętrza,
zaryglował drzwi, upewnił się, że okno jest dokładnie zasłonięte, po
czym zapalił lampę i przeczytał najnowszą wiadomość od Jerycha.
Była krótsza niż zwykle, lecz nie zmniejszyło to wrażenia, jakie na
nim wywarła. Martin ponownie przebiegł wzrokiem po tekście, aby
upewnić się, że wszystko dobrze zrozumiał, po czym mruknął
"Święty Boże!" i wydobył z ukrycia zestaw nadawczy.
Aby uniknąć nieporozumienia, zarejestrował wiadomość nie
tylko po arabsku, ale i po angielsku, po czym przyśpieszył nagranie,
skracając całość z niemal pięciu minut do zaledwie półtorej sekundy.
Nadał je dwadzieścia minut po północy.
Simon Paxman nie kładł się spać, ponieważ wiedział, że tej nocy
"okienko" na transmisję było wyznaczone między dwunastą pięt-
naście a dwunastą trzydzieści. Kiedy wiadomość nadeszła, grał
w karty z radiooperatorem. Nagle do pokoju zajrzał drugi technik,
dyżurujący przy radiostacji.
-	Simon, wydaje mi się, że powinieneś zaraz tego posłuchać.
Mimo iż "załoga" placówki SIS w Rijadzie składa się z wielu
osób, sprawę Jerycha uznano za tak tajną, że wiedzieli o niej
jedynie szef placówki Julian Gray oraz dwaj radiooperatorzy.
Pomieszczenia, które zajmowali, zostały szczelnie odizolowane od
pozostałej części willi.
Simon Paxman przeszedł do sypialni zamienionej w centralę
łączności i wsłuchał się w głos z Bagdadu. Martin najpierw odczytał
po arabsku treść informacji dostarczonej przez Jerycha, a potem
przedstawił tekst angielskiego tłumaczenia.
Paxman poczuł, jak lodowata ręka strachu zaciska mu się na
sercu. Coś poszło źle. bardzo źle, zupełnie nie tak, jak należy. To,
co słyszał, było po prostu niemożliwe. Dwaj technicy stali bez
ruchu, tak samo jak on oszołomieni niespodziewaną wiadomością.
 Czy to na pewno on?- zapytał Paxman, jak tylko trans-
misja dobiegła końca. Pierwszą myślą, jaka przemknęła mu przez
głowę, było to, że Martin został aresztowany, jego miejsce zaś
zajął ktoś inny.
 Tak - odparł radiooperator, który odebrał przekaz. -
Sprawdziłem na oscyloskopie.
Każdy dźwięk, w tym także głos ludzki, można przedstawić
w postaci krzywych przebiegających po ekranie oscyloskopu.
Przebieg ten, oddający wysokość i natężenie głosu oraz rytm mowy,
jest tak charakterystyczny, że na jego podstawie można ziden-
tyfikować mówiącą osobę. Kiedy Martin przebywał w Rijadzie,
zarejestrowano jego głos i poddano dokładnej analizie, dzięki
czemu teraz można było bez trudu sprawdzić, czy to rzeczywiście
on nadaje z Bagdadu.
Nie ulegało najmniejszej wątpliwości, że wiadomość przekazał
osobiście major Mikę Martin.
Istniała także możliwość, że Martin został zdekonspirowany,
poddany torturom i zmuszony do podjęcia współpracy z Irakij-
czykami. Była ona jednak tak mało prawdopodobna, że Paxman
natychmiast ją odrzucił - przede wszystkim dlatego, że Martin
użyłby wtedy jednego z "zastrzeżonych" słów, które zgodnie
z ustaleniami mogły zostać wykorzystane jedynie po to, by anulować
treść przekazu, a poza tym, od ostatniego połączenia minęły
zaledwie trzy dni. Iracka tajna policja z całą pewnością należała do
najbardziej brutalnych na świecie, ale nie działała zbyt szybko,
Martin zaś był twardym człowiekiem. Ktoś, kogo udało się złamać
w tak krótkim czasie, nie mówiłby do mikrofonu jakby nic się nie
stało, takim samym jak zwykle, obojętnym tonem.
Wynikało z tego wszystkiego, iż Martin nadal panuje nad
sytuacją, a odczytany przez niego tekst to rzeczywiście wiadomość,
którą otrzymał od Jerycha. W związku z tym do wyboru pozo-
stawały trzy możliwości: albo Jerycho jest w błędzie... albo kłamie,
-	Sprowadź tu Juliana - polecił Paxman jednemu z radio-
operatorów.
Technik bezzwłocznie udał się na górę, by wyciągnąć z łóżka
szefa placówki SIS w Rijadzie, Paxman zaś zadzwonił do swego
amerykańskiego kolegi, Chipa Barbera.
-	Chip, chyba byłoby dobrze, gdybyś przytaszczył tu swój
tyłek, i to szybko - powiedział.
Oficer CIA błyskawicznie otrząsnął się z resztek snu. Brzmienie
głosu Anglika pozwoliło mu domyślić się, że sprawa jest naprawdę
poważna.
 Jakieś kłopoty, koleś?
 Na to wygląda.
Barber mieszkał niemal dokładnie po drugiej stronie miasta, ale
pół godziny później zjawił się w kwaterze SIS, w swetrze i spodniach
naciągniętych na piżamę. Była pierwsza w nocy. Przez ten czas
Paxman zdążył sporządzić kopie nagrania po arabsku i angielsku
oraz dwa stenogramy. Obaj radiowcy, którzy od wielu lat pracowali
na Bliskim Wschodzie i znakomicie władali arabskim, potwierdzili
dokładność przekładu dokonanego przez Martina.
-	On chyba żartuje! - wykrztusił Barber po wysłuchaniu
nagrania.
Paxman poinformował go o rezultacie badań oscyloskopowych
głosu Martina.
-	Jerycho twierdzi, że właśnie te słowa usłyszał dziś... to
znaczy, wczoraj rano od Saddama, ale z tego jeszcze nie wynika, że
to wszystko musi być prawdą - powiedział Amerykanin, kiedy
nieco ochłonął. - Przecież Saddam to nałogowy kłamca.
Kłamstwo czy nie kłamstwo, sprawa była zbyt poważna, żeby
zajmować się nią w Rijadzie. Miejscowe placówki SIS i CIA mogły
przekazywać generałom taktyczne, a nawet strategiczne informacje
pochodzące od Jerycha, ale kwestie polityczne należały do Londynu
i Waszyngtonu. Barber spojrzał na zegarek: w Waszyngtonie była
siódma wieczorem.
 Chłopcy właśnie szykują sobie drinki - mruknął. - Lepiej,
żeby przygotowali mocne. Zaraz prześlę to do Langley.
 A w Londynie jedzą kolację - powiedział Paxman. -
Zawiadomię Century House, niech oni coś wymyślą.
Po powrocie do swojej kwatery Barber wysłał do Billa Stewarta
specjalnie zakodowaną depeszę p najwyższym stopniu pilności.
Oznaczało to, że szyfranci muszą dotrzeć do niego bez względu na
to, gdzie jest, i dostarczyć mu ją natychmiast.
Paxman zrobił to samo, tyle tylko że adresatem jego depeszy był
Steve Laing, który został obudzony w środku nocy i musiał opuścić
ciepłe łóżko, żeby wyjść w lodowatą noc, wsiąść do samochodu
i popędzić do centrum Londynu.
Paxman mógł zrobić jeszcze tylko jedno: o czwartej nad
ranem Martin miał czekać na ewentualne wiadomości z Rijadu.
Paxman posłał swojemu agentowi krótkie, ale stanowcze polece-
nie: aż do otrzymania kolejnych rozkazów pod żadnym pozorem
nie zbliżać się do żadnej ze skrzynek kontaktowych. Tak na
wszelki wypadek.
Karim czynił powolne, ale stałe postępy. Panna Hardenberg nie
protestowała już, kiedy trzymał ją za rękę podczas przechadzek
ulicami wiedeńskiej starówki. Pod ich stopami chrzęściły igiełki
szronu, ale Edith nie zwracała uwagi na mróz, rozkoszując się
ciepłem płynącym z silnej, męskiej dłoni.
W drugim tygodniu stycznia zarezerwowała bilety do Burg-
theater - naturalnie zapłacił Karim. Wystawiano sztukę Gril-
Iparzera "Gygus und sein Ring".
Przed spektaklem Edith opowiadała z radosnym podnieceniem,
że treścią dramatu są rozterki starego króla, zastanawiającego się,
któremu ze swych licznych synów przekazać królewski pierścień,
a wraz z nim władzę nad państwem. Karim łapczywie chłonął treść
sztuki, w przerwie zaś poprosił Edith o wyjaśnienie kilku niejasnych
fragmentów, na co ona zgodziła się z wielką ochotą.
Później Awi Hercog poskarżył się Barzilaiowi, że było to równie
fascynujące zajęcie jak obserwowanie schnącej farby.
 Jesteś prostakiem bez odrobiny kultury - poinformował go
katsa.
 Nie ściągnęliście mnie tu ze względu na moje poszanowanie
kultury - odparował Awi.
-	W takim razie nie narzekaj, tylko dalej rób swoje, chłopcze.
W niedzielę rano Edith poszła na mszę do Votivkirche. Karim
wyjaśnił, że jako muzułmanin nie może jej towarzyszyć, więc
zaczeka w kawiarni po drugiej stronie placu.
Później, przy kawie wzmocnionej porcją koniaku, dzięki której
na bladych policzkach kobiety pojawił się delikatny rumieniec,
jordański student zaczął wyjaśniać austriackiej sekretarce, na czym
polegają różnice i podobieństwa między chrześcijaństwem a is-
lamem. Mówił o wspólnej wierze w jedynego Boga, o patriarchach
i prorokach, o świętych księgach i naukach moralnych. Panna
Hardenberg była zafascynowana, choć zarazem lekko wystraszo-
na. Niepokoiło ją, czy słuchając tego wszystkiego nie naraża na
potępienie swej nieśmiertelnej duszy, choć zarazem ze zdumieniem
stwierdziła, że myliła się, uważając muzułmanów za pogan i bał-
wochwalców.
-	Mam ochotę na obiad - powiedział Karim trzy dni później.
 Dobrze, ale wybierzmy jakiś tańszy lokal, bo i tak wydajesz
na mnie masę pieniędzy - odparła Edith. Już jakiś czas temu
stwierdziła, że widok tej młodej twarzy o łagodnych brązowych
oczach sprawia jej ogromną przyjemność, choć bez przerwy po-
wtarzała sobie w duchu, że ze względu na dzielącą ich różnicę wieku
nie może być mowy o niczym innym niż o czysto platonicznym
uczuciu.
 Nie w restauracji.
 A gdzie?
 Przygotowałabyś dla mnie obiad, Edith? Umiesz gotować,
prawda? Austriackie potrawy, bardzo proszę!
Zaczerwieniła się aż po czubki uszu. Co wieczór - chyba że
akurat szła z Karimem na koncert lub do teatru - przygotowy-
wała sobie w kuchennej wnęce swego mieszkanka skromną kola-
cję. Nie znaczyło to jednak wcale, że nie potrafi zrobić porząd-
nego obiadu. Tyle tylko, że ostatni raz zajmowała się tym bardzo
dawno temu...
Ale on tak często zabierał ją do różnych eleganckich restauracji,
a w dodatku był przecież bardzo dobrze wychowanym, skromnym
młodym człowiekiem... Z pewnością nie było w tym nic niewłaś-
ciwego.
Ten, kto by stwierdził, że raport Jerycha z nocy z 12 na 13
stycznia spowodował w pewnych kręgach w Londynie i Waszyng-
tonie spore zamieszanie, w dość istotny sposób rozminąłby się
z prawdą. Znacznie bardziej na miejscu byłoby określenie "kont-
rolowana panika".
Jeden z najpoważniejszych problemów wynikał z faktu, że
o istnieniu Jerycha wiedziało niewiele osób, o szczegółach jego
działalności zaś jeszcze mniej. Choć dążenie do zachowania tak
ścisłej tajemnicy może wydawać się przesadne, lub nawet graniczyć
z obsesją, to jednak u jego podstaw leżą konkretne, uzasadnione
przyczyny.
Wszystkie agencje wywiadowcze starają się za wszelką cenę
chronić swoich informatorów, zwłaszcza tych działających w warun-
kach szczególnie wysokiego ryzyka, bez względu na moralną ocenę
postawy tych ludzi. To, że Jerycho był najemnikiem pracującym za
pieniądze, nie zaś idealistą działającym z wyższych pobudek, nie
miało najmniejszego znaczenia. Podobnie nieistotny też wydawał
się fakt, iż w cyniczny sposób zdradzał swój kraj i rząd, któremu
służył. Rząd ten i tak cieszył się w świecie fatalną opinią, więc bez
ryzyka popełnienia większego błędu można było stwierdzić, że trafił
swój na swego.
CIA i SIS traktowały Jerycha jak największy skarb - przede
wszystkim ze względu na to, że dostarczane przez niego informacje
mogły ocalić życie tysiącom alianckich żołnierzy zgromadzonym
nad Zatoką Perską - w związku z czym ani politycy, ani wysocy
rangą urzędnicy państwowi, ani nawet wojskowi dowódcy nie
zdawali sobie sprawy z tego, że ktoś taki istnieje. Ponieważ jednak
informacje napływały nieprzerwanym strumieniem, należało wymyś-
lić jakąś historię, która pozwoliłaby w jak najbardziej praw-
dopodobny sposób wyjaśnić ich pochodzenie.
Tak więc danych dotyczących rozmieszczenia i ruchów wojsk
dostarczali rzekomo iraccy dezerterzy, przekradający się przez
granicę Kuwejtu. Najwięcej do powiedzenia spośród nich miał
pewien nie istniejący major, którego ulokowano w tajnym
ośrodku wywiadowczym na terenie jednego z państw Bliskiego
Wschodu.
Techniczne oraz naukowe informacje o produkcji i miejscach
przechowywania broni masowej zagłady pochodziły od pewnego
irackiego uczonego, który podczas służbowego pobytu w Londynie
zakochał się w angielskiej dziewczynie i zdecydował się pozostać
w Wielkiej Brytanii.
Wszelkie nowiny dotyczące wydarzeń politycznych, nastrojów
panujących wśród ludności, a także najróżniejsze "przecieki" mające
związek z decyzjami zapadającymi w najwyższych kręgach władzy
w Bagdadzie były dostarczane przez uchodźców, radioamatorów
z Kuwejtu oraz przez naziemne, lotnicze i orbitalne urządzenia
nasłuchowe.
Jak jednak wyjaśnić pochodzenie dokładnego zapisu wypowiedzi
Saddama Husajna z zamkniętego spotkania, odbywającego się
w pilnie strzeżonym pałacu prezydenckim w Bagdadzie, nie przy-
znając się jednocześnie do posiadania agenta wśród najwyższych
dostojników irackiego reżimu?
Skutki rozpowszechnienia tej wiadomości mogły być zatrważa-
jące. Przede wszystkim groźne są przecieki, których nigdy nie da się
zatrzymać.
Z punktu widzenia tajnych służb, zdecydowanie najgorsi pod
tym względem okazują się politycy. Większość z nich bez skrępo-
wania rozmawia o tajemnicach państwowych z żonami, przyjaciół-
kami, przyjaciółmi, fryzjerami, kierowcami i barmanami, a wszyscy
bez wyjątku dyskutują o ważnych sprawach z innymi politykami -
najchętniej w restauracji, w obecności kelnera.
Należy jeszcze dodać do tego fakt, że zarówno amerykańscy jak
i brytyjscy dziennikarze mają detektywistyczną żyłkę pozwalającą
im osiągać taką skuteczność działania, o jakiej Scotland Yard albo
FBI mogą jedynie marzyć, a wówczas łatwo będzie zrozumieć,
dlaczego ujawnienie informacji dostarczonych przez Jerycha, bez
zdemaskowania jego samego, może stanowić nie lada problem.
Trzeba również pamiętać o tym, że zarówno w Londynie jak
i w Waszyngtonie aż roi się od irackich studentów, a wielu z nich
współpracuje z kierowanym przez doktora Ismaila Ubadi wywia-
dem, donosząc o wszystkim, co z takich lub innych względów
zwróciło ich uwagę.
Naturalnie nie chodziło o to, że ktoś mógłby wszem i wobec
ogłosić o istnieniu Jerycha, albo nawet podać jego imię i na-
zwisko, gdyż było to po prostu niemożliwe. Jednak wystarczyłaby
najdrobniejsza wzmianka świadcząca o tym, że alianci mają
kogoś w Bagdadzie, żeby iracki kontrwywiad wziął się ostro
do pracy, starając się za wszelką cenę zidentyfikować zdrajcę.
W najlepszym razie doprowadziłoby to do zamilknięcia Jerycha,
który musiałby zaprzestać działalności, aby zapewnić sobie bez-
pieczeństwo, w najgorszym zaś - do jego zdemaskowania i uwię-
zienia.
Ponieważ do rozpoczęcia wojny powietrznej pozostało bardzo
niewiele czasu, CIA i SIS pośpiesznie skontaktowały się jeszcze raz
z ekspertami od fizyki jądrowej i poprosiły o powtórne przeanali-
zowanie zagadnienia. Może jednak istnieje sposób, w jaki Irak
mógłby zbudować bombę atomową znacznie prędzej, niż pierwotnie
zakładano?
W Wielkiej Brytanii o ponowną konsultację poproszono spec-
jalistów z Harwell i Aldermaston, w Stanach Zjednoczonych
natomiast uczonych z Sandii, laboratorium Lawrence'a Livermore'a
i Los Alamos. Największe nadzieje wiązano z departamentem "Z"
w Livermore, zajmującym się wyłącznie kontrolą rozprzestrzeniania
się technologii nuklearnych w Trzecim Świecie.
Eksperci poczuli się nieco urażeni, niemniej jednak szybko
dostarczyli odpowiedzi, w stu procentach potwierdzających ich
wcześniejsze ustalenia. Nawet w najczarniejszym scenariuszu, za-
kładając, że Irak dysponował nie jedną, a dwiema kaskadami
działającymi non stop przez dwa lata, było absolutnie niemożliwe,
żeby uzyskał do tej pory więcej niż połowę uranu 235 niezbędnego
do zbudowania jednej bomby atomowej średniej mocy.
Po zapoznaniu się z tą opinią ludzie z CIA i SIS mogli wybierać
między kilkoma ewentualnościami:
Po pierwsze - Saddam mylił się, ponieważ został okłamany.
Raczej mało prawdopodobne, gdyż ci, którzy odważyliby się oszukać
władcę, musieliby zapłacić za to życiem.
Po drugie - Saddam świadomie okłamał Radę Dowództwa
Rewolucji. To rozwiązanie było możliwe, gdyby chciał podnieść
morale wątpiących i niepewnych zwolenników, ale wówczas nie
dzieliłby się wiadomością wyłącznie z tymi, którzy nie należeli ani
do wątpiących, ani niepewnych, a tym bardziej nie nakazywałby im
milczenia. Propaganda jest na użytek mas i zagranicy, nie ludzi
zajmujących miejsca na szczycie drabiny władzy.
Po trzecie - Saddam nic takiego nie powiedział, a cały raport
stanowił jeden wielki stek kłamstw. Jerycho skłamał, ponieważ
chce zarobić jak najwięcej pieniędzy, a wie, że już niedługo
wybuchnie wojna i kura przestanie znosić złote jaja. Dlatego
zażądał za tę informację miliona dolarów. Mógł też skłamać
dlatego, że został zdemaskowany i zmuszony do przekazania
fałszywej informacji. Gdyby tak było, wówczas nad człowiekiem,
"prowadzącym" go w Bagdadzie, zawisłoby śmiertelne niebez-
pieczeństwo.
W tym momencie inicjatywę przejęli Amerykanie. Mieli do tego
całkowite prawo, ponieważ to z ich kasy pochodziły pieniądze,
które przekazywano na wiedeńskie konto Jerycha.
 Podjęliśmy decyzję - poinformował wieczorem 14 stycznia
Bili Stewart Steve'a Lainga podczas rozmowy telefonicznej przez
zabezpieczoną przed podsłuchem linię. - Saddam myli się lub
kłamie, albo Jerycho myli się lub kłamie, co w sumie na jedno
wychodzi. Nie zapłacimy miliona zielonych za takie brednie.
 Czy nie liczysz się z możliwością, że prawdziwa może się
jednak okazać ta wersja, której nie bierzecie pod uwagę?
 To znaczy?
 Że Saddam naprawdę to powiedział i że ma rację?
 To absolutnie niemożliwe. Nie damy się nabrać. Posłuchaj,
Steve: przez dziewięć tygodni Jerycho spisywał się bez zarzutu, choć
teraz wygląda na to, że będziemy musieli jeszcze raz przyjrzeć się
uważnie wszystkim informacjom, jakie od niego dostaliśmy. Myślę
jednak, że wszystkie okażą się prawdziwe. Niestety, to, co zrobił
teraz, przekreśliło go na dobre. Kończymy współpracę. Nie mam
pojęcia, dlaczego to zrobił, ale takie właśnie zapadły ustalenia.
 Będziemy mieli kłopoty, Bili.
 Wiem, przyjacielu, i dlatego dzwonię do ciebie zaraz po
rozmowie z dyrektorem. Albo Jerycho wpadł i wszystko wygadał,
albo postanowił nas wycyckać. Jeśli w grę wchodzi drugie roz-
wiązanie, to może się zdenerwować, kiedy dowie się, że nie dostanie
swojego miliona dolarów. Tak czy inaczej, wasz człowiek w Bag-
dadzie ma się czego obawiać. To chyba jeden z waszych lepszych
ludzi, prawda?
 Najlepszy. Ma stalowe nerwy.
 W takim razie, wydostańcie go stamtąd. I to szybko.
 Chyba to właśnie zrobimy, Bili. Dzięki za telefon. Szkoda,
bo tak dobrze nam szło...
 Nie pamiętam, żeby kiedykolwiek szło lepiej.
Stewart odłożył słuchawkę, a Laing poszedł na górę, by
porozmawiać z sir Golinem. Ostateczna decyzja zapadła godzinę
później.
Rankiem 15 stycznia każdy ze stacjonujących w Arabii Saudyjs-
kiej pilotów - Amerykanów, Brytyjczyków, Francuzów, Włochów,
Saudyjczyków i Kuwejtczyków - wiedział już, że idzie na praw-
dziwą wojnę. Byli przekonani, że stało się tak za sprawą polityków
i dyplomatów, którzy nie zdołali zapobiec konfliktowi. Jeszcze
przed południem wszystkie jednostki zostały postawione w stan
gotowości bojowej.
Najważniejsze ośrodki dowodzenia sił powietrznych zlokalizo-
wano w trzech miejscach w Rijadzie. Na obrzeżach tamtejszej bazy
lotniczej ustawiono kilka dużych, klimatyzowanych namiotów
zwanych Stodołą. Tutaj właśnie dokonywano wstępnej selekcji
materiałów fotograficznych, które od kilku tygodni napływały
nieprzerwanym strumieniem. Niebawem ich liczba miała ulec
podwojeniu, a nawet potrojeniu.
Efekt pracy ludzi ze Stodoły, to znaczy synteza informacji
dostarczanych przez samoloty zwiadowcze, trafiał do oddalonego
o półtora kilometra gmachu saudyjskiego Ministerstwa Lotnictwa,
gdzie umieszczono kwaterę Głównego Dowództwa Sił Powietrznych,
czyli CENTAF. Pod potężnym, liczącym 150 metrów długości
gmachem mieszczą się obszerne, wielokondygnacyjne podziemia.
Tam właśnie, na ich pierwszym poziomie, ulokowało się CENTAF.
Pomimo rozmiarów podziemi okazało się, że miejsca jest stanowczo
za mało, w związku z czym na parkingu przed budynkiem wyrosły
namioty bardzo podobne do tych z bazy lotniczej, a także rzędy
prefabrykowanych domków.
Najważniejszym miejscem w podziemiach było Centrum Infor-
macyjne, zajmujące kilkanaście połączonych ze sobą pomieszczeń,
w których przez całą dobę pracowało 250 analityków ze wszystkich
rodzajów broni i najróżniejszych stopni, od szeregowca do generała.
To właśnie miejsce nazwano Czarną Dziurą.
Teoretycznie działaniem Czarnej Dziury kierował generał Chuck
Horner, dowódca koalicyjnego lotnictwa w Zatoce Perskiej, ale
ponieważ często wzywano go do Ministerstwa Obrony - kolejne
półtora kilometra dalej, przy tej samej ulicy - zazwyczaj wyręczał
go zastępca, generał Buster Glosson.
Planiści z Czarnej Dziury co kilka godzin zaglądali do
Ogólnego Wykazu Celów, zawierającego współrzędne geogra-
ficzne, dokładne opisy, a także zdjęcia wszystkich obiektów
wartych zainteresowania alianckich pilotów. Na podstawie Wy-
kazu oraz napływających, niemal bez chwili przerwy, aktualnych
informacji wydawali codziennie nową wersję niezwykle szcze-
gółowego, ponad stustronicowego dokumentu, będącego biblią
dla dowódcy każdej jednostki lotniczej w rejonie Zatoki Perskiej.
Dokument ów nosił nazwę: Szczegółowy Wykaz Celów. Stwo-
rzenie każdej wersji wymagało trzech dni intensywnych przy-
gotowań.
Na początku było Planowanie - należało ustalić, jaki procent
celów znajdujących się na terytorium Iraku może zostać zniszczony
jednego dnia przy użyciu wszystkich maszyn, jakie są do dys-
pozycji. Drugiego dnia dokonywano Umiejscowienia, czyli wy-
znaczenia konkretnych celów, trzeciego zaś Rozdysponowania,
które polegało na przydzieleniu poszczególnych zadań konkretnym
typom samolotów - brytyjskim tornadom, amerykańskim eag-
le'om, tomcatom Marynarki Wojennej, phantomom lub superfor-
tecom B-52.
Dopiero wówczas poszczególne dywizjony i eskadry mogły
otrzymać jasno sprecyzowane zadania. Cała reszta należała już do
nawigatorów: musieli odnaleźć cele na mapie, wyznaczyć trasę,
ustalić miejsca spotkania z powietrznymi cysternami, określić
kierunek, z którego nastąpi atak, wraz z dowódcami wybrać cele
zapasowe, a wreszcie nakreślić trasę powrotną. Z kolei dowódcy
dywizjonów wyznaczali załogi do poszczególnych zadań - niektóre
dywizjony musiały jednego dnia zniszczyć nawet kilka celów- oraz
podejmowali decyzję, kto jest odpowiedzialny za realizację konkret-
nych zadań.
Oficerowie uzbrojenia - jednym z nich był Don Walker -
wybierali rodzaj broni konieczny do osiągnięcia najlepszych efektów:
zwykłe bomby burzące, czy zapalające, bomby sterowane promie-
niem lasera, czy rakiety powietrze-ziemia, itd.
Półtora kilometra dalej, także przy Old Airport Road, mieściło
się saudyjskie Ministerstwo Obrony. Na jego potrzeby wybudowano
pięć wielkich, połączonych ze sobą gmachów z lśniącobiałego
betonu, wznoszących się na sześć pięter nad poziom gruntu.
Frontony tych gmachów zdobią potężne, sięgające trzeciego piętra
kolumny.
Właśnie na trzecim piętrze jednego z budynków znajdował się
elegancki apartament generała Normana Schwarzkopfa. Najczęściej
jednak stał pusty, generał bowiem sypiał w niewielkim pokoiku
w podziemiach, który służył mu także jako gabinet, gdyż stamtąd
miał znacznie bliżej do stanowiska dowodzenia.
W sumie gmachy ministerstwa mają ponad 400 metrów długości,
każdy z nich zaś liczy 30 metrów wysokości. Podczas wojny nad
Zatoką Perską rozrzutność architektów i budowniczych okazała się
bardzo przydatna, gdyż Rijad musiał wówczas pomieścić wielu
nieoczekiwanych gości.
Pod budynkami znajdują się dwupoziomowe podziemia; mniej
więcej jedną piątą z nich oddano do dyspozycji naczelnemu
dowództwu koalicji. Tam właśnie, przez cały czas trwania wojny,
gromadzili się generałowie, obserwując wielką mapę, na której
oficerowie sztabowi zaznaczali dyslokację wojsk, zniszczone obiekty,
nowe cele, które pojawiły się w trakcie działań wojennych, oraz
kierunki odwrotu Irakijczyków.
Tego styczniowego, upalnego dnia przed mapą zatrzymał się
pewien brytyjski dowódca dywizjonu, popatrzył na 700 wyznaczo-
nych celów - 240 pierwszorzędnego znaczenia, pozostałe do
zniszczenia w drugiej kolejności - po czym mruknął:
- No, to chyba wszystko.
Mylił się. To nie było wszystko. Ludzka pomysłowość i do-
prowadzona do perfekcji sztuka kamuflażu zdołały oszukać naj*
nowsze osiągnięcia zaawansowanej technologii, zainstalowane na
satelitach i pokładach samolotów szpiegowskich.
Setki irackich czołgów, umieszczonych w głębokich wykopach
pod sieciami maskującymi, wykrytych przez superczułe radary
aliantów, było w rzeczywistości jedynie atrapami z dykty i papieru,
pod którymi ukryto puste metalowe beczki, aby uzyskać odpowiedni
obraz na ekranach. Na dziesiątkach starych ciężarówek zainstalo-
wano imitacje śmiercionośnych scudów; te "ruchome wyrzutnie"
później systematycznie niszczono jedna po drugiej. Najgorsze jednak
było to, że siedemdziesiąt niezwykle ważnych obiektów mających
związek z produkcją bądź też przechowywaniem broni masowego
rażenia w ogóle nie zostało zlokalizowanych, ponieważ ukryto je
głęboko pod powierzchnią ziemi lub też zamaskowano w jakiś inny,
przemyślny sposób.
Dopiero znacznie później zachodni stratedzy poczęli zachodzić
w głowę, w jaki sposób Irakijczykom udawało się w tak oszałamia-
jącym tempie zastępować zniszczone czołgi i działa nowymi,
a inspektorzy ONZ odkrywali jeden tajny magazyn za drugim, po
czym rozjeżdżali się do swoich krajów z głębokim przeświadczeniem,
że wiele innych pozostało nie zidentyfikowanych pod piaskami
pustyni.
Jednak tego upalnego dnia na początku 1991 roku nikt o tym
nie wiedział. Młodzi ludzie czekający w pełnej gotowości na
lotniskach od Tabuku na zachodzie do Bahrajnu na wschodzie
i Chamis Muszait na południu, gdzie znajdowała się ściśle tajna
baza wojskowa, wiedzieli tylko tyle, że za czterdzieści godzin
zacznie się wojna, z której wielu z nich może nie wrócić.
Ostatniego dnia spokoju, zanim jeszcze zaczął się kołowrót nie
kończących się odpraw, większość pilotów postanowiła napisać do
domu. Niektórzy długo ssali końcówki długopisów, zastanawiając
się, od czego zacząć, inni zaś płakali jak bobry, myśląc o żonach
i dzieciach. Ręce przyzwyczajone do nieomylnego sterowania tonami
siejącego śmierć i zniszczenie metalu nieporadnie próbowały zapisać
słowa, które i tak nie mogły oddać prawdziwych uczuć. Kochan-
kowie starali się napisać to, co dawno temu powinni wyszeptać
w chwilach uniesienia, ojcowie zaś nakazywali synom, żeby opieko-
wali się matkami, gdyby wydarzyło się najgorsze.
Kapitan Don Walker wraz z pozostałymi Rocketeersami
z 336. Dywizjonu usłyszał nowinę od dowódcy skrzydła stac-
jonującego w Al-Chardż, który wygłosił krótkie, treściwe przemó-
wienie. Zbliżała się dopiero dziewiąta rano, żar lał się z nieba na
ziemię.
Piloci, nawigatorzy i ludzie z obsługi naziemnej w ciszy
i skupieniu wychodzili z wielkiego namiotu, gdzie odbywały się
odprawy. Każdy myślał mniej więcej to samo: ostatnia próba
uniknięcia wojny zakończyła się fiaskiem; politycy i dyplomaci
jeździli z konferencji na konferencję, ze spotkania na spotkanie,
ściskali sobie ręce, gadali, przekonywali, grozili, prosili... i wszystko
na nic.
Ci młodzi ludzie dopiero teraz uwierzyli na dobre, że skoń-
czyły się słowa i pora przejść do czynów; nie wiedzieli, że już
przed wieloma miesiącami zapadły decyzje przesądzające o ich
losie.
Walker odprowadził wzrokiem swego dowódcę, Steve'a Tur-
nera, który zniknął w namiocie, by napisać list - kto wie,
czy nie ostatni - do Betty-Jane w Goldsboro w Północnej
Karolinie. Stojący obok Dona Randy Roberts i Boomer Herrry
zamienili półgłosem kilka słów, po czym każdy ruszył w swoją
stronę.
Młody pilot przez dłuższą chwilę spoglądał w błękitną czaszę
nieba - pragnął jej dosięgnąć już wtedy, kiedy jako mały chłopiec
mieszkał w Tulsie, a teraz, w trzydziestym roku życia, będzie miał
szansę zginąć właśnie w tym bezkresnym błękicie. Odwrócił się na
pięcie i wolnym krokiem poszedł w kierunku skraju bazy. Podobnie
jak inni, on także chciał pozostać przez chwilę zupełnie sam.
Baza Al-Chardż nie miała ogrodzenia. W pewnym momencie po
prostu kończyły się namioty, zaczynało zaś nieskończone, ciągnące
się aż po horyzont morze żółtobrązowego piasku. Don minął
prefabrykowane hangary skupione wokół betonowej płyty, na
której mechanicy dokonywali jeszcze ostatnich przeglądów, do-
kładając wszelkich starań, żeby w chwili, kiedy ich ukochane
pieszczoszki ruszą wreszcie do boju, były najsprawniejszymi maszy-
nami, jakie wyszły spod ręki człowieka.
Walker bez trudu dostrzegł wśród samolotów swój F-15 i jak
zwykle ogarnął go podziw dla tej budzącej respekt samym wyglądem
maszyny. Stała nieruchoma i cicha wśród gromady ludzi w robo-
czych kombinezonach, nie wiedząc co to miłość ani pożądanie,
strach ani nienawiść, i czekała cierpliwie na chwilę, kiedy wreszcie
będzie mogła zacząć robić to, do czego była przeznaczona - to
znaczy zabijać ludzi skazanych na śmierć rozkazem prezydenta
Stanów Zjednoczonych. Walker zazdrościł jej tego, że mimo swojej
niewyobrażalnie złożonej konstrukcji niczego nie czuła... a więc
także nie mogła się bać.
Pozostawiwszy za plecami namiotowe miasteczko szedł prosto
przed siebie po piaszczystej równinie. Oczy, ukryte za lotniczymi
okularami, dodatkowo osłaniał mu daszek baseballowej czapeczki.
Choć upał wzmagał się z każdą chwilą, Walker nie zwracał na to
uwagi.
Już od ośmiu lat służył w siłach powietrznych swojego kraju,
ponieważ latanie było tym, co najbardziej lubił robić, ale nigdy nie
brał poważnie pod uwagę możliwości, że zginie w walce. Wielu
wojskowych pilotów marzy, by sprawdzić swoje umiejętności
i możliwości samolotu w walce z prawdziwym przeciwnikiem, lecz
niemal równie liczna grupa zakłada, że do takiej sytuacji nigdy nie
dojdzie. Nikt ich nie zmusi do zabijania synów innych matek, bo
sami też nie chcą być zabijani.
Dopiero tego ranka uświadomił sobie, że jednak nie udało się
uniknąć najgorszego. Po latach nauki i treningu już niebawem
znowu wzbije się w powietrze siedząc za sterami F-15, tyle tylko, że
tym razem może już nie wrócić.
Jego myśli, podobnie jak myśli wielu innych pilotów, skierowały
się ku domowi. Ponieważ był jedynakiem i nie założył jeszcze
własnej rodziny, "dom" oznaczał dla niego matkę i ojca. Wspominał
dzieciństwo w Tulsie, wspólne zabawy z ojcem na podwórzu, grę
w baseball, ciągnącą się nieraz aż do zmroku. Doskonale pamiętał
także wakacje - spędzał je z rodzicami aż do chwili, kiedy wyjechał
do college'u. Najgłębiej utkwiły mu w pamięci te, podczas których
ojciec zabrał go na wędkarską wyprawę na Alaskę. Don miał wtedy
dwanaście lat.
Ray Walker był wówczas o dwadzieścia lat młodszy, znacznie
szczuplejszy i dużo silniejszy od syna. Kilka lat później różnica
zatarła się, a potem role uległy odwróceniu. Pływali wypożyczonym
kajakiem po wodach Zatoki Lodowcowej, obserwując niedźwiedzie
zbierające jagody na górskich zboczach, foki pluszczące się w ciep-
lejszych, przybrzeżnych wodach oraz słońce wschodzące nad Lodow-
cem Mendenhalla. Wspólnie wyciągnęli dwa ponad 30-kilogramowe
potwory z Jamy Halibutów i po długiej walce pokonali królewskiego
łososia w kanale w pobliżu Sitki.
W pewnej chwili Don Walker uprzytomnił sobie, że idzie
na oślep po rozpalonym piasku w kraju oddalonym o wiele
tysięcy kilometrów od domu, a po policzkach ściekają mu
łzy, szybko wysychające w gorącym powietrzu. Jeżeli zginie,
nigdy się już nie ożeni ani nie będzie miał dzieci. Dwa razy
niewiele brakowało, żeby się oświadczył: po raz pierwszy jeszcze
w college'u, ale wtedy był bardzo młody i kompletnie zaślepiony,
a drugi dużo później, znacznie dojrzalszej kobiecie. Poznał ją,
kiedy jego jednostka stacjonowała w bazie McConell. Ona jednak
dała mu zawczasu do zrozumienia, że nie wyjdzie za mąż za
pilota.
Teraz, jak nigdy do tej pory, zapragnął mieć dzieci i kobietę, do
której mógłby codziennie wracać, córeczkę, której wieczorem
opowiadałby bajki, i syna, którego uczyłby grać w futbol, jeździć
na rowerze i łowić ryby, tak samo jak jego uczył ojciec. Najbardziej
ze wszystkiego pragnął wrócić do Tulsy i mocno uściskać matkę.
Ogromnie się o niego martwiła, mimo że dzielnie starała się tego
nie okazywać.
Kiedy wreszcie młody pilot wrócił do bazy, usiadł przy chwie-
jącym się stole w namiocie i zabrał się do pisania listu do domu.
Szło mu dość opornie, gdyż ten list różnił się bardzo od poprzednich.
Zazwyczaj bowiem relacjonował to, co ostatnio wydarzyło się
w jego dywizjonie. Podobnie jak wielu młodych ludzi tego dnia,
starał się opowiedzieć o swoich uczuciach, co nie należało do
łatwych zadań.
Opisał przebieg porannej odprawy, wyjaśnił, co oznacza komu-
nikat dowództwa, a następnie poprosił, żeby się o niego nie
martwili. Przecież ma za sobą długoletnie szkolenie, a w dodatku
jest pilotem najlepszego myśliwca najpotężniejszych sił powietrznych
świata.
Napisał, że bardzo żałuje wszystkich chwil, kiedy sprawiał im
ból oraz podziękował za to, co dla niego zrobili: od pierwszego
lania, jakie dostał w życiu, aż po dzień, kiedy przejechali całe Stany,
aby obserwować paradę, podczas której generał przypiął do jego
munduru wymarzone lotnicze skrzydełka.
Wyjaśnił, że za czterdzieści godzin zasiądzie w kabinie swojego
F-15 i po raz pierwszy w życiu otrzyma rozkaz, żeby zabijać innych
ludzi, a oni z kolei będą się starali zabić jego.
Nigdy nie zobaczy ich twarzy wykrzywionych grymasem
strachu, podobnie jak oni nie zobaczą jego twarzy, gdyż nie
pozwala na to sposób, w jaki toczy się współczesną wojnę. Gdyby
jednak tamtym udało się dopiąć celu, chciałby, żeby rodzice
wiedzieli, że zawsze bardzo ich kochał i starał się być dobrym
synem.
Podpisał się, schował list do koperty i zakleił ją starannie. Tego
dnia w całej Arabii Saudyjskiej napisano wiele bardzo podobnych
listów, które w jakiś czas potem dotarły do domów w Trenton,
Tulsie, Londynie, Rouen i Rzymie.
Tej nocy Mikę Martin połączył się z Rijadem. Kiedy odtworzył
transmisję w zwolnionym tempie, okazało się, że nagrał ją Simon
Paxman. Wiadomość była precyzyjna i nie pozostawiała cienia
wątpliwości.
Ostatni raport Jerycha okazał się fałszywy. Całkowicie, jedno-
znacznie fałszywy. Wskazywały na to wszystkie naukowe analizy,
jakie przeprowadzono w Waszyngtonie i Londynie.
Jerycho skłamał świadomie albo nieświadomie. Jeżeli w grę
wchodziło pierwsze wyjaśnienie, to należało brać pod uwagę trzy
możliwości: z własnej woli przeszedł na drugą stronę, dał się
ogarnąć chciwości lub został zdemaskowany i zmuszony do współ-
pracy z irackim kontrwywiadem. Jeśli zaszła druga z tych trzech
ewentualności, to przyjdzie mu się gorzko rozczarować, gdyż CIA
kategorycznie odmówiła wypłacenia tak ogromnej kwoty za bez-
wartościowy produkt.
Tak czy inaczej, należało przyjąć, że operacja albo już dobiegła
końca, gdyż w grę włączył się kontrwywiad kierowany przez
przyjaciela Martina, Hasana Rahmaniego, albo że zakończy się
w bardzo krótkim czasie, kiedy Jerycho postanowi zemścić się,
informując anonimowo władze o obecności w Bagdadzie brytyjs-
kiego agenta.
Od tej pory Martinowi nie wolno zbliżać się do żadnej z sześciu
skrzynek kontaktowych, a oprócz tego powinien natychmiast
rozpocząć przygotowania do opuszczenia Iraku. Być może uda mu
się tego dokonać korzystając z zamieszania, jakie wybuchnie
w Bagdadzie w ciągu najbliższych dwudziestu czterech godzin.
Martin aż do świtu analizował treść depeszy. Nie zdziwiło
go, że zachodnie służby wywiadowcze nie uwierzyły w ostatnią
wiadomość od Jerycha, ale informacja, że agent przestanie
otrzymywać pieniądze, stanowiła dla niego nie lada cios. Przecież
Jerycho tylko przekazał swoim pracodawcom słowa Saddama;
nawet jeżeli dyktator mylił się, to co z tego? Jerycho nie
miał możliwości sprawdzenia, czy prezydent mówi prawdę, czy
też nie. Donosząc o jego wypowiedzi tylko wykonał swoją
robotę. Prawdziwym powodem zerwania współpracy przez CIA
stało się chyba niewyobrażalnie duże honorarium, jakiego za-
żądał.
Poza tym, rozumowaniu Paxmana nie sposób było zarzucić
braku logiki. Za cztery, może za pięć dni Jerycho przekona się, że
pieniądze nie wpłynęły na jego konto. Na pewno rozwścieczy go
to, a jeżeli jeszcze nie wpadł w ręce Umara Chatiba i jego
oprawców, nie można wykluczyć, że postanowi zemścić się na
człowieku, który przez minione tygodnie pełnił rolę łącznika
między nim a Zachodem. Świadczyłoby to jednak o jego głupocie.
Gdyby Martin został schwytany i poddany torturom - a nikt
przecież nie wie, ile potrafi znieść, dopóki nie trafi w ręce
prawdziwych specjalistów od zadawania bólu - mógłby udzielić
informacji, które pozwoliłyby irackiemu kontrwywiadowi trafić na
trop Jerycha.
Jednak ludzie ogarnięci gniewem nie myślą racjonalnie i często
popełniają głupstwa. Paxman miał rację: skrzynki kontaktowe
należy uznać za "spalone".
Co do ucieczki z Bagdadu, to łatwiej było to zaproponować, niż
wykonać. Przysłuchując się rozmowom na bazarach Martin dowie-
dział się, że na wszystkich trasach wylotowych z miasta aż roiło się
od patroli Al-Aman al-Amm i żandarmerii, poszukujących dezer-
terów i mężczyzn uchylających się od służby wojskowej. List,
z którym Martin nie rozstawał się ani na chwilę, zapewniał mu
bezpieczeństwo jedynie na obszarze Bagdadu. Gdyby został za-
trzymany przez patrol, miałby spore problemy z wyjaśnieniem,
dlaczego wybrał się na pustynię, a tam przecież ukrył motocykl.
Po namyśle postanowił na razie nie opuszczać rezydencji
radzieckiego dyplomaty. Prawdopodobnie było to najbezpieczniejsze
miejsce w całym Bagdadzie.

Rozdział piętnasty
Termin ultimatum postawionego Saddamowi Husajnowi upływał
o północy 16 stycznia. W wielu domach, szałasach, namiotach,
hangarach i schronach rozlokowanych w Arabii Saudyjskiej nad
brzegami Zatoki Perskiej i Morza Czerwonego setki tysięcy ludzi
spoglądało to na zegarki, to na siebie nawzajem. Milczeli, gdyż
wszystko zostało już powiedziane.
Na drugim poziomie podziemi saudyjskiego Ministerstwa
Lotnictwa, za stalowymi drzwiami, których nie powstydziłby
się skarbiec najlepiej strzeżonego banku na świecie, zapanował
na krótko nastrój rezygnacji i przygnębienia. Po tytanicznej
pracy, po gorączkowym przygotowywaniu planów ataku, nagle
nie było czym się zająć - przynajmniej przez kilka najbliż-
szych godzin. Teraz wszystko znalazło się w rękach młodych
ludzi. Otrzymali konkretne zadania i musieli je wykonać
w nieprzeniknionej ciemności, jaka zapanowała nad tą częścią
świata.
Kiedy o 2.15 do pokoju operacyjnego wszedł generał Schwarz-
kopf, wszyscy wyprężyli się na baczność. Generał odczytał rozkaz
skierowany do żołnierzy, kapelan odmówił krótką modlitwę, po
czym głównodowodzący sił koalicji powiedział:
- W porządku, a teraz bierzmy się do roboty.
Część spośród tych, którzy byli rozlokowani na pustyni, za-
brała się do roboty nieco wcześniej. Jako pierwsze na drugą stronę
granicy przeleciały nie myśliwce bombardujące, lecz osiem śmigłow-
ców typu Apache ze 101. Dywizji Powietrznodesantowej. Miały do
wykonania pozornie niewielkie, ale szalenie ważne zadanie.
Na północ od granicy, stosunkowo blisko Bagdadu, znajdowały
się dwie potężne stacje radarowe, kontrolujące przestrzeń powietrz-
ną od Zatoki Perskiej na wschodzie do rozległych pustyń na
zachodzie Iraku. Przeprowadzenie tej operacji zlecono właśnie
śmigłowcom z dwóch powodów: co prawda nie rozwijały takiej
prędkości jak odrzutowce, ale lecąc nisko nad pustynią mogły
zbliżyć się niepostrzeżenie do celu, a poza tym załogi musiały
uzyskać całkowitą pewność, że obie stacje naprawdę zostały
zniszczone. Dokładnych obserwacji można było dokonać jedynie
z pokładów poruszających się powoli śmigłowców. Gdyby atak
zakończył się niepowodzeniem, wielu młodych ludzi straciłoby
życie.
Śmigłowce spisały się znakomicie. Irakijczycy dostrzegli je
dopiero wtedy, kiedy ich załogi otworzyły ogień. Piloci, nawigatorzy
i strzelcy pokładowi zostali wyposażeni w hełmy z noktowizorami,
przypominającymi zainstalowane na stałe, krótkie lornetki. Dzięki
tym urządzeniom nawet w całkowitej ciemności wszystko widać jak
na dłoni.
Pierwsze pociski trafiły w generatory dostarczające energii
elektrycznej niezbędnej dla funkcjonowania radarów, kolejne zaś
zniszczyły urządzenia łączności i same ogromne czasze. W ciągu
niespełna dwóch minut śmigłowce wystrzeliły 27 naprowadzanych
promieniem lasera rakiet typu Hellfire, sto niesterowanych rakiet
kalibru 70 mm oraz ponad 4000 pocisków z działek automatycznych.
Irackie instalacje radarowe zmieniły się w dymiące zgliszcza.
Dzięki temu atakowi w systemie obrony powietrznej Iraku
powstała ogromna luka, natychmiast wykorzystana przez innych
aktorów tego nocnego spektaklu.
Ci, którym dane było zapoznać się z planami wojny powietrznej
przygotowanymi przez generała Chucka Hornera, twierdzili, iż
z całą pewnością należą one do najbardziej błyskotliwych, jakie zna
historia wojskowości. Skonstruowano je z wręcz chirurgiczną
precyzją, pozostawiając jednocześnie konieczny margines na korekty
pozwalające błyskawicznie zareagować na zmieniającą się sytuację.
Dopiero po osiągnięciu celu pierwszego etapu można było
myśleć o realizacji kolejnych zadań. Polegał on na zniszczeniu
wszystkich irackich systemów obrony powietrznej oraz na do-
prowadzeniu do sytuacji, w której aliancka dominacja w powietrzu
zamieni się w całkowitą supremację. Dokonanie tego w narzuconym
przez strategów, 35-dniowym terminie gwarantowało pomyślny
przebieg całej wojny.
Przede wszystkim należało pomyśleć o zniszczeniu radarów. Na
współczesnym polu walki radar w dalszym ciągu stanowi najbardziej
użyteczne narzędzie, uparcie nie ustępując pola znacznie nowocześ-
niejszym technologiom. To właśnie radar ostrzega o zbliżających
się samolotach przeciwnika, to on podaje kierunek startującym
z baz myśliwcom przechwytującym, to on steruje przeciwlotniczymi
rakietami i umożliwia bateriom dział prowadzenie skutecznego
ognia. Pozbawiona radarów armia staje się nagle ślepa i bezradna,
niczym bokser wagi superciężkiej, który nie może walczyć, ponieważ
nie widzi rywala. Nawet gdyby był najpotężniejszy i najsilniejszy, to
i tak nie zdoła zadać celnego ciosu, ponieważ przeciwnik dopada
go z coraz to innej strony, aż wreszcie starcie kończy się łatwą do
przewidzenia klęską oślepionego olbrzyma. /
Tornada, F-15, F-111 i F-4G runęły w uczynioną przez osiem
śmigłowców apache wyrwę i uderzyły na stacje radarowe położone
w głębi lądu, na wyrzutnie rakiet, które miały być naprowadzane
na cel właśnie przez te stacje, na ośrodki dowodzenia oraz na
radiostacje, mające przekazywać rozkazy irackich generałów od-
działom.
Z pancerników "Wisconsin" i "Missouri" oraz z krążownika
"San Jacinto" wystrzelono tej nocy pięćdziesiąt dwa pociski
tomahawk. Wykorzystując system nawigacyjny, składający się
z kamery sprzężonej z mikrokomputerem, tomahawki mknęły
z ogromną prędkością tuż nad powierzchnią ziemi, bez trudu
odnajdując właściwą drogę. Bezbłędnie odszukiwały obiekt, który
miały zniszczyć, porównywały go z danymi wprowadzonymi do
pamięci komputera, a jeśli wszystko się zgadzało, uderzały precyzyj-
nie w sam środek celu.
F-4G łasica to odmiana phantoma przystosowana specjalnie do
niszczenia radarów. Uzbrojono ją w pociski klasy powietrze-ziemia
wyposażone w czujniki promieniowania; czujnik naprowadza rakietę
wprost na działający radar, a silny ładunek wybuchowy dokonuje
dzieła zniszczenia.
Jednak najbardziej niezwykłym samolotem spośród wszystkich,
jakie tej nocy wystartowały z pustynnych baz i pokładów lotnis-
kowców, był bez wątpienia F-117A stealth. Cały czarny, o prze-
dziwnym kanciastym kadłubie zaprojektowanym w taki sposób,
żeby rozpraszał większą część fal radarowych, pozostałą zaś
wchłaniał bez śladu, jest niewidzialny dla przeciwnika, który nie
może zlokalizować go nawet za pomocą najnowocześniejszej
aparatury radarowej. Maszyny te przemknęły nie zauważone nad
pustynią i zrzuciły tysiąckilogramowe, sterowane promieniem
lasera bomby, dokładnie nad trzydziestoma czterema ważnymi
obiektami wchodzącymi w skład systemu obrony przeciwlotniczej
Iraku. Trzynaście spośród tych obiektów znajdowało się w Bag-
dadzie.
Kiedy bomby dosięgły celu, obrońcy zaczęli strzelać na oślep
w górę, ale nic nie widzieli, więc nic nie mogli trafić. Później
maszyny typu Stealth otrzymały także arabską nazwę: brzmiała
ona szabah, co znaczy "duch".
Startowały z tajnej bazy Chamis Muszait położonej daleko na
południu Arabii Saudyjskiej, dokąd trafiły z równie tajnej bazy
macierzystej w Tonopah w stanie Nevada. Podczas gdy pozostali
amerykańscy lotnicy musieli mieszkać w namiotach, piloci cennych
F-117 mieli do dyspozycji klimatyzowane, komfortowe kwatery,
ich maszyny zaś po każdym locie trafiały do zamaskowanych
betonowych schronów.
Ze względu na odległość, jaka dzieliła lotnisko od teatru działań
wojennych, każda misja stealthów trwała co najmniej sześć godzin.
Myśliwce wielokrotnie przelatywały nad najlepiej chyba bronionym
przed powietrznym atakiem miastem na świecie, to znaczy Bag-
dadem, a mimo to ani jeden z nich nie doznał nawet najdrobniej-
szych uszkodzeń. Zjawiały się jak duchy, zrzucały śmiercionośny
ładunek, po czym zawracały dostojnie niczym płaszczki unoszące
się w morskich głębinach i wracały do Chamis Muszait.
Najbardziej niebezpieczne zadanie przypadło tej nocy w udziale
brytyjskim tornadom. Operacja ochrzczona kryptonimem "Lotnis-
ka" trwała zresztą jeszcze cały następny tydzień. W jej realizacji,
naturalnie obok tornad, największą rolę odegrały ciężkie bomby
burzące JP-233.
Irakijczycy budowali swoje lotniska z ogromnym rozmachem;
na przykład Tallil było czterokrotnie większe od Heathrow, miało
szesnaście pasów startowych i kilka dróg kołowania, które rów-
nież były wykorzystywane przez lądujące i startujące maszyny.
Zniszczenie tak ogromnego obiektu wydawało się po prostu
niemożliwe.
Ponadto, podczas bombardowania niezwykle ważną rolę od-
grywały pułap i prędkość lotu. JP-233 powinno się zrzucać podczas
ustabilizowanego, poziomego lotu na wprost, a pozbywszy się
bomb tornada nie mogły zmieniać kursu, lecz musiały przelecieć
nad celem. Co prawda radary uległy zniszczeniu, lecz artyleria
przeciwlotnicza pozostała prawie nietknięta; działka i karabiny
maszynowe posyłały w stronę brytyjskich maszyn prawdziwe lawiny
pocisków. Jeden z pilotów opowiadał później, że za każdym razem
czuł się tak, jakby leciał wąskim korytarzem o ścianach z gorącego
ołowiu.
Amerykanie zrezygnowali ze stosowania JP-233, doszli bowiem
do wniosku, że straty w sprzęcie i ludziach nie zrównoważą
korzyści odniesionych dzięki ogromnej sile rażenia tych bomb.
Mieli całkowitą rację. Jednak RAF ponawiał atak za atakiem,
tracąc maszyny i pilotów, aż wreszcie nadeszły rozkazy, żeby
zaprzestać nalotów i skierować samoloty nad inne cele.
Tej nocy nad Irakiem pojawiły się nie tylko bombowce i myśliwce
bombardujące. Nad nimi, za nimi i wokół nich uwijało się mnóstwo
innych maszyn.
Ochronę przed atakami z powietrza zapewniały myśliwce.
Nie miały jednak nic do roboty, ponieważ piloci nielicznych
irackich maszyn, którym udało oderwać się od ziemi, albo nie
dostali żadnych instrukcji od kontrolerów lotu (ci mogli tylko
rozpaczliwie walić pięściami w ciemne ekrany radarów), albo
dotarły do nich tak zniekształcone przez amerykańskie urządzenia
zagłuszające, że nic nie mogli zrozumieć, więc, bardzo rozsądnie,
szybko zawrócili do baz.
Na południe od granicy Iraku bez przerwy krążyło sześćdziesiąt
powietrznych cystern: amerykańskie KC-135, KC-10, KA-6D oraz
brytyjskie victory i VC-10. Ich zadanie polegało na uzupełnianiu
paliwa w samolotach, które nadlatywały z baz położonych w głębi
Arabii Saudyjskiej, a następnie powtórzeniu tej operacji, kiedy
maszyny wracały znad Iraku. Pozornie wydaje się to bardzo proste,
ale przeprowadzenie tej operacji w całkowitej ciemności bynajmniej
nie było łatwe. Jeden z pilotów określił to jako "wpychanie
rozgotowanego spaghetti w dupę rozbrykanego tygrysa".
Z kolei nad Zatoką pełniły straż maszyny typu AWACS: E-2
należące do Marynarki Wojennej i E-3 Amerykańskich Sił Powiet-
rznych. Śledziły każdy ruch w przestrzeni powietrznej Iraku,
informując o poczynaniach nieprzyjaciela, ostrzegając, doradzając
i wskazując drogę.
O świcie większość irackich stacji radarowych i ośrodków
dowodzenia leżała w gruzach, wyrzutnie rakiet przeciwlotniczych
stały się zaś niemal całkowicie bezużyteczne, gdyż ich obsługa nie
wiedziała, do kogo ani kiedy strzelać. Trzeba było jeszcze czterech
dni i nocy na dokończenie dzieła, ale już w pierwszych godzinach
wojny aliancka dominacja w powietrzu nie podlegała żadnej
dyskusji. W drugiej kolejności bomby i rakiety spadły na stacje
generatorów, maszty telekomunikacyjne, centrale telefoniczne,
stacje przesyłowe, hangary, wieże kontrolne oraz fabryki i labora-
toria, w których wytwarzano różne rodzaje broni masowej zagłady.
Jeszcze później przystąpiono do systematycznego unicestwiania
irackiej armii skoncentrowanej na południe i południowy zachód
od granicy z Kuwejtem; generał Schwarzkopf zapowiedział, że
rzuci do boju oddziały lądowe dopiero wówczas, kiedy przeciwnik
straci co najmniej 50 procent siły bojowej. Warunek ten został
spełniony.
Późniejszy przebieg działań wojennych wyglądałby zapewne
zupełnie inaczej, gdyby nie dwa wydarzenia: pierwszym było
ostrzelanie przez Irak scudami terytorium Izraela, drugim zaś czyn,
którego dokonał sfrustrowany kapitan Don Walker z 336. Dywiz-
jonu Myśliwców Taktycznych.
Rankiem 17 stycznia w Bagdadzie panowało powszechne prze-
rażenie.
Większość mieszkańców przez całą noc nie zmrużyła oka. Kiedy
wstał świt, najodważniejsi z nich poszli obejrzeć ruiny budowli
zniszczonych podczas nalotów. Byli prostymi ludźmi, uważali więc,
że tylko cud uratował ich przed pewną śmiercią, nie zdając sobie
sprawy, iż dwadzieścia obróconych w perzynę obiektów wcześniej
starannie zlokalizowano, unicestwiono je zaś z taką precyzją, że
okolicznym mieszkańcom ani przez chwilę nie groziło żadne
niebezpieczeństwo.
Jednak największego wstrząsu doznali członkowie ekipy rządzą-
cej. Saddam Husajn opuścił pałac prezydencki i przeniósł się do
wielopoziomego bunkra ukrytego pod hotelem Raszid, zamiesz-
kanym wyłącznie przez cudzoziemców, głównie przedstawicieli
zachodnich środków masowego przekazu.
Bunkier został wybudowany kilka lat wcześniej przy użyciu
najnowocześniejszej szwedzkiej technologii. Przypominał szczelne
pudło zamknięte wewnątrz innego, znacznie większego; przestrzeń
między ścianami obu pudeł wypełniały skomplikowane urządzenia
amortyzujące, dzięki którym mieszkańcy bunkra przeżyliby nawet
przejście fali uderzeniowej po wybuchu jądrowym, zrównującym
miasto z powierzchnią ziemi. Główny wjazd do schronu znajdował
się w sporej odległości od hotelu, sam schron jednak umiejscowiono
dokładnie pod hotelem, a raczej na odwrót: to hotel wybudowano
nad schronem, przeznaczając go dla odwiedzających Bagdad
cudzoziemców. Dzięki temu każdy przeciwnik, który chciałby
zbombardować bunkier, musiałby najpierw zniszczyć luksusowy,
wielopiętrowy gmach, w którym zawsze było pełno gości z Za-
chodu.
Mimo że pochlebcy z najbliższego otoczenia starali się jak
mogli, nie zdołali przedstawić nocnej klęski jako oszałamiającego
zwycięstwa. Wkrótce wszyscy zaczęli zdawać sobie sprawę z roz-
miarów katastrofy.
Specjaliści od propagandy liczyli na to, że alianci przeprowadzą
dywanowe naloty, obracając w perzynę dzielnice mieszkalne i zabi-
jając tysiące niewinnych ludzi. Wówczas na miejsce masakry
zawieziono by zagraniczne ekipy telewizyjne, które przekazałyby
wstrząsające relacje milionom widzów na całym świecie. Powszechna
fala ffotępienia, skierowana przeciwko prezydentowi Bushowi
i Stanom Zjednoczonym, doprowadziłaby w krótkim czasie do
zwołania posiedzenia Rady Bezpieczeństwa, podczas którego Chiny
i Związek Radziecki kategorycznie sprzeciwiłyby się kontynuowaniu
masakry.
Jednak już koło południa stało się jasne, że Synowie Psów
obrócili wniwecz te nadzieje. Iraccy generałowie przypuszczali, że
nawet najcelniejsze bombardowanie musi spowodować wielkie
zniszczenia w cywilnej zabudowie miasta, a to dlatego, że ważne
wojskowe budowle zostały rozsiane po całym Bagdadzie, a szcze-
gólnie dużo ich zlokalizowano w najgęściej zaludnionych dziel-
nicach. Tymczasem okazało się, że dwadzieścia ośrodków dowo-
dzenia, stacji radarowych i central łączności zamieniło się w sterty
gruzów, podczas gdy mieszkańcy okolicznych domów, gapiący się
z rozdziawionymi ustami na rumowiska, mogli uskarżać się
jedynie na powybijane szyby oraz na wybuchy, które nie dały im
spać tej nocy.
Władze musiały zadowolić się komunikatem, w którym podały
wyssaną z palca liczbę ofiar wśród ludności cywilnej oraz poinfor-
mowały, że amerykańskie samoloty, strącane rakietami i ogniem
artylerii przeciwlotniczej, spadały z nieba jak jesienne liście. Część
Irakijczyków, ogłupiona wieloletnią propagandą, uwierzyła tym
zapewnieniom - przynajmniej na początku.
Dowódcy odpowiedzialni za obronę przeciwlotniczą od początku
wiedzieli, jak naprawdę przedstawia się sytuacja. Jeszcze przed
południem stało się jasne, że zniszczeniu uległy niemal wszystkie
stacje radarowe oraz ośrodki łączności, co sprawiło, że gotowe
w każdej chwili do odpalenia rakiety typu ziemia-powietrze stały się
nagle zupełnie bezużyteczne. Co gorsza, ci operatorzy radarów,
którym udało się ujść z życiem, twierdzili uparcie, że bomby spadły
z samolotów, których nie było widać na ekranach. Wszyscy ci
kłamcy naturalnie zostali aresztowani.
Okazało się też, że jednak są straty wśród ludności cywilnej.
Dwa pociski tomahawk, których stateczniki zostały uszkodzone
przez ogień strzelającej na oślep artylerii przeciwlotniczej, zboczy-
ły z kursu; eksplozja jednego z nich zniszczyła dwa domy
i zerwała część dachowego poszycia pobliskiego meczetu. Znisz-
czenia te zostały pokazane światu w popołudniowych relacjach
z Bagdadu. Druga rakieta spadła na nie zabudowany teren
i pozostawiła tam wielki krater. Późnym popołudniem na dnie
krateru natrafiono na zmasakrowane ciało kobiety, która zapew-
ne miała nieszczęście znaleźć się przypadkowo w pobliżu miejsca
wybuchu.
Ponieważ naloty trwały także w ciągu dnia, sanitariusze po-
śpiesznie zawinęli ciało w koc, zawieźli do najbliższego szpitala
i zostawili je w kostnicy. Tak się złożyło, że w szpitalu tym jeszcze
do wczoraj mieścił się jeden z ośrodków dowodzenia Irackich Sił
Powietrznych; po bombardowaniu niemal wszystkie łóżka zostały
zajęte przez ludzi, którzy odnieśli rany tej nocy, w kostnicy zaś
leżały zwłoki ofiar nalotu. Młoda kobieta nie była więc jedyną
osobą, jaką zajął się miejscowy anatomopatolog. Ponieważ przy-
wieziono wiele ciał, pracował szybko i pobieżnie. Miał jedynie
zidentyfikować zwłoki i ustalić przyczyny śmierci. W mieście bez
przerwy rozlegały się kolejne eksplozje, wyły syreny i trwała
kanonada, więc w każdej chwili należało się spodziewać kolejnego
transportu trupów. Nie było czasu na przeprowadzanie dokładnych
badań.
Patologa zdziwiło jednak, że jedyną osobą cywilną, jaka trafiła
na jego stół, okazała się właśnie ta kobieta. Miała około trzydzies-
tu lat i za życia musiała być bardzo atrakcyjna; pył, pokrywający
jej zakrwawione ciało oraz miejsce, w którym je znaleziono,
wskazywały na to, że prawdopodobnie uciekała przed nalotem,
kiedy niedaleko od niej eksplodował pocisk rakietowy, zabijając ją
na miejscu. Lekarz zapisał wszystko w odpowiedniej rubryce, po
czym zajrzał do torebki, dostarczonej do kostnicy razem ze
zwłokami.
W torebce, oprócz kosmetyków, znajdowały się także dokumen-
ty. Ustaliwszy, że kobieta nazywała się Lajla Al-Hilla i że zginęła
w wyniku eksplozji amerykańskiej rakiety, zapracowany lekarz
zajął się kolejnymi zwłokami.
Gdyby wówczas, 17 stycznia, miał więcej czasu i przeprowadził
dokładne badanie anatomopatologiczne, przekonałby się, że kobieta
najpierw została wielokrotnie i w brutalny sposób zgwałcona,
potem pobita na śmierć, a dopiero po kilku godzinach jej ciało
wrzucono do leja po wybuchu.
Generał Abd Allah Kadiri wrócił ze swego urządzonego
z przepychem gabinetu w gmachu Ministerstwa Obrony dwa
dni wcześniej, niż początkowo zamierzał. Doszedł do wniosku,
że nie ma sensu ginąć pod gruzami. Jak przypuszczał, budynek
ministerstwa będzie jednym z pierwszych, które zostaną zbom-
bardowane przez Amerykanów. Okazało się, że miał całkowitą
rację.
W swojej luksusowej willi czuł się zupełnie bezpiecznie, gdyż
podejrzewał, że nie trafiła ona na listę celów przygotowaną przez
zachodnich analityków. W tej kwestii także się nie mylił.
Willa już dawno temu została wyposażona we własną centralę
łączności, obsługiwaną przez ludzi z ministerstwa. Generał mógł
w każdej chwili skontaktować się z dowolną jednostką pancerną
w okolicach Bagdadu, a to dzięki gęstej sieci światłowodowych
połączeń, jakie znajdowały się poza zasięgiem bomb nieprzyjaciela.
Przez radio musiał rozmawiać jedynie z dowódcami bardziej
oddalonych oddziałów - rzecz jasna, również z tymi, które
stacjonowały w Kuwejcie.
Jednak teraz, kiedy nad Bagdadem zaczął zapadać zmierzch,
oznaczając zbliżanie się końca pierwszego dnia wojny, generał
Kadiri nie zastanawiał się, w jaki sposób nawiązać łączność ze
swoimi jednostkami pancernymi ani jakie wydać im rozkazy.
Dowódcy czołgów doskonale wiedzieli, że nie mogą brać udziału
w wojnie powietrznej, skoncentrowali się więc na zamaskowaniu
swoich pojazdów, aby polujące na nie samoloty wroga ich nie
odnalazły. Generał Kadiri martwił się o własne bezpieczeństwo, ale
bynajmniej nie dlatego, żeby obawiał się Amerykanów.
Dwa dni, a właściwie dwie noce temu wstał z łóżka i zataczając
się pod wpływem alkoholu, którego jak zwykle wchłonął niemałą
ilość, poszedł do łazienki, by ulżyć nabrzmiałemu pęcherzowi.
Drzwi były zamknięte, więc naparł na nie całym ciężarem blisko
100-kilogramowego ciała. Delikatna zasuwka ustąpiła i drzwi
otworzyły się z hukiem.
Abd Allah Kadiri z pewnością nie należał do ludzi inteligent-
nych, ale po to, by odbyć długą drogę ze slumsów Tikrit aż do
stanowiska naczelnego dowódcy irackich sił pancernych, wspiąć
się niemal na szczyt po zdradliwych szczeblach drabiny władzy
w partii Ba's i zająć jedno z najważniejszych miejsc w Radzie
Dowództwa Rewolucji, musiał być obdarzony zwykłym zwierzę-
cym sprytem.
Przez chwilę przyglądał się w milczeniu swojej kochance, która,
owinięta prześcieradłem kąpielowym, siedziała na toalecie z długo-
pisem zawieszonym nad kartką cienkiego papieru i ustami ułożo-
nymi w wielkie, przerażone O, po czym jednym szarpnięciem
poderwał ją na nogi i rąbnął pięścią w szczękę.
Najpierw przeczytał zapiski, potem ocucił kobietę, wylewając jej
na głowę zawartość wiadra z wodą, następnie zaś wezwał przez
telefon Kamala i polecił mu zabrać dziwkę do piwnicy.
Kadiri jeszcze kilka razy czytał notatkę napisaną ręką Lajli.
Gdyby zawarte tam szczegóły dotyczyły jego życia osobistego
i miały stanowić podstawę szantażu, machnąłby ręką i po prostu
kazał ją zabić. Doskonale zdawał sobie sprawę, że każda próba
szantażu musiałaby zakończyć się fiaskiem, gdyż w porównaniu
z niektórymi bliskimi współpracownikami raisa był niewinny jak
dziecko. Poza tym, ra'is nie przywiązywał wagi do takich błahostek.
Tutaj jednak w grę wchodziło coś znacznie poważniejszego.
Mówił tej zdzirze o wszystkim, co działo się w rządzie i dowództwie
sił zbrojnych, ona zaś najwyraźniej przekazywała komuś te infor-
macje. Musiał koniecznie dowiedzieć się od jak dawna, a przede
wszystkim komu.
Najpierw, za zgodą przełożonego, Kamal dał upust swojemu
długo tłumionemu pożądaniu. Zajęło mu to kilka godzin, a kiedy
skończył, nikt nie domyśliłby się, że Lajla Al-Hilla była kiedyś
piękną kobietą. Kamal wydobył z niej wszystko co wiedziała,
potem zaś bawił się nią jak kot myszą, aż wreszcie wyzionęła ducha.
Nie ulegało wątpliwości, że nie znała człowieka, któremu
sprzedawała uzyskane od Kadiriego informacje, ale wiele wskazy-
wało na to, iż jest nim Hasan Rahmani. Spotkania w kościele św.
Józefa, kiedy Lajla wymieniała raporty na pieniądze, bez wątpienia
zostały przygotowane przez najwyższej klasy profesjonalistę, a Rah-
mani z pewnością do takich się zaliczał.
Kadiri wcale nie martwił się tym, że był obserwowany; tych,
którzy mieli bliższe kontakty z ra'isem, stale obserwowano, a właś-
ciwie wszyscy obserwowali siebie nawzajem.
Saddam Husajn ustalił proste i przejrzyste reguły: każdego
funkcjonariusza państwowego wysokiej rangi kontrolowało trzech
kolegów. Najmniejsze podejrzenie o zdradę oznaczało koniec
kariery, a nierzadko i życia, dlatego trudno było zawiązać spisek,
gdyż należało liczyć się z tym, iż któryś z uczestników powiadomi
o nim dyktatora. Co gorsza, każdy musiał strzec się prowokacji
zorganizowanej wyłącznie po to, by sprawdzić jego lojalność.
Prowokatorem mógł okazać się nawet najbliższy kolega, nie-
spodziewanie proponując podjęcie działań przeciwko wodzowi.
Ten, któremu złożono taką propozycję, był skończony nie tylko
wówczas, gdy na nią przystał, ale także wtedy, gdy ją odrzucił, lecz
nie zameldował o całej sprawie zwierzchnikom. W związku z tym
wszyscy zachowywali wzmożoną czujność i każdy donosił na
każdego.
Tym razem sprawa przedstawiała się jednak nieco inaczej, gdyż
Rahmani jest szefem kontrwywiadu. Jeżeli podjął inicjatywę na
własną rękę, to co go do tego skłoniło? A jeśli wszystko odbywało
się za wiedzą i zgodą prezydenta?...
Kadiri rozpaczliwie usiłował sobie przypomnieć, o czym roz-
mawiał z tą ladacznicą. Na pewno popełnił wiele niedyskrecji, ale
czy zasłużył na miano zdrajcy?
Ciało zostawili w piwnicy aż do nalotu. Nad ranem Kamal
wrzucił je do leja po rakietowym pocisku, który spadł na nie
zabudowany teren w pobliżu willi. Na żądanie generała umieścił
tam także torebkę; niech ten drań Rahmani dowie się, jaki los
spotkał jego szpiega!
Minęła już północ, a generał Abd Allah Kadiri wciąż nie
zmrużył oka, wychylając jedna za drugą kolejne szklaneczki araku.
Jeśli Rahmani wziął się do tego sam, wykończy sukinsyna. Ale co
zrobić, jeśli działał w zmowie z innymi? Kadiri doszedł do wniosku,
że musi być wyjątkowo ostrożny, znacznie bardziej niż do tej pory.
Koniec z wieczornymi wypadami do miasta. Zresztą teraz, kiedy
trwały naloty, i tak musiałby tego zaprzestać.
Simon Paxman wrócił do Londynu, gdyż jego obecność w Ri-
jadzie nie miała najmniejszego sensu. Choć Jerycho jeszcze o tym
nie wiedział, CIA zerwała z nim współpracę, Mikę Martin zaś
musiał pozostać w Bagdadzie, czekając na sposobność, by wydostać
się na pustynię, odszukać motocykl i bezpiecznie przekroczyć
granicę.
Paxman mógł później z czystym sumieniem przysiąc, że jego
spotkanie z doktorem Terrym Martinem było czysto przypadkowe.
Naturalnie wiedział, że doktor Martin mieszka w Bayswater,
podobnie jak on sam, ale jest to duża dzielnica z wielką liczbą
sklepów.
Ponieważ zastał puste mieszkanie, a co gorsza, pustą lodówkę -
żona wyjechała do chorej matki, gdyż nie spodziewała się, że Simon
tak szybko wróci do domu - 18 stycznia wieczorem poszedł po
zakupy do supermarketu przy Westbourne Grove. Na skrzyżowaniu
alejek biegnących między rzędami regałów jego wózek wpadł na
wózek Terry'ego Martina. Obaj mężczyźni nie ukrywali zaskoczenia.
-	Czy wolno mi przyznać się, że cię znam? - zapytał uczony
z zakłopotanym uśmiechem.
W obu alejkach oprócz nich nie było żywego ducha.
-	Czemu nie? - odparł Paxman. - Przecież jestem tylko
skromnym urzędnikiem państwowym robiącym zakupy w ogólnie
dostępnym supermarkecie.
Wspólnie podeszli do kasy, a następnie uznali, że chyba lepiej
będzie wybrać się razem na kolację do hinduskiej restauracji, niż
samotnie pichcić coś w domu. Wyglądało na to, że Hilary także
przebywa poza Londynem.
Rzecz jasna, Paxman nie powinien tego robić. Nie powinien
nawet odczuwać wyrzutów sumienia z powodu, że starszy brat
Terry'ego Martina znalazł się w niebezpieczeństwie i że właśnie on,
Simon Paxman, wraz z paroma innymi osobami był za to od-
powiedzialny. Nie powinien dostrzec nic niewłaściwego w tym, że
pełen zaufania uczony jest święcie przekonany, iż jego brat siedzi
bezpieczny jak u Pana Boga za piecem w jakiejś bazie w Arabii
Saudyjskiej. Wszystkie podręczniki sztuki szpiegowskiej zakazują
funkcjonariuszom wywiadu przejmować się takimi sprawami...
a mimo to Paxman się przejął.
Poza tym, nie dawała mu spokoju jeszcze jedna sprawa: Steve
Laing, jego bezpośredni przełożony z Century House, nigdy nie był
w Iraku. Specjalizował się w Egipcie i Jordanii. Paxman znał Irak
i mówił po arabsku - naturalnie nie tak znakomicie jak Mikę
Martin, ale ten stanowił przecież wyjątek. Wystarczająco dobrze
jednak znał kraj i język, aby podczas kilku wizyt, jakie złożył
w Iraku, zanim jeszcze zaczął sprawować swoją funkcję w SIS,
nabrać ogromnego szacunku dla wiedzy tamtejszych uczonych
i umiejętności inżynierów. Dla nikogo nie było tajemnicą, że
właśnie Irakijczycy należeli do najlepszych absolwentów wielu
brytyjskich uczelni technicznych.
Od chwili, kiedy jego przełożeni stwierdzili stanowczo, że ostatni
raport Jerycha stanowi jedynie stek bzdur, Paxmana dręczyło
podejrzenie, czy jednak, na przekór wszystkim poszlakom, Sad-
damowi nie udało się wyprodukować broni atomowej w znacznie
krótszym czasie, niż przewidywali zachodni naukowcy.
Walczył ze sobą aż do chwili, kiedy na stole zjawił się posiłek
otoczony wianuszkiem naczyń z najrozmaitszymi przyprawami, bez
których nie sposób sobie wyobrazić żadnego hinduskiego dania, po
czym wreszcie podjął decyzję.
-	Posłuchaj, Terry: jeżeli o tym, co ci teraz powiem, dowie się
ktokolwiek poza nami dwoma, następnego dnia nie będę miał po
co iść do pracy.
Martin spojrzał na niego ze zdziwieniem.
-	To brzmi bardzo groźnie. Dlaczego tak uważasz?
-	Ponieważ oficjalnie zakazano mi dalszych kontaktów z tobą.
Uczony właśnie miał zamiar nałożyć sobie na talerz nieco
ostrego sosu korzennego, ale znieruchomiał z łyżką w wyciągniętej
ręce.
-	Czyżbym przestał być godny zaufania? Przecież się nie
prosiłem. To Steve Laing namówił mnie do współpracy.
-	Nie o to chodzi. Po prostu... za bardzo się przejmujesz.
Paxman uznał, że lepiej się stanie, jeżeli nie zacytuje Lainga,
który użył określenia "zawracać dupę".
 Możliwe,  ale to sprawa charakteru.  Uczeni nie znoszą
zagadek, które wydają się nie mieć rozwiązania. Zastanawiamy się
nad nimi tak długo, aż wreszcie dostrzegamy ukryty sens. Masz na
myśli ten zwrot użyty w przechwyconej rozmowie?
 Między innymi.
Paxman wybrał kurczaka z ryżem, Martin natomiast odważnie
zdecydował się na znacznie ostrzej przyprawione vindaloo. Dzięki
doświadczeniu wyniesionemu z Bliskiego Wschodu wiedział, że
należy zamówić do tego gorącą czarną herbatę, nie zaś zimne piwo,
które w połączeniu z przyprawami jedynie wzmaga pragnienie.
Podniósł naczynie do ust i spojrzał na Paxmana.
 Dobra, co to za niesamowicie ważne wyznanie?
 Dasz mi słowo, że nikomu o tym nie powiesz?
 Oczywiście.
 Przechwyciliśmy jeszcze jedną rozmowę.
Paxman nie miał najmniejszego zamiaru informować Martina
o Jerychu. Grono osób wiedzących o istnieniu agenta było bardzo
wąskie i tak powinno pozostać.
- Mogę jej posłuchać?
 Nie, i nie proś o to Seana Plummera, bo zaprzeczy, że coś
takiego w ogóle istnieje, ale za to bez trudu domyśli się, skąd się
o tym dowiedziałeś.
Martin pociągnął kolejny łyk herbaty, by przepłukać gardło po
piekącym curry.
-	Czego dotyczy ta rozmowa?
Paxman opowiadał, a uczony rozluźnił nieco krawat i rozpiął
kołnierzyk koszuli.
 Czy jest jakaś możliwość, żeby to była prawda? - zapytał
na koniec funkcjonariusz SIS.
 Nie wiem. Nie jestem fizykiem. Twoi szefowie uznali, że to
bzdury?
 Są tego stuprocentowo pewni. Wszyscy specjaliści twierdzą,
że coś takiego jest po prostu niemożliwe, z czego należy wysnuć
wniosek, że Saddam łże jak pies.
Martin pomyślał w duchu, iż rzekoma "rozmowa radiowa"
bardziej przypomina raport z jakiegoś tajnego zebrania.
 Saddam łże bez przerwy, ale zazwyczaj czyni to na użytek
zewnętrzny - odparł. - Po co miałby okłamywać najbliższych
współpracowników? Czyżby doszedł do wniosku, że u progu wojny
należy nieco podnieść ich morale?
 Tak właśnie uważa nasza "góra".
 Zawiadomili generałów?
 Nie, ponieważ tamci mają tyle roboty, że nie należy zawracać
im głowy kompletnymi bzdurami.
 W takim razie, czego właściwie ode mnie oczekujesz?
 Wyjaśnienia, w jaki sposób działa umysł Saddama. Nikt
tego nie wie. Nic z tego, co robi, nie ma dla nas, ludzi Zachodu,
najmniejszego sensu. Czy to autentyczny wariat?
 Pewnie tak, z tym zastrzeżeniem, że w świecie, który go
otacza, jego czyny mają jednak sens. Terror, budzący naszą odrazę,
tam ma racjonalne uzasadnienie, podobnie jak groźby i przechwałki.
Na całkowitego idiotę wychodzi dopiero wtedy, kiedy próbuje
przemówić do nas, Europejczyków i Amerykanów. Wiesz, mam na
myśli te koszmarne propagandowe filmiki - głaszcze tam po
główkach angielskie dzieci i udaje dobrodusznego wujaszka. Dla
ludzi, którymi rządzi, ważne jest to, że wciąż utrzymuje-się u władzy,
zachowuje jedność kraju i trwa, podczas gdy jego nieprzyjaciele
znikają jeden za drugim.
 Terry, przecież dokładnie teraz, kiedy tu rozmawiamy, jego
kraj obraca się w perzynę!
 To nie ma znaczenia. Wszystko można odbudować.
 W takim razie, dlaczego powiedział to, co powiedział?
 A co myślą o tym nasi mędrcy?
 Że skłamał.
 Wątpię. Saddam kłamie na użytek publiczny. Nie musi
okłamywać tych, których i tak ma w garści. W grę wchodzą tylko
dwa rozwiązania: albo Saddam wcale tego nie powiedział, albo
powiedział dlatego, że uważa, iż mówi prawdę.
 Czyżby jego ktoś okłamał?
 Całkiem możliwe. Ktokolwiek to był, drogo za to zapłaci,
kiedy sprawa się wyda. Poza tym, cała ta rozmowa mogła zostać
nadana specjalnie, żebyście ją przechwycili.
Paxman nie mógł powiedzieć, że wiadomość nie pochodzi
z nasłuchu elektronicznego, tylko od agenta, który w ciągu trwającej
dwa lata współpracy z Izraelczykami i trzymiesięcznej z Ameryka-
nami nigdy nie dostarczył fałszywej wiadomości ani się nie pomylił.
-	Zdaje się, że mimo wszystko masz pewne wątpliwości? -
zagadnął Martin.
-	Chyba tak - przyznał Paxman.
Uczony westchnął głęboko.
 To wszystko źdźbła tańczące na wietrze, Simon. Jakaś
rzucona mimochodem uwaga, jedna czy dwie wypowiedzi Sad-
dama... Potrzebujemy kawałka sznurka.
 Sznurka?
 Z rozsypanej słomy można zrobić solidną belę tylko wtedy,
jeżeli ma się kawałek sznurka. Albo on rzeczywiście przez cały czas
mówi o czymś innym, albo twoi szefowie mają rację i w grę wchodzi
jedynie gaz, którym już dysponuje.
 W porządku, poszukam tego sznurka.
 A ja nie spotkałem cię dziś wieczorem i nie przypominam
sobie, żebym od ładnych paru dni zamienił z tobą choć słowo.
-- Dzięki - powiedział Paxman.
Hasan Rahmani dowiedział się o śmierci Lajli Al-Hilli dwa dni
po fakcie, to znaczy 19 stycznia. Kiedy nie zjawiła się na umówione
spotkanie, ogarnięty niedobrymi przeczuciami sprawdził wszystkie
kostnice.
Co prawda kobieta została już pochowana we wspólnym grobie
wraz z ofiarami ataku na centrum dowodzenia, ale wszystkie
niezbędne informacje znajdowały się w szpitalnej dokumentacji.
Gdyby Hasan Rahmani wierzył w duchy, być może uwierzyłby
także w to, że jego agentka padła ofiarą zabłąkanej rakiety, kiedy
szła ciemną nocą przez odkryty teren w jednej z centralnych dzielnic
miasta. Jedynymi duchami, jakie unosiły się nad Bagdadem, były
niewidzialne amerykańskie bombowce, które naprawdę nie miały
nic wspólnego ze światem zjaw i upiorów, stanowiły bowiem
produkt zaawansowanej techniki i ludzkich umysłów. Śmierć
Lajli Al-Hilli także musiała zostać spowodowana przez bardziej
przyziemne przyczyny.
Jedyny logiczny wniosek, jaki się nasuwał, to, że Kadiri odkrył,
czym naprawdę zajmuje się jego kochanka i położył temu kres, co
z kolei oznaczało, że zanim ją zabił, najpierw zmusił do mówienia.
Tym samym stał się potężnym i groźnym przeciwnikiem, a co
gorsza, odciął Rahmaniemu dostęp do informacji o tym, co dzieje
się na najwyższych szczeblach drabiny władzy.
Gdyby Hasan Rahmani wiedział, że generał Kadiri ma co
najmniej tyle samo powodów do obaw, co on, z pewnością byłby
zachwycony. Niestety, nie miał o tym pojęcia. Uznał więc, że teraz
musi zachowywać daleko idącą ostrożność.
Drugiego dnia wojny powietrznej Irak wystrzelił pierwszą salwę
pocisków rakietowych w kierunku Izraela. Dziennikarze natychmiast
zidentyfikowali je jako radzieckie scudy-B i nazwa ta była używana
aż do końca działań wojennych, mimo iż prawda przedstawiała się
nieco inaczej.
Decyzja o podjęciu ostrzału została podjęta po głębokim
namyśle. Władze Iraku doszły do całkowicie słusznego wniosku, że
Izrael z pewnością nie pogodzi się tak łatwo z dużymi stratami
wśród ludności cywilnej. Istotnie - kiedy pierwsze pociski spadły
na przedmieścia Tel-Awiwu, rząd Izraela natychmiast ogłosił, że
znajduje się w stanie wojny z Irakiem. Bagdadowi o to właśnie
chodziło.
W skład liczącej pięćdziesiąt krajów koalicji wchodziło także
siedemnaście państw arabskich. Łączyła je - naturalnie oprócz
uczestnictwa w koalicji i wiary w Allaha - tylko nienawiść do
Izraela. Irak miał nadzieję - chyba słuszną - że jeśli zdoła
sprowokować Izrael do zbrojnego wystąpienia, wówczas kraje
arabskie wycofają swoje wojska. Nawet król Fahd, władca Arabii
Saudyjskiej i strażnik dwóch świętych miast, nie będzie miał wyboru.
Gdyby rakiety zostały uzbrojone w głowice zawierające gaz lub
bakterie i wirusy groźnych chorób - czego najbardziej się obawia-
no - z pewnością nikt ani nic nie zdołałoby powstrzymać Tel-
-Awiwu przed odwetem. Na szczęście bardzo szybko okazało się, że
pociski uzbrojono w tradycyjne głowice z materiałem wybuchowym,
ale i tak efekt psychologiczny ostrzału był ogromny.
Stany Zjednoczone natychmiast poczęły wywierać nacisk na
rząd Izraela, przekonując go, by zaniechał kontrataku. Premier
Icchak Szamir otrzymał solenne zapewnienia, że wszystkim zajmą
się alianci. Co prawda izraelskie F-15 wystartowały z lotnisk, ale
otrzymały rozkaz powrotu jeszcze przed opuszczeniem przestrzeni
powietrznej swojego kraju.
Oryginalne scudy to przestarzałe radzieckie rakiety, których 900
sztuk Irak kupił przed kilku laty. Miały zasięg 300 kilometrów,
maksymalny ciężar głowicy wynosił zaś około 500 kilogramów. Nie
były sterowane i nie dysponowały zbyt imponującą celnością, gdyż
przy maksymalnym zasięgu mogły spaść nawet kilometr od celu.
Z punktu widzenia Bagdadu użyteczność tych rakiet praktycznie
równała się zeru. Nie mogły dosięgnąć Teheranu podczas wojny
iracko-irańskiej, z pewnością też nie doleciałyby do Izraela, nawet
gdyby wystrzelono je z wysuniętego najdalej na zachód skrawka
irackiej ziemi.
Jednak inżynierowie znad Tygrysu i Eufratu wzięli się ostro do
pracy i w szybkim tempie, przy wydatnej pomocy Niemców,
osiągnęli zdumiewające, choć zarazem dość karykaturalne rezultaty.
Pocięli wszystkie scudy na kawałki, po czym z każdych trzech
starych rakiet zbudowali dwie nowe, nadając im nazwę Al-Husajn.
Dzięki zwiększeniu pojemności zbiorników paliwa zasięg wzrósł do
620 kilometrów, toteż w promieniu rażenia znalazły się zarówno
Teheran, jak i Tel-Awiw, lecz jednocześnie ciężar głowicy zmalał
do żałosnych 80 kilogramów, celność zaś, która nigdy nie
należała do mocnych punktów tej broni, stała się wręcz sym-
boliczna. Najlepszym dowodem niech będzie fakt, że dwie spośród
rakiet wystrzelonych w pierwszej salwie nie tylko nie trafiły
w Tel-Awiw, ale w ogóle nie doleciały do Izraela i spadły
w Jordanii.
Mimo to ostrzał odniósł pożądany skutek psychologiczny.
Chociaż łączna masa głowic wszystkich rakiet Al-Husajn, którym
udało się dolecieć do Izraela, była mniejsza od masy jednej
amerykańskiej 1000-kilogramowej bomby, których cała lawina
spadła na Irak, ludność Tel-Awiwu oraz innych miast ogarnęła
panika.
Ameryka zareagowała na trzy sposoby. Po pierwsze, piloci
tysiąca alianckich maszyn otrzymali nowe rozkazy: mieli szukać
stacjonarnych wyrzutni rakiet ulokowanych w zachodniej części
Iraku oraz polować na znacznie trudniejsze do wykrycia wyrzutnie
ruchome.
Po drugie, w ciągu kilku godzin wysłano do Izraela baterie
przeciwlotniczych pocisków patriot; ich zadanie polegało nie tylko
na zestrzeliwaniu irackich rakiet, ale także - a może przede
wszystkim - na powstrzymaniu Izraelczyków przed włączeniem się
do wojny.
Po trzecie, brytyjskie oddziały SAS, a nieco później także
amerykańskie Zielone Berety, zostały przerzucone na terytorium
Iraku, by tam wyszukiwać wyrzutnie i albo niszczyć je za pomocą
granatników przeciwpancernych, albo informować drogą radiową
o ich dokładnym usytuowaniu.
Patrioty, mimo iż okrzyknięte zbawieniem ludzkości, tak na-
prawdę nie odniosły większych sukcesów, zresztą nie ze swojej
winy. Raytheon skonstruował je po to, by strącały samoloty, a nie
rakiety* teraz zaś trzeba było błyskawicznie przystosować je do
nowego zadania. Aż do końca wojny nie udało się jednoznacznie
ustalić, dlaczego prawie nigdy nie trafiały w spadającą ku ziemi
głowicę. Tymczasem sprawa okazała się bardzo prosta.
Kiedy Irakijczycy zbudowali na bazie radzieckiego scuda rakietę
Al-Husajn, zwiększyli nie tylko jej zasięg, ale także pułap lotu.
Opadając ku ziemi pocisk musiał pokonać niemal całą grubość
atmosfery, rozgrzewając się przy tym do czerwoności. Konstruktorzy
oryginalnego scuda nie przewidzieli, że pancerz będzie wysta-
wiony na działanie aż tak wysokiej temperatury, w związku
z czym w pewnej chwili rakieta po prostu rozpadała się na
części i do celu zmierzał nie jeden pocisk, ale sterta rozżarzonego
złomu.
Zbliżający się patriot na chwilę "głupiał", potem zaś jego mały
móżdżek podejmował najmądrzejszą decyzję z możliwych: kierował
pocisk ku największemu obiektowi, którym zazwyczaj był pusty już
zbiornik paliwa. Znacznie mniejsza od zbiornika głowica zawierająca
materiał wybuchowy leciała spokojnie dalej. Na szczęście większość
w ogóle nie wybuchła, zniszczenia zaś, jakie powstały w zabudowie,
spowodowały głównie uderzenia masy poskręcanego, osmalonego
metalu.
Jeżeli tak zwane scudy stanowiły doskonałe narzędzie terroru
psychologicznego, to patrioty znakomicie spełniły rolę psycho-
logicznego placebo.
Zaraz po pierwszym irackim ataku na Tel-Awiw Stańy/Zjed-
noczone zawarły z Izraelem tajne, trzypunktowe porozumienie.
W punkcie pierwszym Ameryka zobowiązała się dostarczyć
system obrony przeciwrakietowej "Patriot" - naturalnie za
darmo. W punkcie drugim obiecała wymienić go na znacznie
nowocześniejszy system "Arrow", co miało nastąpić zaraz po
zakończeniu prac badawczych nad tą bronią, czyli najpóźniej
w 1994 roku. W punkcie trzecim Izrael zapewnił sobie prawo
wybrania stu dodatkowych celów, które zostaną zniszczone przez
alianckie lotnictwo. Cele te - drogi, mosty i lotniska - w więk-
szości znajdowały się w najbardziej interesującej Izrael, zachodniej
części Iraku. Ze względu na swoje położenie geograficzne żaden
z nich nie miał najmniejszego związku z operacją wyzwalania
Kuwejtu.
Piloci amerykańskich i brytyjskich myśliwców bombardujących,
które otrzymały zadanie tropienia i niszczenia wyrzutni scudów, po
każdym locie meldowali o celnych trafieniach. Jednak meldunki te,
ku narastającej wściekłości generałów Hornera i Schwarzkopfa,
były traktowane przez ludzi z CIA ze sporym sceptycyzmem.
Dopiero dwa lata po wojnie Waszyngton przyznał, że ani jedna
ruchoma wyrzutnia scudów nie została zniszczona w wyniku ataku
z powietrza. Oświadczenie to po dziś dzień doprowadza do białej
gorączki pilotów biorących udział w tamtych wydarzeniach, ale
prawda przedstawia się w ten sposób, że wszyscy oni padli ofiarami
doprowadzonej do perfekcji sztuki kamuflażu.
Południowe pustynie Iraku przypominają stół bilardowy,
zachodnie i północno-zachodnie rejony tego kraju są natomiast
skaliste i niedostępne, poprzecinane tysiącami wąwozów i koryt
wyschniętych strumieni. Taki właśnie teren musiał pokonać
Mikę Martin, kiedy podążał ku Bagdadowi. Na długo przed
wojną Irakijczycy przygotowali mnóstwo fałszywych wyrzutni,
po czym, tak jak prawdziwe, rozmieścili je na niegościnnych
obszarach. Zazwyczaj składały się z długiej metalowej rury,
wykonanej na przykład z pustych beczek z wyciętymi dnami,
zamontowanej na podwoziu starej ciężarówki. Rankiem wy-
starczyło zapalić u wylotu rury belę bawełnianych pakuł na-
sączonych benzyną, by czujniki w krążących nad Zatoką sa-
molotach AWACS wykryły źródło ciepła i zameldowały o wy-
strzeleniu rakiety. Współrzędne wykrytej "wyrzutni" przekazywano
pilotom myśliwców bombardujących, które natychmiast ruszały
we wskazanym kierunku. Atrapa przestawała istnieć, piloci zaś
meldowali o przeprowadzeniu kolejnego, zakończonego pełnym
sukcesem, ataku.
Ludzi z SAS nie dało się tak łatwo oszukać. Choć było ich
niewielu, nie zważając na doskwierający za dnia upał i gryzący
chłód nocy przemierzali pustynię w land-roverach i na motocyklach.
Z odległości 200 metrów bez trudu mogli stwierdzić, co jest
prawdziwą wyrzutnią, a co tylko blaszaną atrapą.
Kiedy z podziemnych schronów, wydrążonych w górach tuneli
oraz spod mostów i wiaduktów wyłaniały się prawdziwe rakiety,
żołnierze SAS uważnie przyglądali im się przez lornetki. Jeżeli
dokoła wyrzutni kręciło się zbyt wielu Irakijczyków, Brytyjczycy
spokojnie wzywali przez radio samoloty, jeżeli zaś uznali, że nie ma
takiej potrzeby, załatwiali sprawę za pomocą własnych granatników
przeciwpancernych. Za każdym razem nie mogli wyjść z podziwu,
ile huku potrafi uczynić eksplodujący zbiornik paliwa rakiety
Al-Husajn.
Bardzo szybko udało się ustalić przebieg niewidzialnej linii
biegnącej przez pustynię; rakiety wystrzeliwane z miejsc położonych
na zachód od tej linii mogły osiągnąć terytorium Izraela, te zaś,
które wystrzelono z wyrzutni ustawionych na wschód od niej, nie
miały na to żadnych szans. Natychmiast zastosowano bardzo
prostą, lecz, jak się okazało, skuteczną taktykę, polegającą na
terroryzowaniu irackich żołnierzy obsługujących wyrzutnie, tak by
nie odważyli się przekroczyć niewidzialnej linii, tylko odpalali
rakiety z miejsc położonych na wschód od niej. Celu tego udało się
dopiąć po ośmiu dniach; ataki na Izrael ustały i nie wznowiono ich
do końca wojny.
Później dokonano innego podziału: szosa łącząca Bagdad
z Jordanią stała się granicą między Terytoriami Północnymi, gdzie
na scudy polowały amerykańskie Siły Specjalne wyposażone w śmig-
łowce dalekiego zasięgu, a Terytoriami Południowymi, gdzie działali
ludzie z SAS. Podczas tej operacji straciło życie czterech znakomi-
tych żołnierzy, ale ich koledzy wywiązali się bez zarzutu z zadania,
którego nie mogły spełnić najnowsze cuda techniki warte wiele
miliardów dolarów.
Czwartego dnia wojny powietrznej, to znaczy 20 stycznia, 336.
Dywizjonu nie wyznaczono do polowania na scudy. Zadanie, jakie
otrzymali piloci, polegało na zniszczeniu dużej baterii rakiet
przeciwlotniczych usytuowanej na północny zachód od Bagdadu
oraz dwóch dużych radarów, które wskazywały cele i kierowały
lotem pocisków.
W ciągu pierwszych trzech dni wojny maszyny generała Hornera
zniszczyły niemal wszystkie bazy rakietowe i radary na południe od
Bagdadu. Teraz przyszła pora na instalacje położone na wschód,
zachód i północ od stolicy. |
20 stycznia miał być dla 336. Dywizjonu bardzo pracowitym
dniem, gdyż piloci musieli przeprowadzić nie jedną, a kilka misji.
Dowódca jednostki, pułkownik Steve Turner, wyznaczył do ataku
na bazę rakietową grupę dwunastu maszyn. W lotniczym żargonie
taka grupa nazywa się "gorylem".
"Gorylem" dowodził osobiście zastępca pułkownika Turnera.
Cztery spośród dwunastu F-15 niosły pod skrzydłami przeznaczone
do niszczenia radarów samonaprowadzające się pociski rakietowe
oraz inne reagujące na promieniowanie podczerwone. Każda
z pozostałych ośmiu maszyn została natomiast uzbrojona w dwie
podłużne, lśniące bomby GBU-10-I, naprowadzane na cel promie-
/     niem lasera. Po unieszkodliwieniu radarów właśnie te bomby miały
zniszczyć irackie wyrzutnie rakiet.
Nic nie wskazywało na to, że misja może zakończyć się fiaskiem.
Samoloty wzbiły się czwórkami w powietrze i po osiągnięciu
docelowego pułapu 7500 metrów stworzyły luźną formację. Jask-
rawobłękitne niebo było zupełnie czyste, a widoczność doskonała.
Prognoza pogody dotycząca rejonu, gdzie znajdował się cel,
ostrzegała przed porywistym wiatrem, który jednak z pewnością nie
osiągnie siły szimala, potrafiącego w ciągu kilku sekund poderwać
z ziemi masy piasku i pyłu.
Na południe od granicy Iraku dwanaście myśliwców spotkało
się z dwiema powietrznymi cysternami KC-10. Jeden po drugim
F-15 zbliżały się od tyłu do wielkich, pękatych maszyn, a usado-
wiony w przeszklonej kabinie w ogonie cysterny operator kolejno
wprowadzał końcówkę przewodu paliwowego do otwartych wlewów
zainstalowanych w dziobach myśliwców.
Kiedy tankowanie dobiegło końca, cała dwunastka skierowała
się na północ, w stronę Iraku. Krążący nad Zatoką AWACS
poinformował pilotów, że mają otwartą drogę, bez śladu aktywności
samolotów nieprzyjaciela. Na wypadek spotkania z irackimi myś-
liwcami każdy F-15 miał także dwa rodzaje rakiet klasy powietrze-
-powietrze: AIM-7 oraz AIM-9, bardziej znane jako sparrow
i sidewinder.
Baza rakietowa znajdowała się tam, gdzie powinna, tyle tylko,
że nie działał żaden z radarów. Powinny zostać włączone po to, by
umożliwić odpalenie rakiet w kierunku zbliżających się intruzów,
a wówczas pociski niesione przez cztery F-15 lecące z przodu
formacji zniszczyłyby je w ciągu kilku sekund.
Amerykanie nigdy nie dowiedzieli się, czy iracki dowódca tak
bardzo bał się o swoją skórę, czy też okazał się wyjątkowo
przebiegły. Tak czy inaczej, radary milczały. Czwórka myśliwców,
prowadzona przez dowódcę misji, zniżyła prowokująco lot, ale bez
rezultatu.
Ponieważ radary pozostały nietknięte, osiem maszyn wyposażo-
nych w bomby burzące nie mogło przeprowadzić ataku na bazę
rakietową; gdyby radary nagle ożyły, irackie pociski rozniosłyby na
strzępy bezbronne F-15.
Po dwudziestu minutach spędzonych na bezowocnym krążeniu
nad celem atak został odwołany, formacja rozproszyła się zaś, gdyż
piloci skierowali maszyny ku celom rezerwowym. Don Walker
szybko skonsultował się z Timem Nathansonem, który siedział za
jego plecami. Celem zastępczym na dzień dzisiejszy była stacjonarna
wyrzutnia scudów na południe od Samarry; amerykańskie myśliwce
bombardujące często odwiedzały ten rejon, gdyż znajdowała się
tam wielka fabryka gazów bojowych.
AWACS potwierdził, że z dwóch największych irackich baz
w tym rejonie, to znaczy Samarry i Balad, nie wystartował ani jeden
nieprzyjacielski samolot. Don Walker wezwał swojego skrzydłowego
i dwie maszyny skierowały się ku wyrzutni scudów.
Choć alianccy piloci porozumiewali się między sobą przez radio,
to nikt, komu udałoby się przechwycić ich rozmowy, nie zrozumiałby
z nich ani słowa, gdyż szyfrowano je za pomocą specjalnego
systemu kodującego; program komputerowy sterujący tym systemem
zmieniał się codziennie i był wspólny dla wszystkich dywizjonów,
niezależnie od kraju ich pochodzenia.
Walker rozejrzał się po bezchmurnym niebie. Skrzydłowy, Randy
"R-2" Roberts, trzymał się nieco wyżej i jakieś 800 metrów z tyłu.
Tylny fotel w kabinie jego maszyny zajmował nawigator Jim
"Boomer" Herrry.
Kiedy oba F-15 dotarły w wyznaczone miejsce i obniżyły lot, by
dokonać identyfikacji celu, Don Walker stwierdził z wściekłością,
że na dole zerwał się szimal, zasłaniając wszystkie szczegóły
wirującymi kłębami pustynnego piasku i pyłu. GBU-10-I nie mogą
chybić celu pod warunkiem, że są kierowane promieniem lasera
emitowanym przez myśliwiec. Po to jednak, żeby skierować promień
dokładnie na cel, pilot musi mieć zapewnioną przynajmniej do-
stateczną widoczność.
Klnąc na czym świat stoi, Walker wprowadził maszynę
w szeroki skręt i ruszył w drogę powrotną do bazy. Kończyło się
paliwo. Dwa poważne rozczarowania tego samego dnia to
stanowczo za wiele! Aż skręcało go na myśl, że wyląduje nie
mając na koncie żadnego sukcesu. Niestety, nic nie mógł na to
poradzić.
Trzy minuty później  dostrzegł w dole  ogromny kompleks
przemysłowy.
- Co to jest? - zapytał Tima.
Jego nawigator sprawdził na mapie.
 Nazywa się Tarmrjja.
 Jezu, ależ to wielkie!
 Aha.
Choć żaden z nich tego nie wiedział, miasteczko przemysłowe
Tarmijja składało się z 381 budowli i zajmowało kwadrat o wymia-
rach 10 na 10 kilometrów.
 Mamy to na liście?
 Nie.
 Wszystko jedno, schodzę. Randy, osłaniaj mi tyłek.
 Dobra.
Walker zmniejszył pułap do 3000 metrów. Niemal dokładnie
pośrodku rozległego, zabudowanego instalacjami przemysłowymi
obszaru dostrzegł wyjątkowo dużą budowlę, przypominającą roz-
miarami kryty stadion piłkarski.
 Przymierzę w to.
 Don, tego nie ma na naszej liście celów!
Walker sprowadził maszynę na 2500 metrów, po czym włączył
laserowy system celowniczy i wymierzył go w potężny budynek.
Cyferki migające na wyświetlaczu umieszczonym w wizjerze hełmu
informowały go o zmniejszającej się odległości oraz o czasie
pozostającym do zrzucenia bomb. Kiedy nadeszła odpowiednia
pora, wdusił czerwony przycisk; bomby poszły w dół, ale on nadal
utrzymywał maszynę na nie zmienionym kursie, celując dziobem
w gigantyczną budowlę.
Czujniki zainstalowane w obu bombach bezbłędnie odnalazły
prosty jak strzała strumień laserowego światła i runęły w kierunku,
który wskazywał. Obie trafiły w cel, eksplodując nieznacznie poniżej
dachu budynku. Kiedy Don Walker dostrzegł błysk wybuchu,
poderwał w górę nos maszyny, po czym błyskawicznie wrócił na
pułap 5000 metrów. Godzinę później, po jeszcze jednym tankowaniu
w powietrzu, on i jego skrzydłowy zameldowali się w bazie
Al-Chardż.
Zaraz po trafieniu Don zobaczył tylko oślepiający błysk dwóch
eksplozji, potem zaś szybko wznoszącą się kolumnę czarnego
dymu. Nie zdążył natomiast zauważyć, że bomby zadziałały jak
monstrualny otwieracz do konserw; siła wybuchu odcięła znaczną
część dachu, unosząc ją niczym ogromny żagiel. Silny wiatr, który
niespodziewanie zerwał się tego ranka, uniemożliwiając zbombar-
dowanie wyrzutni scudów, dopełnił dzieła zniszczenia. Wystarczył
jeden gwałtowny podmuch, żeby cały dach oderwał się jak przy-
krywka od pudełka i poszybował na odległość kilkudziesięciu
metrów, siejąc wokół śmiercionośnymi odłamkami poszarpanego
metalu.
Natychmiast po powrocie do bazy Don Walker, podobnie jak
każdy pilot wracający z akcji, musiał złożyć szczegółowy ustny
raport. Zmęczeni lotnicy bardzo nie lubili tego obowiązku, ale nikt
nie zamierzał ich od niego zwolnić. "Przesłuchującym" była dywizyj-
na oficer wywiadu, major Beth Kroger.
Nikt nie twierdził, że akcja zakończyła się pełnym sukcesem,
ale wszyscy piloci, z wyjątkiem jednego, zdołali zniszczyć cele
rezerwowe. Tym jedynym okazał się oficer uzbrojenia, który
lekkomyślnie zrzucił bomby tam, gdzie akurat przyszła mu
ochota.
-	Dlaczego to zrobiłeś, do wszystkich diabłów? - zapytała
Beth Kroger.
-	Bo ta buda była bardzo duża i wyglądała jak coś cholernie
ważnego.
-	W ogóle nie mieliśmy jej na liście celów!
Major Kroger zanotowała dokładne współrzędne oraz opis
zniszczonej budowli, po czym przekazała raport Taktycznemu
Centrum Kontroli Powietrznej, mieszczącemu się w podziemiach
tego samego budynku w Rijadzie, w którym znajdowała się słynna
Czarna Dziura.
-	Jeżeli okaże się, że to była wytwórnia wody mineralnej albo
odżywek dla dzieci, chłopcy z Rijadu dobiorą ci się do dupy -
ostrzegła Walkera.
-	Wiesz co, Beth? Jesteś śliczna, kiedy tak się wściekasz.
Beth Kroger doskonale wiedziała, na czym polega robienie
kariery; flirtowała wyłącznie z oficerami w stopniu od podpułkow-
nika wzwyż. Ponieważ tak się złożyło, że w Al-Chardż było ich
raptem trzech, w dodatku wszyscy żonaci, uważała, że pracując
tutaj traci tylko czas.
-	Za wysoko pan mierzy, kapitanie - odparła lodowatym
tonem i wyszła, żeby zająć się pisaniem raportu.
Don Walker westchnął ciężko, po czym poszedł do namiotu, by
trochę odpocząć. Beth Kroger miała rację: jeżeli okaże się, że
zniszczył największy sierociniec na świecie, generał Horner osobiście
pozrywa mu belki, żeby używać ich jako wykałaczek.
Tak się jednak złożyło, że nikt nigdy nie powiedział kapitanowi
Walkerowi, co właściwie zniszczył tego ranka. W każdym razie, na
pewno nie był to sierociniec.

Rozdział szesnasty
Wieczorem tego samego dnia Karim zjawił się na kolacji
w mieszkaniu Edith Hardenberg na wiedeńskim przedmieściu
Grinzing. Dotarł tam komunikacją miejską, przywożąc ze sobą
prezenty: dwie świece wydzielające aromatyczny dym, które postawił
na stole i od razu zapalił, oraz dwie butelki dobrego wina.
Edith, zaróżowiona i onieśmielona jak nigdy w życiu, otworzyła
mu drzwi, po czym szybko wróciła do małej kuchni, gdzie przygo-
towywała najprawdziwszy wiedeński sznycel. Minęło już dwadzieścia
lat od chwili, kiedy po raz ostatni gotowała dla mężczyzny; ku
swemu zdziwieniu stwierdziła, że może to być bardzo ekscytujące
zajęcie.
Karim złożył na jej policzku pełen szacunku pocałunek, co
sprawiło, że poczuła się jeszcze bardziej zakłopotana, a następnie
nastawił płytę z nagraniem "Nabucca" Verdiego. Wkrótce niewielkie
mieszkanko wypełnił aromat świec oraz łagodne dźwięki muzyki.
Wszystko wyglądało dokładnie tak, jak wynikało z relacji
zespołu technicznego, który kilka tygodni wcześniej potajemnie
odwiedził mieszkanie panny Hardenberg: skromnie, porządnie
i wręcz nieprawdopodobnie czysto. Typowe mieszkanko bardzo
schludnej starej panny.
Wreszcie zarumieniona po czubki uszu Edith postawiła kolację
na stole, po tysiąckroć przepraszając i usprawiedliwiając się za jej
nie najlepszą jakość. Karim odkroił kawałeczek sznycla, włożył go
do ust, po chwili zaś oświadczył, że nigdy w życiu nie jadł nic
równie smacznego. Sprawił tym Edith ogromną przyjemność,
a rumieniec na jej twarzy zrobił się jeszcze bardziej intensywny.
Podczas kolacji rozmawiali o planowanej wizycie w pałacu
Schónbrunn i w hiszpańskiej Szkole Jazdy w Hofburgu przy
Josefplatz.
Edith jadła elegancko i dokładnie, niczym ptak wydziobujący
okruszek za okruszkiem. Włosy miała jak zwykle zaczesane do tyłu
i zebrane w ciasny kok.
Przy blasku świec - Karim wyłączył zbyt jasną lampę wiszącą
nad stołem - młody Jordańczyk wydawał się jeszcze przystojniejszy.
Bez przerwy dolewał jej wina, toteż wypiła zbyt wiele. Tylko od
wielkiego dzwonu pozwalała sobie na jeden kieliszek alkoholu.
Smaczne jedzenie, wino, światła świec, muzyka oraz towarzystwo
młodego mężczyzny sprawiło, że Edith zapomniała o zwykłej
rezerwie.
Po posiłku Karim pochylił się nad stołem i spojrzał jej prosto
w oczy.
 Edith...
 Tak?
 Mogę cię o coś zapytać?
 Jeśli chcesz...
 Dlaczego czeszesz się w taki sposób?
Było to bardzo osobiste, wręcz impertynenckie pytanie. Kobieta
odwróciła wzrok.
-	Ja... zawsze tak się czesałam.
Była to nieprawda. Latem 1970 roku, kiedy chodziła z Horstem,
gęste, kasztanowe włosy opadały jej swobodnie aż na ramiona,
a kiedy pływali łodzią po jeziorze w parku zamkowym w Laxenbur-
gu, wiatr rozwiewał je w potargany obłok.
Karim w milczeniu wstał z krzesła, okrążył stół i zatrzymał się
za Edith. Poczuła, jak ogarnia ją panika. To było całkowicie
niedorzeczne. Delikatne palce wyjęły spinający kok grzebień. To
musi się natychmiast skończyć! W chwilę potem dwie długie szpilki
podzieliły los grzebienia i włosy rozsypały się, opadając na barki.
Te same palce ułożyły je w taki sposób, żeby okalały twarz z obu
stron.
Karim przesunął się nieco w bok, a ona podniosła głowę
i spojrzała na niego. Uśmiechnął się.
- Teraz dużo lepiej. Wyglądasz o dziesięć lat młodziej. Usiądź-
my na kanapie. Ty nastawisz swoją ulubioną płytę, a ja zrobię
kawę, zgoda?
Nie czekając na odpowiedź ujął ją za ręce i zaprowadził do
pokoju, po czym natychmiast wrócił do kuchni. I całe szczęście.
Edith nie potrafiła zapanować nad drżeniem, które pojawiło się
najpierw w rękach i nogach, potem zaś ogarnęło całe ciało. Przecież
to miała być platoniczna przyjaźń... Chociaż, z drugiej strony, nie
dotknął jej tak naprawdę. Ma się rozumieć, nigdy w życiu nie
pozwoliłaby na coś takiego.
W lustrze wiszącym na ścianie dostrzegła swoje odbicie: zaróżo-
wioną twarz, gęste włosy zakrywające uszy i sięgające do ramion...
Przez chwilę odniosła wrażenie, że widzi dziewczynę, którą znała
dwadzieścia lat temu.
Z trudem wzięła się w garść i nastawiła płytę z ukochanymi
walcami Straussa. Znała każdą ich nutę: "Róże Południa", "Lasek
Wiedeński", "Łyżwiarze", "Nad pięknym modrym Dunajem"...
Dzięki Bogu, Karim poszedł do kuchni i na szczęście nie zobaczył,
że o mało nie upuściła płyty na podłogę. Poruszał się bardzo
pewnie, jakby z góry wiedział, gdzie znajdzie kawę, filtry do
ekspresu i cukier.
Wzięła od niego filiżankę i usiadła ze złączonymi kolanami na
skraju kanapy. Miała zamiar porozmawiać o koncercie, na który
wybierali się w przyszłym tygodniu do Musikverein, ale słowa
uwięzły jej w gardle, W milczeniu piła kawę małymi łykami.
 Edith, proszę, nie bój się mnie... - powiedział łagodnie. -
Przecież jestem twoim przyjacielem.
 Nie bądź głupi. Oczywiście, że się ciebie nie boję.
-	To dobrze. Pamiętaj, że ja nigdy bym cię nie skrzywdził.
Przyjaciel. Tak, oczywiście, są przyjaciółmi. Ich przyjaźń zrodziła
się ze wspólnych zainteresowań, z miłości do muzyki, sztuki, opery
i kultury. Z całą pewnością nie ma w tym nic więcej. Chociaż, tak
niewiele różni przyjaciela od chłopaka... Inne sekretarki pracujące
w banku miały mężów albo narzeczonych i często przez cały dzień
szykowały się na umówioną randkę, by nazajutrz bez przerwy
chichotać po kątach. Wszystkie współczuły jej, że jest taka samotna.
 To "Róże Południa", prawda?
 Tak.
 To mój ulubiony walc.
 Mój też.
Na szczęście rozmowa zeszła na bezpieczniejszy temat.
Niespodziewanie Karim wyjął filiżankę z rąk Edith, odstawił na
stolik, po czym wstał, i pomógł jej podnieść się z kanapy.
-	Co ty...
Ujął prawą dłoń Edith w swoją lewą, silnym ramieniem otoczył
jej talię, a w chwilę potem dziewczyna stwierdziła ze zdumieniem,
że wiruje na niewielkim skrawku wolnego miejsca między meblami,
tańcząc walca.
Gidi Barzilai z pewnością powiedziałby: "Bierz się do roboty,
kochasiu, nie trać czasu!", ale co on wiedział? Nic. Najpierw należy
zdobyć zaufanie. Karim trzymał prawą rękę wysoko na plecach
Edith.
Kiedy tak tańczyli, oddzieleni od siebie zaledwie kilkoma
centymetrami powietrza, pomału ścisnął mocniej jej dłoń, jedno-
cześnie stopniowo przyciągając kobietę do siebie. Edith musiała
odwrócić głowę w bok, a wówczas przekonała się ze zdumieniem,
że przyciska twarz do jego piersi. Znowu poczuła silny, męski
zapach.
Odsunęła się, a on nie oponował, tylko na chwilę uwolnił jej
prawą rękę, swoją lewą delikatnie ujął ją pod brodę i zmusił, by
zwróciła ku niemu twarz. Potem, nie przerywając tańca, pocałował
Edith w usta.
Z całą pewnością nie był to lubieżny pocałunek, gdyż Karim nie
uczynił najmniejszej próby, aby rozewrzeć językiem jej usta. Przez
głowę Edith przemykały nie sformułowane do końca, pomieszane
myśli: bank, Herr Gemutlich, jej reputacja, jego młodość i po-
chodzenie, różnica wieku, ciepło, wino, zapach, siła, usta... Muzyka
umilkła.
Gdyby spróbował czegoś więcej, wyrzuciłaby go z mieszkania.
On jednak odsunął twarz, po czym przycisnął jej głowę do piersi.
Stali tak bez najmniejszego ruchu przez kilka długich sekund.
To ona odwróciła się wreszcie, podeszła do kanapy, usiadła
i wpatrzyła się gdzieś przed siebie. Zaraz potem Karim ukląkł przed
nią i ujął jej drobne dłonie w swoje, męskie i silne.
 Gniewasz się na mnie, Edith?
 Nie powinieneś był tego robić... - szepnęła.
 Nie chciałem. Przysięgam, że nie chciałem, ale nie mogłem
się powstrzymać.
 Będzie chyba lepiej, jeśli już sobie pójdziesz.
 Edith, jeżeli naprawdę masz do mnie żal i chcesz mnie
ukarać, to jest tylko jeden sposób, w jaki możesz to zrobić: nie
pozwalając mi widywać się ze sobą.
 Czy ja wiem...
 Błagam cię, powiedz, że zobaczysz się ze mną!
 No... chyba tak.
 Gdybyś powiedziała nie, rzuciłbym studia i wrócił do domu.
Nie mógłbym mieszkać w Wiedniu wiedząc, że ty także jesteś w tym
mieście.
 Nie bądź niemądry. Musisz się uczyć.
 A więc spotkasz się jeszcze ze mną?
 Spotkam, spotkam.
Pięć minut później wyszedł. Edith wyłączyła światło, przebrała
się w skromną bawełnianą koszulę nocną, umyła twarz i zęby, po
czym położyła się do łóżka.
Długo leżała w ciemności z szeroko otwartymi oczami i kolanami
przyciągniętymi do piersi. Po dwóch godzinach zrobiła znowu coś,
czego nie czyniła już od wielu lat: uśmiechnęła się-do siebie
w ciemności. Po głowie tłukła się jej dzika myśl, ale Edith nie
broniła się przed nią. Mam chłopaka. Jest ode mnie dziesięć lat
młodszy, jest studentem, cudzoziemcem, Arabem i muzułmaninem,
a mnie to nic, ale to nic nie przeszkadza.
W podziemiach budynku przy Old Airport Road w Rijadzie
dyżur na nocnej zmianie pełnił pułkownik Dick Beatty z USAF.
Czarna Dziura nigdy nie przerywała działalności, a w pierwszych
dniach wojny funkcjonowała nawet na jeszcze wyższych obrotach
niż zwykle.
Realizacja znakomitego planu generała Chucka Hornera uległa
zakłóceniu, ponieważ znaczna część maszyn, zamiast wykonywać
ustalone wcześniej zadania, musiała uganiać się nad pustynią
w poszukiwaniu stacjonarnych i ruchomych wyrzutni scudów.
Wszyscy dowódcy o jakim takim doświadczeniu bojowym
potwierdzą bez wahania, że podobny los spotyka każdy, choćby
najlepszy plan. Kryzys spowodowany atakami rakietowymi na
Izrael dostarczył więcej problemów, niż można było się spodzie-
wać. Tel-Awiw wrzeszczał na Waszyngton, Waszyngton zaś
wrzeszczał na Rijad. Odciągnięcie setek bezcennych maszyn od
ważniejszych zadań i skierowanie ich przeciwko trudnym do
odnalezienia wyrzutniom stanowiło cenę, jaką musiał zapłacić
rząd Stanów Zjednoczonych za to, że Izrael wstrzymał się z pod-
jęciem kroków odwetowych. Wszyscy doskonale zdawali sobie
sprawę, że gdyby Żydzi włączyli się do wojny, dalsze istnienie
wielonarodowej koalicji zmontowanej przeciwko Irakowi stanęło-
by pod znakiem zapytania. Cele wyznaczone do zniszczenia
w trzecim dniu wojny powietrznej nie zostały unicestwione z po-
wodu braku samolotów, co natychmiast wywołało efekt domina.
O wiele bardziej niepokojący był jednak fakt, że poważne niebez-
pieczeństwo zawisło nad funkcjonującym do tej pory bez zarzutu
systemem kontroli i rejestracji strat zadanych nieprzyjacielowi.
Konsekwencje jego ewentualnego niedomagania mogły okazać się
bardzo groźne.
Specjaliści z Czarnej Dziury koniecznie musieli znać efekty
codziennych bombardowań. Jeżeli jakiś iracki ośrodek dowodzenia,
stacja radarowa lub wyrzutnia rakiet znalazły się w dziennym
wykazie celów, z pewnością zostały zaatakowane, ale czy zniszczone?
A jeżeli tak, to w jakim stopniu? W 10 procentach, 50, czy
całkowicie?
Nie było mowy o tym, aby optymistycznie założyć, że bateria
rakiet przeciwlotniczych przestała istnieć. Gdyby okazało się inaczej,
alianckie samoloty, które nazajutrz przelatywałyby nad tym miejs-
cem, znalazłyby się w śmiertelnym niebezpieczeństwie. Dlatego
właśnie po każdej misji zmęczeni piloci musieli szczegółowo opo-
wiadać o wszystkim, w co trafili, albo w co wydawało im się, że
trafili, następnego dnia zaś inni piloci lecieli nad zniszczone lub
uszkodzone cele i dokładnie je fotografowali. Dzięki temu planiści
rozpoczynający trzydniowy cykl przygotowań nowego wykazu celów
mogli dołączyć do niego także te obiekty, które wymagały ponow-
nych odwiedzin.
20 stycznia, czyli czwartego dnia wojny powietrznej, alianckie
lotnictwo nie przystąpiło jeszcze do niszczenia zakładów przemys-
łowych mających jakiś związek z produkcją broni masowej zagłady,
koncentrując się na unieszkodliwianiu nieprzyjacielskich systemów
obrony przeciwlotniczej.
Tej nocy pułkownik Beatty posługując się zebranymi przez
oficerów wywiadu relacjami pilotów przygotowywał listę miejsc,
którym nazajutrz należało zrobić zdjęcia dokumentujące efekty
całodziennych nalotów. Około północy już prawie uporał się
z zadaniem. Pierwsze rozkazy trafiły już do dywizjonów, aby
mechanicy zdążyli przygotować samoloty, które powinny wystar-
tować o brzasku.
 Jeszcze to, panie pułkowniku - zwrócił mu uwagę podoficer
Marynarki Wojennej. Pułkownik wziął do ręki raport.
 Jaka znowuż Tarmijja?
 Tak tu jest napisane, panie pułkowniku.
 A gdzie ona jest, do wszystkich diabłów?
 Tutaj, proszę pana.
Beatty spojrzał na mapę. Nie przypominał sobie, żeby w tym
miejscu znajdowało się coś ważnego.
 Radar? Baza powietrzna? Centrum dowodzenia?
 Nie, panie pułkowniku. Zakład przemysłowy.
Dick Beatty był już bardzo zmęczony, a do końca dyżuru
pozostało jeszcze kilka godzin.
-	Na litość boską, przecież nie przeszliśmy jeszcze do fabryk!
Dajcie mi listę.
Pośpiesznie przebiegł wzrokiem długi wykaz, obejmujący wszys-
tkie znane aliantom instalacje przemysłowe, mające jakikolwiek
związek z wytwarzaniem broni masowej zagłady, a także produku-
jące amunicję, materiały wybuchowe, pojazdy wojskowe oraz części
zamienne do dział i czołgów.
Do pierwszej kategorii należały: Al-Ka'im, Asz-Szarkat, Tu-
wajsa, Falludża, Hilla, Al-Asir i Al-Furat. Pułkownik nie mógł
wiedzieć, że na liście brakowało Raszidijji, gdzie Irakijczycy
umieścili drugą kaskadę wirówek służącą uzyskiwaniu czystego
uranu. Fabryka ta, którą znacznie później odkryli inspektorzy
Organizacji Narodów Zjednoczonych, wcale nie była ukryta
pod ziemią, lecz została zamaskowana jako wytwórnia wody
mineralnej.
Pułkownik Beatty nie wiedział także, iż w Al-Furat znajdowała
się pierwsza kaskada, ta sama, którą niemiecki uczony, doktor
Stemmler, odwiedzał "gdzieś w pobliżu Tuwajsy" - jej dokładne
położenie zdradził Amerykanom Jerycho.
 Nie widzę tu żadnej Tarmijji! - warknął.
 Rzeczywiście, nie ma jej tam, panie pułkowniku.
 Podajcie współrzędne.
Nikt nie oczekiwał od wojskowych analityków, żeby zapamiętali
setki arabskich nazw, tym bardziej że czasem jedna nazwa obe-
jmowała nawet do dziesięciu celów. Dlatego też położenie każdego
z nich określały współrzędne ustalone dzięki Światowemu Systemowi
Pozycyjnemu, wskazujące obrany punkt z dokładnością do 50
metrów. Po zbombardowaniu fabryki w Tarmiiji Don Walker
zanotował te współrzędne, które następnie major Beth Kroger
dołączyła do swego raportu.
 Nie ma go tam! - poskarżył się pułkownik, kiedy sprawdził
na mapie punkt, który wskazywały współrzędne. - Nic tam nie
ma, żadnego pieprzonego celu! Kto to zbombardował, do jasnej
cholery?
 Jakiś pilot z 336. Dywizjonu z Al-Chardż. Nie ze swojej
winy nie mógł zbombardować ani celu głównego, ani rezerwowego.
Przypuszczam, że po prostu nie chciał wracać do bazy z tą kupą
żelastwa pod kadłubem.
 Dureń! - warknął pułkownik. - W porządku, dajcie te
namiary do zwiadu lotniczego, ale z najniższym stopniem ważności.
Niech nie marnują na to całego filmu.
Głęboko sfrustrowany porucznik Darren Cleary siedział za
sterami swojego tomcata na pokładzie lotniskowca USS "Ranger",
płynącego pod lekki wiatr z prędkością dwudziestu siedmiu węzłów.
Wody północnej części Zatoki Perskiej były zupełnie spokojne, a na
niebie już wkrótce miały pojawić się pierwsze promienie słońca.
Młody pilot lotnictwa Marynarki Wojennej, zasiadający za sterami
jednego z najlepszych myśliwców świata, powinien witać wstający
dzień z optymizmem i radością.
Nazywany czasem "obrońcą floty" dwumiejscowy tomcat o cha-
rakterystycznej sylwetce, w której najbardziej rzucało się w oczy
podwójne usterzenie pionowe, zwrócił na siebie uwagę szerokiej
publiczności po tym, jak wystąpił w jednej z głównych ról w filmie
"Top Guń". Wielu pilotów marzy, by zająć miejsce w jego kokpicie,
a siedząc tam zaledwie tydzień po przeniesieniu nad Zatokę, u progu
wspaniale zapowiadającego się dnia, Darren Cleary powinien być
bardzo, ale to bardzo szczęśliwy. Przyczyną jego ponurego nastroju
stał się fakt, że nie wyznaczono go do misji bojowej, tylko do
przeprowadzenia zwiadu fotograficznego, co, jak skarżył się minio-
nego wieczoru zastępcy dowódcy swojego dywizjonu, sprowadzało
się do nudnego lotu i wykonania kilkuset zdjęć. Prosił, by pozwolono
mu zapolować na irackie MiGi, ale bez rezultatu.
- Ktoś musi to zrobić - usłyszał w odpowiedzi.
Podobnie jak wielu alianckich pilotów, Cleary obawiał się, że po
kilku dniach samoloty nieprzyjaciela przestaną pojawiać się na
niebie, a tym samym umknie mu niepowtarzalna okazja uczest-
niczenia w prawdziwej walce powietrznej.
Zaraz po tym, jak obsługa techniczna przetoczyła myśliwiec na
katapultę umieszczoną na końcu lekko pochylonego pokładu,
kierując jego dziób nieco w bok od osi symetrii "Rangera", za
plecami nawigatora ożyły dwa potężne silniki General Electric.
Cleary czekał, aż dobiegną końca ostatnie przygotowania; jego
lewa ręka spoczywała na manetce ciągu, prawa zaś była zaciśnięta
na orczyku. Kiedy wreszcie dostrzegł sygnał, pchnął manetkę do
oporu w przód, włączając od razu dopalacz, a katapulta w ciągu
trzech sekund rozpędziła ważący 30 ton samolot do 270 kilometrów
na godzinę.
Szary, stalowy pokład "Rangera" umknął do tyłu i w bok, w dole
mignęła ciemna powierzchnia morza, tomcat zakołysał się przez
chwilę, ale jego skrzydła szybko znalazły oparcie w przecinanym
z coraz większą prędkością powietrzu i myśliwiec począł błyskawicz-
nie nabierać wysokości, kierując się ku coraz jaśniejszemu niebu.
Misja miała trwać cztery godziny, z dwukrotnym tankowaniem.
Cleary otrzymał zadanie sfotografowania dwunastu celów, ale nie
pozostawiono go samemu sobie. Na znacznie wyższym pułapie w tę
samą stronę podążał przed nim A-6 avenger z dwiema kierowanymi
promieniem lasera bombami pod kadłubem, na wypadek gdyby
tomcat natrafił na stanowiska irackiej artylerii przeciwlotniczej.
Z kolei nieco z tyłu, ale szybko zmniejszając odległość, leciał EA-6B
prowler uzbrojony w pociski przeznaczone do niszczenia radarów.
Gdyby po drodze któraś z maszyn napotkała baterię sterowanych
rakiet przeciwlotniczych, najpierw prowler rozprawiłby się z rada-
rem, następnie zaś avenger zrobiłby użytek ze swoich bomb.
Gdyby natomiast pojawiły się myśliwce nieprzyjaciela, ich piloci
musieliby stawić czoło dwóm tomcatom stanowiącym bezpośrednią
ochronę maszyny Cleary'ego. Oba zostały wyposażone w tak
precyzyjne i nowoczesne systemy radarowe, że mogły wykryć nie
tylko każdą iracką maszynę, ale nawet wystawioną z łóżka nogę
irackiego pilota, którego właśnie wyrwał ze snu poranny alarm.
Cała ta masa żelastwa i wyrafinowanej technologii miała chronić
urządzenie zainstalowane pod kadłubem samolotu Cleary'ego:
System Rejestrujący Taktycznego Zwiadu Powietrznego.
Umieszczony nieco w bok od podłużnej osi tomcata, System
przypominał długą na 5 metrów trumnę o opływowych kształtach,
kryjącą w swoim wnętrzu urządzenia optyczne cokolwiek bardziej
skomplikowane od turystycznego pentaxa.
W części dziobowej zamontowano wyposażony w silny tele-
obiektyw aparat, który można było ustawić w dwóch pozycjach:
w przód i dół, oraz prosto w dół. Nieco bardziej z tyłu znajdował
się drugi aparat, tym razem z szerokokątnym obiektywem, obe-
jmującym obszar bezpośrednio pod samolotem oraz po jego obu
stronach. Jeszcze dalej umieszczono kamerę rejestrującą obraz
w zakresie promieniowania podczerwonego; jej zadanie polegało
przede wszystkim na lokalizowaniu wszelkich źródeł ciepła. Dzięki
zainstalowanemu w kabinie monitorowi pilot mógł widzieć to, co
uwieczniała na błonie filmowej aparatura Systemu.
Na wysokości 4500 metrów Darren Cleary dołączył do swojej
eskorty, po czym niewielka formacja skierowała się ku obszarowi
nieco na południe od granicy Iraku, gdzie czekała już na nią
powietrzna cysterna KC-135.
Misja przebiegała bez żadnych zakłóceń. Cleary sfotografował
jedenaście ważnych celów\ po czym skierował się nad Tarmijję, by
uwiecznić dwunasty, drugorzędnego znaczenia. Kiedy znalazł się
nad ogromnym kompleksem przemysłowym i uruchomił aparaty,
zerknął kątem oka na monitor.
- A co to jest, do wszystkich diabłów? - mruknął ze
zdumieniem.
Właśnie w tej chwili we wszystkich aparatach skończyły się
750-klatkowe filmy.
Jeszcze jedno tankowanie, jeszcze jedna godzina lotu i tomcat
bezpiecznie wylądował na pokładzie "Rangera". Obsługa techniczna
natychmiast zdemontowała aparaty, wyjęła filmy i przekazała je do
wywołania w okrętowym laboratorium.
Cleary złożył wyczerpujący meldunek dotyczący śmiertelnie
nudnej misji, po czym wraz z przesłuchującym go oficerem
przeszedł do pomieszczenia sąsiadującego z laboratorium. Na
podświetlonym ekranie zaczęły pojawiać się kolejno klatki wywoła-
nego już filmu, pilot zaś wyjaśniał, co przedstawia każde zdjęcie
i gdzie zostało wykonane. Oficer wywiadu pilnie notował jego
objaśnienia.
Kiedy dotarli do ostatnich dwudziestu klatek, oficer przyjrzał
się im ze zdziwieniem, po czym zapytał:
 Co to jest?
 Nie mam pojęcia - odparł Cleary. - Te zdjęcia zrobiłem
nad Tarmijją. Pamięta pan, to ten drugorzędny cel, który Rijad
dorzucił nam w ostatniej chwili.
 Tak, ale co to za dziwne konstrukcje we wnętrzu tej
wielkiej hali?
 Wyglądają jak latające talerze, którymi bawili się jacyś
olbrzymi - zauważył niezbyt pewnie Cleary.
Nazwa przyjęła się, gdyż oficer wywiadu umieścił ją w swoim
raporcie, wraz z uwagą, że nie ma najmniejszego pojęcia, co to
może naprawdę być. Wkrótce potem lockheed S-3 viking zabrał do
Rijadu komplet zdjęć wraz z raportami pilota i oficera wywiadu.
Darren Cleary wziął jeszcze udział w wielu misjach bojowych, ale
nigdy nie udało mu się zmierzyć z nieprzyjacielskim MiGiem; pod
koniec kwietnia 1991 wraz z USS "Ranger" wrócił do kraju.
Wolfgang Gemutlich zaczął poważnie niepokoić się o swoją
sekretarkę.
Tego ranka wydawała się równie uprzejma i chłodna jak
zawsze, do jej pracy zaś nie można było mieć najmniejszych
zastrzeżeń, choć Herr Gemutlicha niełatwo zadowolić. Jako człowiek
mało spostrzegawczy niczego początkowo nie zauważył, ale kiedy
po raz trzeci weszła do jego prywatnego sanctum, by napisać list,
odniósł wrażenie, że jednak jest jakby odrobinę inna niż zazwyczaj.
Naturalnie nie mogło być mowy o żadnej frywolności ani
niefrasobliwości - czegoś takiego nie tolerowałby nawet przez
chwilę. W grę wchodziła raczej jakaś niezwykła aura... Dyktując list
obserwował ją uważnie, przycupniętą na brzeżku fotela z głową
pochyloną nad blokiem papieru.
Tak jak zawsze miała na sobie skromny kostium ze spódnicą
sięgającą sporo poniżej kolan. Włosy upięte w ciasny kok z tyłu
głowy... Dopiero kiedy weszła do gabinetu po raz czwarty, uzmys-
łowił sobie z niedowierzaniem, które w chwilę potem zamieniło się
w coś w rodzaju przerażenia, że Edith Hardenberg przypudrowała
sobie twarz. Odrobinę, ale jednak. Natychmiast upewnił się, czy
przypadkiem nie użyła też szminki do ust, ale z ulgą stwierdził, że
na szczęście nie.
A może niepotrzebnie się niepokoi? Może po prostu zimny
styczniowy wiatr sprawił, że popękały jej drobne naczynia krwio-
nośne wokół nosa, ona zaś przykryła je cienką warstwą pudru?
Okazało się jednak, że to jeszcze nie wszystko.
Oczy. Oby tylko nie tusz do rzęs, um Gotteswillen, żeby to tylko
nie był tusz do rzęs! Przyjrzawszy się uważnie stwierdził, że na całe
szczęście nie ma ani śladu tuszu. Tylko mu się wydawało.
Dopiero podczas lunchu, kiedy rozpostarł na blacie biurka
lnianą serwetkę i rozłożył na niej kanapki, które jak co rano
przygotowała Frau Gemutlich, spłynęło na niego olśnienie.
Oczy błyszczały. Oczy Frdulein Hardenberg błyszczały! Z pew-
nością nie stało się to za sprawą zimowej pogody, bo przecież już
od kilku godzin przebywała w zamkniętym pomieszczeniu. Ban-
kier powoli odłożył nadgryzioną kanapkę; uświadomił sobie, że
takie same ogniki dostrzegał w oczach młodszych pracownic banku,
kiedy w piątkowe popołudnia szykowały się do domu.
To szczęście. Edith Hardenberg była szczęśliwa. Dało się to
dostrzec nie tylko w jej wyglądzie, ale także w tym, jak chodziła
i mówiła. Zachowywała się tak od samego rana. I do tego jeszcze
ten puder...
Wolfgang Gemutlich zafrasował się głęboko. Pozostawało mu
tylko mieć nadzieję, że jego osobista sekretarka nie zaczęła nagle
szastać pieniędzmi.
Zdjęcia wykonane przez porucznika Darrena Cleary'ego dotarły
do Rijadu po południu, wraz z lawiną tysięcy fotografii, które
codziennie zasypywały Kwaterę Główną Dowództwa Sił Powietrz-
nych aliantów.
Część zdjęć, obejmujących rozległe obszary, w sumie zaś całe
terytorium Iraku, pochodziła z krążących wysoko nad powierzchnią
Ziemi satelitów KH-11 i KH-12. Jeżeli nie stwierdzono na nich
żadnych zmian w porównaniu z dniem wczorajszym, przekazywano
je do archiwum.
Inne fotografie zostały wykonane przez poruszające się na
znacznie mniejszych wysokościach samoloty szpiegowskie TR-1.
Jeśli dostrzeżono coś interesującego - na przykład przemieszczające
się oddziały albo samoloty, które nieopatrznie wyłoniły się z ukry-
tych hangarów - odbitki trafiały w ręce analityków zajmujących
się przygotowywaniem wykazu celów.
Zdjęcia, dostarczone przez tomcata porucznika Cleary'ego,
interesowały ludzi dokonujących podsumowania efektów nalotów
bombowych. Najpierw przeszły przez Stodołę, to znaczy zespół
zielonych namiotów rozstawionych na skraju bazy, potem zaś,
dokładnie opisane, trafiły do Czarnej Dziury.
Pułkownik Beatty objął służbę o siódmej wieczorem. Ponad
dwie godziny spędził na dokładnej analizie zdjęć dużego zgrupo-
wania wyrzutni pocisków ziemia-powietrze (częściowo zniszczona,
dwie baterie nietknięte), ośrodka dowodzenia (zostały tylko
gruzy) oraz zespołu wzmocnionych hangarów, w których kryły się
irackie MiGi, Mirage i SU (całkowicie zniszczony). Kiedy dotarł
wreszcie do fotografii znad Tarmijji, zmarszczył brwi, wstał
z fotela i podszedł do biurka, przy którym pracował sierżant
RAF-u.
 Charlie, co to jest?
 Tarmijja, panie pułkowniku. Fabryka, którą wczoraj zbom-
bardował jeden z F-15.
 A, ta. Nie mieliśmy jej na żadnej liście?
 Zgadza się. Te zdjęcia zrobił o dziesiątej rano pilot tomcata
z "Rangera".
Pułkownik Beatty postukał palcem w lśniące odbitki.
-	Mógłbyś mi wyjaśnić, co tam się właściwie dzieje?
 Nie mam pojęcia, proszę pana. Dlatego położyłem je panu
na biurku. Nikt nie potrafi tego wytłumaczyć.
 Cóż, wygląda na to, że ten eagle poruszył gniazdo os.
Zwijają się jak w ukropie.
Brytyjski sierżant i amerykański pułkownik przez dłuższą chwilę
przyglądali się w milczeniu zdjęciom dostarczonym znad Tarmijji.
Były niewiarygodnie ostre, o fantastycznej rozdzielczości. Część
z nich zrobiono za pomocą teleobiektywu, i na tych widać było
jedynie ogromny budynek pozbawiony dachu, pozostałe zaś, wyko-
nane przez aparat z obiektywem szerokokątnym, obejmowały
znacznie większy teren. Spośród ponad dwudziestu fotografii
specjaliści ze Stodoły wybrali dziesięć najlepszych jakościowo.
 Jak duża jest ta budowla? - zapytał Amerykanin.
 Jakieś sto metrów na sześćdziesiąt, panie pułkowniku.
Z dachu pozostał jedynie niewielki fragment, zakrywający mniej
więcej jedną czwartą wnętrza. Pozostałe trzy czwarte prezentowały
się jak na dłoni. Budynek podzielono na kilka części, a w każdej
z nich niemal całą przestrzeń zajmował tajemniczy, kolisty twór.
 Metal?
 Tak, panie pułkowniku. Obserwacja w podczerwieni wyka-
zała, że to jakiś stop stali.
Najbardziej zaintrygowała ich jednak reakcja Irakijczyków na
niespodziewany rajd Dona Walkera. Wokół pozbawionego dachu
budynku zgromadziło się pięć potężnych dźwigów, przypominają-
cych bociany pochylone nad wyschniętą sadzawką. Takie dźwigi
były obecnie w Iraku na wagę złota.
Wszędzie roiło się od robotników, którzy najwyraźniej przygo-
towywali wielkie dyski do usunięcia ze zniszczonego budynku.
 Policzyłeś tych kolesiów, Charlie?
 Ponad dwustu, panie pułkowniku.
 A te dyski... - Beatty zerknął do raportu z "Rangera". -
Te "latające talerze"?
 Nie mam pojęcia, proszę pana.  Nigdy nic takiego nie
widziałem.
 Zdaje się, że dla kolegi Husajna są diabelnie ważne. Tarmijja
naprawdę nie figuruje na naszej liście celów?
 Naprawdę, panie pułkowniku. Czy zechciałby pan spojrzeć
na to?
Sierżant podsunął amerykańskiemu oficerowi inne zdjęcie, które
wydobył z archiwum. Pułkownik przyjrzał się uważnie.
 Ogrodzenie z drutu kolczastego.
 Podwójne. A tutaj?
Beatty sięgnął po szkło powiększające.
 Pole minowe... stanowiska artylerii przeciwlotniczej... wieże
strażnicze... Gdzie to wszystko znalazłeś, Charlie?
 Tutaj. Proszę popatrzeć.
Pułkownik Beatty z niedowierzaniem przyjrzał się kolejnemu
zdjęciu, wykonanemu z bardzo dużej wysokości, które obejmowało
znaczny teren wokół kompleksu przemysłowego w Tarmijji, po
czym głośno westchnął.
-	Niech mnie licho! Będziemy musieli natychmiast zmienić
wykaz celów. Jak to się stało, że przeoczyliśmy coś takiego?
Już podczas pierwszych analiz uznano, że ogromny, liczący
niemal 400 budynków kompleks przemysłowy w Tarmijji nie ma
żadnego znaczenia militarnego. To, dlaczego tak się stało, nieco
później przeszło niemal do legendy.
W Czarnej Dziurze pracowali głównie specjaliści z NATO.
Nauczono ich, w jaki sposób wykrywać cele na terytorium Związku
Radzieckiego, a lata praktyki sprawiły, że osiągnęli w tej dziedzinie
znaczną sprawność. Wiedzieli, na co zwracać uwagę: jeżeli dany
budynek lub zespół budynków ma jakieś znaczenie militarne, przede
wszystkim będzie odgrodzony od świata zewnętrznego i zabezpieczo-
ny przed ewentualnym atakiem. W związku z tym należało szukać
wieżyczek strażniczych, stanowisk artylerii przeciwlotniczej, wyrzutni
pocisków klasy ziemia-powietrze, pól minowych, pojawiających się
i znikających ciężarówek, linii wysokiego lub średniego napięcia,
a nawet małych elektrowni. Obecność wszystkich lub nawet części
tych obiektów wskazywała jednoznacznie, że na danym terenie może
znajdować się coś bardzo interesującego. W Tarmijji nic takiego nie
stwierdzono - przynajmniej na pierwszy rzut oka.
Jednak sierżant RAF-u, tknięty trudnym do wytłumaczenia
przeczuciem, sięgnął ponownie po zdjęcia wykonane jakiś czas
temu z bardzo dużej wysokości... i znalazł wszystko, czego szukał:
ogrodzenie, stanowiska artylerii, posterunki, pola minowe. Tyle
tylko, że bardzo daleko od zabudowań, gdyż Irakijczycy po prostu
wyznaczyli na pustyni kwadrat o boku 100 kilometrów i oddzielili
go od reszty kraju. Coś takiego nie byłoby możliwe ani w Europie
Zachodniej, ani nawet Wschodniej.
Kompleks przemysłowy -jak się później okazało, produkujący
wyłącznie na potrzeby wojenne - znajdował się dokładnie pośrodku
gigantycznego kwadratu. Mimo że budynki postawiono w znacznej
odległości jeden od drugiego, aby zminimalizować szkody wywołane
ewentualnym atakiem z powietrza, to i tak zajmowały one zaledwie
maleńką część ogrodzonego terenu.
 A co z zasilaniem? Przecież tam nie dałoby się korzystać
nawet z elektrycznej szczoteczki do zębów.
 Tutaj, panie pułkowniku. Czterdzieści pięć kilometrów na
zachód. Linia przesyłowa biegnie w przeciwnym kierunku, ale jestem
gotów iść o zakład, że to tylko atrapa. Prawdziwe kable zakopano
pod ziemią. Ta elektrownia ma moc co najmniej 150 megawatów.
 Sukinsyny... - syknął pułkownik, po czym wyprostował się
i zgarnął fotografie z biurka. - Dobra robota, Charlie. Pokażę to
wszystko Glossonowi, a tymczasem powinniśmy dokończyć dzieła.
Jeżeli ten wielki budynek bez dachu jest taki ważny dla Irakijczyków,
trzeba go zupełnie rozwalić.
 Tak jest, proszę pana. Dołączę go do wykazu.
-	Nie za trzy dni, tylko jutro. Mamy kogoś w rezerwie?
Sierżant wystukał pytanie na klawiaturze komputera i spojrzał
na monitor.
 Nikogo, panie pułkowniku. Wszyscy mają roboty po uszy.
 Nie można by odwołać jednego dywizjonu?
 Nie bardzo, proszę pana. Przez to cholerne polowanie na
scudy i tak mamy już spore opóźnienie... Zaraz, chwileczkę: jest
4300 na Diego Garcii. Zdaje się, że mają trochę luzu.
 W porządku, wyślij im rozkaz.
 Za pozwoleniem, panie pułkowniku... - odparł niezbyt
pewnie sierżant. - B-52 niespecjalnie nadają się do przeprowadzania
precyzyjnych bombardowań.
 Posłuchaj, Charlie: za dwadzieścia cztery godziny Irakijczycy
wywiozą stamtąd to coś, na czym im tak bardzo zależy. Nie mamy
wyboru.
 Tak jest, proszę pana.
Mikę Martin był zbyt niecierpliwy, żeby dłużej niż kilka
dni tkwić bezczynnie na terenie rezydencji radzieckiego dyplomaty.
Rosyjski służący i jego żona przeżywali ciężkie chwile; w nocy
prawie nie mogli zmrużyć oka z powodu nie kończącego się
huku spadających bomb i rakiet oraz ryku potężnej, choć bardzo
mało skutecznej artylerii przeciwlotniczej. Zdesperowani, wy-
krzykiwali przez okna obelgi pod adresem amerykańskich i bry-
tyjskich pilotów. Kiedy w willi zaczęły kurczyć się zapasy ży-
wności, doszli do wniosku, że należy znowu posłać ogrodnika
po zakupy.
Trzy dni później Martin dostrzegł umówiony znak na tylnej
ścianie opuszczonego budynku w Karadit-Mariam; oznaczało to, że
w jednej ze skrytek znajduje się przesyłka od Jerycha.
Pomimo bombardowań zwykli ludzie szybko zaczęli przystoso-
wywać się do nowych, trudnych warunków. Coraz powszechniejsze
stawało się przeświadczenie - przyczyniały się do tego ukradkowe
rozmowy z zaufanymi przyjaciółmi albo członkami rodziny, co do
których można było mieć pewność, że nie okażą się współpracow-
nikami Al-Aman al-Amm - iż Bani Nadżi i Bani al-Kalb są
w stanie zniszczyć dokładnie to, na czym im zależy, resztę zo-
stawiając w spokoju.
Po pięciu dniach wojny powietrznej pałac prezydencki zamienił
się w piramidę gruzów, budynek Ministerstwa Wojny przestał
istnieć, nie działały telefony, uszkodzona została także główna
elektrownia. Co gorsza, wszystkie dziewięć mostów leżało teraz na
dnie Tygrysu, ale przedsiębiorczy mieszkańcy Bagdadu natych-
miast zorganizowali liczne przeprawy promowe; niektóre ob-
sługiwały ruch kołowy, łącznie z ciężarówkami, inne tylko pie-
szych i rowerzystów, a nie brakowało także małych łodzi,
zabierających na pokład tylko wiosłującego właściciela i jednego
pasażera.
Większość najważniejszych budowli pozostała nietknięta. W ho-
telu Raszid nadal było tłoczno od zagranicznych dziennikarzy,
mimo że w bunkrze ukrytym pod fundamentami budynku niemal
na pewno przebywał Saddam Husajn. Nadal nienaruszona stała
siedziba policji politycznej, mieszcząca się w kilku połączonych,
zmodernizowanych domach w gęsto zaludnionej dzielnicy Rusafi -
w podziemiach znajdowała się osławiona "sala gimnastyczna", tam
Umar Chatib, zwany także Katem, torturował swoje ofiary -
podobnie jak duży gmach po drugiej stronie rzeki, w Mansurze,
gdzie ulokowano kwaterę główną Muchabarat, czyli wywiadu
i kontrwywiadu.
Pedałując z powrotem do willi Mikę Martin zastanawiał się, jak
zareagować na pojawienie się znaku. Rozkazy, które odebrał, były
jednoznaczne: trzymać się z daleka. Gdyby na jego miejscu znaj-
dował się pewien młody chilijski dyplomata, z pewnością za-
stosowałby się do polecenia, i miałby całkowitą słuszność. Ale
Moncady nikt nie zdążył nauczyć, jak przez wiele godzin, a czasem
nawet dni, leżeć bez najmniejszego ruchu w kryjówce i obserwować
otoczenie, nie reagując nawet wówczas, jeśli jakiś ptak począłby mu
wić gniazdo we włosach.
Nocą, kiedy zaczęły się naloty, Mikę przeprawił się na drugą
stronę rzeki i ruszył w kierunku targu warzywnego w Kasrze. Tu
i ówdzie w ciemności przemykały skulone postaci, szukające
schronienia w domach, tak jakby popękane, rozsypujące się ściany
mogły kogokolwiek uchronić przed skutkami uderzenia pocisku
tomahawk. Okazało się, że nie zawiodło go przeczucie; patrole
Al-Aman al-Amm zniknęły z ulic, gdyż funkcjonariusze tajnej
policji na równi ze zwykłymi ludźmi nie mieli ochoty czekać na
odkrytym terenie, aż zabiją ich bomby spadające z amerykańskich
samolotów.
Ulokował się na dachu magazynu; widział stamtąd ulicę,
dziedziniec oraz tę część muru, w którym znajdowała się tajna
skrytka. Przez osiem godzin, od ósmej wieczorem do czwartej rano,
uważnie obserwował okolicę.
Gdyby policja zorganizowała zasadzkę, w akcji musiałoby
uczestniczyć co najmniej dwudziestu ludzi. Przez ten czas ktoś na
pewno rozprostowałby zdrętwiałe mięśnie, zakaszlałby, zapalił
papierosa, czy mruknął coś do kolegi lub podwładnego. Martin nie
wierzył, żeby ludzie Chatiba albo Rahmaniego potrafili, tak jak on,
wytrwać bez najmniejszego ruchu przez osiem godzin.
Tuż przed czwartą nad ranem bombardowanie dobiegło końca,
ale na targowisku nie zapłonęła ani jedna lampa. Zerknął w górę,
w poszukiwaniu kamer zainstalowanych na wyższych piętrach
budynków, lecz w okolicy nie było żadnych wyższych budynków.
Dziesięć po czwartej bezszelestnie ześlizgnął się z dachu, przemknął
jak cień przez ulicę, odszukał obluzowaną cegłę, wyjął przesyłkę ze
skrytki, po czym zniknął niczym duch.
Jeszcze przed świtem udało mu się dotrzeć do willi pierwszego
sekretarza Kulikowa. Przeszedł przez mur i nikogo nie budząc
przemknął do swojej chatki w tylnej części ogrodu.
Jerycho pytał, co się stało. Od dziewięciu dni w umówionych
miejscach nie pojawiły się żadne znaki, a na jego bankowe konto
nie wpłynęła jeszcze zapłata za ostatnią informację, mimo że ta
z pewnością dotarła do celu. Czyżby pojawiły się jakieś kłopoty?
Martin nie przekazał wiadomości do Rijadu. Doskonale zdawał
sobie sprawę, że nie powinien postępować wbrew rozkazom, ale to
przecież on, nie Paxman, siedział tu, na miejscu, i w związku z tym
miał prawo do samodzielnych decyzji. Ryzyko, jakie podjął tej
nocy, wcale nie było takie wielkie; doskonale zdawał sobie sprawę
z przewagi, jaką daje mu jego wszechstronne wyszkolenie. Gdyby
pojawił się choć cień podejrzenia, że skrytka znajduje się pod
obserwacją, z pewnością nie próbowałby się do niej zbliżyć.
Możliwe, że Paxman miał rację i Jerycho rzeczywiście zaczął
pracować dla drugiej strony, ale nie należy wykluczać możliwości,
że naprawdę przekazał słowa Saddama Husajna. Problem sprowa-
dzał się do tego nieszczęsnego miliona dolarów, których wypłacenia
odmówiła Centralna Agencja Wywiadowcza. Mikę Martin po-
stanowił przygotować własną odpowiedź.
Napisał w niej, że rozpoczęcie wojny powietrznej istotnie
spowodowało pewne problemy, ale należy uzbroić się w cierpliwość
i poczekać, aż sprawy wrócą do normy. Ostatnia informacja została
przejęta i przekazana we właściwe miejsce, ale chyba Jerycho zdaje
sobie sprawę, że milion dolarów to ogromna suma, w związku
z czym trzeba najpierw sprawdzić wartość dostarczonego materiału,
co jeszcze trochę musi potrwać. Jerycho powinien zachować spokój
i czekać na pojawienie się znaku, co będzie świadczyło o wznowieniu
normalnych kontaktów na dotychczasowych zasadach.
Podczas przedpołudniowych zakupów Martin umieścił odpo-
wiedź w skrzynce kontaktowej w pobliżu Starej Cytadeli w Azamijji,
wieczorem zaś narysował umówiony znak na pokrytych rdzą
drzwiach garażu w Mansurze.
Dwadzieścia cztery godziny później znak zniknął.
Martin co noc nasłuchiwał wieści z Rijadu, ale radio milczało.
Otrzymał przecież rozkaz, żeby jak najprędzej opuścić Bagdad,
toteż jego przełożeni oczekiwali, że lada dzień zamelduje się po
drugiej stronie granicy. Mimo to postanowił jeszcze trochę za-
czekać.
Diego Garcia z pewnością nie należy do najbardziej uczęsz-
czanych miejsc na świecie. Jest to mała wysepka, niewiele większa
od koralowego atolu, położona na skraju archipelagu Chagos na
południowym Oceanie Indyjskim. Niegdyś terytorium Wielkiej
Brytanii, od lat jest dzierżawiona Stanom Zjednoczonym.
Pomimo odległego położenia, podczas wojny w Zatoce Pers-
kiej Diego Garcia udzieliła gościny pośpiesznie skompletowanemu
4300. Skrzydłu Bombowemu USAF, wyposażonemu w superfor-
tece B-52.
Ze swoim ponad trzydziestoletnim stażem, B-52 z pewnością był
najbardziej wiekowym weteranem spośród wszystkich, uczestniczą-
cych w tej wojnie. Przez kilka dziesięcioleci właśnie te gigantyczne
maszyny tworzyły trzon lotnictwa strategicznego, dowodzonego
z Omaha w stanie Nebraska, krążąc w dzień i w nocy wokół
sowieckiego imperium z gotowymi do użycia głowicami termojąd-
rowymi na pokładach.
Mimo zaawansowanego wieku B-52 nadal budziły lęk i szacu-
nek, a podczas wojny w Zatoce Perskiej ich najnowsza wersja,
opatrzona literą G, odegrała niezwykle ważną rolę, zrzucając
tysiące ton bomb na okopane w południowym Kuwejcie doboro-
we jednostki irackiej Gwardii Republikańskiej. To, że zaraz po
rozpoczęciu przez aliantów ofensywy lądowej wielu spośród
doskonale wyszkolonych, zaprawionych w bojach żołnierzy Sad-
dama Husajna wyszło z bunkrów z wysoko podniesionymi
rękami, w znacznej mierze należy zawdzięczać niszczącemu
wpływowi, jaki na ich psychikę wywarły nieprzerwane naloty
superfortec.
Użyto zaledwie osiemdziesięciu maszyn tego typu, ale dzięki
swemu nieprawdopodobnie wielkiemu udźwigowi zdążyły zrzucić
ponad 26 000 ton bomb, czyli czterdzieści procent tego, co spadło
na Irak i Kuwejt podczas całej wojny.
Są tak ogromne, że kiedy stoją na płycie lotniska, ich skrzydła,
podtrzymujące osiem silników Pratt & Whitney J-57, przyginają się
ku ziemi. Podczas startu z pełnym obciążeniem właśnie te skrzydła
unoszą się najpierw w powietrze, by dopiero w trakcie lotu przybrać
zupełnie poziome położenie.
Jedną z przyczyn, dla których latające fortece siały tak wielką
panikę wśród stacjonujących na pustyni oddziałów irackich, było
to, że zjawiały się nad celem na wielkiej wysokości, w związku
z czym ulewa śmiercionośnych bomb spadała z nieba bez żadnego
ostrzeżenia. O ile jednak B-52 wyśmienicie nadają się do prze-
prowadzania nalotów dywanowych, to celność z pewnością nie
należy do ich najsilniejszych atutów, na co sierżant RAF-u starał
się zwrócić uwagę amerykańskiemu pułkownikowi.
O świcie 22 stycznia z lotniska na Diego Garcia wystartowały
trzy "bufony" i wzięły kurs prosto na Arabię Saudyjską. Każdy
niósł 51 "głupich" 300-kilogramowych bomb, które miały zostać
zrzucone z wysokości 10 000 metrów. 27 bomb zmieściło się
w lukach, pozostałe zaś podwieszono pod skrzydłami.
Załogi potężnych maszyn nie były zbytnio zachwycone nie-
spodziewanym rozkazem, gdyż szykowały się już do spędzenia
kolejnego miłego dnia na tropikalnej, jakby przeniesionej z turys-
tycznych reklamówek wyspie. Niestety, musiały porzucić myśli
o słonecznych i morskich kąpielach, i wyruszyć ku odległej fabryce,
której żaden z młodych ludzi w mundurach USAF nigdy nie
widział i nigdy nie miał zobaczyć.
Superforteca B-52 nie jest zwana "bufonem" ze względu na
jakieś przykre cechy charakteru swoich pilotów, ani dlatego, żeby
sprawiała szczególne kłopoty obsłudze naziemnej. "Bufon" to po
prostu Bardzo Upierdliwy Fiut Obrabiający Nieprzyjaciela.
Trzy "bufony" bez przeszkód dotarły nad Tarmijję, zrzuciły we
wskazanym miejscu wszystkie 153 bomby, po czym wróciły do bazy
na archipelagu Chagos.
Rankiem 23 stycznia, kiedy Londyn i Waszyngton zaczęły
pilnie domagać się kolejnych zdjęć "latających talerzy", nad
zagadkową fabrykę wysłano jeszcze jedną misję rozpoznawczą.
Tym razem zadanie wykonania fotografii przypadło w udziale
pilotowi phantoma, który wystartował z bazy Szajch Isa w Bahraj-
nie, znanej wśród stacjonujących tam żołnierzy jako "Pizza
Szejka".
Okazało się, że "bufony" zerwały z niechlubną tradycją i trafiły
prosto w cel. W miejscu, gdzie jeszcze niedawno stała olbrzymia
budowla mieszcząca tajemnicze "latające talerze", ział wielki krater.
Specjalistom z Londynu i Waszyngtonu, usiłującym zgłębić ich
naturę, musiało wystarczyć dziesięć zdjęć zrobionych wcześniej
przez porucznika Darrena Cleary'ego.
Najlepsi analitycy z Czarnej Dziury obejrzeli fotografie raz
jeszcze, wzruszyli bezradnie ramionami, po czym wysłali je swoim
zwierzchnikom w obu stolicach.
W Wielkiej Brytanii odbitki trafiły do JARIC, czyli centrum
interpretacji zdjęć lotniczych, w Stanach zaś do siostrzanej instytucji
zwanej ENPIC.
Zwykli przechodnie codziennie mijający niepozorny budynek
z czerwonej cegły w niezbyt eleganckiej części śródmieścia Waszyn-
gtonu nawet nie podejrzewali, co się kryje w jego wnętrzu. Tylko
bardzo uważny obserwator przystanąłby na chwilę, zdziwiony
liczbą szybów wentylacyjnych, ale nawet on nie-domyśliłby się, że
mają one odprowadzać zanadto ogrzane powietrze z pomieszczeń,
gdzie w ściśle kontrolowanej temperaturze pracują jedne z naj-
potężniejszych komputerów, jakie zainstalowano w rządowych
instytucjach na terenie Stanów Zjednoczonych. Cała reszta, to
znaczy brudne okna z zaciekami po deszczu, obdrapane drzwi
i śmieci walające się przed wejściem, nasuwa skojarzenia z niezbyt
często odwiedzanym magazynem.
Tymczasem to właśnie tutaj dokonuje się obróbki zdjęć dostar-
czanych przez satelity i to tutaj pracują fachowcy, którzy potem
wyjaśniają ludziom z Pentagonu i CIA, co właściwie zarejestrowały
obiektywy kamer i aparatów krążących po orbicie "okołoziemskiej.
Są to naprawdę znakomici specjaliści, młodzi, inteligentni i obeznani
z najnowszymi osiągnięciami techniki. Niestety, nawet oni nie mieli
pojęcia, do czego mogą służyć tajemnicze "latające talerze" z nie
istniejącej już irackiej fabryki.
Specjaliści z Ministerstwa Obrony w Londynie oraz z Pentagonu,
dla których żadna konwencjonalna broń używana przez człowieka,
od łuku poczynając, nie miała tajemnic, obejrzeli uważnie fotografie,
popatrzyli na siebie, po czym pokręcili głowami.
Na wypadek, gdyby "latające talerze" miały coś wspólnego
z bronią masowej zagłady, zdjęcia pokazano także uczonym z Porton
Down, Harwell i Aldermaston w Anglii, oraz z Sandii, Los Alamos
i laboratorium Lawrence'a Livermore'a w Ameryce - niestety,
z identycznym rezultatem.
Według najbardziej prawdopodobnej teorii zagadkowe dyski
stanowiły część wielkich transformatorów przeznaczonych dla nowej
irackiej elektrowni. Okazało się, że przy tej właśnie teorii trzeba
będzie pozostać, gdyż w odpowiedzi na monity o dalsze zdjęcia
z Rijadu nadeszła lakoniczna odpowiedź, że fabryka w Tarmijji
przestała istnieć.
Teoria wydawała się bardzo dobra, z jednym tylko zastrzeże-
niem: nie wyjaśniała, dlaczego Irakijczycy tak bardzo starali się
ukryć tajemnicze dyski, albo wywieźć je w inne miejsce.
Wieczorem 24 stycznia Simon Paxman wszedł do budki
telefonicznej i wykręcił domowy numer doktora Terry'ego Ma-
rtina.
 Masz może ochotę na jeszcze jedną kolację w hinduskiej
restauracji? - zapytał.
 Nie dzisiaj - odparł Martin. - Właśnie się pakuję.
Nie uznał za stosowne wspomnieć, że Hilary dopiero co wrócił
z podróży i zaplanowali, że spędzą ten wieczór razem.
 Dokąd się wybierasz?
 Do Ameryki, z wykładami na temat kalifatu abbasydzkiego.
Szczerze mówiąc, pochlebili mi tym zaproszeniem. Chyba spodobała
im się moja praca na temat systemu prawnego wprowadzonego
przez Trzeciego Kalifa. Przykro mi, Simon.
 Właśnie dostaliśmy coś nowego z Południa. Jak na razie nikt
nie może sobie z tym poradzić. Co prawda sprawa nie dotyczy
niuansów językowych, tylko zagadnień technicznych, ale pomyś-
lałem sobie...
 Co to jest?
-	Zdjęcie. Mam przy sobie odbitkę.
Uczony się zawahał.
 Jeszcze jedno źdźbło słomy? - zapytał. - W porządku,
o ósmej w tej samej restauracji.
 Też tak myślę - odparł Paxman. - To zapewne tylko
jeszcze jedno źdźbło słomy.
Nie wiedział jednak, że w rzeczywistości trzyma w ręku koniec
bardzo długiego sznurka.

Rozdział siedemnasty
Terry Martin wylądował na międzynarodowym lotnisku w San
Francisco kilka minut po trzeciej po południu czasu miejscowego.
W hali przylotów czekał na niego serdecznie uśmiechnięty profesor
Paul Maslowski w obowiązkowym stroju amerykańskiego uczone-
go - jego najważniejszą część stanowiła tweedowa marynarka ze
skórzanymi łatami na łokciach. Anglik natychmiast pojął, na czym
polega amerykańska gościnność.
 Betty i ja doszliśmy do wniosku, że nie będziesz czuł się
dobrze w hotelu, więc może zechciałbyś zatrzymać się u nas? -
zapytał Maslowski, kiedy znaleźli się już na autostradzie łączącej
port lotniczy z centrum miasta.
 Byłbym zachwycony - odparł zupełnie szczerze Martin.
 Studenci nie mogą doczekać się spotkania z tobą, Terry.
Co prawda nie ma ich zbyt wielu - przypuszczam, że nasza
arabistyka jest znacznie mniejsza od waszej - ale za to są pełni
entuzjazmu.
 To wspaniale. Ja także chętnie ich poznam.
Przez całą drogę z lotniska uczeni gawędzili o średniowiecznej
Mezopotamii, która stanowiła ich wspólną pasję, aż wreszcie nie
wiadomo kiedy znaleźli się przed domem profesora Maslowskiego,
położonym w podmiejskiej dzielnicy Menlo Park. Martin został
przedstawiony żonie gospodarza, Betty, po czym zaprowadzono go
do przytulnego i wygodnego pokoju gościnnego. Dopiero wtedy
zerknął na zegarek; była za kwadrans czwarta.
 Czy mogę skorzystać z telefonu? - zapytał, zszedłszy na
parter.
 Jasne - odparł Masłowski. - Chcesz zadzwonić do domu?
 Nie, to będzie miejscowa rozmowa. Macie może książkę
telefoniczną?
Profesor podał mu opasłe tomisko, po czym wyszedł z pokoju.
Numer, którego szukał Terry Martin, znajdował się pod Livermore,
Lawrence L, okręg Alameda. Na szczęście zdążył przed końcem
dnia pracy.
 Czy może pani połączyć mnie z wydziałem Z? - zapytał,
kiedy zgłosiła się telefonistka. "Z" wymówił jako "zet".
 Z kim, proszę? - zdziwiła się dziewczyna.
 Z wydziałem "zi" - poprawił się Martin. - Konkretnie
z dyrektorem, jeśli łaska.
 Proszę zaczekać.
W chwilę potem rozległ się inny głos, również należący do
kobiety.
-	Biuro dyrektora, czym mogę służyć?
Martin przedstawił się, po czym wyjaśnił, kim jest i że byłby
ogromnie wdzięczny, gdyby umożliwiono mu rozmowę z dyrek-
torem. Angielski akcent odniósł chyba pożądany skutek, gdyż
sekretarka natychmiast spełniła jego prośbę.
 Doktor Martin?
 Tak jest.
 Mówi Jim Jacobs, zastępca dyrektora wydziału. Mogę panu
w czymś pomóc?
 Ogromnie zależy mi na spotkaniu z panem. Przepraszam,
że nie zapowiedziałem się wcześniej, ale przyleciałem tu tylko po
to, żeby wygłosić wykład w Berkeley i zaraz muszę wracać do
Londynu.
Mężczyzna na drugim końcu linii telefonicznej nawet nie starał
się ukryć zdziwienia.
-	A czy zechciałby pan choćby zasygnalizować, jakiej sprawy
miałoby dotyczyć nasze spotkanie?
- Szczerze mówiąc, wolałbym tego nie robić. Powiem panu
tylko, że jestem członkiem Komitetu Meduza. Czy to wystarczy?
-	Naturalnie. Dzisiaj już chyba nie zdążymy, ale czy mógłby
pan wpaść do nas jutro?   -
 Oczywiście. Wykład mam dopiero po południu, więc pozwoli
pan, że zjawię się rano.
 Bardzo proszę. Czekam na pana o dziesiątej.
Martin odłożył słuchawkę, zadowolony, że udało mu się ukryć
fakt, iż nie jest fizykiem nuklearnym, tylko arabistą. Po co
niepotrzebnie komplikować sytuację?
Tej nocy w Wiedniu Karim poszedł z Edith Hardenberg do
łóżka. Wydarzenie to stanowiło naturalną konsekwencję uroczego
wieczoru spędzonego na koncercie oraz kolacji we dwoje. Kiedy
jechali z centrum miasta do jej mieszkania, Edith wmawiała sobie,
że wszystko skończy się na kawie i pocałunku na dobranoc, choć
w głębi duszy wiedziała już z całą pewnością, że będzie inaczej.
Nie broniła się, kiedy objął ją i pocałował, delikatnie ale
zarazem namiętnie. Wcześniejsze przekonanie, że nigdy nie pozwoli
mu na coś takiego, zniknęło bez śladu. Wcale tego nie żałowała.
Potem wziął ją na ręce i zaniósł do maleńkiej sypialni, ona zaś
po prostu wtuliła twarz w jego ramię i pozwoliła, żeby stało się to,
co musiało się stać. Prawie nie poczuła, kiedy jej sukienka zsunęła
się na podłogę. W przeciwieństwie do Horsta, Karim miał niezwykle
zręczne palce; żadnego szarpania, ciągnięcia, mocowania się z guzi-
kami i suwakami.
Była jeszcze w koszulce, kiedy oboje znaleźli się pod grubą,
puchową kołdrą. Jego młode ciało promieniowało takim ciepłem,
że chyba nie byłoby im potrzebne żadne przykrycie.
Nie wiedziała, co powinna robić, więc na wszelki wypadek
zamknęła oczy i leżała bez ruchu. Pod wpływem dotknięć delikat-
nych dłoni i gorących ust przez jej ciało zaczęły przebiegać
niepokojące, grzeszne dreszcze. Przy Horście nigdy ich nie od-
czuwała.
Przez chwilę ogarnęła ją panika, kiedy usta Karima zsunęły się
z jej ust, minęły drobne piersi i powędrowały w inne, zakazane
miejsca, o których matka Edith nigdy nie mówiła inaczej niż "tam
na dole". Usiłowała go odepchnąć, protestując słabo, gdyż zdawała
sobie sprawę, że biorące początek właśnie tam fale rozkoszy są
czymś grzesznym i niewłaściwym, ale on był nieustępliwy jak młody
spaniel, który dopadł kuropatwy.
Nie zwracał najmniejszej uwagi na jej słabnące: "Nein, Karim,
das sollst du nich...", a potem pojedyncze fale połączyły się w jedną
ogromną falę przypływu, która wyniosła ją, całkowicie bezradną,
na środek szalejącego oceanu, gdzie ogromne, spienione grzywacze
zalewały ją raz po raz, wciągając w bezdenne otchłanie. O tym,
czego tam zaznała, nie miała okazji jeszcze ani razu mówić przy
konfesjonale w Votivkirche.
Przycisnęła jego głowę do małych piersi i długo tuliła w mil-
czeniu, aż wreszcie spłynęło na nich cudowne uspokojenie. Tej
nocy Karim kochał się z nią jeszcze dwukrotnie: tuż po północy
i na krótko przed świtem. Za każdym razem był tak delikatny,
a jednocześnie zdecydowany i silny, że powstrzymywane do tej
pory uczucie ogarniało ją z mocą, jakiej nigdy by się nie
spodziewała. Jednak dopiero po drugim razie, kiedy zasnął,
odważyła się przesunąć rękami po jego wspaniale gładkim ciele
i dotknąć tego, czego każdy centymetr czuła nie tak dawno
w swoim wnętrzu.
Chociaż doktor Maslowski mocno się zdziwił, że jego gość
interesuje się jeszcze czymś innym oprócz dziedziny, w której był
specjalistą, uparł się, że zawiezie Terry'ego Martina do laboratorium
Livermore'a, aby nie narażać go na koszty związane z wynajęciem
taksówki.
-	Wygląda na to, że goszczę w domu znacznie ważniejszą
osobistość, niż przypuszczałem - powiedział podczas jazdy.
Martin usiłował za wszelką cenę wyprowadzić go z błędu, ale
kalifornijski uczony słyszał wystarczająco dużo o laboratorium im.
Lawrence'a Livermore'a, aby domyślić się, że nie każdy może ot
tak, po prostu, zadzwonić tam i umówić się na spotkanie. Był
jednak na tyle dobrze wychowanym i dyskretnym człowiekiem,
żeby powstrzymać się od zadawania pytań.
Przy głównej bramie strażnik sprawdził paszport Martina,
upewnił się telefonicznie, że gość z Wielkiej Brytanii rzeczywiście
jest oczekiwany, po czym wskazał drogę na parking.
-	Zaczekam w samochodzie - rzucił Maslowski.
Jeżeli wziąć pod uwagę rodzaj badań, jakie są prowadzone
w laboratorium, siedziba tej znakomitej instytucji sprawia dość
niezwykłe wrażenie. Jest to kilkanaście budynków przy Yasco
Road, w części nowych, w większości jednak stanowiących mieszan-
kę najróżniejszych stylów architektonicznych obowiązujących w cią-
gu minionych kilku dziesięcioleci, nie wyłączając koszarowego,
gdyż jakiś czas temu mieściła się tu baza wojskowa. Jakby jeszcze
tego było mało, tu i ówdzie można dostrzec pawilony kontenerowe,
które - jak wszystko, co tymczasowe - zdążyły już na stałe
wtopić się w krajobraz. Martina skierowano do jednego z budynków
przy Wschodniej Alei, jak szumnie nazwano wąską dróżkę biegnącą
między budynkami.
Z pewnością trudno się tego domyślić na pierwszy rzut oka, ale
właśnie tutaj pracują naukowcy, których zadanie polega na kont-
rolowaniu rozprzestrzeniania się technologii nuklearnej wśród
państw Trzeciego Świata.
Okazało się, że Jim Jacobs jest niewiele starszy od Terry'ego
Martina - na pewno nie przekroczył czterdziestki - ma także
stopień doktora i zajmuje się fizyką jądrową. Powitał gościa
w zarzuconym papierami gabinecie.
 Chłodny dzisiaj ranek, nieprawdaż? Założę się, że oczekiwał
pan tropikalnych upałów? Wszyscy tak myślą, ale tutaj, wysoko
nad poziomem morza, zawsze jest nieco chłodniej. Kawy?
 Z przyjemnością.
 Z cukrem i śmietanką?
-	Czarną, jeśli można. Bez cukru.
Doktor Jacobs nacisnął guzik interkomu.
-	Sandy, możesz zrobić nam dwie kawy? Dla mnie taka jak
zwykle, a druga czarna.
Usiadł w fotelu naprzeciwko gościa i uśmiechnął się uprzejmie.
Nie wydawało mu się, żeby musiał wspominać o tym, iż godzinę
wcześniej zadzwonił do Waszyngtonu, aby upewnić się, czy doktor
Martin rzeczywiście jest członkiem Komitetu Meduza. Uzyskał
potwierdzenie, a teraz nie mógł oprzeć się podziwowi. Wyglądało
na to, że jego gość, choć jeszcze młody, w swoim kraju zdobył
już sobie silną pozycję w kręgach naukowych. Amerykanin do-
skonale wiedział, czym zajmuje się Komitet Meduza, ponieważ
zarówno on, jak i jego koledzy od wielu tygodni dostarczali
Komitetowi informacji na temat Iraku, a także zaniedbań ze
strony Zachodu. Głupota i krótkowzroczność polityków sprawiła,
że niewiele brakowało, by Saddam Husajn skonstruował własną
bombę atomową.
-	W jaki sposób mogę panu pomóc? - zapytał.
Martin postawił na kolanach teczkę, otworzył ją, wyjął zdjęcie
fabryki w Tarmijji, które dał mu w tajemnicy Simon Paxman,
i położył je na biurku.
-	Przypuszczam, że już pan to widział?
Jacobs skinął głową.
-	Jakieś trzy, może cztery dni temu dostaliśmy parę sztuk
z Waszyngtonu. Cóż mogę powiedzieć? Nie mam pojęcia, co to
może być. Nigdy nie spotkałem się z czymś podobnym.
Sandy przyniosła kawę. Sekretarka doktora Jacobsa była wyso-
ką, pewną siebie, jasnowłosą kalifornijską pięknością.
 Cześć - przywitała Martina.
 Eee... Dzień dobry. Dyrektor też to widział?
Jacobs zmarszczył brwi. Odebrał to pytanie jako sugestię, że nie
jest wystarczająco doświadczony.
 Dyrektor wyjechał na narty do Kolorado, ale zdjęcia oglądali
nasi najlepsi specjaliści. To naprawdę znakomici fachowcy, może
mi pan wierzyć.
 Och, nie wątpię - odparł Martin.
Kolejna ślepa uliczka. Cóż, należało się tego spodziewać.
Sandy postawiła tacę z filiżankami na biurku i prostując się
zerknęła niechcący na fotografię.
 O, znowu te kółka.
 Tak jest - potwierdził z uśmiechem Jacobs. - Doktor
Martin uważa, że powinien je obejrzeć ktoś... starszy.
 W takim razie, pokażcie je Tacie Lomaxowi - rzuciła
dziewczyna, po czym wyszła z gabinetu.
 Kto to jest Tata Lomax? - zapytał Terry Martin.
 Och, proszę nie zaprzątać sobie niną głowy.  Kiedyś tu
pracował, a teraz jest na emeryturze i mieszka samotnie gdzieś
w górach. Od czasu do czasu pojawia się, żeby powspominać dawne
czasy. Dziewczyny uwielbiają go, bo przynosi im naręcza górskich
kwiatów. Zabawny staruszek.
Rozmowa przy kawie jakoś się nie kleiła, a zresztą Jacobs miał
mnóstwo pracy. Przeprosił jeszcze raz za to, że nie może pomóc,
odprowadził gościa do drzwi sekretariatu, po czym wrócił do gabinetu.
Martin odczekał kilka sekund, a następnie uchylił drzwi i wsunął
do środka głowę.
 Gdzie mogę znaleźć tego Lomaxa? - zapytał Sandy.
 Nie mam pojęcia. Mieszka gdzieś w górach. Nikt tam jeszcze
u niego nie był.
 Ale ma telefon?
 Komórkowy. Firma ubezpieczeniowa tylko pod tym warun-
kiem wystawiła mu polisę. Bądź co bądź, jest przecież okropnie
stary.
Ostatnie zdanie wypowiedziała z autentycznym współczuciem,
na jakie tylko kalifornijskie dziewczyny potrafią zdobyć się wzglę-
dem każdego, kto przekroczył sześćdziesiątkę. Znalazła numer,
a Martin zanotował go, podziękował i wyszedł na dobre.
Po drugiej stronie kuli ziemskiej, w Bagdadzie, był już wieczór.
Mikę Martin pedałując niespiesznie, minął siedzibę brytyjskiego
klubu przy Port Said Road, a ponieważ z miejscem tym wiązało się
wiele wspomnień z jego dzieciństwa, obejrzał się, by jeszcze raz
rzucić okiem na stary budynek.
Był tak głęboko pogrążony w myślach, że niewiele brakowało,
a spowodowałby wypadek. Dojechał właśnie do placu Nafura i bez
zastanowienia ruszył prosto przed siebie. Nie zauważył wielkiej
czarnej limuzyny, która z dużą szybkością nadjeżdżała z lewej
strony; mimo iż według przepisów to on miał pierwszeństwo
przejazdu, dwaj eskortujący samochód motocykliści ani myśleli
zwolnić, a tym bardziej hamować.
Jeden z nich skręcił gwałtownie, aby ominąć głupiego wieśniaka,
który wylazł na drogę. Przednie koło motocykla uderzyło w przednie
koło roweru, przewracając go na ziemię. Zanim Martin zorientował
się w sytuacji, leżał już jak długi na asfalcie wśród swoich warzyw
i owoców. Limuzyna przyhamowała ostro, ominęła go, po czym
raptownie zwiększyła prędkość. Martin podniósł wzrok akurat
w tej chwili, kiedy siedzący z tyłu pasażer odwrócił się w jego
stronę, by spojrzeć na durnia, który ośmielił się wejść mu w drogę.
Człowiek za szybą miał szczupłą, wręcz ascetyczną, pooraną
głębokimi bruzdami twarz, o wąskich, lekko skrzywionych ustach.
Jednak tym, co najbardziej przykuwało uwagę, były oczy; nie
nabiegłe wściekłością, nie przenikliwe czy chytre, nawet nie okrutne,
tylko puste i zupełnie pozbawione wyrazu. Oczy trupa.
Chwilę później samochód zniknął daleko.
Mikę Martin nie musiał słuchać szeptanych, przerażonych
wyjaśnień dwóch robotników, którzy podnieśli go z jezdni i pomogli
pozbierać zakupy. Kilka tygodni temu widział już tę twarz na
niezbyt wyraźnej fotografii, jednej z wielu, jakie rozłożono przed
nim na stole w Rijadzie. Przed chwilą stanął oko w oko z człowie-
kiem, który wzbudzał wśród Irakijczyków największe przerażenie,
naturalnie zaraz po ra'isie... A może nawet przed nim? Przez
ułamek sekundy widział za szybą samochodu Al Mu'azziba, czyli
Kata, szefa Al-Aman al-Amm, Umara Chatiba.
W porze lunchu Terry Martin kilkakrotnie próbował połączyć
się z numerem, który otrzymał od sekretarki doktora Jacobsa,
niestety bez rezultatu. Za każdym razem ten sam, słodki głos
z taśmy informował go, że połączenie nie może zostać zrealizowane,
oraz zachęcał, aby spróbował ponownie nieco później.
Paul Maslowski zabrał swego gościa na wspólny lunch
z kolegami z uczelni. Ożywiona dyskusja dotyczyła naturalnie
problemów naukowych. Po lunchu Martin postąpił zgodnie
z sugestią głosu z taśmy i spróbował jeszcze raz, ale również bez
powodzenia.
Wykład udał się znakomicie. Przysłuchiwało mu się dwudziestu
siedmiu doktorantów, Martina zaś zaskoczyła prezentowana przez
nich głęboka znajomość prac, jakie napisał o kalifach, którzy
władali środkową Mezopotamią w czasach nazwanych przez Euro-
pejczyków średniowieczem. Po wykładzie jeden ze słuchaczy po-
dziękował mu za to, że zechciał przybyć do nich z tak daleka,
pozostali zaś zgotowali wykładowcy huczną owację. Terry Martin
pokraśniał na twarzy i kilkakrotnie skłonił się głęboko. Wyszedłszy
z sali dostrzegł na ścianie automat telefoniczny. Tym razem sprzyjało
mu szczęście.
 Czego? - zapytał niezbyt uprzejmie męski głos.
 Przepraszam, czy to doktor Lomax?
 Istnieje tylko taki jeden, przyjacielu, i to właśnie ja nim
jestem.
 Wiem, że to może zabrzmieć trochę niezwykle, ale właśnie
przyleciałem z Anglii i chciałbym się z panem spotkać. Nazywam
się Terry Martin.
 Z Anglii, co? To szmat drogi. Jaki interes może pan mieć do
takiego starego bałwana jak ja, panie Martin?
 Chcę panu coś pokazać i zapytać, czy czegoś to panu nie
przypomina. U Livermore'a powiedziano mi, że ma pan ogromne
doświadczenie i widział wszystko, co odegrało choćby najmniejszą
rolę w rozwoju dziedziny, którą pan się zajmuje. Trudno będzie mi
wyjaśnić więcej przez telefon. Mogę do pana przyjechać?
 Czy to przypadkiem nie jest formularz podatkowy?
 Nie.
 Ani rozkładówka z "Playboya"?
 Obawiam się, że nie.
 Teraz naprawdę mnie pan zainteresował. Zna pan drogę?
-	Nie, ale mam przy sobie papier i ołówek. Proszę dyktować.
Tata Lomax wyjaśnił mu, w jaki sposób ma odnaleźć chatę
w górach. Zajęło to sporo czasu.
-	W takim razie, do jutra rana - zakończył rozmowę emery-
towany fizyk. - Dzisiaj jest już za późno, zgubiłby się pan
w ciemności. Aha, musi pan wziąć wóz z napędem na cztery koła.
Rankiem 27 stycznia jeden z dwóch samolotów E-8A J-STAR,
jakie brały udział w wojnie nad Zatoką Perską, odebrał słaby, ale
wyraźny sygnał. J-STAR-y były wciąż jeszcze traktowane jako
maszyny eksperymentalne, a kiedy na początku stycznia wysłano je
z Florydy, gdzie miały bazę, do odległej Arabii Saudyjskiej, ich
załogi w znacznej części składały się z cywilnych techników.
Właśnie tego ranka jeden z samolotów przemierzał niebo wzdłuż
granicy Arabii Saudyjskiej z Irakiem, penetrując pustynię promie-
niami swego skierowanego w dół i na boki radaru, którego zasięg
wynosił nieco ponad 150 kilometrów.
"Piknięcie" było bardzo słabe, ale świadczyło o tym, że coś
metalowego i niezbyt wielkiego - prawdopodobnie mały konwój
złożony z dwóch, może trzech ciężarówek - zmierza powoli w głąb
Iraku. J-STAR miał jednak służyć właśnie wykrywaniu takich
małych, niepozornych obiektów na terytorium nieprzyjaciela, więc
jego dowódca bezzwłocznie skontaktował się z AWACS-em krążą-
cym nad północną częścią Morza Czerwonego i podał dokładną
pozycję namierzonego konwoju.
Oficer dyżurny AWACS-a zanotował informację, zlokalizował
wskazane miejsce na mapie, po czym zaczął szukać zespołu
latającego, który mógłby złożyć Irakijczykom niezbyt przyjacielską
wizytę. Niemal wszystkie maszyny kierowane w owym czasie nad
zachodnią część Iraku miały wyszukiwać i niszczyć wyrzutnie
scudów oraz nękać ustawicznymi nalotami dwie duże bazy lotnicze,
ochrzczone kryptonimami H2 i H3. Kto wie, czy J-STAR nie
wykrył właśnie ruchomej wyrzutni rakiet, choć zazwyczaj nie
przemieszczały się one za dnia po odkrytym terenie.
Zespół latający, który ostatecznie wybrał oficer z AWACS-a,
składał się z dwóch F-15 wracających do bazy po przeprowadzonym
nalocie.
Don Walker utrzymywał stałą wysokość 6000 metrów i kierunek
prosto na wschód. Kilka minut temu wraz ze swoim skrzydłowym,
Randy Robertsem, zniszczył na przedmieściach Al-K.a'im baterię
rakiet przeciwlotniczych, które miały zapewnić ochronę fabryce
gazów bojowych, wyznaczonej do zbombardowania w dalszej
kolejności.
Walker odebrał rozkaz z AWACS-a i sprawdził poziom paliwa.
Był niski. Co gorsza, nad Al-Ka'im pozbył się kierowanych laserem
bomb i teraz miał pod skrzydłami tylko po dwie rakiety sparrow
i sidewinder - pociski klasy powietrze-powietrze, przeznaczone do
walki z irackimi myśliwcami.
Gdzieś na południe od granicy w wyznaczonym miejscu cierp-
liwie czekała powietrzna cysterna, a nawet po tankowaniu będzie
potrzebował każdej kropli paliwa, żeby dotrzeć do Al-Chardż.
Z drugiej strony, konwój znajdował się zaledwie 80 kilometrów
stąd, a 25 w bok od trasy, którą miał lecieć Walker. Warto rzucić
okiem.
Jego skrzydłowy słyszał rozmowę z AWACS-em, więc Walker
pomachał w stronę oddalonej o osiemset metrów maszyny i w chwilę
potem oba F-15 weszły w ostry zakręt w lewo, jednocześnie szybko
zmniejszając pułap lotu.
Z wysokości 2500 metrów Don Walker dostrzegł źródło "pik-
nięcia" odebranego przez superczuły radar J-STAR-a. Nie była to
wyrzutnia scudów, lecz dwie ciężarówki i dwa kołowe transportery
opancerzone BRDM-2.
Zmniejszając ciągle wysokość widział znacznie więcej niż opera-
tor radaru na pokładzie J-STAR-a. W głębokim korycie wy-
schniętego potoku stał samotny land-rover, wokół którego, maleńcy
jak mrówki, uwijali się czterej Brytyjczycy z SAS. Nie mogli
wiedzieć, że irackie pojazdy zbliżają się do nich szerokim półkolem,
ani że z obu ciężarówek wyskakują już żołnierze i ruszają tyralierą
w kierunku ich kryjówki.
Don Walker po raz pierwszy spotkał ludzi z SAS w Omanie.
Wiedział, że zostali wysłani na pustynię w celu wyszukiwania
ukrytych wyrzutni scudów; zarówno on, jak i wielu innych pilotów
z jego dywizjonu rozmawiało już z nimi przez radio, kiedy
Brytyjczycy podawali im współrzędne celów, których sami nie byli
w stanie zniszczyć.
Z 1000 metrów dostrzegł, że Brytyjczycy ze zdziwieniem spog-
lądają w górę. To samo, tylko raczej z niepokojem, czynili
Irakijczycy.
-	Bierz ciężarówki, ja zajmę się transporterami - powiedział
do mikrofonu.
-	Dobra - nadeszła natychmiast odpowiedź od Randy'ego
Robertsa.
Choć jego F-15 nie miał już ani bomb, ani rakiet przydatnych
do niszczenia celów naziemnych, to pod prawym skrzydłem, tuż
przy wlocie powietrza, wystawało sześć obrotowych luf działka
automatycznego vulcan kalibru 20 mm, zdolnych z oszałamiającą
prędkością wypluć całą zawartość magazynka mieszczącego 450
sztuk amunicji. Pocisk kalibru 20 mm przypomina wielkością mały
banan i eksploduje w chwili uderzenia w cel.
Walker odbezpieczył działko, a pokładowy komputer bezzwłocz-
nie wyświetlił mu w wizjerze ekran celowniczy, na którym zmienia-
jące się błyskawicznie liczby wskazywały odległość od celu, pełzający
krzyżyk zaś miał ułatwić trafienie w wybrane miejsce.
Pierwszy BRDM dostał serię stu pocisków i rozpadł się na
kawałki. Walker delikatnym ruchem naprowadził krzyżyk na tył
drugiego pojazdu i nacisnął spust, a sekundę później poderwał
maszynę w górę, jednocześnie kładąc ją w szeroki zakręt. Wykonaw-
szy pełną pętlę połączoną z beczką, Walker wyrównał lot nad
jasnobrązową pustynią. Horyzont, który jeszcze przed chwilą
wyczyniał niezwykłe harce, wrócił na swoje zwykłe miejsce. Oba
transportery płonęły, jedna ciężarówka leżała na boku, małe sylwetki
rozpaczliwie szukały schronienia między skałami.
Ludzie z land-roverów natychmiast zrozumieli, co się święci;
błyskawicznie dopadli pojazdu i na pełnym gazie ruszyli w dół
suchego koryta, by wydostać się z zasadzki. Nie wiedzieli i nigdy
nie mieli się dowiedzieć, kto ich "namierzył" - najprawdopodobniej
wędrowni pasterze - lecz doskonale zdawali sobie sprawę, kto
przed chwilą ocalił im życie.
Oba F-15 przemknęły nad korytem strumienia, pokiwały skrzyd-
łami, po czym zaczęły szybko nabierać wysokości, kierując się ku
oczekującej na nie powietrznej cysternie.
Dowódcą małego oddziału SAS był sierżant Peter Stephenson.
Pomachał odlatującym myśliwcom, a następnie powiedział:
- Nie mam pojęcia, jak się nazywacie, koledzy, ale jestem wam
winien kolejkę.
Tak się złożyło, że pani Maslowski jeździła po zakupy małym
suzuki vitarą, i choć jeszcze nigdy nie miała okazji włączyć napędu
na obie osie, to natychmiast zarekomendowała Martinowi swój
samochód. Uczony wyruszył wcześnie, bo choć odlatywał do
Londynu dopiero o piątej po południu, to nie wiedział, jak dużo
czasu zmitręży w górach. Zapowiedział, że będzie się starał zdążyć
na drugą.
Doktor Maslowski miał zajęcia na uczelni, więc dał Martinowi
mapę, aby się nie zgubił.
Jadąc szosą prowadzącą dnem doliny rzeki Mocho minął
budynki laboratorium, potem zaś skręcił w drogę do Tesli.
Z każdym kilometrem teren stawał się coraz bardziej górzysty,
domy zaś mniej liczne. Na szczęście dopisała pogoda. Zima
w tej części Stanów nigdy nie bywa tak ostra, jak w innych
rejonach kraju, ale bliskość morza jest przyczyną częstego wy-
stępowania gęstych mgieł i dużego zachmurzenia. Jednak rankiem
27 stycznia niebo było nieskazitelnie błękitne, powietrze zaś
chłodne i rześkie.
Daleko z przodu pojawił się skuty lodem wierzchołek Góry
Cedrowej. Szesnaście kilometrów za skrzyżowaniem Martin zjechał
z szosy i skierował samochód na gruntową drogę wspinającą się
stromo po zboczu wzgórza. Hen, w dole, na dnie doliny w promie-
niach słońca błyszczała wstążka rzeki Mocho, torującej sobie
uparcie drogę między skałami.
Trawa, która do tej pory porastała zbocze, ustąpiła miejsca
bylicy i rozsianym tu i ówdzie dębczakom. Wysoko w górze, na tle
błękitnego nieba, krążyły dwie kanie.
Martin minął samotną farmę, ale Lomax mówił mu, żeby jechał
dalej. Po pięciu kilometrach dotarł do chaty; została zbudowana
z wielkich, ociosanych bali. Z wzniesionego z kamieni komina
ulatywała strużka sinego dymu.
Zatrzymał samochód na podwórzu i wysiadł. Z wnętrza otwartej
stodoły przyglądała mu się obojętnie samotna krowa. Zza chaty
dobiegał rytmiczny stukot, więc skierował się tam, by na skraju
opadającego ku rzece urwiska ujrzeć Tatę Lomaxa we własnej
osobie.
Liczył sobie co najmniej 75 lat, ale na przekór obawom Sandy
wyglądał tak, jakby codziennie zjadał jednego niedźwiedzia grizzly
na śniadanie. Wysoki, w brudnych dżinsach i kraciastej koszuli,
jednym uderzeniem siekiery bez najmniejszego trudu rozrąbywał
pokaźne pniaki. Śnieżnobiałe włosy opadały mu w nieładzie aż na
ramiona; twarz zaś zdobiły wąsy barwy kości słoniowej. Choć
Terry Martin trząsł się z zimna w ocieplanej kurtce, doktor Lomax
zdawał się nie czuć chłodu, mimo szeroko rozpiętej koszuli.
-	A więc znalazł mnie pan? - zapytał,  nie odwracając
głowy. - Usłyszałem silnik.
Potężnym uderzeniem rozrąbał ostatni pniak, po czym odłożył
siekierę i ruszył na spotkanie gościa. Uścisnęli sobie dłonie,
a następnie Lomax wskazał szerokim gestem pobliski pień, sam zaś
usiadł na sąsiednim.
 Doktor Martin, zgadza się?
 Owszem.
 Z Anglii?
 Tak.
Stary naukowiec sięgnął do kieszeni na piersi, wyjął woreczek
z tytoniem i bibułkę z papieru ryżowego, po czym zaczął skręcać
papierosa.
-	Chyba nie ma pan jedynie słusznych poglądów politycz-
nych? - zapytał.
-	Hm... Nie wydaje mi się.
Lomax z aprobatą skinął głową.
-	Miałem kiedyś lekarza o jedynie słusznych poglądach poli-
tycznych. Bez przerwy darł się na mnie, żebym przestał palić.
Uwagi Martina nie uszedł fakt, że gospodarz użył czasu
przeszłego.
 Zapewne zrezygnował pan z jego usług?
 Nie, to on zrezygnował.  Umarł w ubiegłym tygodniu.
Pięćdziesiąt sześć lat. Nadmiar stresów. Co pana do mnie spro-
wadza?
Martin zaczął grzebać w teczce.
-	Przede wszystkim przepraszam, że w ogóle zawracam panu
głowę. Prawdopodobnie tylko marnuję pański czas, a przy okazji
swój, ale mimo wszystko czy zechciałby pan rzucić na to okiem?...
Lomax wziął od niego fotografię.
 Pan naprawdę jest z Anglii?
 Naprawdę.
 I chciało się panu lecieć taki szmat drogi, żeby pokazać mi
tę fotkę?
 Rozpoznaje pan to?
 No pewnie. Przecież pracowałem tam przez pięć lat.
Martin ze zdumienia aż otworzył usta.
 Był pan tam?! - wykrztusił z najwyższym trudem.
 Nie tylko byłem, ale mieszkałem.
 W Tarmijji?
-	W jakiej znowuż Tarmijji, do stu diabłów? Przecież to Oak
Ridge.
Martin przełknął ślinę.
-	Doktorze Lomax, to zdjęcie zostało wykonane sześć dni
temu przez amerykański myśliwiec przelatujący nad zbombar-
dowaną iracką fabryką.
Lomax przez chwilę wpatrywał się w gościa błękitnymi oczami,
ukrytymi częściowo pod krzaczastymi, siwymi brwiami, a następnie
przeniósł spojrzenie z powrotem na fotografię.
-	Sukinsyn... - wycedził. - Ostrzegałem tych drani. Trzy
lata temu. Napisałem memorandum, w którym dowodziłem, że
Trzeci Świat będzie starał się wykorzystać przede wszystkim tę
technologię.
 I co się stało z tym memorandum?
 Pewnie wyrzucili je do kosza.
 Kto?
 Jak to, kto? Ci jajogłowi mądrale.
 A więc pan wie, co to za dyski widać we wnętrzu tego
budynku?
 Jasne, że wiem. To kalutrony. Te cwaniaki z Iraku zbudowały
sobie kopię naszej instalacji z Oak Ridge.
 Kału... co?
Lomax ponownie spojrzał na niego.
 Pan nie jest fizykiem?
 Niestety, nie. Zajmuję się arabistyką.
Lomax mruknął coś pod nosem, jakby współczuł wszystkim,
którzy muszą iść przez życie obarczeni ciężarem nie-bycia fizykiem.
 Kalifornijskie cyklotrony, w skrócie kalutrony.
 Do czego one służą?
 Do EMSI. Elektromagnetycznej separacji izotopów. Mówiąc
waszym językiem, oczyszczają uran, żeby uzyskać uran 235 nie-
zbędny do produkcji bomby atomowej... Powiada pan, że to zdjęcie
z Iraku?
 Tak. Fabryka została przypadkowo zbombardowana tydzień
temu, a fotografię wykonano następnego dnia, ale aż do dzisiaj nikt
nie mógł nam powiedzieć, co ono przedstawia.
Lomax zamyślił się głęboko, spoglądając na rozciągającą się
u jego stóp dolinę i puszczając kłęby jasnoniebieskiego dymu.
 Sukinsyn - powtórzył wreszcie. - Wie pan, mieszkam tu
dlatego, że chcę. Z dala od całego tego smogu i hałasu. Nie mam
telewizora, ale słucham radia.  Chodzi o tego przyjemniaczka
Saddama Husajna, zgadza się?
 Tak jest. Powie mi pan coś o kalutronach?
Stary człowiek zdusił niedopałek papierosa i znowu zapatrzył
się przed siebie, tym razem nie tylko na dolinę, ale i na otchłań lat.
-	Tysiąc dziewięćset czterdziesty trzeci. Kupa czasu, co? Prawie
pół wieku. Pana nie było jeszcze wtedy na świecie, zresztą tak samo
jak większości ludzi, którzy teraz po nim chodzą. Kilku facetów
postanowiło osiągnąć coś, co wydawało się niemożliwe. Byliśmy
młodzi, pełni zapału, genialni i nie wiedzieliśmy, że to niemożliwe,
więc to osiągnęliśmy.
Fermi i Pontecorvo z Włoch, Fuchs z Niemiec, Nils Bohr
z Danii, Nunn May z Anglii i paru innych. I my, jankesi: Urey,
Oppe, Ernest i ja. Byłem najmłodszy. Miałem wtedy dwadzieścia
siedem lat.
Przez większość czasu szukaliśmy po omacku, próbując wszyst-
kiego, co nie zostało jeszcze wypróbowane, i zapuszczając się tam,
gdzie nikogo przed nami nie było. Dysponowaliśmy budżetem, za
który dzisiaj nie dałoby się kupić funta kłaków, więc pracowaliśmy
dzień i noc, i szliśmy na skróty. Musieliśmy, bo termin zbliżał się
nieubłaganie. Zdążyliśmy, w niespełna trzy lata. Zbudowaliśmy
bomby: "Little Boy" i "Fat Mań".
Potem bombowce zrzuciły je na Hiroszimę i Nagasaki, a świat
ocenił, że jednak źle się stało. Problem polegał na tym, że gdybyśmy
tego nie zrobili, zrobiłby ktoś inny. Może hitlerowskie Niemcy,
a może stalinowska Rosja...
 Przepraszam, a te kalutrony? - wtrącił nieśmiało Martin.
 Tak, tak. Słyszał pan o Projekcie Manhattan?
 Oczywiście.
 Brało w tym udział wielu geniuszów, ale dwaj byli najwięksi:
Robert J. Oppenheimer i Ernest O. Lawrence. O nich też pan słyszał?
 Naturalnie.
 I pewnie wydaje się panu, że byli kolegami, partnerami?
 Owszem.
 No to źle się panu wydaje. Byli rywalami. Wszyscy doskonale
wiedzieliśmy, że kluczem do rozwiązania naszego problemu jest
uran, jeden z najcięższych pierwiastków występujących na Ziemi.
Wiedzieliśmy też, że do wywołania reakcji łańcuchowej potrzebny
jest jego lżejszy izotop 235. Cały dowcip polegał na tym, żeby
wydobyć z uranu te 0,7 procenta izotopu 235.
Prace prowadzono od dawna, ale dopiero kiedy Ameryka
przystąpiła do wojny, naszym wodzom nagle zaczęło zależeć na
rezultatach. Po latach zaniedbań chcieli mieć je na wczoraj. Zawsze
ta sama historia. Próbowaliśmy wszystkich sposobów.
Oppenheimer zdecydował się na dyfuzję gazową. Najpierw
trzeba było zamienić uran w ciecz, potem zaś w gaz, sześciofluorek
uranu, cholernie trujący i powodujący korozję. Wirówki pojawiły
się później. Wynalazł je pewien austriacki uczony, którego zgarnęli
Rosjanie i zapędzili do roboty w Suchumi.
Lawrence wybrał inną drogę: separacja elektromagnetyczna
poprzez przyśpieszanie cząsteczek. Rozumie pan?
 Obawiam się, że nie.
 Mówiąc najprościej jak można, polega to na tym, że rozpędza
pan atomy do ogromnej prędkości, a następnie za pomocą silnych
magnesów zakrzywia tor ich lotu. Wyobraźmy sobie, że w zakręt
wchodzą jednocześnie dwa samochody wyścigowe: lekki i ciężki.
Który z nich znajdzie się na zewnętrznym torze?
 Ciężki - zaryzykował Martin.
 Słusznie. Taka właśnie jest zasada. Najważniejszą częścią
kalutronów są ogromne magnesy, mniej więcej sześciometrowej
średnicy. - Postukał palcem w zdjęcie. - To właśnie one. Ustawili
je w taki sam sposób, w jaki my zrobiliśmy to kiedyś w Oak Ridge.
 Skoro metoda okazała się właściwa, to dlaczego z niej
zrezygnowano? - zapytał Martin:
 Ze względu na szybkość. Oppenheimer wygrał, bo jego
sposób prędzej dawał efekty. Kalutrony działają bardzo powoli,
a w dodatku są szalenie kosztowne. Po 1945 roku, kiedy Rosjanie
zwolnili wreszcie tego nieszczęsnego Austriaka, a on od razu zjawił
się u nas, żeby zademonstrować swój wynalazek, zaprzestano ich
stosowania, a cała technologia uległa odtajnieniu. W Bibliotece
Kongresu może pan znaleźć wszelkie niezbędne opisy i szczegółowe
plany - przypuszczam zresztą, że Irakijczycy skorzystali właśnie
z tego źródła.
Przez kilka minut dwaj mężczyźni siedzieli w milczeniu.
 Krótko mówiąc, sugeruje pan, że Saddam skorzystał z tech-
nologii produkcji forda model T, ale nikt nie zwrócił na to uwagi,
ponieważ wszyscy myśleli, że będzie próbował wziąć udział w wy-
ścigach formuły 1? - zapytał wreszcie Anglik.
 Dokładnie. Ludzie zapomnieli, że chociaż ford model T jest
już cholernie przestarzały, to przecież działa. Przewiezie cię
z punktu a do punktu b, a w dodatku prawie nigdy się nie psuje.
 Doktorze Lomax, uczeni, których opinii zasięgały rządy obu
naszych krajów, ustalili ponad wszelką wątpliwość, że Irak dys-
ponuje jedną, funkcjonującą od co najmniej roku, kaskadą wirówek.
Druga może być na ukończeniu, ale chyba nie zaczęła jeszcze
pracować. Na tej podstawie wyliczono, że Irakijczycy nie zdążyli
jeszcze zgromadzić takiej ilości uranu 235 - powiedzmy, trzydziestu
pięciu kilogramów - która wystarczyłaby do zbudowania choćby
jednej bomby atomowej.
Lomax skinął głową.
 Mają rację. Przy jednej kaskadzie trzeba na to pięciu lat,
albo i więcej. Dwie kaskady to minimum trzy lata.
 Przypuśćmy jednak, że równolegle korzystali z kalutronów...
W jaki sposób zaplanowałby pan całą operację, gdyby stał na czele
irackiego programu jądrowego?
 Na pewno nie tak, jak pan mówi - odparł emerytowany
fizyk, skręcając kolejnego papierosa. - Czy w Londynie wyjaśniono
może panu, że proces rozpoczyna się od koncentratu zawierającego
zero z czymś tam procent uranu 235, kończy się zaś na materiale,
w którym tegoż izotopu jest już ponad 93 procent?
Martin przypomniał sobie, że w sali konferencyjnej w pod-
ziemiach Whitehallu wypuszczający kłęby fajkowego dymu doktor
Hipwell wypowiedział niemal dokładnie te same słowa.
 Owszem.
 Ale chyba nie uznali za stosowne wspomnieć, że większość
czasu zajmuje przejście od tego nieszczęsnego zera do 20 procent,
i że w miarę zwiększania się zawartości czystego pierwiastka, proces
ulega przyśpieszeniu?
 Nie.
 No więc, tak właśnie jest. Gdybym miał do dyspozycji
i kalutrony, i wirówki, nie używałbym ich równolegle, tylko najpierw
przepuściłbym koncentrat rudy przez kalutrony, żeby uzyskać
dwudziesto- albo dwudziestopięcioprocentową czystość, a dopiero
potem władował go do wirówek.
 Dlaczego?
 Bo w ten sposób dziesięciokrotnie skróciłbym okres oczeki-
wania na otrzymanie w kaskadach gotowego produktu.
Tata Lomax przez minutę wypuszczał w milczeniu kłęby dymu,
pozwalając Terry'emu Martinowi przetrawić nową wiedzę.
 W takim razie kiedy, pańskim zdaniem, Irak może uzyskać
trzydzieści pięć kilogramów czystego uranu?
 Zależy, kiedy uruchomili kalutrony.
Martin ponownie zastanowił się głęboko. Po tym, jak izraelskie
myśliwce bombardujące zniszczyły Osirak, Bagdad zaczął stosować
technikę duplikacji i rozproszenia. Laboratoria były rozrzucone po
całym kraju, te same badania prowadzono jednocześnie w kilku
miejscach, wszelkich zakupów za granicą dokonywano zaś z za-
chowaniem maksymalnej dyskrecji. Osirak zniszczono w 1981,
więc...
-	Powiedzmy, że kupili potrzebne elementy w 1982, a zmon-
towali je w 1983.
Lomax wziął do ręki patyk i począł grzebać nim w ziemi.
 Mieli jakieś  problemy  ze  zdobyciem  koncentratu  rudy
uranu? - zapytał.
 Nie.
 Ja myślę - mruknął ponuro fizyk. - Niedługo będzie
można kupić to w supermarkecie. - Szturchnął patykiem foto-
grafię. - Na tym zdjęciu widać około dwudziestu kalutronów. To
wszystko, czy jest coś jeszcze?
 Nie wiadomo. Załóżmy, że nie mieli więcej.
 Od 1983, powiada pan?
 Tak jest.
Lomax ponownie zajął się grzebaniem w ziemi.
-	Czy brakowało im kiedyś energii elektrycznej?
Martin przypomniał sobie 150-megawatową elektrownię, praw-
dopodobnie połączoną z Tarmijją podziemną linią przesyłową,
 Nie, wręcz przeciwnie.
 A nam brakowało - powiedział emerytowany uczony. -
Kalutrony zużywają potwornie dużo prądu. W Oak Ridge zbudo-
wali nam największą opalaną węglem elektrownię w Stanach,
a i tak musieliśmy od czasu do czasu czerpać z krajowej sieci. Za
każdym razem w całym Tennessee gasło światło, taki mieliśmy
pobór mocy!
Pisał patykiem jakieś liczby, zamazywał je i natychmiast przy-
stępował do kolejnych obliczeń.
 Kłopoty z drutem miedzianym?
 Nie, bo w każdej chwili mogli kupić go, ile chcieli, na
wolnym rynku.
 Te magnesy są owinięte tysiącami kilometrów drutu mie-
dzianego - wyjaśnił Lomax. - Podczas wojny były z tym cholerne
problemy. Wie pan, co wymyślił stary Lawrence?
 Nie mam pojęcia.
 Pożyczył z Fortu Knox wszystkie sztabki srebra, stopił je
i kazał zrobić z tego drut. Nadawał się prawie tak dobrze jak
miedziany. Kiedy tylko skończyła się wojna, musiał wszystko
oddać, co do grama. - Stary mężczyzna zachichotał pod wąsem. -
To dopiero był aparat!
Wreszcie obliczenia dobiegły końca.
 Jeżeli w 1983 zmontowali dwadzieścia kalutronów i do 1989
ładowali w nie koncentrat rudy uranu, aż do osiągnięcia dwudzies-
topięcioprocentowej czystości... a potem obrabiali to przez rok
w kaskadzie wirówek... mogliby uzyskać 35 kilogramów dziewięć-
dziesięciotrzyprocentowego uranu już w listopadzie.
 W tym, który będzie? - zapytał Martin.
Lomax wstał, rozprostował ramiona, po czym podał gościowi
rękę i pomógł mu podnieść się z miejsca.
-	Nie, miły panie. W tym, który już minął.
Jadąc z powrotem gruntową drogą Martin spojrzał na zegarek.
Południe, a więc ósma wieczorem w Londynie. Paxman już dawno
poszedł do domu, on zaś nie znał jego domowego numeru. Miał do
wyboru, albo czekać dwanaście godzin w San Francisco, albo
wracać. Zdecydował się na powrót.
Terry Martin wylądował w Londynie 28 stycznia o jedenastej
przed południem, o wpół do pierwszej zaś spotkał się z Simonem
Paxmanem. O drugiej wzburzony Steve Laing zgłosił się do
Harry'ego Sinclaira w budynku ambasady USA, godzinę później
zaś szef londyńskiej placówki CIA rozmawiał przez zabezpieczony
przed podsłuchem telefon z Billem Stewartem, zastępcą dyrektora
CIA ds. operacyjnych.
Dopiero rankiem 30 stycznia Bili Stewart mógł przedstawić
Williamowi Websterowi wyczerpujący raport.
- Wszystko się zgadza - poinformował byłego sędziego z Kan-
sas. - Posłałem w góry naszych ludzi i Lomax wszystko potwierdził.
Znaleźliśmy też jego memorandum. Z dokumentacji instalacji w Oak
Ridge wynika, że te dyski to naprawdę kalutrony, które...
 Jak to się stało? - przerwał mu dyrektor CIA. - Jak to
możliwe, że o niczym nie wiedzieliśmy?
 Cóż,   na   ten   pomysł   prawdopodobnie   wpadł   sam
Dżafar al-Dżafar, szef irackiego programu nuklearnego. Studiował
w Anglii, ale przez pewien czas pracował też w CERN-ie pod
Genewą. Jest tam olbrzymi akcelerator liniowy.
 I co z tego?
 Kalutrony to też przyspieszacze cząstek, tyle tylko, że
znacznie mniejsze. Poza tym, ta technologia została odtajniona
w 1949 i od tamtej pory każdy, kto chciał, mógł uzyskać do niej
dostęp.
 W jaki sposób zdobyli te kalutrony?
 Kupowali je w częściach, głównie w Austrii i Francji. Nie
wzbudziło to niczyich podejrzeń, bo technologia od dawna była
uważana za przestarzałą. Same zakłady zbudowali Jugosłowianie,
którzy wygrali oficjalny przetarg. Koniecznie chcieli mieć jakieś
plany, więc Irakijczycy dali im po prostu plany Oak Ridge. Dlatego
Tarmijja stanowi dokładną replikę naszej instalacji.
 Kiedy to wszystko się działo? - zapytał dyrektor.
 W 1982.
 A więc ten agent, jak mu tam...
 Jerycho.
 Właśnie. A więc Jerycho nie kłamał?
 Przekazał nam tylko to, co podobno powiedział Saddam
Husajn podczas spotkania z wąskim gronem najbardziej zaufanych
osób. Obawiam się jednak, że wszystko wskazuje na to, iż tym
razem pan Husajn mówił prawdę.
 A Jerycho dostał od nas kopa w dupę?
 Zażądał za tę informację miliona dolarów. Jeszcze nigdy nie
wypłaciliśmy nikomu takiej sumy, a wtedy wydawało się, że...
 Na litość boską, Bili! Przecież to i tak półdarmo, jeśli wziąć
pod uwagę, co jego informacja naprawdę oznacza. - Dyrektor
CIA wstał z fotela i podszedł do zajmującego całą ścianę okna.
Między nagimi gałęziami osik widać było Potomac toczący swe
szare wody w kierunku oceanu. - Natychmiast wyślij do Rijadu
Chipa Barbera. Niech sprawdzi, czy jest jakiś sposób, żeby ponownie
nawiązać kontakt z Jerychem.
-Mamy łącznika, panie dyrektorze. To brytyjski agent, który
mieszka w Bagdadzie i udaje Araba. Problem polega na tym, że
powiedzieliśmy chłopcom z Century House, żeby go stamtąd
wyciągnęli...
-	Módlmy się, aby tego nie zrobili, Bili. Potrzebujemy Jerycha
jak nigdy dotąd. Koszty nie grają roli. Musimy wiedzieć, gdzie
ukryli bombę i zniszczyć ją, zanim będzie za późno.
-	Tak jest. Eee... Kto zawiadomi generałów?
Dyrektor westchnął ciężko.
-	Za dwie godziny mam spotkanie z Colinem Powellem
i Brentem Scowcroftem.
Lepiej, że trafiło na ciebie niż na mnie, pomyślał Stewart,
zamykając za sobą drzwi gabinetu.

Rozdział osiemnasty
Dwaj ludzie z Century House zjawili się w Rijadzie przed
Chipem Barberem z Waszyngtonu. Samolot, którym lecieli Steve
Laing i Simon Paxman, wylądował jeszcze przed świtem.
Julian Gray, szef placówki SIS w stolicy Arabii Saudyjskiej, jak
zwykle czekał na nich w niepozornym samochodzie i zawiózł ich do
willi, gdzie od pięciu miesięcy właściwie mieszkał, z trudem znajdując
chwilę, by od czasu do czasu wpaść do domu.
Nagłe pojawienie się Paxmana, a tym bardziej zajmującego
wyższe miejsce w hierarchii służbowej Lainga, bardzo go zaskoczyło.
Nie wiadomo dlaczego przylecieli, żeby nadzorować przebieg
operacji, która została już oficjalnie zakończona.
Kiedy znaleźli się w willi, Laing wyjaśnił Grayowi, z jakiego
powodu należy bezzwłocznie odszukać Jerycha i ponownie włączyć
go do gry.
 Do licha, a więc ten drań mówił prawdę!
 Przyjmujemy takie założenie, choć na razie nie mamy
żadnych dowodów. Kiedy Martin będzie teraz na nasłuchu?
 Przez pół godziny od dwudziestej trzeciej piętnaście. Ze
względów bezpieczeństwa od pięciu dni nie kontaktowaliśmy się
z nim. Szczerze mówiąc, oczekujemy, że lada dzień pojawi się na
granicy.
 Miejmy nadzieję, że jest na miejscu. Jeśli nie, to ugrzęźliśmy
po szyję w gównie. Trzeba będzie z powrotem go tam przemycić,
a to zajmie mnóstwo czasu. Na pustyni aż roi się od patroli.
 Ilu ludzi wie o sprawie? - zapytał Gray.
 Prawie nikt, i tak ma pozostać - odparł Steve Laing.
Rzeczywiście, wtajemniczono bardzo niewiele osób, ale dla
profesjonalistów nawet to nieliczne grono było stanowczo zbyt
liczne. W Waszyngtonie w jego skład wchodzili prezydent, czterej
członkowie jego gabinetu, przewodniczący Rady Bezpieczeństwa
Narodowego oraz przewodniczący Kolegium Szefów Sztabów.
Należało do tego dodać czterech ludzi z Langley - jeden z nich, to
znaczy Chip Barber, był już w drodze do Rijadu. Doktor Lomax
musiał przyjąć w swojej chacie nieproszonego gościa, który miał
dopilnować, aby uczony rzeczywiście był całkowicie odizolowany
od świata zewnętrznego.
W Londynie o sprawie wiedzieli: nowy premier John Major,
sekretarz gabinetu premiera, dwaj ministrowie oraz trzej ludzie
z Century House.
W Rijadzie przebywało trzech wtajemniczonych, wkrótce zaś
miał do nich dołączyć czwarty, Chip Barber. Jeżeli chodzi o gene-
rałów, to zaufano tylko czterem - trzem Amerykanom i jednemu
Brytyjczykowi.
Doktor Terry Martin zachorował na dyplomatyczną grypę
i dochodził do zdrowia w wiejskim domku wykorzystywanym
czasem przez SIS. Doglądała go troskliwa gospodyni oraz trzej
nieco mniej troskliwi ochroniarze.
Od tej pory wszystkie działania aliantów zmierzające do od-
nalezienia, a następnie zniszczenia broni opatrzonej kryptonimem
Kubdat Allah, czyli Pięść Boga, miały stwarzać pozory, iż w rzeczy-
wistości są skierowane bezpośrednio przeciwko Saddamowi Hu-
sajnowi.
Próby usunięcia dyktatora były już zresztą podejmowane. Jakiś
czas temu ustalono dwa miejsca, w których mógł zjawić się
prezydent; nikt jednak nie wiedział, kiedy to nastąpi, gdyż ra'is, jeśli
nie przebywał akurat w swoim bagdadzkim bunkrze, przenosił się
z kryjówki do kryjówki wedle własnego uznania.
Oba cele obserwowano z powietrza przez dwadzieścia cztery
godziny na dobę. Jednym z nich była wiejska willa położona 65
kilometrów od Bagdadu, drugim wielki wóz campingowy, cały
opancerzony i przerobiony na ruchome centrum dowodzenia.
Za pierwszym razem zauważono, że wokół willi pojawiły się
stanowiska lekkiej artylerii przeciwlotniczej i pojazdy opancerzone.
Natychmiast nadleciało kilka F-15 i zamieniło budynek w stertę
gruzów, ale alarm okazał się fałszywy; ptaszka nie było w klatce.
Za drugim razem, dwa dni przed końcem stycznia, zaobser-
wowano potężną zmechanizowaną karawanę. Myśliwce natychmiast
ruszyły do ataku, lecz ponownie na próżno.
Przy obu okazjach piloci podejmowali ogromne ryzyko, gdyż
iraccy artylerzyści ostrzeliwali ich zajadle. Fiasko tych akcji sprawiło,
że alianci znaleźli się w kłopotliwym położeniu; okazało się, iż po
prostu nie są w stanie wytropić Saddama Husajna.
W rzeczywistości nikt nie wiedział, gdzie w danej chwili przebywa
dyktator, z wyjątkiem nielicznej osobistej ochrony z Al-Amn al-Chass,
dowodzonej przez jego syna Kusaja.
Saddam bez przerwy przemieszczał się z miejsca na miejsce, na
przekór powszechnemu przekonaniu, według którego w czasie
wojny powietrznej z aliantami mieszkał prawie wyłącznie w bunkrze
pod hotelem Raszid w Bagdadzie.
Aby zapewnić mu bezpieczeństwo, uciekano się do najróżniej-
szych wybiegów. Wielokrotnie pokazywał się wiwatującym od-
działom - złośliwi twierdzili, że głównym powodem wiwatów była
radość żołnierzy, że nie trafili na pierwszą linię frontu i nie muszą
znosić ciągłych bombardowań. Prawie nikt nie wiedział jednak, iż
człowiek, którego tak serdecznie pozdrawiają wierni poddani, jest
w rzeczywistości jednym z jego sobowtórów, tak podobnym do
oryginału, że odróżnić go mogli jedynie ludzie z najbliższego
otoczenia ra'isa.
Ulicami Bagdadu często przemykały otoczone silną eskortą
kawalkady limuzyn z ciemnymi szybami; mieszkańcy stolicy przy-
puszczali, że w jednym z pojazdów siedzi sam prezydent, ale mylili
się, gdyż Saddam w mieście zazwyczaj korzystał z pojedynczego,
niczym nie wyróżniającego się samochodu.
Nawet bliscy współpracownicy nie cieszyli się pełnym zaufaniem
władcy. Ministrów informowano o posiedzeniach rządu zaledwie
z pięciominutowym wyprzedzeniem; mieli tylko tyle czasu, żeby
wyjść z domu, wsiąść do samochodu i ruszyć za pilotem jadącym
na motocyklu. Myliłby się jednak ten, kto by sądził, że trafiali od
razu na miejsce zebrania.
Motocyklista prowadził ich w jakiś ustronny zakątek, gdzie
przesiadali się do autobusu z zasłoniętymi oknami. Czarna zasłona
oddzielała także przestrzeń dla pasażerów od miejsca kierowcy. Kiedy
wszyscy dostojnicy znaleźli się już w autobusie, kierowca ruszał za
kolejnym motocyklistą, który wskazywał drogę do miejsca spotkania.
Ministrowie, generałowie i doradcy siedzieli w pogrążonym w ciem-
ności wnętrzu niczym uczniowie podczas wycieczki z niespodzianka-
mi, nie mając najmniejszego pojęcia, dokąd właściwie jadą.
Najczęściej posiedzenia rządu lub Rady Dowództwa Rewolucji
odbywały się w obszernych, odosobnionych willach, zajmowanych
z samego rana, opuszczanych zaś przed zachodem słońca. Specjalny
oddział Al-Amn al-Chass wyszukiwał odpowiedni budynek, unie-
ruchamiał na jeden dzień właścicieli, a następnie odwoził ich do
domu, kiedy rais wraz ze swoją świtą już zniknął.
Nic dziwnego, że alianci nie mogli go upolować, choć bardzo się
starali, przynajmniej do początku lutego. Potem zaprzestano prób
zlikwidowania dyktatora. Wojskowi nigdy nie mogli zrozumieć,
dlaczego.
Chip Barber zjawił się w zajmowanej przez Brytyjczyków willi
w Rijadzie tuż po południu ostatniego dnia stycznia. Po przywitaniu
czterej mężczyźni z rosnącym niepokojem odliczali kolejne godziny
zbliżające ich do chwili, kiedy będą mogli skontaktować się z majorem
Martinem - jeżeli jeszcze pozostał w Bagdadzie, ma się rozumieć.
-	Przypuszczam, że wyznaczono nam jakiś termin? - zapytał
Laing.
Barber skinął głową.
-	20 lutego. Nasz dzielny Norman właśnie wtedy chce ruszyć
do ataku.
Paxman gwizdnął cicho.
 Dwadzieścia dni! Niech mnie licho... Czy Wuj Sam zdecydo-
wał się potrząsnąć kiesą?
 Tak. Dyrektor wyraził zgodę, żeby dzisiaj przekazać na
wiedeńskie konto Jerycha milion dolarów. Dostanie jeszcze pięć,
jeżeli wskaże nam miejsce przechowywania bomby *** naturalnie
zakładając, że jest tylko jedna.
 Pięć milionów dolarów!? - wykrzyknął Laing. - Na litość
boską, nikt nigdy nie dał takiej forsy za informację!
Amerykanin wzruszył ramionami.
-	Jerycho to płatny informator. Chodzi mu tylko o pieniądze,
więc niech je ma. Jest w tym jednak pewien haczyk. Arabowie
targują się, my nie, ale pięć dni po tym, jak odbierze informację,
zaczniemy obniżać stawkę o pół miliona dziennie.
Trzej Brytyjczycy przez dłuższą chwilę liczyli w myślach pienią-
dze, które znacznie przekraczały to, co wszyscy trzej razem wzięci
zdołają zarobić przez całe życie.
-	Cóż, to powinno dodać mu skrzydeł - zauważył wreszcie
Laing.
Treść depeszy została ustalona wczesnym wieczorem. Przede
wszystkim jednak należało nawiązać łączność z Martinem i poczekać
na odpowiedź, w której potwierdzi w umówiony sposób, że jest cały
i zdrów, i może swobodnie działać. Dopiero wtedy Rijad poleci mu,
by jak najszybciej skontaktował się z Jerychem, przedstawi szczegóły
oferty oraz podkreśli konieczność maksymalnego pośpiechu.
W miarę jak zbliżała się północ, napięcie stawało się niemal nie
do wytrzymania. Kolacja została na stole prawie nie tknięta.
o wpół do dziesiątej przeszli do sypialni zamienionej w pokój
łączności i Simon Paxman odczytał treść depeszy do mikrofonu. Po
zaszyfrowaniu i dwustukrotnym przyśpieszeniu okazało się, że
przekaz będzie trwał niespełna dwie sekundy.
Dziesięć sekund po dwudziestej trzeciej piętnaście radiooperator
wysłał krótki sygnał-pytanie: "Jesteś tam?" Trzy minuty później
nadeszła odpowiedź; po spowolnieniu i rozszyfrowaniu pięciu
mężczyzn zgromadzonych przy radiostacji usłyszało wyraźny głos
Mike'a Martina:
-	Czarny Niedźwiedź do Góry Skalistej, słucham cię, odbiór.
Napięcie prysło jak bańka mydlana. Pięciu dorosłych ludzi
przez dłuższą chwilę poklepywało się nawzajem po plecach i ściskało
ręce niczym chłopcy z drużyny piłkarskiej po zdobyciu mistrzostwa
szkoły. Ten, kto tego nie przeżył, nie potrafi wyobrazić sobie
radości, jaka zawsze staje się udziałem tych, którzy nagle dowiedzą
się, że jeden z "naszych" na głębokim zapleczu przeciwnika żyje
i jest na wolności.
-	Przez czternaście pieprzonych dni siedział tam jak mysz pod
miotłą! - zauważył Barber, kiedy przejawy entuzjazmu nieco
osłabły. - Dlaczego nie wrócił zaraz po otrzymaniu rozkazu?
-	Dlatego że jest upartym idiotą - wyjaśnił mu Laing. - na
całe szczęście, jak się okazało.
Radiooperator, który z całej piątki zachował najwięcej spokoju,
wysłał do Bagdadu kolejny, krótki sygnał - Martin miał od-
powiedzieć nań w ustalony z góry sposób. Co prawda oscylograf
potwierdził już jego tożsamość, ale kto mógł zaręczyć, czy brytyjski
agent nie został schwytany i torturami zmuszony do współpracy
z irackim kontrwywiadem? Przez dwa tygodnie można złamać
nawet najtwardszego człowieka.
-	Wraz z Nelsonem z północy, powtarzam, wraz z Nelsonem
z północy, odbiór.
Minęły kolejne trzy minuty, zanim anteny zainstalowane na
dachu willi przechwyciły trwającą ułamek sekundy transmisję
z Bagdadu.
-	Zaśpiewajmy, że piękny dzień nam nastał - rozległ się
ponownie głos Martina.
Radiooperator uśmiechnął się szeroko.
 To on! Żywy, zdrowy i wolny jak ptaszek.
 Czy to jakiś wiersz? - zainteresował się Barber.
 Tak, tyle tylko, że druga linijka brzmi naprawdę: "Za-
śpiewajmy, że cudny dzień nam nastał" - odparł Steve Laing. -
Gdyby podał poprawną wersję, znaczyłoby to, że ma pistolet
przystawiony do skroni, a wtedy...
Wzruszył ramionami.
Radiooperator wysłał najdłuższą, właściwą wiadomość, po czym
wyłączył aparaturę. Barber sięgnął po teczkę, którą postawił przy
łóżku.
 Wiem, że to trochę nie w zgodzie z miejscowymi obyczajami,
ale jako dyplomaci możemy przecież od czasu do czasu korzystać
z pewnych przywilejów...
 A niech mnie! - mruknął Gray. - Dom Perignon. Myślisz,
że Laagley stać na takie luksusy?
 Langley właśnie wyłożyło na stół pięć milionów zielonych -
powiedział Barber. - Jedna mała butelczyna nie powinna nikomu
sprawić różnicy.
 Też tak uważam - poparł go Paxman.
Wystarczył tydzień, aby Edith Hardenberg zmieniła się nie do
poznania. Naturalnie sprawił to nie tylko upływ czasu, lecz przede
wszystkim cudotwórcze działanie miłości.
Ulegając delikatnym namowom Karima poszła do fryzjera,
który obciął i wymodelował jej włosy. Teraz opadały po obu
stronach twarzy aż do wysokości brody, łagodząc ostre rysy
i dodając im nieco dojrzałego, kobiecego blasku.
Za jej nieśmiałym przyzwoleniem Karim dobrał delikatny
makijaż - naprawdę nic ekstrawaganckiego, zaledwie muśnięcie
tuszem rzęs, odrobina pudru w kremie i delikatne maźnięcie ust
szminką.
Wolfgang Gemutlich był do głębi wstrząśnięty. Co chwila
przyłapywał się na tym, że ukradkiem obserwuje swoją sekretarkę,
teraz jakby trochę wyższą, bo w pantoflach na dwucentymetrowym
obcasie. Nie chodziło nawet o te obcasy, uczesanie ani makijaż,
choć naturalnie zgromiłby ją za takie pomysły, gdyby zechciała
poinformować go przed wprowadzeniem ich w życie. Najbardziej
nie dawała mu spokoju jej nowo nabyta pewność siebie, którą
wyczuwał za każdym razem, kiedy podsuwała mu listy do podpisu
albo sporządzała notatki.
Naturalnie wiedział, co było tego przyczyną; któraś z tych
głupich dzierlatek z parteru namówiła ją do wydawania pieniędzy.
Od tego wszystko się zaczynało. Odkąd sięgał pamięcią, wydawanie
pieniędzy zawsze prowadziło do ruiny i nieszczęścia.
Co prawda naturalna nieśmiałość nie zniknęła bez śladu,
w kontaktach służbowych zaś Edith nadal zachowywała daleko
posuniętą rezerwę, ale wystarczyło kilka chwil sam na sam z Kari-
mem, żeby natychmiast zaczęła ją zdumiewać własna odwaga.
Przez dwadzieścia lat cała sfera doznań fizycznych była dla niej
zupełnie obca, teraz więc czuła się jak odkrywca uczestniczący
w długiej, cudownej podróży, trochę speszony i przerażony, trochę
zaintrygowany i podekscytowany. Ich intymne obcowanie, począt-
kowo przypominające solowy recital, powoli przemieniało się w duet.
Kiedy po raz pierwszy dotknęła go "tam na dole", wydawało jej
się, że umrze z przerażenia i wstydu, i przez długi czas nie mogła
uwierzyć, że jednak przeżyła.
Wieczorem 3 lutego przyniósł jej pudło zawinięte w kolorowy
papier i przewiązane wstążką.
-	Karim, naprawdę nie powinieneś robić takich rzeczy! Wyda-
jesz za dużo pieniędzy.
Objął ją i zaczął gładzić po włosach. Uwielbiała, kiedy to czynił.
-	Posłuchaj, kociaczku: mój ojciec jest bardzo bogaty i daje mi
duże kieszonkowe. Wolałabyś, żebym przepuszczał je w nocnych
klubach?
Uwielbiała również, kiedy się z nią przekomarzał. Oczywiście
wiedziała, że nigdy w życiu nie poszedłby do żadnego z tych
okropnych miejsc. Dlatego też przyjmowała perfumy i błyskotki,
na które jeszcze kilka tygodni temu nawet nie rzuciłaby okiem.
 Mogę otworzyć?
 A jak myślisz, po co to przyniosłem?
W pierwszej chwili nie zorientowała się, co to jest. Jakiś jedwab,
mnóstwo wstążek i koronek... Kiedy wreszcie zrozumiała - widy-
wała takie reklamy w czasopismach, naturalnie w tych, które
kupowały jej koleżanki - zarumieniła się po czubki uszu.
 Nie mogę, Karim. Naprawdę nie mogę.
 Oczywiście, że możesz - odparł z uśmiechem. - Dalej,
kociaczku: idź do sypialni i się przebierz. Zamknij drzwi, nie będę
podglądał.
Położyła całe naręcze na łóżko i spojrzała na rozrzucone
fatałaszki. Ona, Edith Hardenberg?... Nigdy. Były tam pończochy
i pasy, przezroczyste majteczki i staniczki, podwiązki i kuse koszulki,
a wszystko czarne, różowe, czerwone i beżowe. Obrębiony koronkami
i piórami gładki jedwab, po którym palce ślizgały się jak po lodzie...
Dopiero po godzinie otworzyła drzwi sypialni i stanęła w nich,
szczelnie otulona starą podomką. Karim odstawił filiżankę z herbatą,
podszedł do niej, przez chwilę przyglądał się jej z łagodnym uśmiechem,
a potem zaczął pomału rozwiązywać pasek. Ponownie zarumieniła się
i odwróciła wzrok, żeby przypadkiem nie spojrzeć mu w oczy.
Podomka zsunęła się na podłogę.
- Ach, kociaczku... - szepnął. - Wyglądasz wspaniale!
Nie wiedziała co powiedzieć, więc zarzuciła mu ręce na szyję
i przywarła do niego całym ciałem. Wyczuła zgrubienie w jego
spodniach, ale nie była już ani zdziwiona, ani przestraszona.
Kochali się, a potem poszła do łazienki. Kiedy wróciła, przez
chwilę stała bez ruchu i przyglądała mu się. Kochała go całego,
każdą część jego ciała. Usiadłszy na krawędzi łóżka ostrożnie
przesunęła palcem wzdłuż blizny na jego szczęce; powiedział jej, że
to pamiątka z dzieciństwa - potknął się i wybił głową szybę
w jednej ze szklarni ojca na przedmieściach Ammanu.
Otworzył oczy, uśmiechnął się i dotknął jej twarzy, a ona
pieściła dłoń mężczyzny, całując po kolei wszystkie palce oraz
sygnet z jasnoróżowym opalem, prezent od matki, który nosił na
serdecznym palcu.
 Co będziemy robić dziś wieczorem? - zapytała.
 Pójdziemy gdzieś. Na przykład do Bristolu.
 Jadasz za dużo steków.
Opuścił rękę i zacisnął ją na jej szczupłym pośladku.
 To jest mój ulubiony stek! - oświadczył z szerokim uśmiechem.
 Przestań! Jesteś okropny, Karim. A teraz puść mnie, bo
muszę się przebrać.
Wstając z łóżka dostrzegła swoje odbicie w lustrze. Jak to
możliwe, żebym aż tak bardzo się zmieniła? - przemknęła jej
niepokojąca myśl. Jak to możliwe, żebym włożyła seksowną bieliznę?
Zaraz potem jednak zrozumiała, co jest tego przyczyną. Po prostu
dla Karima, dla jej ukochanego Karima, zrobiłaby wszystko. Miłość
przyszła późno, ale kiedy już się zjawiła, miała siłę górskiej lawiny.
Departament Stanu USA
20520 Waszyngton, D.C.
Memorandum
DLA: James Baker, sekretarz stanu
OD: Grupa Analiz Wydarzeń Politycznych i Informacji Wywiadu
DOTYCZY: usunięcia Saddama Husajna
DATA: 5 lutego 1991 roku
KLASYFIKACJA: ściśle tajne
Z całą pewnością nie uszło Pańskiej uwagi, że od chwili, kiedy
doszło do pierwszych starć między siłami powietrznymi koalicji
a wojskowym lotnictwem Republiki Iraku, miały miejsce co najmniej
dwie, a być może więcej niż dwie, próby wyeliminowania prezydenta
Iraku Saddama Husajna. Próby te, w formie nalotów myśliwców
bombardujących, podejmowało wyłącznie lotnictwo Stanów Zjed-
noczonych. W związku z tym nasza Grupa czuje się w obowiązku
przedstawić dające się przewidzieć konsekwencje udanego zamachu
na życie Saddama Husajna.
Naturalnie najlepszym wyjściem byłoby utworzenie pod auspicjami
zwycięskich sił koalicji nowego rządu, nie mającego nic wspólnego
z dyktaturą partii Ba's, przestrzegającego praw człowieka oraz zasad
demokracji. Niestety, naszym zdaniem szansę na takie rozwiązanie
praktycznie równają się zeru.
Po pierwsze, Irak nie jest - i nigdy nie był - w pełni
zjednoczonym krajem. Zaledwie jedną generację wstecz przypominał
pled pozszywany w pośpiechu z różnokolorowych, nie pasujących do
siebie skrawków, z których każdy wyobrażał jedno plemię, nastawione
wrogo do wszystkich pozostałych. Jego ludność składa się w niemal
równych częściach z przedstawicieli dwóch nieprzyjaznych sobie
sekt - szyitów i sunnitów. Do tego należy jeszcze dodać chrześcijań-
ską mniejszość, rozbitą na trzy główne obozy, oraz zamieszkujących
północne tereny Kurdów, którzy energicznie domagają się uniezależ-
nienia od Bagdadu i uzyskania pełnej niepodległości.
Po drugie, w całej historii Iraku nie znajdziemy choćby najkrót-
szego okresu demokracji. Najpierw władali nim Turcy, potem haszy-
midzi, następnie zaś partia Ba's. Demokracja w takiej postaci, jaką
my znamy, po prostu nie miała okazji tam zaistnieć.
Gdyby w obecnej sytuacji doszło do udanego zamachu i usunięcia
dyktatora, wydarzenia mogłyby się potoczyć według jednego z dwóch
scenariuszy.
Pierwszy z nich zakłada utworzenie pod naciskiem z zewnątrz
rządu koalicyjnego, możliwie szeroko reprezentującego różne, często
przeciwstawne, opcje światopoglądowe i polityczne.
Naszym zdaniem taki rząd utrzymałby się przy władzy przez
bardzo krótki okres, gdyż szybko doszłyby do głosu wzajemne
pretensje i zadawnione urazy, całkowicie uniemożliwiając mu funkc-
jonowanie.
Kurdowie natychmiast skorzystaliby z okazji, aby pełnym gło-
sem upomnieć się o niepodległość, i utworzyliby samodzielne państ-
wo na północy Iraku. Sparaliżowany przez wewnętrzne waśnie rząd
centralny nie zdołałby temu zapobiec. Reakcja Turcji byłaby na-
tychmiastowa i bardzo gwałtowna, ponieważ zamieszkująca ten kraj
mniejszość kurdyjska z pewnością wzmogłaby opór przeciwko An-
karze.
Szyici z południowego wschodu z pewnością nawiązaliby flirt
z Teheranem, który nie miałby nic przeciwko temu, aby pomścić
miliony swoich żołnierzy, jacy zginęli podczas wojny z Irakiem.
Najlepszym sposobem zemsty byłaby aneksja południowo-wschodniej
części Iraku. Perspektywa ta wprawiłaby w panikę wszystkie proza-
chodnie państwa arabskie nad Zatoką Perską, nie wyłączając Arabii
Saudyjskiej.
Nieco dalej na północ, Arabowie z irańskiego Arabistanu zaprag-
nęliby połączyć się ze swymi braćmi z Iraku, co jednak spotkałoby się
z ostrą reakcją rządzących z Teheranu ajatollahów. W pozostałych
częściach Iraku bardzo prędko wybuchłyby okrutne walki między-
plemienne, mające służyć wyrównaniu dawnych rachunków oraz
rozdzieleniu tego, co jeszcze zostało do rozdzielenia.
Wszyscy z ogromnym niepokojem obserwujemy wojnę, jaką na
terenie byłej Jugosławii toczą Serbowie z Chorwatami. Na razie
wojna ta nie objęła terytorium Bośni, gdzie mamy do czynienia
z trzecim czynnikiem w postaci tamtejszych muzułmanów. Kiedy
walki jednak się tam przeniosą - co z pewnością nastąpi - dojdzie
do ogromnego przelewu krwi i straszliwych zbrodni. Mimo to
członkowie naszej Grupy uważają, że nawet nieszczęście, jakie spotkało
dawną Jugosławię, będzie niczym w porównaniu z zawieruchą, jaką
wywoła rozpad Iraku. Gdyby doszło do dezintegracji tego kraju,
mielibyśmy do czynienia z zaciętą wojną domową, co najmniej
czterema wojnami międzynarodowymi oraz całkowitą destabilizacją
sytuacji w rejonie Zatoki Perskiej. Sam tylko problem uciekinierów,
których liczba musiałaby przekroczyć kilka milionów, byłby prak-
tycznie niemożliwy do rozwiązania.
W grę wchodzi jeszcze tylko jeden scenariusz, w którym Saddama
Husajna zastępuje jakiś generał albo ktoś piastujący wysokie stanowis-
ko w hierarchii partii Ba's. Ponieważ jednak wszyscy ludzie z najwyż-
szych kręgów władzy w Bagdadzie mają ręce tak samo splamione
krwią, jak ich lider, trudno znaleźć argumenty, które przemawiałyby
za tym, aby zastępować jednego despotę innym, kto wie, czy nie
okrutniejszym i bardziej przebiegłym.
W świetle przedstawionych rozważań bezsprzecznie najlepszym,
choć z pewnością dalekim od ideału rozwiązaniem jest- zachowanie
w Iraku status quo, naturalnie po uprzednim zniszczeniu zapasów
broni masowej zagłady i takim osłabieniu siły bojowej jego armii,
żeby co najmniej przez dziesięć lat nie stanowiła zagrożenia dla
żadnego państwa w tym rejonie świata.
Nie ulega najmniejszej wątpliwości, że taki rozwój sytuacji nie
zmusi władz w Bagdadzie, by zaprzestały łamania praw człowieka, co
czynią na niesłychaną skalę od wielu lat. Jest jednak również faktem,
iż Zachód nawet teraz bezczynnie przygląda się takim samym
praktykom w Chinach, Związku Radzieckim, Wietnamie, Tybecie,
Kambodży, na Timorze Wschodnim oraz w dziesiątkach innych
miejsc na całym świecie. Trzeba pogodzić się z faktem, że Stany
Zjednoczone nie mogą zmusić świata do respektowania zasad demo-
kracji, chyba że chciałyby z tymże światem prowadzić permanentną
wojnę.
Najmniej groźne będzie więc, jeśli Saddam Husajn pozostanie
absolutnym władcą zjednoczonego, Iraku, lecz jednocześnie należy
pozbawić go możliwości prowadzenia agresywnych wojen z sąsiadami.
W związku z tym, oraz po uwzględnieniu wszystkich zaprezentowanych
argumentów, Grupa nasza usilnie zaleca powstrzymanie się od dalszych
prób zgładzenia Saddama Husajna oraz zaniechanie planów marszu
na Bagdad i okupowania Iraku.
Z wyrazami szacunku
GAWPiIW
7 lutego Mikę Martin dostrzegł znak wykonany kredą i jeszcze
tego samego wieczoru wyjął ze skrytki list napisany na cienkim
lotniczym papierze. Krótko po północy odczytał do mikrofonu
najpierw treść wiadomości, potem nagrał tłumaczenie na angielski,
a następnie ustawił w drzwiach chatki antenę, włączył nadajnik
i minutę po rozpoczęciu swojego "okna" wysłał zaszyfrowaną
i przyśpieszoną informację do Rijadu.
- Jest! - wykrzyknął radiooperator pełniący dyżur w pokoju
łączności. - Czarny Niedźwiedź nadaje!
Chwilę potem do pokoju wbiegli czterej zaspani mężczyźni.
Wiadomość, spowolniona i rozszyfrowana, została przekopiowana
na taśmę dużego szpulowego magnetofonu. Radiooperator włączył
odtwarzanie i z głośnika dobiegł głos Martina czytającego w orygi-
nale treść informacji dostarczonej przez Jerycha.
 Znalazł!  - wykrzyknął nagle Paxman,  który  najlepiej
z zebranych władał arabskim. - Jerycho twierdzi, że ją znalazł!
 Cicho bądź, Simon.
Zaraz potem usłyszeli angielskie tłumaczenie. Kiedy głos z taśmy
umilkł, Barber z podnieceniem rąbnął pięścią w otwartą dłoń.
-	Cholera, udało mu się! Chłopcy, możecie od razu dać mi
stenogram?
Radiooperator cofnął taśmę, założył słuchawki, przesiadł się do
komputera, uruchomił edytor tekstu i zaczął stukać na klawiaturze.
Barber przeszedł tymczasem do sąsiedniego pokoju i zadzwonił do
podziemnej siedziby dowództwa koalicyjnych sił powietrznych.
Generał Chuck Horner potrzebował chyba bardzo mało snu.
Właściwie nikt z ludzi pracujących w podziemiach saudyjskiego
Ministerstwa Lotnictwa przy Old Airport Road nie sypiał ostatnio
za wiele, ale generał Horner nie sypiał prawie wcale. Prawdopodob-
nie dlatego, że po prostu nie mógł zasnąć ze świadomością, iż jego
chłopcy są właśnie teraz w powietrzu, głęboko nad terytorium
nieprzyjaciela. Problem polegał na tym, że loty trwały przez
dwadzieścia cztery godziny na dobę...
Generał miał zwyczaj przechadzać się nocami po ukrytych pod
ziemią salach, zaglądając na przemian to do Czarnej Dziury, to do
Centrum Kontroli zbierającego meldunki o wynikach bombar-
dowań. Jeżeli akurat dzwonił któryś ze znajdujących się w pobliżu
telefonów, podnosił słuchawkę. Wielu oficerów telefonujących gdzieś
z pustyni w celu wyjaśnienia jakiejś wątpliwości albo uściślenia
zadania przekonywało się nagle ze zdumieniem, że rozmawia nie
z pełniącym dyżur majorem albo pułkownikiem, tylko z samym
szefem.
Czasem stawało się to powodem nieporozumień. Pewien dowód-
ca dywizjonu - jego nazwisko z oczywistych przyczyn musi
pozostać okryte tajemnicą - zadzwonił kiedyś ze skargą, że jego
piloci co noc natrafiają na ogień kilku baterii działek przeciwlot-
niczych. Czy nie można by posłać paru "bufonów", żeby uciszyły
naprzykrzających się irackich kanonierów?
Generał Horner poinformował zdenerwowanego podpułkow-
nika, że, niestety, nie jest to możliwe, ponieważ B-52 otrzymały już
inne zadania. Podpułkownik usiłował przekonać dowódcę, że akurat
to zadanie jest najważniejsze, ale bez rezultatu.
-	W takim razie może mnie pan pocałować w kutasa! -
zakończył, rozeźlony.
Żaden oficer nie ma prawa oczekiwać, że ujdzie mu na sucho
takie zachowanie wobec generała. Jednak o stosunku Chucka
Hornera do jego latających załóg niech świadczy fakt, iż zaledwie
dwa tygodnie później ów krewki podpułkownik otrzymał awans na
pułkownika.
Tuż przed pierwszą w nocy Chip Barber złapał telefonicznie
generała w Czarnej Dziurze, a czterdzieści minut później zjawił się
w jego gabinecie w podziemiach gmachu przy Old Airport Road.
Generał z ponurą miną przeczytał wiadomość z Bagdadu.
W niczym nie przypominała już depeszy radiowej, gdyż Chip
Barber przeredagował ją i wzbogacił o kilka szczegółów.
 Tego też dowiedzieliście się od jakiegoś biznesmena, który
wypił trochę za dużo w hotelowym barze gdzieś w Europie? -
zapytał z przekąsem.
 Niezależnie od źródła, z którego pochodzi, informacja jest
prawdziwa, panie generale.
Horner mruknął coś pod nosem. Jak niemal wszyscy żołnierze,
nie darzył zbyt ciepłymi uczuciami ludzi żyjących w świecie tajnych
operacji, a to z bardzo prostego powodu.
Aby brać udział w jakiejkolwiek walce, należy być opty-
mistą - może ostrożnym, ale jednak optymistą, wierzącym
w zwycięstwo. W przeciwnym razie nie miałoby to najmniejszego
sensu. Tymczasem w świecie wywiadu obowiązuje nastawienie
pesymistyczne, kojarzące się z nadmierną ostrożnością. Te dwie
filozofie życiowe mają ze sobą bardzo mało wspólnego, a do
nasilenia animozji między USAF i CIA przyczynił się fakt,
że ludzie z Langley ustawicznie sugerowali, iż piloci niszczyli
znacznie mniej celów, niż wynikało ze składanych przez nich
meldunków.
 Czy ten tajemniczy cel ma jakiś związek z tym, o czym pan
wie, a czego ja się domyślam?
 Naszym zdaniem po prostu jest niezwykle ważny, panie
generale.
- Cóż, panie Barber, przede wszystkim będziemy musieli mu
się bardzo dobrze przyjrzeć.
Tym razem ów zaszczyt przypadł w udziale TR-1 z bazy
w Taif. Maszyna ta, stanowiąca udoskonaloną wersję starego
U-2, mogła krążyć nad terytorium nieprzyjaciela poza zasięgiem
jego rakiet i artylerii przeciwlotniczej, wykorzystując zainstalowa-
ne na swoim pokładzie najnowsze zdobycze techniki do penet-
rowania linii obronnych przeciwnika oraz przechwytywania
informacji i rozkazów. W skład wyposażenia TR-1 wchodziły
jednak także aparaty fotograficzne, w związku z czym pilot od
czasu do czasu otrzymywał delikatne zadanie uwiecznienia na
błonie filmowej jakiegoś ważnego obiektu. Zadanie sfotografowa-
nia Al-Kubaj było najdelikatniejszym, jakie można sobie wyob-
razić.
Istniał jeszcze jeden powód, dla którego zdecydowano się
właśnie na TR-1: jego aparatura może przekazywać obrazy
w czasie rzeczywistym. Nie trzeba czekać, aż maszyna wróci
z rekonesansu, nie trzeba wyjmować filmów, wywoływać ich
i czym prędzej ekspediować do Rijadu. Kiedy TR-1 znalazł
się nad wyznaczonym skrawkiem pustyni na zachód od Bagdadu
i na wschód od bazy lotniczej Al-Muhammadi, obraz rejes-
trowany przez jego kamery pojawił się na monitorze w jednym
z pomieszczeń w podziemiach saudyjskiego Ministerstwa Lo-
tnictwa.
W niewielkim pokoju zebrało się pięciu mężczyzn, w tym także
technik, który w każdej chwili mógł unieruchomić obraz na ekranie
lub zrobić jego wydruk.
Chip Barber i Steve Laing byli jedynymi cywilami w tej Mekce
wojskowych. Skład uzupełniali pułkownik Beatty z USAF oraz
dowódca dywizjonu RAF-u Peck, obaj najwyższej klasy specjaliści
w dziedzinie analizy zdjęć lotniczych.
TR-1 odnalazł cel w odległości kilku kilometrów od miejsca
wskazanego przez Jerycha, ale nie ulegało żadnej wątpliwości, że
chodzi o ten sam obiekt, gdyż w okolicy nie było niczego, co
chociaż w przybliżeniu odpowiadałoby dostarczonemu opisowi.
Cała piątka przyglądała się bez słowa, jak cel wypełnia ekran,
a potem obraz znieruchomiał, z drukarki zaś wysunęła się jego
wierna kopia.
 I to jest tam, pod spodem? -" przerwał milczenie Steve Laing.
 Musi być, bo dokoła nic, tylko pustynia - odparł pułkownik
Beatty.
 Przebiegłe sukinsyny! - wycedził z uznaniem Peck.
W Al-Kubaj mieścił się główny ośrodek produkcyjny, oczko
w głowie doktora Dżafara al-Dżafara, ojca irackiego programu
nuklearnego.
Pewien brytyjski inżynier jądrowy stwierdził kiedyś, że w jego
pracy 10 procent powodzenia zależy od geniuszu, 90 zaś od
umiejętności, którymi dysponuje każdy hydraulik. Miał sporo racji,
choć naturalnie prawda nie jest aż tak prosta.
W ośrodku produkcyjnym rezultaty prac badawczych prowa-
dzonych przez fizyków, matematyków i chemików trafiają w ręce
doświadczonych inżynierów wykonujących produkt finalny. To
właśnie oni konstruują przedmiot, nad którego projektem przez
wiele miesięcy mozolili się przedstawiciele różnych specjalności.
Iracki ośrodek produkcyjny w Al-Kubaj został ukryty 25 metrów
pod pustynią - to znaczy, na tej głębokości znajdował się jego
dach, pod nim zaś trzy poziomy mieszczące warsztaty i stanowiska
montażowe. Uwagę o "przebiegłych sukinsynach" sprowokowało
mistrzostwo, z jakim Irakijczycy ukryli obiekt przed ciekawskimi
oczami niepowołanych osób.
Wcale nie jest trudno zbudować podziemną fabrykę, problemy
zaczynają się pojawiać dopiero wówczas, kiedy trzeba ją zamas-
kować. Naturalnie najprościej jest po prostu zasypać wszystko
piaskiem, który należało usunąć szykując wykop pod budowę.
Jednak w każdej podziemnej fabryce potrzebna jest klimatyzacja,
co oznacza, że z pustyni będą sterczeć kominy szybów wentylacyj-
nych pobierających świeże powietrze i odprowadzających zużyte.
Fabryka musi mieć także energię elektryczną, co oznacza koniecz-
ność zastosowania potężnych generatorów. A więc kolejne dwie rury.
Konieczne są zjazdy dla ciężarówek oraz windy dla ludzi
i towarów. Z kolei ciężarówki nie zajadą daleko po sypkim piasku,
trzeba więc ułożyć dla nich drogę prowadzącą do najbliższej szosy.
Działające pod ziemią urządzenia będą wydzielać mnóstwo ciepła
odprowadzanego na zewnątrz przez klimatyzację; za dnia, kiedy na
pustyni panuje wysoka temperatura, nie stanowi to większego
problemu, ale nocą, kiedy jest znacznie chłodniej, takie źródła
promieniowania termicznego mogą zostać łatwo wykryte przez
czujniki zainstalowane na satelitach lub samolotach.
W jaki więc sposób można uchronić przed rozpoznaniem
z powietrza połać pozornie dziewiczego terenu, jeżeli prowadzi tam
asfaltowa szosa urywająca się, nie wiedzieć dlaczego, na środku
pustyni, z piasku sterczą kominy, po drodze jeżdżą w tę i z powrotem
ciężarówki, z kominów zaś buchają strumienie gorącego powietrza?
Problem ten rozwiązał pułkownik Usman Badri, młody geniusz
irackiego Korpusu Inżynierskiego. Gdyby nie Jerycho, alianci
prawdopodobnie nigdy nie odkryliby tajemnicy Al-Kubaj.
Ktoś patrzący z lotu ptaka widział po prostu złomowisko.
Nawet za pomocą szkieł powiększających nie sposób było stwierdzić,
że cztery spośród stosów rdzewiejących samochodów są w rzeczywis-
tości stałymi, spawanymi konstrukcjami, kryjącymi wyloty szybów
wentylacyjnych. Główny budynek, w którym pozornie dokonywano
cięcia wraków na mniejsze fragmenty, naprawdę mieścił maszynerię
wielkich wind towarowych. Ponieważ najczęściej używanym narzę-
dziem w takich miejscach jest palnik tlenowy, nikogo nie mogła
dziwić wzmożona emisja ciepła.
Istnienie złomowiska doskonale tłumaczyło obecność asfaltowej
drogi - przecież ciężarówki musiały jakoś dowozić wraki i zabierać
materiał wsadowy do pieców hutniczych.
Rzecz jasna, miejsce to bardzo wcześnie zwróciło uwagę załóg
AWACS-ów krążących nad Zatoką Perską. Czym może być tak
wielkie nagromadzenie metalu? Dywizją pancerną? Składem amu-
nicji? Kiedy jednak, dzięki zdjęciom dostarczonym przez samolot
zwiadowczy, okazało się, że jest to tylko zwykłe złomowisko,
sprawa przestała budzić czyjekolwiek zainteresowanie.
Mężczyźni zgromadzeni przy monitorze w podziemiach gmachu
w Rijadzie nie wiedzieli także, że pod czterema innymi stosami
przerdzewiałych wraków kryją się szybkostrzelne działka ZSU-23-4
produkcji radzieckiej oraz wyrzutnie pocisków przeciwlotniczych
wyposażone w detektory podczerwieni - nie mogły być na-
prowadzane przez radar, gdyż obecność obracającej się czaszy
natychmiast wzbudziłaby uzasadnione podejrzenia.
- A więc tam to jest... - mruknął Beatty.
Właśnie w tej chwili na drodze pojawiła się duża ciężarówka
wyładowana samochodowymi wrakami. Zdawała się poruszać
naprzód małymi skokami, ponieważ krążący na wysokości 24 000
metrów TR-1 przekazywał nieruchome obrazy w tempie kilku na
sekundę. Mężczyźni obserwowali z zapartym tchem, jak pojazd
zatrzymuje się, wykręca i powoli wjeżdża tyłem do budynku.
 Założę się, że pod tymi wrakami ukryli żywność, wodę albo
jakieś części zamienne - powiedział Beatty, po czym opadł na
fotel. - Problem polega na tym, że nigdy nie zdołamy się dobrać
do tego, co jest pod ziemią. Nawet B-52 nie dadzą sobie rady.
 Ale moglibyśmy ich uwięzić tam, na dole - zauważył
Peck. - Zbombardować pochylnię i windy, i ponawiać naloty, jak
tylko zaczęliby odgruzowywać.
Beatty skinął głową.
 Dobry pomysł. Ile dni zostało nam do rozpoczęcia inwazji
lądowej?
 Dwanaście - odparł Barber.
 To się da zrobić - mruknął pułkownik. - Zmasowany
nalot, część "głupich" bomb, część naprowadzanych laserem...
Tak, to całkiem możliwe.
Laing posłał Barberowi ostrzegawcze spojrzenie.
-	Szczerze mówiąc, zależy nam na nieco bardziej dyskretnej
operacji - powiedział człowiek z CIA. - Najwyżej dwie maszyny,
atak z niskiego pułapu i całkowita pewność co do jego rezultatów.
W pokoju na chwilę zapadła cisza.
 Czy wy dwaj chcecie dać mi coś do zrozumienia? - zapytał
wreszcie Beatty. - Na przykład to, że Bagdad ma nic nie wiedzieć
o tym, że to miejsce interesuje nas w jakiś szczególny sposób?
 Da się to zrobić? - nie ustępował Laing. - Zdaje się, że nie
ma tam żadnych instalacji obronnych. Ograniczyli się wyłącznie do
kamuflażu.
Cholerni krętacze, pomyślał Beatty. Założę się, że próbują
ocalić komuś skórę. Zresztą, to nie mój interes.
 Co o tym myślisz, Joe? - zapytał dowódcę dywizjonu.
 Tornada dałyby sobie radę - powiedział Peck. - Szczegól-
nie, jeśli korsarze oznaczyłyby im cel. Sześć pięćsetkilogramowych
bomb prosto w drzwi tej szopy. Założę się, że wewnętrzne ściany są
z żelazobetonu, więc energia wybuchu nie ulegnie rozproszeniu.
Beatty ponownie skinął głową.
 Dobra, bierzcie się do tego, chłopcy. Ja załatwię wszystko
z generałem Hornerem. Kogo do tego weźmiesz, Joe?
 608.  Dywizjon z Muharrak.  Znam ich dowódcę, Phila
Curzona. Mam go tutaj ściągnąć?
Na wyspie Muharrak u wybrzeży Bahrajnu przebywało w rze-
czywistości tylko dwanaście tornad 608. Dywizjonu RAF-u, które
dwa miesiące wcześniej odłączyły od macierzystej jednostki stac-
jonującej w Fallingbostel w Niemczech. Zaraz po południu 8 lutego
dowodzący nimi Phil Curzon otrzymał rozkaz, aby niezwłocznie
stawić się w kwaterze dowództwa koalicyjnych sił powietrznych
w Rijadzie. Ledwo zdążył potwierdzić odebranie rozkazu, kiedy
oficer dyżurny zameldował, że właśnie na drugim końcu wyspy
wylądował amerykański huron, który miał zabrać go do Rijadu.
Curzon niezwłocznie popędził na pas startowy, wciągając w biegu
marynarkę munduru, a wspinając się po drabince do kabiny
zauważył, że przysłano po niego samolot łącznikowy samego
generała Hornera.
-	Co się dzieje, do wszystkich diabłów? - mruknął pod nosem.
W bazie w Rijadzie czekał już sztabowy samochód z emb-
lematami USAF, który zawiózł go do odległej o półtora kilometra
kwatery głównej.
Na Curzona czekali ci sami czterej mężczyźni, którzy zebrali
się o dziesiątej rano, by obserwować bezpośrednią transmisję
przekazywaną przez TR-1. Brakowało tylko technika, ale on
spełnił już swoje zadanie, gdyż na stole leżały doskonałej jakości
odbitki.
Joe Peck dokonał wzajemnej prezentacji, zaraz potem zaś Steve
Laing wyjaśnił, o co chodzi.
Philip Curzon nie był głupcem - gdyby nim był, z pewnością
nie powierzono by mu pieczy nad dywizjonem bardzo kosztownych
samolotów bojowych Jej Królewskiej Mości. W początkowym
okresie wojny powietrznej, podczas przeprowadzanych na małych
wysokościach rajdów na irackie lotniska, stracił dwie maszyny
i czterech ludzi. Dwaj z nich na pewno nie żyli, dwaj pozostali zaś,
zmaltretowani i oszołomieni, zostali pokazani przez iracką telewizję
w jednym z propagandowych programów stanowiących istne
arcydzieła.
 Dlaczego nie umieścicie tego złomowiska w normalnym
wykazie celów? - zapytał. - Po co ten pośpiech?
 Będę z panem zupełnie szczery - odparł Laing. - Jesteśmy
przekonani, że tutaj  właśnie, w podziemnej  fabryce,  Saddam
przechowuje  znaczne zapasy  śmiertelnie  niebezpiecznego  gazu
bojowego. Z uzyskanych przez nas informacji wynika, że pierwszy
transport właśnie jest szykowany do wysyłki na front. Stąd ten
nadzwyczajny pośpiech.
Beatty i Peck popatrzyli na siebie. A więc dlatego oba współ-
pracujące ze sobą wywiady tak bardzo interesowały się zamas-
kowaną fabryką!
Jednak Curzon miał taką minę, jakby go nie przekonano.
 Ale dlaczego tylko dwie maszyny? Jeżeli w jakiejś misji biorą
udział dwa samoloty, oznacza to, że nie ma ona większego znaczenia.
Co mam powiedzieć moim ludziom? Jeżeli panowie sądzicie, że
będę ich okłamywał, to jesteście w błędzie.
 Nie ma takiej potrzeby - zapewnił go Laing. - Proszę
powiedzieć im prawdę. Zwiad powietrzny wykrył wzmożony ruch
ciężarówek w tym rejonie. Analitycy doszli do wniosku, że są to
wojskowe pojazdy, co wskazywałoby na obecność składu amunicji
lub broni. Jeżeli zaś chodzi o niski priorytet misji, to przecież sam
pan widzi, że nie ma tam ani wyrzutni rakiet, ani stanowisk artylerii
przeciwlotniczej.
 Na pewno? - zapytał dowódca dywizjonu.
 Słowo honoru.
 Skoro tak, panowie, to dlaczego robicie wszystko, żeby
w razie zestrzelenia i dostania się do niewoli moi piloci nie ujawnili
Bagdadowi prawdziwego źródła informacji? Przecież ta historia
z ciężarówkami to wierutna bzdura.
Beatty i Peck ponownie wymienili spojrzenia. Phil Curzon
wyciskał agentów jak mokrą gąbkę. I bardzo dobrze.
Laing westchnął ciężko.
 W  porządku - westchnął,  zrezygnowany.  - Powiedz
mu, Chip.
 To, co pan usłyszy, jest tylko do pańskiej wiadomości. Otóż
mamy informatora. U nas, w Stanach. Przyjechał jeszcze przed
wojną na studia doktoranckie, zakochał się w dziewczynie i zaprag-
nął zostać.  Podczas rozmów z ludźmi z Biura Imigracyjnego
powiedział parę ciekawych rzeczy, więc ktoś bystry zorientował się,
że należy przekazać go nam.
 To znaczy CIA? - poszedł za ciosem dowódca dywizjonu.
 Tak jest, CIA. Zawarliśmy z nim układ: dostanie Zieloną
Kartę pod warunkiem, że będzie z nami współpracował. Kiedy
służył w irackim Korpusie Inżynierskim, pracował przy realizacji
kilku ważnych obiektów. Teraz o wszystkim nam opowiada. Cóż,
zna pan już całą prawdę, co jednak nie oznacza, że może pan
podzielić się nią ze swoimi chłopcami. Szczerze mówiąc, nie wolno
panu tego zrobić. Nie wydaje mi się, żeby miało to jakikolwiek
wpływ na realizację zadania.
 Jeszcze jedno pytanie - nie ustępował Curzon. - Po co ta
cała tajemnica, jeżeli człowiek siedzi bezpiecznie w Stanach?
 Bo nie powiedział nam jeszcze wszystkiego. Myślę, że dzięki
niemu poznamy lokalizacje jeszcze co najmniej dwudziestu inte-
resujących celów. Gdyby Bagdad dowiedział się, że gość śpiewa jak
kanarek,  w ciągu jednej  nocy  towar znalazłby  się w innych
kryjówkach. Oni też potrafią dodać dwa do dwóch,
Philip Curzon zebrał fotografie ze stołu. Do każdej była
dołączona szczegółowa mapka z zaznaczonym położeniem obiektu
oraz jego współrzędnymi.
-	W porządku, panowie. Jutro o świcie ta szopa przestanie
istnieć.
W drodze powrotnej do bazy rozmyślał nad otrzymanym
zadaniem. Przeczucie podpowiadało mu, że to cuchnąca sprawa,
lecz wyjaśnienia, jakie otrzymał, wydawały się całkowicie praw-
dopodobne, a w dodatku przecież otrzymał rozkaz. Nie okłamie
swoich załóg, choć jednocześnie nie powie im wszystkiego. Dobrze
przynajmniej, że cel jest tylko zamaskowany, a nie broniony. Dzięki
temu dowódca dywizjonu mógł mieć pewność, że chłopcom nic się
nie stanie. Wiedział już, kto poprowadzi atak.
Zastępca Curzona, Lofty Williamson, rozparty w fotelu czytał
"World Air Power Journal", biblię każdego pilota wojskowego,
kiedy otrzymał wezwanie do szefa. Odłożył pismo, rozeźlony,
że przerywa mu się lekturę fachowego artykułu opisującego
zalety i wady jednego z irackich myśliwców, z którymi mógł
się spotkać.
Dowódca dywizjonu czekał w swoim gabinecie za biurkiem
zasłanym fotografiami i mapami. Przez prawie godzinę wprowadzał
swego zastępcę w szczegóły czekającego go zadania.
- Dwa korsarze oznaczą ci cel, więc będziesz mógł zwinąć się
zaraz po zrzuceniu bomb, zanim tamci zorientują się, co w nich
trafiło.
Po odprawie Williamson odszukał swego nawigatora; we
współczesnych myśliwcach nawigator zajmuje się także obsługą
pokładowej elektroniki oraz uzbrojenia. Porucznik Sid Blair cieszył
się opinią człowieka potrafiącego odnaleźć na Saharze pustą
puszkę po piwie, gdyby zaszła potrzeba odszukania jej i zbombar-
dowania.
Pilot, nawigator i oficer operacyjny wspólnie ustalili trasę
przelotu, a następnie zlokalizowali cel na lotniczych mapach o skali
1:50 000. Williamson postanowił zaatakować od wschodu dokładnie
w chwili, kiedy słońce pojawi się nad horyzontem. Dzięki temu
iraccy artylerzyści - gdyby jednak tam byli - zostaną oślepieni
padającymi niemal poziomo promieniami, podczas gdy on zobaczy
cel jak na dłoni.
Sid Blair koniecznie chciał znaleźć "słup milowy" -jakiś łatwy
do rozpoznania obiekt usytuowany dokładnie na drodze podejścia
do celu, który pozwoliłby dokonać ewentualnej minimalnej korekty
kursu. Po długich poszukiwaniach udało się coś takiego odnaleźć:
maszt radiowy dokładnie 20 kilometrów od złomowiska, 1500
metrów w bok od trasy lotu.
Niezmiernie ważne było też precyzyjne wyliczenie odstępu
czasowego, w jakim maszyny powinny zjawić się nad celem, gdyż
dokładność mierzona w ułamkach sekundy może oznaczać różnicę
między sukcesem a porażką. Gdyby pierwszy pilot spóźnił się
choćby tylko o sekundę, drugi mógłby wpaść w deszcz odłamków
wzbijających się z ziemi po eksplozji, a co gorsza, pędziłby
w kierunku pierwszego tornada z prędkością ponad 15 kilometrów
na minutę. Jeżeli natomiast odstęp między samolotami byłby zbyt
duży, artylerzyści nieprzyjaciela mieliby dość czasu, aby otrząsnąć
się z zaskoczenia i powitać drugą maszynę ulewą pocisków. Dlatego
właśnie drugi myśliwiec powinien nadlecieć dokładnie w chwili,
kiedy opadną szczątki wyniesione w górę pierwszą eksplozją.
Williamson poinformował o ustaleniach załogę drugiego tor-
nada, pilota Petera Johnsa i nawigatora Nicky'ego Tyne'a. Atak
miał nastąpić punktualnie osiem minut po siódmej, kiedy słońce
pojawi się nad niskimi wzgórzami.
Z tornadami miały współdziałać dwa korsarze z 12. Dywizjonu,
również stacjonującego w Muharrak. Obsługa naziemna otrzymała
polecenie, aby pod każde tornado podwiesić po trzy półtonowe
bomby wyposażone w laserowe układy wykrywania celu PAVE-
WAY. O ósmej wieczorem obie załogi zjadły kolację, po czym
poszły spać, gdyż pobudka została wyznaczona na trzecią nad
ranem.
Było jeszcze zupełnie ciemno, kiedy przed kwatery zajechał
samochód z bazy, który miał zawieźć pilotów i nawigatorów na
lotnisko.
W bazie Al-Chardż Amerykanie wiedli nędzną egzystencję pod
namiotami, Brytyjczycy zaś, którzy trafili do Bahrajnu, mieszkali
w całkiem cywilizowanych warunkach. Część z nich zakwaterowano
w hotelu Sheraton, pozostałych natomiast w eleganckim zajeździe
w pobliżu bazy. Wyżywienie było znakomite, napoje alkoholowe
ogólnie dostępne, a samotność nie dawała się tak bardzo we znaki
dzięki obecności trzystu stewardes odbywających szkolenie w po-
bliskim ośrodku Middle East Airways.
Korsarze zjawiły się nad Zatoką dopiero przed tygodniem,
wcześniej bowiem twierdzono, że nie będą potrzebne. Przez siedem
dni zdążyły już wielokrotnie udowodnić swoją przydatność. Skon-
struowane z myślą o poszukiwaniu i niszczeniu okrętów podwod-
nych, najczęściej patrolowały wody Morza Północnego, tropiąc
radzieckie jednostki, ale równie dobrze czuły się nad pustynią.
Ich specjalnością są loty na małych wysokościach. Mimo że
liczą sobie już trzydzieści lat, podczas manewrów przeprowadzanych
wspólnie z siłami powietrznymi USA wielokrotnie wymykały się
znacznie nowocześniejszym i szybszym myśliwcom, gdyż leciały tak
nisko nad ziemią, że stawały się nie do wykrycia przez wszelkie
urządzenia radarowe.
Trwająca od wielu lat rywalizacja między RAF-em a USAF
doprowadziła do powstania stereotypowego przekonania, według
którego Amerykanie nie lubią lotów na małych wysokościach
i poniżej pułapu 150 metrów wypuszczają już podwozie, natomiast
Brytyjczycy uwielbiają takie zabawy, ale dla odmiany powyżej
30 metrów cierpią na lęk wysokości. Prawda przedstawia się w ten
sposób, że i jedni, i drudzy potrafią latać zarówno nisko, jak
wysoko; jednak korsarze, nie osiągające naddźwiękowych prędkości,
za to niesłychanie zwrotne, są świetne do tego rodzaju zadań, lepsze
niż jakiekolwiek inne maszyny. Nad Zatoką Perską pojawiły się
właśnie dlatego, że tornada nie bardzo dawały sobie radę z lotami
na małych wysokościach.
Podczas samotnej misji, po zrzuceniu bomb tornado musiał
nadal lecieć prosto w kierunku celu, nie zważając na ogień
artylerii przeciwlotniczej. Pojawienie się korsarzy pozwoliło roz-
wiązać sytuację, gdyż wolniejsze maszyny zostały wyposażone
w emitery promieni laserowych zwane PAYESPIKE, natomiast
w bomby zrzucane przez myśliwce wmontowano układy wy-
krywające PAYEWAY. System działał na bardzo prostej zasadzie:
korsarz lecący wyżej i sporo za tornadem "naznaczał" cel,
dzięki czemu szybki myśliwiec mógł zaraz po zrzuceniu bomb
uciekać w górę, gdyż te same znajdowały drogę. Co więcej,
PAYESPIKE był montowany na stabilizowanym przez żyroskopy
przegubie, dzięki czemu pilot korsarza także mógł wykonywać
uniki, przez cały czas utrzymując promień lasera we właściwym
miejscu.
Williamson ustalił z pilotami dwóch korsarzy, że zaczną wspólny
lot ku celowi w odległości 15 kilometrów na wschód od niego, po
czym wszyscy poszli przebrać się w mundury. Jak zwykle zjawili się
w bazie w cywilnych ubraniach; władze Bahrajnu nie życzyły sobie
obecności na ulicach zbyt wielu wojskowych, aby nie wzbudzać
wśród obywateli niepotrzebnego zaniepokojenia.
Kiedy piloci i nawigatorzy wrócili z szatni, Williamson, jako
dowódca misji, dokończył odprawę. Do startu pozostały jeszcze
dwie godziny. Prawie nikt już nie pamięta, że podczas drugiej
wojny światowej od chwili ogłoszenia alarmu do startu pierwszych
samolotów mijało często nie więcej niż pół minuty.
Mieli jeszcze sporo czasu na kawę oraz na kolejny etap
przygotowań. Każdy uczestnik lotu bojowego pobrał z magazynu
broń osobistą w postaci małego walthera; wszyscy uważali taszczenie
tego żelastwa za całkowity bezsens, chyba że ktoś oczekiwał, iż
w razie spotkania na pustyni irackich żołnierzy piloci i nawigatorzy
będą rzucać w nich pistoletami w nadziei, że uda im się trafić
któregoś w głowę i ogłuszyć.
Każdy wziął także 1000 funtów w złocie oraz "list żelazny".
Amerykanie zetknęli się z czymś takim po raz pierwszy, ale dla
Brytyjczyków, od wielu dziesiątków lat wykonujących loty bojowe
w tym rejonie świata, nie była to żadna nowość.
"List żelazny" ma formę listu napisanego po arabsku oraz
w sześciu dialektach beduińskich, jego treść zaś można streścić
w następujący sposób: "Drogi panie Beduinie, posiadacz tego listu
jest brytyjskim oficerem. Otrzyma pan 5000 dolarów w złocie pod
warunkiem, że dostarczy pan go całego i żywego, z jajami tam,
gdzie powinny być, a nie na przykład w ustach".
Czasem to nawet działa.
Mundury miały na plecach i ramionach naszyte pasy odblas-
kowego materiału, po to, by ułatwić ewentualne poszukiwania na
pustyni. Zamiast lotniczych skrzydełek na lewej kieszeni widniał
jedynie Union Jack.
Po kawie przyszła pora na sterylizację. Wbrew groźnie brzmiącej
nazwie nie było to nic strasznego. Po prostu chodziło o to, żeby
załogi nie zabierały ze sobą obrączek, listów, papierośnic z dedykac-
jami ani zdjęć najbliższych - krótko mówiąc, niczego, co w razie
uwięzienia mogłoby posłużyć przesłuchującemu jako punkt za-
czepienia i pomóc w złamaniu oporu więźnia. Ostatecznego spraw-
dzenia dokonywała Pamela, olśniewającej urody pani oficer, jedna
z niewielu, jakie służyły w RAF-ie. Piloci i nawigatorzy twierdzili,
że jest to najprzyjemniejsza część przedstartowej procedury, a co
młodsi z nich ukrywali różne przedmioty w najbardziej niecodzien-
nych miejscach, aby przekonać się, czy Pamela je znajdzie. Na
szczęście była z wykształcenia pielęgniarką i traktowała te wygłupy
z poczuciem humoru i pobłażliwością.
Godzina do startu. Niektórzy jedli, inni drzemali, jeszcze inni
pili kolejną kawę myśląc cały czas o tym, żeby nie zachciało im się
lać w połowie misji. Byli i tacy, którzy wymiotowali w toalecie.
Wreszcie mikrobus zawiózł załogi do samolotów, przy których
trwał jeszcze ożywiony ruch. Każdy pilot obszedł swoją maszynę,
doglądając ostatnich przygotowań, po czym wszyscy zajęli miejsca
w kabinach.
Pierwsze zadanie polega na dokładnym zapięciu pasów oraz
podłączeniu się do radia. Potem przychodzi kolej na APU, czyli
dodatkowy system zasilania, dzięki któremu zaczynają działać
przyrządy pokładowe.
Przed oczami Sida Blaira ożył pulpit nawigacyjny, umożliwiając
mu wprowadzenie do komputera danych na temat trasy, planowa-
nego czasu oraz pułapu lotu. Williamson uruchomił prawy silnik,
a w chwilę później lewy. Huk dwóch rolls-royce'ów RB-199 zlał się
w jeden potężny ryk.
Zamknąć osłonę, podkołować do punktu numer jeden, za-
trzymać maszynę, zaczekać na zezwolenie, podkołować na po-
czątek pasa. Williamson spojrzał w prawo. Tornado Petera Johnsa
trzymało się nieco z tyłu, jeszcze dalej stały dwa korsarze. Uniósł
rękę, a piloci pozostałych maszyn odpowiedzieli takim samym
gestem.
Włączyć hamulce, dać maksymalne obroty. Samolot wibrował
lekko, drżenie przybrało na sile, kiedy włączył się dopalacz. Jeszcze
jedno uniesienie ręki, zwolnić hamulce, ogromna siła wgniata
w fotel, beton pasa startowego umyka coraz szybciej do tyłu,
delikatne szarpnięcie i cała czwórka jest już w powietrzu, kierując
się ku granicy Arabii Saudyjskiej z Irakiem, gdzie ma na nich
czekać powietrzna cysterna, victor z 55. Dywizjonu.
Williamson wyłączył dopalacz, po czym z prędkością 600
kilometrów na godzinę zaczął wspinać się na ustaloną wysokość
6000 metrów. RB-199 dysponują nie tylko wielką mocą, ale też
wcale nie gorszym apetytem: każdy z nich pożera 140 kilogramów
paliwa na minutę, a przy włączonym dopalaczu zużycie wzrasta do
600 kilogramów. Dlatego właśnie z dopalacza korzysta się bardzo
oszczędnie - jedynie podczas startu, walki lub ucieczki.
Za pomocą radaru bez trudu odnaleźli w ciemności victora,
ustawili się za nim i kolejno uzupełniali paliwo. Zdążyli już zużyć
jedną trzecią zawartości zbiorników. Kiedy cała czwórka zatan-
kowała pod korek", maszyny poczęły ostro schodzić ku pustyni.
Williamson, jako prowadzący, pierwszy wyrównał na wysokości
60 metrów i z prędkością 800 kilometrów na godzinę poprowadził
formację w głąb Iraku. Od tej pory pierwsze skrzypce zaczęli grać
nawigatorzy, mówiąc pilotom, jaki mają obrać kurs, tak. by
o ustalonej porze nadlecieć nad cel dokładnie od wschodu. Kiedy
byli wysoko, dostrzegli rąbek wyłaniającej się zza horyzontu tarczy
słońca, ale tu, kilkadziesiąt metrów nad powierzchnią ziemi,
panowała jeszcze ciemność.
Williamson korzystał z pomocy TIALD, czyli systemu wy-
krywania termicznego, składającego się z niewielkiej kamery telewi-
zyjnej o wielkiej rozdzielczości sprzężonej z niezwykle czułym
wykrywaczem promieni podczerwonych. Urządzenie to produkuje
się w dawnej wytwórni krakersów w Edynburgu; dzięki niemu pilot
samolotu mknącego nad pogrążonym w ciemności terenem widzi
na monitorze rozjarzone, mknące mu na spotkanie wzgórza, doliny,
urwiska, a nawet poszczególne skały i kamienie.
Tuż przed wschodem słońca Sid Blair dostrzegł maszt radiowy
i polecił pilotowi skorygować kurs. Maszyny rozpoczęły ostateczne
podejście do celu.
Williamson włączył systemy zawiadujące uzbrojeniem tornada,
komputer zaś bezzwłocznie wyświetlił mu w wizjerze celownik wraz
ze zmieniającymi się błyskawicznie danymi dotyczącymi odległości
od celu. Tornado zeszło na 30 metrów nad ziemię i mknęło
z prędkością nieomal 1000 kilometrów na godzinę nad zupełnie
płaskim terenem. Williamson wiedział, że z tyłu druga maszyna
wykonuje identyczne manewry. Przybyli dokładnie na czas.
Za ich plecami, nad łagodnie pofalowaną linią horyzontu,
pojawiło się słońce, wydobywając z ciemności odległy o 10 kilomet-
rów cel. Williamson mógł bez trudu dostrzec sterty złomowanych
pojazdów, wielką szopę z blachy falistej oraz wysokie podwójne
wrota, ku którym zbliżał się z oszałamiającą szybkością.
Korsarze leciały trzydzieści metrów wyżej i półtora kilometra
z tyłu. Ich piloci przez cały czas wymieniali między sobą uwagi.
Dziesięć do celu, siedem do celu, widzę jakieś poruszenie, sześć do
celu...
- Namierzam - powiedział nawigator pierwszego korsarza.
Promień lasera padł dokładnie na środek potężnych wrót.
W odległości pięciu kilometrów Williamson zaczął pomału podnosić
nos maszyny, przez co stracił cel z oczu. Nie miało to żadnego
znaczenia - reszta należała do wyrafinowanej techniki.
Kiedy osiągnął wysokość 90 metrów, komputer pokłado-
wy polecił mu zwolnić bomby. Natychmiast uczynił to i trzy
500-kilogramowe cygara oderwały się od brzucha maszyny. Przez
chwilę wznosiły się razem z nią, ale potem do głosu doszła siła
ciężkości i bomby zaczęły elegancką parabolą opadać w kierunku
blaszanej szopy.
Uwolniony od półtoratonowego ciężaru myśliwiec błyskawicznie
wspiął się na 300 metrów, po czym wszedł w ostry skręt, jednocześnie
kierując się z powrotem ku ziemi, by na małej wysokości pomknąć
tam, skąd przed chwilą przybył. Towarzyszący mu korsarz prze-
mknął w górze, a następnie wykonał identyczny manewr.
Wolniejsza maszyna miała zainstalowaną kamerę skierowaną
w dół i do przodu, dzięki czemu nawigator widział wyraźnie, jak
wszystkie trzy bomby trafiają prosto w cel. Dostrzegł jednak także
coś innego: działka przeciwlotnicze strzelające z czegoś, co jeszcze
przed chwilą wyglądało jak niewinna sterta złomu.
 Bomby poszły! - ryknął Johns, po czym natychmiast
wprowadził maszynę w ciasny skręt. Korsarz robił to samo, ale
promień lasera wybiegający spod jego brzucha nadal padał na
resztki blaszanej konstrukcji.
 Trafiły! - wykrzyknął nawigator korsarza.
Niemal jednocześnie za innym stosem przerdzewiałych samo-
chodów trysnęły dwa płomienie i dwa przeciwlotnicze pociski
rakietowe pomknęły na spotkanie brytyjskiego myśliwca.
Williamson wyrównał na wysokości 30 metrów nad pustynią,
mknąc ile mocy w silniku w stronę wstającego słońca. Nagle
w słuchawkach usłyszał krzyk Johnsa:
-	Trafili nas!
Klnąc na czym świat stoi, Williamson zakręcił gwałtownie, by
wrócić nad cel i uciszyć irackich artylerzystów za pomocą działka
pokładowego. Było już jednak za późno.
-	Mają rakiety - ostrzegł go nawigator jednego z korsarzy.
W chwilę potem ujrzał tornado Johnsa, jak pnie się rozpaczliwie
w górę z płonącym silnikiem.
-	Katapultujemy się - powiedział spokojnie i wyraźnie 25-letni
pilot. **
Pozostali nie mogli mu w żaden sposób pomóc. Podczas
pierwszych wspólnych misji korsarze i tornada wracały razem do
bazy, jednak od pewnego czasu obowiązywała zasada, że każdy
robi to na własną rękę. Piloci korsarzy uczynili więc to, co potrafili
najlepiej: sprowadzili swoje samoloty tuż nad ziemię i ruszyli
w kierunku bazy.
Lofty Williamson nie posiadał się z wściekłości. Był pewien, że
został oszukany, ale nie miał racji. Nikt nie wiedział ani o artylerii
przeciwlotniczej, ani o wyrzutni pocisków rakietowych ukrytych
w Al-Kubaj.
Krążący wysoko w górze TR-1 transmitował bezpośrednio do
Rijadu przebieg akcji. Pilot innej maszyny, typu E-3, monitorującej
rozmowy między myśliwcami, poinformował dowództwo o utracie
załogi tornada.
Lofty Williamson przyprowadził tornado do bazy, aby dać
upust gniewowi przed odbierającym jego relację oficerem wywiadu.
Steve Laing i Chip Barber, przebywający wciąż w kwaterze
dowództwa koalicyjnych sił powietrznych przy Old Airport Road
w Rijadzie, odetchnęli z ulgą, kiedy Pięść Boga została pogrzebana
w miejscu swoich narodzin. Ich radość mącił jedynie żal z powodu
tragedii dwóch młodych ludzi.
Piloci mknących ku granicy Iraku korsarzy natrafili po drodze
na stado wielbłądów, w związku z czym musieli błyskawicznie
podjąć decyzję: ominąć zwierzęta, czy przelecieć im pod brzuchami?

Rozdział dziewietnasty
Generał Hasan Rahmani siedział za biurkiem w swoim gabinecie
w Kwaterze Głównej Wywiadu i Kontrwywiadu w Mansurze,
i w nastroju bliskim rozpaczy rozmyślał o wydarzeniach minionych
dwudziestu czterech godzin.
Nie przygnębiał go wcale fakt, że wszystkie ośrodki przemysłowe
kraju pracujące na potrzeby armii oraz ważne instalacje wojskowe
były systematycznie niszczone przez bomby i rakiety nieprzyjaciela.
Taki rozwój wydarzeń, przewidziany przez niego już wiele tygodni
temu, jedynie przybliżał chwilę, w której rozpocznie się amerykańska
inwazja, a tym samym nastąpi upadek człowieka z Tikrit.
Nie mógł już doczekać się tej chwili. 11 lutego w południe nie
mógł wiedzieć, że to, czego tak bardzo pragnął, nigdy nie nastąpi.
Chociaż Rahmani był wybitnie inteligentnym człowiekiem, to jednak
nie potrafił dojrzeć przyszłości w kryształowej kuli.
Tego ranka najbardziej troszczył się o swoje bezpieczeństwo,
niepokojąc się, czy dożyje chwili, kiedy runie potęga Saddama
Husajna.
Wiadomość, iż o świcie został zbombardowany ośrodek jądrowy
w Al-Kubaj, tak przemyślnie zamaskowany, że nie istniały naj-
mniejsze szansę na to, by ktoś przypadkiem dowiedział się o jego
istnieniu, wstrząsnęła elitą polityczną Bagdadu.
Zaledwie kilka minut po odlocie brytyjskich myśliwców bom-
bardujących ci spośród obsługi działek przeciwlotniczych i wyrzutni
pocisków rakietowych, którzy zostali przy życiu, zawiadomili
Bagdad o ataku. Doktor Dżafar al-Dżafar natychmiast wskoczył
do samochodu i pojechał na miejsce, aby osobiście ocenić rozmiary
zniszczeń. Kiedy zionąc wściekłością wrócił w południe, od razu
udał się do gabinetu Husajna Kamila, ministra przemysłu i uzbro-
jenia, który nadzorował realizację irackiego programu nuklearnego.
Uczony nie przebierał w słowach. Czy Kamil zdaje sobie
sprawę, że realizacja tego programu pochłonęła 8 miliardów dolarów
spośród 50, jakie w minionej dekadzie wydano na rozbudowę
militarnej potęgi kraju, a teraz, w ciągu zaledwie kilkunastu sekund,
znaczna część ogromnego wysiłku została unicestwiona? Czy on,
Dżafar al-Dżafar, i jego współpracownicy nie mogą liczyć na żadną
ochronę ze strony państwa?
Mimo że genialny fizyk mierzył niewiele ponad półtora metra,
a budową przypominał komara, to należał do najbardziej wpływo-
wych ludzi w Iraku. Wylewał swoje żale jeszcze przez kilkanaście
minut, a kiedy skończył, upokorzonego Husajna Kamila wezwano
przed oblicze teścia, który także uległ napadowi wściekłości. Kiedy
działo się coś takiego, wszyscy w Bagdadzie drżeli o swoje życie.
Naukowcy zaprzęgnięci do pracy nad projektem nie tylko
przeżyli, ale nawet zdołali uciec, gdyż fabrykę zaopatrzono w zapa-
sowe wyjście w postaci wąskiego szybu wydrążonego poza terenem
złomowiska, połączonego z podziemnymi pomieszczeniami tunelem
niemal kilometrowej długości. Wszyscy pracownicy skorzystali z tej
drogi ucieczki, ale nie było nawet mowy o tym, aby wydostać
tamtędy maszyny i urządzenia.
Główny szyb windowy, pochylnia oraz wszystkie urządzenia
zamieniły się w stertę gruzu oraz poskręcanych resztek. Uprzątnięcie
rumowiska, a następnie odbudowa tego, co uległo zniszczeniu,
musiało potrwać co najmniej kilka tygodni - a Hasan Rahmani
podejrzewał, że Irak nie ma aż tyle czasu.
Gdyby chodziło o to, i o nic więcej, Rahmani byłby bardzo
zadowolony, gdyż od chwili, kiedy podczas tajnej konferencji
w pałacu prezydenckim dowiedział się o istnieniu Pięści Boga, nie
mógł ani na chwilę zmrużyć oka. Prawdziwym powodem jego obaw
była jednak niesłychana wściekłość, jaka ogarnęła Saddama Husaj-
na. Poprzedniego dnia Rahmani rozmawiał przez telefon z wice-
prezydentem Izzatem Ibrahimem, który kontaktował się bezpośred-
nio z ra'isem; jeden z najbliższych współpracowników Saddama był
tak roztrzęsiony, jakby przeżył spotkanie z rozwścieczonym tyg-
rysem.
Ibrahim ostrzegł go, że ra'isa ogarnął szał, a kiedy działo się coś
takiego, zazwyczaj spadały głowy. Wiceprezydent dał mu jasno do
zrozumienia, że gniew władcy mogą ukoić jedynie rezultaty śledztwa
prowadzonego przez szefa kontrwywiadu.
-	O jakie konkretnie rezultaty chodzi? - zapytał Rahmani.
-	Ustal, skąd się o tym dowiedzieli! - wrzasnął Ibrahim-
Rahmani bezzwłocznie skontaktował się z przyjaciółmi z ar-
mii,  którzy przesłuchiwali  ocalałych  artylerzystów.  Wszystkie
zeznania miały jeden punkt wspólny: w ataku brały udział tylko
dwie maszyny, dwie inne zaś przeleciały nad celem na większej
wysokości, nie zrzucając bomb. Przypuszczalnie stanowiły jedynie
osłonę.
Potem rozmawiał z ludźmi z Sił Powietrznych. Wszyscy - nie
wyłączając tych, którzy kończyli zachodnie uczelnie wojskowe -
byli zgodni co do tego, że żaden dowódca nie wyznaczyłby do
ataku na ważny cel zespołu składającego się zaledwie z dwóch
maszyn. Było to po prostu niemożliwe.
Jeżeli więc Brytyjczycy nie podejrzewali, co naprawdę kryje
złomowisko, to dlaczego je w ogóle zaatakowali? Odpowiedzi na to
pytanie mogła prawdopodobnie udzielić załoga zestrzelonego myś-
liwca. Hasan Rahmani z przyjemnością osobiście zająłby się
przesłuchaniem obu lotników, wierząc w to, że za pomocą najnow-
szych środków halucynogennych najdalej w ciągu kilku godzin
zmusiłby ich do mówienia.
Wojskowi potwierdzili, że trzy godziny po nalocie schwytali
na pustyni dwóch Brytyjczyków. Jeden złamał sobie podczas
lądowania nogę. Niestety, niemal natychmiast zjawił się patrol
Al-Aman al-Amm i zabrał ich ze sobą. Nikt nie protestował, gdyż
z tajną policją się nie dyskutuje. Tak więc obaj Brytyjczycy
znajdowali się teraz w rękach Umara Chatiba, i oby Allah okazał
im litość.
Rahmani został podstępnie pozbawiony możliwości zabłyśnięcia
jakąś informacją, którą udałoby mu się wydobyć od lotników, lecz
doskonale zdawał sobie sprawę, że musi szybko zaprezentować
jakieś wyniki swojej pracy. Pytanie tylko: jakie?
Powinno to być coś, czego oczekiwał ra'is, a czego mógł
oczekiwać? Oczywiście spisku. Będzie więc miał spisek. Kluczową
rolę odegra nadajnik.
Rahmani podniósł słuchawkę i wykręcił numer majora Muhsina
Zajda, szefa wydziału zajmującego się prowadzeniem nasłuchu
radiowego. Nadeszła pora, żeby znowu porozmawiać.
Trzydzieści kilometrów na zachód od Bagdadu leży niepozorne
miasteczko Abu Gharib. Nazwa ta jest dobrze znana w całym
Iraku, ale mało kto ją głośno wymawia, gdyż właśnie w Gharib
znajduje się wielkie więzienie, gdzie przetrzymuje się i przesłuchuje
niemal wyłącznie więźniów politycznych. Z tego względu nie podlega
ono krajowemu zarządowi więziennictwa, lecz tajnej policji.
W tym samym czasie, kiedy Hasan Rahmani rozmawiał przez
telefon z majorem Zajdem, przed bramę zbitą z grubych desek
zajechał długi czarny mercedes. Dwaj strażnicy rozpoznali pasażera
limuzyny i czym prędzej rzucili się otwierać bramę. Zdążyli w samą
porę; człowiek siedzący w samochodzie potrafił okrutnie karać za
opieszałość.
Brama zamknęła się, gdy tylko limuzyna wjechała na dziedziniec.
Mężczyzna na tylnym siedzeniu żadnym ruchem ani gestem nie dał
poznać, czy dostrzegł wysiłki strażników. Byli bez znaczenia.
Kiedy samochód zatrzymał się przed schodkami prowadzącymi
do głównego wejścia do budynku, inny strażnik pośpiesznie otworzył
prawe tylne drzwi. Z mercedesa wysiadł generał Umar Chatib
w szytym na miarę mundurze z miękkiego materiału i dostojnie
ruszył w górę po schodach. Młody podoficer, jego adiutant, niósł
za nim teczkę.
By dotrzeć do swego gabinetu, Chatib musiał wjechać windą na
czwarte, ostatnie piętro. Kiedy został sam, kazał przynieść kawę po
turecku, następnie zaś przystąpił do lektury raportów z przesłuchań,
które dzień i noc odbywały się w podziemiach budynku.
Mimo pozorów spokoju Umar Chatib był równie zaniepokojony
jak jego kolega z gmachu w dzielnicy Mansur - człowiek, którego
serdecznie nienawidził, i który odwzajemniał mu się tym samym
uczuciem. Jednak w przeciwieństwie do Rahmaniego - wiecznie
otaczała go aura podejrzeń, gdyż był wykształcony, obyty w świecie,
znał języki - Chatib mógł liczyć na poparcie Saddama choćby ze
względu na to, że pochodził z plemienia At-Tikriti. Mógł czuć się
bezpieczny, przynajmniej dopóty, dopóki wywiązywał się sumien-
nie z zadania, które zlecił mu sam ra'is, nieprzerwanym strumie-
niem zeznań zasilając wezbraną rzekę nieuleczalnej paranoi prezy-
denta.
Jednak minione dwadzieścia cztery godziny nie należały do
najprzyjemniejszych w jego życiu. On także odbył wczoraj rozmowę
telefoniczną, tyle tylko, że nie z wiceprezydentem, a z zięciem ra'isa,
Husajnem Kamilem. Minister przemysłu i uzbrojenia poinformował
go o wściekłości prezydenta spowodowanej zbombardowaniem
Al-Kubaj i zażądał intensywnego śledztwa.
Chatib uprzedził Rahmaniego i zgarnął dwóch brytyjskich
pilotów. Z jednej strony można było to uznać za sukces, z drugiej
jednak oznaczało poważne niebezpieczeństwo; ra'is chce wie-
dzieć - i to szybko! - co lotnikom powiedziano podczas od-
prawy, jak wiele alianci wiedzą o Al-Kubaj oraz skąd czerpali
swoją wiedzę.
Zadanie Chatiba polegało na dostarczeniu tych informacji. Jego
ludzie pracowali nad Brytyjczykami już od piętnastu godzin, to
znaczy od chwili, kiedy zestrzeleni lotnicy zostali przywiezieni do
Abu Gharib. Jak na razie żaden z tych przeklętych głupców nie
puścił pary z gęby.
Z dziedzińca dobiegł świst rózgi, odgłos uderzenia, a potem
stłumiony jęk. Chatib zmarszczył ze zdziwieniem brwi, by zaraz
potem skinąć lekko głową, gdyż przypomniał sobie, co to oznacza.
Dokładnie pod oknami jego gabinetu, na dużym krzyżaku
powieszono za przeguby rąk człowieka. Jego stopy wisiały zaledwie
kilka centymetrów nad ziemią, obok zaś stał dzban wypełniony
słoną wodą. Woda, początkowo czysta, teraz była ciemnoróżowa.
Wszyscy żołnierze i strażnicy otrzymali rozkaz, aby przechodząc
przez dziedziniec zatrzymać się przy więźniu, wyjąć jedną z moczą-
cych się w słonej wodzie rózg i uderzyć wiszącego mężczyznę
wszystko jedno gdzie, byle między karkiem a kolanami. Pod
daszkiem przy murze siedział kapral i odliczał kolejne razy.
Głupiec przywiązany do krzyżaka to handlarz, który publicznie
nazwał prezydenta synem ulicznicy, teraz zaś dowiadywał się,
aczkolwiek z opóźnieniem, jaki szacunek każdy obywatel powinien
okazywać wielkiemu ra'isowi.
Najdziwniejsze było to, że jeszcze żył. Tak, prości ludzie mają
nieprawdopodobne siły witalne. Handlarz wytrzymał już ponad
pięćset uderzeń, ustanawiając tym samym godny podziwu rekord.
Co prawda z pewnością skona przed tysięcznym - nikt nigdy nie
wytrzymał tysiąca smagnięć - ale i tak jego wytrzymałość wydawała
się warta odnotowania. Jeszcze jedną rzeczą, godną uwagi było to,
że zadenuncjował go jego dziesięcioletni syn.
Umar Chatib wypił łyk kawy, wziął do ręki złocone wieczne
pióro i pochylił się nad dokumentami.
Pół godziny później rozległo się ostrożne pukanie do drzwi.
-	Wejść! - polecił. Na jego twarzy pojawił się wyraz oczeki-
wania. Bardzo potrzebował dobrych wieści, a tylko jeden człowiek
mógł zapukać do jego drzwi nie zameldowany uprzednio przez
adiutanta.
Mężczyzna, który wszedł do gabinetu, był potężnie zbudowany,
ale chyba nawet jego własna matka nie zdobyłaby się na to, żeby
nazwać go przystojnym. Twarz znaczyły mu paskudne ślady po
przebytej w dzieciństwie ospie oraz dwie blizny po usuniętych
cystach. Zamknął za sobą drzwi i czekał w milczeniu, aż jego
zwierzchnik odezwie się pierwszy.
Choć miał stopień sierżanta, na wyplamionym mundurze nie
sposób było dostrzec żadnych dystynkcji. Jednak sierżant Ali
należał do tych bardzo nielicznych osób, do których Umar Chatib
żywił coś w rodzaju przyjaznych uczuć. Tylko on, spośród całej
załogi więzienia, miał prawo siedzieć w obecności generała --
naturalnie kiedy otrzymał pozwolenie.
Chatib wskazał mu krzesło i poczęstował papierosem. Sierżant
zachłannie zaciągnął się dymem; każda przerwa w męczącej,
uciążliwej pracy stanowiła miłe urozmaicenie.
Chatib traktował tak łaskawie żołnierza niskiej szarży, ponieważ
żywił dla niego autentyczny podziw. Najbardziej cenił sobie skutecz-
ność działania, sierżant zaś nigdy go nie zawiódł. Spokojny,
metodyczny oprawca, a jednocześnie dobry mąż i ojciec... Ali był
w każdym calu profesjonalistą.
 No i co? - zapytał generał.
 Nawigator jest już blisko, bardzo blisko, panie generale.
Pilot... - Ali wzruszył ramionami. - Jeszcze godzina, może trochę
dłużej.
 Przypominam ci, że trzeba złamać ich obu i wydobyć od
nich wszystko, co wiedzą. Ich zeznania muszą się pokrywać. Rais
liczy na nas.
 Myślę, że powinien pan zejść na dół. Najdalej za dziesięć
minut usłyszy pan odpowiedź. Najpierw pęknie nawigator, a kiedy
dowie się o tym pilot, też zacznie mówić.
 W porządku.
Chatib podniósł się z fotela, a sierżant otworzył przed nim
drzwi. Zjechali windą na pierwszy poziom podziemi, stamtąd zaś
zeszli schodami jeszcze niżej. W celach oddzielonych od korytarza
stalowymi drzwiami, w brudzie i smrodzie trzymano trzynastu
pilotów sił koalicyjnych: siedmiu Amerykanów, czterech Brytyj-
czyków, jednego Włocha i jednego Kuwejtczyka. Na jeszcze niższym
poziomie znajdowały się identyczne cele, z których dwie były zajęte.
Chatib zajrzał przez judasza do pierwszej z nich.
Niczym nie osłonięta żarówka oświetlała wnętrze niewielkiego
pomieszczenia o podłodze i ścianach pokrytych zaschniętymi
odchodami oraz rdzawymi plamami krwi. Pośrodku, na składanym
plastikowym krześle, siedział nagi człowiek. Po jego piersi spływały
strużki wymiocin, krwi i śliny. Ręce miał skute za oparciem krzesła,
na twarzy zaś płócienną maskę bez otworów na oczy.
Po jego obu stronach stali mężczyźni w takich samych
mundurach, jaki miał na sobie Ali. W rękach trzymali drugie
plastikowe rury wypełnione masą bitumiczną, która zwiększa ciężar,
nie zmniejszając jednocześnie giętkości. Teraz akurat odpoczywali,
ale chyba jeszcze niedawno zajmowali się goleniami i kolanami
więźnia, które były potwornie opuchnięte i miały sinożółtą barwę.
Chatib skinął głową, po czym przeszedł do sąsiednich drzwi.
Drugi więzień nie miał maski na twarzy. Jedno oko zupełnie
zniknęło pod obejmującą pół twarzy opuchlizną, pokrytą skorupą
zaschniętej krwi. Kiedy otworzył usta, natychmiast pociekła z nich
krew, bez trudu można było dostrzec ziejące pustką miejsca po
wybitych zębach.
 Tyne... -jęknął. - Nicholas Tyne, porucznik, pięćset jeden
zero dziewięć sześćdziesiąt osiem...
 To nawigator - szepnął sierżant.
 Który z naszych ludzi mówi po angielsku? - zapytał także
szeptem Chatib.
Ali wskazał gestem tego po lewej stronie.
-	Przyprowadź go tutaj.
Sierżant wszedł do celi, by po chwili opuścić ją w towarzystwie
jednego z oprawców. Chatib zamienił z mężczyzną kilka słów po
arabsku, ten zaś skinął głową, wrócił do celi i założył nawigatorowi
taką samą maskę, jaką miał na twarzy pilot. Dopiero wtedy Chatib
dał znak, by otwarto drzwi obu pomieszczeń.
Ten, który znał angielski, pochylił się nad nawigatorem i powie-
dział głośno, choć z wyraźnym akcentem:
-	W porządku, poruczniku, już po wszystkim. Nie będziemy
cię więcej bić.
Młody człowiek natychmiast rozluźnił napięte jak postronki
mięśnie.
-	Ale twój przyjaciel nie miał tyle szczęścia - mówił dalej
funkcjonariusz Al-Aman al-Amm. - On umiera. Zabierzemy go do
szpitala, gdzie zajmą się nim lekarze, albo zostawimy tutaj. Wybór
należy do ciebie. Jeśli powiesz nam wszystko, ocalisz mu życie.
Chatib skinął głową w stronę Alego, który zniknął w drugiej
celi. Zaraz potem dobiegły stamtąd odgłosy uderzeń i rozpaczliwe
jęki pilota.
-	Powiem, wszystko powiem! - wykrzyknął Nicky Tyne. -
Tylko przestańcie go bić, sukinsyny! To miał być skład amunicji,
pociski z gazem bojowym...
Odgłosy dochodzące z sąsiedniej celi umilkły, a na korytarzu
pojawił się nieco zadyszany sierżant.
-	Pan jest geniuszem, panie generale.
Chatib skromnie wzruszył ramionami.
-	Należy zawsze pamiętać o sentymentalizmie Anglików i Ame-
rykanów - pouczył swego pupila. - Sprowadźcie tłumaczy
i wyciągnijcie z tych dwóch wszystko, co wiedzą. Kiedy skończycie,
przynieś mi stenogram do gabinetu.
Natychmiast po powrocie na czwarte piętro Umar Chatib
zatelefonował do Husajna Kamila. Kamil oddzwonił godzinę później
z informacją, że teść jest zachwycony. Spotkanie zostanie zwołane
już wkrótce, może nawet jeszcze dziś wieczorem. Chatib powinien
przygotować się do osobistego złożenia meldunku.
Tego wieczoru Karim ponownie zaczął żartować sobie z Edith,
jednak bardzo łagodnie i bez odrobiny złośliwości. Tym razem
chodziło o jej pracę.
 Nigdy ci się tam nie nudzi, kochanie?
 Nie, to bardzo interesująca praca. Dlaczego pytasz?
 Och, bo ja wiem... Szczerze mówiąc nie rozumiem, jak
możesz uważać ją za interesującą. Dla mnie to chyba najnudniejsze
zajęcie na świecie.
 Nieprawda.
 W takim razie powiedz mi, co jest w nim takiego inte-
resującego?
 Prowadzenie rachunków, planowanie inwestycji i mnóstwo
innych rzeczy.
-- Moim zdaniem twoja praca sprowadza się do mówienia
dzień dobry, do widzenia, tak, proszę pana, nie, proszę pana,
oczywiście, proszę pana, setkom ludzi, którzy wpadają z ulicy, żeby
zrealizować czek na pięćdziesiąt szylingów.
Leżał na wznak na łóżku. Podeszła, położyła się obok niego
i przytuliła całym ciałem. Uwielbiała się przytulać.
 Czasem mówisz głupstwa, Karim, ale ja i tak cię kocham.
Bank Winklera jest bankiem emisyjnym i kupieckim.
 Co to za różnica?
 Nie prowadzimy rachunków bieżących,  a więc nie ob-
sługujemy klientów z książeczkami czekowymi.
 Skoro nie macie klientów, to nie macie też pieniędzy.
 Oczywiście, że mamy, głuptasie! Tyle tylko, że na kontach
depozytowych.
 Nigdy nie słyszałem o czymś takim - przyznał Karim. - Ja
mam tylko zwykłe konto, a poza tym, wolę gotówkę.
 Nie możesz posługiwać się gotówką, kiedy w grę wchodzą
miliony dolarów, bo zaraz ktoś by ci je ukradł. Ludzie powierzają
je bankowi, który inwestuje w korzystne przedsięwzięcia.
 Chcesz powiedzieć, że stary Gemutlich obraca milionami,
i to należącymi do innych ludzi?
 Oczywiście.
 Milionami szylingów czy dolarów?
 Dolarów, funtów... czego tylko chcesz.
 No, ja na pewno nie powierzyłbym mu swoich pieniędzy!
Usiadła na łóżku, autentycznie wstrząśnięta.
-	Herr   Gemutlich   jest   kryształowo   uczciwym   człowie-
kiem! Nawet przez myśl by mu nie przeszło sięgnąć po cudzą
własność.
-	Jemu może nie, ale komuś innemu... Posłuchaj: powiedzmy,
że znam kogoś, kto ma konto u Winklera. Nazywa się Schmitt.
Pewnego dnia idę sobie do banku i mówię: "Dzień dobry, Herr
Gemutlich, nazywam się Schmitt i mam u pana konto". On zagląda
do zeszytu i odpowiada: "Zgadza się, panie Schmitt". A ja na to:
"Chciałbym pobrać całą sumę". Później zjawia się prawdziwy
Schmitt, ale zastaje figę z makiem, a nie swoje pieniądze. Właśnie
dlatego wolę gotówkę.
Edith roześmiała się, rozczulona naiwnością swego kochanka,
i ponownie położyła się obok niego, pieszcząc palcami jego ucho.
 Na pewno by ci się to nie udało. Po pierwsze, Herr Gemutlich
prawdopodobnie zna osobiście twojego Schmitta, a po drugie,
zażądałby jakiegoś dowodu tożsamości.
 Paszport można podrobić. Ci przeklęci Palestyńczycy robią
to bez przerwy.
 Musiałbyś się również podpisać, a on porównałby twój
podpis z tym, który ma w archiwum.
 No więc, nauczyłbym się fałszować podpis Schmitta.
 Karim, boję się, że pewnego dnia trafisz do więzienia. Masz
naturę przestępcy.
Oboje zachichotali, rozbawieni jej pomysłem.
-	Poza tym, gdybyś był cudzoziemcem, a w dodatku mieszkał
za granicą, prawdopodobnie miałbyś konto na hasło. Nikt niepo-
wołany nie mógłby się do niego dobrać.
Spojrzał na nią z ukosa.
 Co to jest?
 Konto na hasło?
 Aha.
Wyjaśniła mu, na czym to polega.
-	Przecież to zupełne szaleństwo! - wybuchł, kiedy skoń-
czyła. - Każdy może się do niego dobrać! Jeżeli Gemutlich
nigdy w życiu nie widział właściciela, to...
-	Są jeszcze procedury zabezpieczające,  głuptasie.  Bardzo
skomplikowane szyfry, specjalne sposoby pisania listów, umó-
wionę miejsca, gdzie należy złożyć podpis... Jeżeli nie zostaną
spełnione wszystkie warunki, Herr Gemutlich nie wypłaci ani
szylinga.
 Musi mieć niezłą pamięć.
 Karim, czasem jesteś tak niemądry, że aż brak mi słów!
Przecież to wszystko jest zapisane. Jak tam, zabierzesz mnie na
kolację?
 A zasłużyłaś sobie?
 Przecież wiesz, że tak.
 No dobrze, dobrze... Ale najpierw muszę zjeść zakąskę.
Zdziwiła się.
 Jaką?
 Ciebie!
Wstała już, ale on wsunął palec za gumkę majteczek i pociągnął
ją z powrotem na łóżko. Roześmiała się radośnie, a Karim zaczął
obsypywać pocałunkami jej twarz i szyję. Nagle znieruchomiał.
-	Wiem już, co zrobię! - powiedział. - Wynajmę najlepszego
włamywacza, każę mu otworzyć sejf starego Gemutlicha i spisać
wszystkie hasła. Wtedy na pewno uda mi się podjąć pieniądze!
Odetchnęła z ulgą, gdyż przez chwilę myślała, że odeszła mu
ochota na miłość.
 Nie uda ci się. Mmmmm... Zrób to jeszcze raz.
 Właśnie, że się uda.
 Aaaach... A właśnie, że nie.
 Nie ma takiego sejfu, do którego nie dałoby się włamać.
Poczytaj gazety.
Sięgnęła ręką "tam na dół", i jej oczy rozszerzyły się z niedo-
wierzania.
-	Och,  to wszystko dla mnie? Jesteś wspaniałym, silnym
mężczyzną, i bardzo cię kocham, ale "stary Gemutlich", jak go
nazywasz, mimo wszystko jest od ciebie sprytniejszy...
Minutę później nie obchodziło jej już, jak sprytny jest Wolfgang
Gemutlich.
Podczas gdy agent Mosadu kochał się w Wiedniu z osobistą
sekretarką jednego z wiceprezesów Banku Winklera, w Bagdadzie
Mikę Martin rozstawiał w drzwiach swojej chatki antenę satelitarną.
Zbliżała się północ i już wkrótce jedenasty lutego miał ustąpić
miejsca dwunastemu.
Do rozpoczęcia inwazji, którą wyznaczono na 20 lutego, zostało
tylko osiem dni. W północnej części Arabii Saudyjskiej, w pobliżu
granic z Kuwejtem i Irakiem, na stosunkowo niewielkim terenie
zgromadzono największe siły lądowe, jakie skoncentrowano od
czasu drugiej wojny światowej.
Nadal trwało nieustanne bombardowanie, mimo że większość
celów umieszczonych na liście generała Hornera została "nawiedzo-
na" już dwu- albo nawet trzykrotnie. Chociaż pojawiło się też
sporo nowych - przede wszystkim w związku z krótkotrwałym
zagrożeniem Izraela przez irackie scudy - to jednak udało się
dogonić harmonogram. Wszystkie znane fabryki broni masowej
zagłady uległy całkowitemu zniszczeniu, w tym także dwanaście
wskazanych przez Jerycha.
Irackie Siły Powietrzne przestały praktycznie odgrywać jakąkol-
wiek rolę. Ich myśliwce przechwytujące - jeżeli już popełniły ten
błąd, żeby wdawać się w walkę z F-15, tomcatami, hornetami,
falconami, phantomami i jaguarami - najczęściej nie wracały do
bazy, w związku z czym w połowie lutego w ogóle przestały
pokazywać się w powietrzu. Najlepsze maszyny i najlepszych pilotów
wysłano do Iranu, gdzie lotnicy zostali internowani, pozostałe zaś
samoloty albo zostały zestrzelone, albo zasypane gruzami hangarów,
albo zniszczone ogniem broni pokładowej, jeżeli myśliwce sprzy-
mierzonych przyłapały je na odkrytym terenie.
Alianccy dowódcy nie potrafili zrozumieć, dlaczego Saddam
zdecydował się oddać swoich najlepszych pilotów w ręce odwiecz-
nego wroga. Tymczasem przyczyna była prosta: dyktator spodziewał
się już w niedługim czasie osiągnąć całkowitą supremację w tym
rejonie świata, a wówczas odzyskanie zarówno ludzi, jak i maszyn
nie stanowiłoby żadnego problemu.
W całym kraju nie uchował się ani jeden cały most i nie
funkcjonowała żadna elektrownia.
W połowie lutego alianci większość działań zbrojnych skierowali
przeciwko wojskom irackim stacjonującym w południowym Kuwej-
cie oraz na terenach Iraku sąsiadujących bezpośrednio z tym
państwem. B-52 bombardowały stanowiska artylerii, czołgi, wy-
rzutnie rakiet oraz pozycje piechoty na obszarze ciągnącym się od
północnej granicy Arabii Saudyjskiej aż po szosę łączącą Bagdad
z Basrą. Thunderbolty, zwane także "latającymi tucznikami", ze
względu na grację, z jaką poruszały się po niebie, robiły to, co
potrafiły najlepiej, to znaczy niszczyły czołgi. Do tego zadania
wyznaczano także F-15 i tornada.
Generałowie w Rijadzie nie wiedzieli, że pod pustynią i wewnątrz
wydrążonych gór pozostało czterdzieści nietkniętych instalacji
przemysłowych związanych z wytwarzaniem broni masowej zagłady
oraz kilka supertajnych baz lotniczych. Mimo to, od chwili
zniszczenia fabryki w Al-Kubaj, humory zdecydowanie się po-
prawiły, i to zarówno czterem generałom, którzy wiedzieli, co się
tam naprawdę znajdowało, jak i stacjonującemu w Rijadzie per-
sonelowi CIA i SIS.
Nastrój ten znalazł odzwierciedlenie w krótkiej depeszy, jaką tej
nocy otrzymał Mikę Martin. Prowadzący operację oficerowie
poinformowali go na wstępie, że nalot na podziemną fabrykę
zakończył się sukcesem, mimo że utracono jedną maszynę, następnie
zaś pogratulowali mu decyzji o pozostaniu w Bagdadzie oraz
wyrazili zadowolenie z jego dotychczasowych osiągnięć. Na koniec
dowiedział się, że nie zostało mu już wiele do zrobienia. Miał
przekazać jeszcze jedną wiadomość dla Jerycha, podziękować mu
za współpracę, poinformować, że pieniądze zostały przekazane na
konto, oraz zapowiedzieć, iż po wojnie ktoś spróbuje ponownie
nawiązać z nim kontakt. Zaraz potem powinien uciekać do Arabii
Saudyjskiej, zanim naprawdę będzie za późno.
Martin złożył antenę, ukrył ją wraz z nadajnikiem w schowku
pod podłogą i położył się do łóżka, ale przed zaśnięciem leżał długo
na wznak, wpatrując się w sufit i rozmyślając. To ciekawe, że
wojska aliantów nie mają zamiaru wkraczać do Bagdadu. A co
z polowaniem na Saddama? Najwyraźniej coś się zmieniło.
Gdyby Mikę Martin znał treść rozmowy, jaka mniej więcej
w tym samym czasie odbywała się w odległej zaledwie o półtora
kilometra kwaterze głównej Muchabarat, z pewnością nie byłby
taki spokojny.
Istnieją cztery stopnie zaawansowania w sprawach* technicznych:
kompetentny, bardzo dobry, znakomity oraz samorodny talent. Ta
ostatnia kategoria obejmuje osoby nie tylko dysponujące rozległą
wiedzą, ale także wewnętrznym wyczuciem, instynktem, szóstym
zmysłem, czyli po prostu czymś, co pozwala poznać nawet skom-
plikowany układ w sposób, którego nie da się nauczyć z pod-
ręcznika.
Jeżeli chodzi o radio, to major Muhsin Zajd był właśnie
samorodnym talentem. Jeszcze całkiem młody, w silnych oku-
larach nadających mu wygląd pilnego ucznia, żył wyłącznie
sprawami związanymi z radiem. W jego pokoju piętrzyły się
najnowsze numery zachodnich czasopism fachowych poświęco-
nych tej dziedzinie, a kiedy w którymś z nich natrafiał na
opis jakiegoś nowego urządzenia, które mogłoby okazać się
przydatne w kierowanym przez niego wydziale, natychmiast
zgłaszał na nie zapotrzebowanie. Ponieważ Hasan Rahmani
wysoko cenił majora, zazwyczaj podejmował wysiłki, aby zre-
alizować jego zamówienie.
Kilka minut po północy dwaj mężczyźni spotkali się w gabinecie
szefa kontrwywiadu.
 Jest jakiś postęp? - zapytał Rahmani.
 Wydaje mi się, że tak - odparł Zajd. - Nie mamy już
żadnych wątpliwości, że nadaje, ale problem polega na tym, że
każda transmisja trwa tak krótko, iż nie sposób zlokalizować jej
źródła. To znaczy, niezupełnie: przy odrobinie szczęścia i bardzo
dużych umiejętnościach to się może udać.
 Jak daleko się posunęliście?
 Ustaliłem dość wąskie pasmo częstotliwości, w którym
zazwyczaj nadaje. To znakomicie ułatwiło sprawę. Kilka dni temu
dopisało nam szczęście, bo  odezwał się właśnie wtedy,  kiedy
prowadziliśmy nasłuch.
Zajd postawił na biurku przenośny magnetofon kasetowy
i włączył odtwarzanie. Z głośnika dobiegły zniekształcone, ja-
zgotliwe dźwięki. Rahmani spojrzał ze zdziwieniem na swego
współpracownika.
 Co to ma być?
 Wiadomość została zaszyfrowana.
 No tak, oczywiście. Możesz ją rozszyfrować?
 Prawie na pewno nie, gdyż kodowanie odbyło się za pomocą
specjalnego układu scalonego.
-	I co z tego?
Rahmani był trochę zdezorientowany. Zajd żył w swoim
prywatnym świecie i posługiwał się własnym językiem, choć teraz
nie ulegało najmniejszej wątpliwości, iż bardzo się stara mówić
jasno i wyraźnie, by jego zwierzchnik nie miał kłopotów ze
zrozumieniem.
 To właściwie nie jest żaden szyfr. Żeby odtworzyć treść
depeszy, trzeba posłużyć się identycznym układem scalonym, gdyż
liczba możliwych kombinacji sięga setek milionów.
 W takim razie, na czym ma polegać ten postęp?
 Na tym, że udało mi się go namierzyć.
Hasan Rahmani aż podskoczył za biurkiem.
 Naprawdę?
 Tak, za drugim razem. I wie pan co? Ten drugi raz był
w środku nocy, dokładnie trzydzieści godzin przed zbombar-
dowaniem Al-Kubaj. Moim zdaniem właśnie wtedy podał namiary
fabryki. Ale to jeszcze nie wszystko...
 Mów dalej.
 On jest tutaj.
 Tutaj, w Bagdadzie?
Major Zajd z uśmiechem pokręcił głową. Najlepszą informację
zostawił na sam koniec. Chciał, żeby go doceniono.
-	Nie, panie generale. Tutaj, w Mansurze, w kwadracie o boku
dwóch kilometrów.
Rahmani myślał intensywnie. Są już blisko, bardzo blisko...
Nagle zadzwonił telefon. Szef kontrwywiadu podniósł słuchawkę,
przez chwilę słuchał w milczeniu, po czym odłożył ją na widełki
i podniósł się z fotela.
 Wzywają mnie. Aha, jeszcze jedno: ile transmisji musisz
jeszcze przechwycić, żeby zlokalizować go z większą dokładnością?
 Jeżeli będzie sprzyjało mi szczęście, to może nawet tylko
jedną.Gdyby nadawał wystarczająco długo, co najmniej przez
kilka sekund, wówczas podam panu gdzie jest, z dokładnością do
stu metrów. *	-||
Rahmani oddychał szybko, schodząc do czekającego na niego
samochodu.
Uczestników zebrania dowiozły na miejsce dwa autobusy z za-
słoniętymi oknami. Jednym przyjechało siedmiu ministrów, drugim
sześciu generałów oraz trzech szefów służb specjalnych. Nikt z nich
nie wiedział, dokąd jadą, kierowcy zaś podążali za pilotującymi
motocyklami.
Pozwolono im wysiąść dopiero wtedy, kiedy autobusy za-
trzymały się na otoczonym wysokim murem dziedzińcu. Jazda
trwała czterdzieści minut. Rahmani przypuszczał, że znajdują się
poza Bagdadem, w odległości około pięćdziesięciu kilometrów od
stolicy. Panowała całkowita cisza, a w słabym blasku gwiazd widać
było jedynie obszerną willę o zaciemnionych oknach.
Siedmiu cywilnych ministrów czekało już w pokoju, w którym
miało odbyć się zebranie. Generałowie w milczeniu zajęli miejsca,
natomiast doktorowi Ubajdi, Rahmaniemu i Umarowi Chatibowi
wskazano krzesła dokładnie naprzeciwko fotela zarezerwowanego
dla samego ra'isa.
Prezydent zjawił się kilka minut później. Wszyscy zerwali się na
równe nogi, on zaś łaskawym gestem dał im znak, że mogą usiąść.
Niektórzy widzieli go po raz pierwszy od trzech tygodni.
Wydawał się bardzo zmęczony, miał podkrążone oczy i obwisłe
policzki. Bez żadnych wstępów przeszedł od razu do meritum
sprawy: wszyscy wiedzą o nalocie na Al-Kubaj. Istnienie tego
miejsca było otoczone tak ścisłą tajemnicą, że jego dokładne
położenie znało nie więcej niż dziesięć osób, a mimo to zostało
zbombardowane. Wszyscy goście, z wyjątkiem kilku najwyższych
dostojników oraz najbardziej zaufanych inżynierów, przybywali
tam z zawiązanymi oczami lub w zamkniętych pojazdach z za-
słoniętymi szybami, a mimo to wróg dokonał zuchwałego ataku.
W pokoju zapadła przesycona strachem cisza. Dowódcy - Radi
(piechoty), Kadiri (wojsk pancernych), Riza (artylerii), Musuli
(Korpus Inżynierski) oraz pozostali dwaj generałowie, z Gwardii
Republikańskiej i Sztabu Generalnego - nie odrywali wzroku od
dywanu.
- Nasz towarzysz Umar Chatib osobiście przesłuchiwał dwóch
brytyjskich pilotów - ciągnął ra'is. - Teraz opowie nam, co się
naprawdę stało.
Przedtem nikt nie miał odwagi spojrzeć na prezydenta, teraz
spojrzenia wszystkich zebranych skupiły się na chorobliwie chudej
postaci Umara Chatiba. Człowiek zwany Katem zwrócił głowę
w kierunku ra'isa, po czym zaczął mówić bezbarwnym głosem.
Lotnicy nie próbowali niczego ukryć. Dowódca dywizjonu
powiedział im przed startem, że alianckie samoloty szpiegowskie
zauważyły wojskowe ciężarówki pojawiające się często w rejonie
złomowiska. Na tej podstawie Bani Nadżi doszli do wniosku, że
złomowisko jest w rzeczywistości magazynem amunicji, w którym
przechowuje się między innymi pociski z gazami bojowymi. Uznano
je za obiekt drugorzędnego znaczenia, przypuszczając, że nic nie
chroni go przed atakiem z powietrza. Dlatego właśnie nalot
przeprowadziły tylko dwie maszyny, a dwie inne miały oznaczyć
cel. Pilotów poinformowano, że nie napotkają żadnego oporu. To
wszystko, co wiedzieli zestrzeleni Brytyjczycy.
Ra'is spojrzał na generała Faruka Rizę.
 Co o tym myślisz, rafik?
 Zazwyczaj przeprowadzają ataki w taki sposób, że najpierw
wysyłają myśliwce, które mają zniszczyć stanowiska obrony przeciw-
lotniczej, dopiero potem zaś bombowce, sajjid ra'is - odparł
generał odpowiedzialny za obronę przeciwlotniczą. - Jeszcze nigdy
się nie zdarzyło, żeby nad ważnym celem zjawiły się tylko dwie
maszyny.
Saddam skinął głową, ale jego ciemne oczy pozostały nie-
przeniknione jak zwykle. Między innymi na tym polegała władza,
jaką sprawował nad tymi ludźmi: nigdy nie byli w stanie przewidzieć
jego reakcji.
 Rafik Chatib, czy istnieje możliwość, że ci dwaj ukryli coś
przed tobą, albo że złożyli fałszywe zeznania?
 Nie, rais. Udało nam się skłonić ich do pełnej współpracy.
 W takim razie, czy mamy na tym zakończyć sprawę? -
zapytał spokojnie prezydent. - Czy mamy uznać, że to był po
prostu niefortunny zbieg okoliczności?
Zebrani zaczęli już kiwać głowami, kiedy nagle sparaliżował ich
przeraźliwy ryk dyktatora:
- Mylicie się!!! Wszyscy się mylicie!
Sekundę później głos ścichł niemal do szeptu, ale strach pozostał.
Doskonale wiedzieli, że lada chwila mogą usłyszeć najgroźniejsze
oskarżenia i najbardziej surowe wyroki.
-	Nie było żadnych ciężarówek, a już szczególnie wojs-
kowych ciężarówek. To tylko pretekst, który podano lotnikom
na wypadek, gdyby zostali schwytani. Prawda wygląda inaczej.
Pomimo działającej klimatyzacji po plecach mężczyzn spływały
strużki potu. Sytuacje takie jak ta powtarzały się w nie zmienionej
formie niemal od zarania dziejów człowieka: rozwścieczony wódz
rozkazywał czarownikowi, aby znalazł winnego, a wszyscy człon-
kowie plemienia trzęśli się ze strachu, że magiczna laska wskaże
akurat w ich kierunku.
-	Został zawiązany spisek! - wysyczał ra'is. - Wśród nas jest
zdrajca, który ośmielił się knuć przeciwko mnie.
Umilkł na dłuższą chwilę, aby lęk miał czas na dobre rozgościć
się w sercach zebranych. Kiedy odezwał się ponownie, jego słowa
były skierowane do trzech mężczyzn siedzących dokładnie na-
przeciwko niego.
-	Znajdźcie go. Znajdźcie go i przyprowadźcie do mnie,
a wtedy przekona się, jaka kara grozi za takie zbrodnie. Nie tylko
on, ale i cała jego rodzina.
Zerwał się z fotela i szybkim krokiem wyszedł z pokoju, a za
nim jego ochrona. Szesnastu mężczyzn, siedzących przy stole,
robiło wszystko, żeby tylko nie patrzeć jeden drugiemu w oczy.
Wszyscy zdawali sobie sprawę, że któryś z nich będzie musiał
zostać złożony w ofierze, ale nikt nie wiedział, kto. Każdy bał się
o własną skórę.
Dało się jednak zauważyć, że piętnastu trzyma się z dala od
szesnastego, czarownika, który nosił przydomek Al Mu'azzib, czyli
Kat. To on miał dostarczyć ofiary.
Hasan Rahmani także zachował milczenie. Nie była to od-
powiednia pora, żeby wspominać o tajemniczych depeszach nada-
wanych z Bagdadu. Operacja, którą prowadził, wymagała ostroż-
ności, subtelności i prawdziwej inteligencji. Nie życzył sobie brutalnej
interwencji tajnej policji, gdyż ta unicestwiłaby dotychczasowe
wysiłki.
Przerażeni ministrowie i generałowie jeden za drugim wychodzili
w noc i wsiadali do autobusów, by wrócić do miasta i swoich
obowiązków.
- Wcale nie trzyma ich w sejfie - powiedział nazajutrz rano
Awi Hercog, alias Karim, podczas późnego śniadania, które jadł
towarzystwie dowodzącego operacją Gidiego Barzilaia.
Mężczyźni umówili się w mieszkaniu Gidiego. Hercog zadzwonił
z budki dopiero wtedy, kiedy miał całkowitą pewność, że Edith
dotarła już do banku. Zaraz potem w dzielnicy Grinzing zjawił się
zespół obserwacyjny, by towarzyszyć koledze w drodze na spotkanie,
a jednocześnie upewnić się, że nikt go nie śledzi. Dostrzegliby każdego
"ogona", nawet najbardziej dyskretnego. Na tym polegała ich praca.
Gidi Barzilai pochylił się nad obficie zastawionym stołem i utkwił
w rozmówcy błyszczące spojrzenie.
 Bardzo dobrze, koguciku. Wiem już, gdzie ich nie ma. Czy
przypadkiem wiesz, gdzie są?
 Owszem. W biurku.
 W biurku? Chyba oszalałeś. Każdy może otworzyć biurko.
 Widziałeś je?
 Biurko Gemutlicha? Nie.
 Podobno jest bardzo duże, bardzo ozdobne i bardzo stare.
Prawdziwy antyk. Ma tajny schowek, wykonany przez tego, kto je
zrobił. Tak tajny, że prawie niemożliwy do odnalezienia.  Ge-
mutlich uważa, że taki schowek to lepsze niż kasa pancerna.
Każdy włamywacz na pewno zainteresuje się sejfem, ale mało
któremu przyjdzie do głowy grzebać w biurku. Zresztą, nawet
gdyby to zrobił, i tak nie znalazłby schowka.
 Czy ona wie, gdzie jest schowek?
 Nie, bo stary nigdy go przy niej nie otwierał. Kiedy ma
zamiar to zrobić, zamyka się w gabinecie na cztery spusty.
Barzilai zamyślił się głęboko.
 Cwany z niego drań, muszę mu to przyznać.
 Mogę już skończyć ten romans?
 Jeszcze nie, Awi. Spisałeś się na medal, ale przez jakiś czas
musisz kontynuować grę. Gdybyś teraz zniknął, ona natychmiast
zaczęłaby rozpamiętywać waszą ostatnią rozmowę, dodałaby dwa
do dwóch i mielibyśmy kłopot. Pobądź z nią jeszcze trochę, ale nie
rozmawiaj o banku.
Kiedy Barzilai został sam w mieszkaniu, długo zastanawiał się
nad problemem. Żaden z agentów, których miał do dyspozycji
w Wiedniu, nie widział biurka, ale jest człowiek, który je oglądał.
Gideon natychmiast wysłał zaszyfrowaną depeszę do Kobiego
Drora w Tel-Awiwie, ten zaś polecił wezwać "fotografa" i zamknąć
go w jednym pokoju z rysownikiem.
Przez ponad pięć godzin "fotograf siedział z zamkniętymi
oczami i odchyloną do tyłu głową, przypominając sobie rozmowę,
którą jako prawnik z Nowego Jorku odbył z Wolfgangiem
Gemutlichem. Jego główne zadanie polegało wówczas na zo-
rientowaniu się w systemie zabezpieczeń banku, rozpoznaniu
rodzaju zamków oraz zapamiętaniu rozmieszczenia czujników
instalacji alarmowej, i wywiązał się z niego bez zarzutu. Biurko
niespecjalnie go interesowało, ale teraz, kiedy siedział z za-
mkniętymi oczami w pokoju w podziemiach budynku przy bul-
warze Króla Salomona, widział je tak wyraźnie, jakby znowu
miał je przed sobą.
Dokładnie, centymetr po centymetrze, opisywał biurko rysow-
nikowi. Od czasu do czasu otwierał oczy, spoglądał na szkic,
wprowadzał jakieś poprawki i ponownie przymykał powieki.
Rysownik najpierw posługiwał się tylko tuszem, potem zaś także
akwarelami. Po pięciu godzinach dzieło było gotowe: realistyczny,
kolorowy wizerunek biurka stojącego w gabinecie Herr Wolfgan-
ga Gemutlicha w Banku Winklera przy Ballgasse w stolicy
Austrii.
Dwa dni później rysunek dotarł pocztą dyplomatyczną do
ambasady Izraela w Wiedniu i natychmiast trafił do rąk Gideona
Barzilaia, który poświęcił minione czterdzieści osiem godzin na
dokładną analizę listy sayanów we wszystkich państwach Europy.
Trud opłacił się, gdyż oficer Mosadu natrafił na nazwisko niejakiego
monsieur Michela Levy'ego z bulwaru Raspaila w Paryżu, antyk-
wariusza, uważanego za jednego z czołowych ekspertów od zabyt-
kowych mebli na kontynencie.
14 lutego wieczorem, czyli dokładnie wtedy, kiedy Gideon
Barzilai otrzymał w Wiedniu portret pamięciowy starego biurka,
Saddam Husajn zwołał kolejne zebranie gabinetu. Stało się to
ponownie za sprawą Umara Chatiba, który poprzez Husajna
Kamila zawiadomił dyktatora o swoim kolejnym sukcesie. Spotkanie
znów odbyło się po zapadnięciu zmroku, w położonej na uboczu
willi.
Kiedy ra'is wszedł do pokoju, od razu dał znak Chatibowi, żeby
ten przedstawił swój raport.
-	Cóż mogę powiedzieć, sajjid ra'is? - Szef tajnej policji
uniósł ręce i pozwolił im opaść w geście bezradności, a następnie
pokornie zwiesił głowę. Był to prawdziwy majstersztyk gry aktors-
kiej. - Jak zwykle, ra'is miał rację, a my wszyscy głęboko się
myliliśmy. Nalot na Al-Kubaj to rzeczywiście nie jest sprawa
przypadku. Miała miejsce zdrada, ale udało nam się zdemaskować
tego, kto zdradził.
W pokoju rozległ się szmer podziwu, który bardzo szybko
przerodził się w gwar pochlebczych głosów. Mężczyzna siedzący
w wyściełanym fotelu uśmiechnął się dobrotliwie i uniósł obie ręce
na znak, że wrodzona skromność nie pozwala mu odbierać tylu
wyrazów uwielbienia. Wrzawa ucichła, ale nie od razu.
I co, czyż nie mam zawsze racji? - zdawał się mówić uśmiech.
 W jaki sposób wpadliście na jego trop? - zapytał ra'is.
 Dzięki zbiegowi okoliczności i wytężonej pracy - odparł
skromnie Chatib. - Oraz dzięki szczęściu, które jest darem Allaha,
a ten, jak wszyscy wiemy, sprzyja naszemu ra'isowi.
Wszyscy jak jeden mąż zaczęli kiwać głowami.
-	Dwa dni przed atakiem wrogich samolotów na drodze
w pobliżu fabryki ustawiono posterunek. Były to rutynowe działania,
wymierzone w dezerterów i przemytników. Dowódca posterunku
miał między innymi notować numery rejestracyjne i marki wszyst-
kich przejeżdżających samochodów.
Dwa dni temu przejrzałem te notatki i stwierdziłem, że większość
pojazdów to furgonetki i ciężarówki z tamtych okolic, i tylko jeden
samochód, bardzo kosztowny, był zarejestrowany tutaj, w Bag-
dadzie. Sprawdziliśmy, że jego właściciel istotnie miałby powód,
aby odwiedzić Al-Kubaj, ale okazało się, że wcale nie zatrzymał się
w fabryce. W takim razie, po co w ogóle zjawił się na tamtym
terenie?
Hasan Rahmani skinął z aprobatą głową. Była to dobra,
detektywistyczna robota, lecz kłopot polegał na tym, że zupełnie nie
pasował do Chatiba, który zazwyczaj wolał polegać na brutalnej
przemocy.
-	Właśnie, po co? - zapytał ra'is.
Chatib odczekał chwilę, aby spotęgować efekt.
-	Po to, żeby dokładnie opisać położenie złomowiska, zmierzyć
odległość od najbliższych charakterystycznych punktów w terenie
i określić usytuowanie poszczególnych obiektów względem stron
świata.
Odpowiedzią na te rewelacje było stłumione westchnienie, które
wydobyło się z piersi większości zebranych.
- Ale do tego doszedłem później, sajjid ra'is. Najpierw za-
prosiłem tego człowieka na szczerą rozmowę do kwatery głównej
Al-Aman al-Amm.
Chatib wrócił pamięcią do tej "szczerej rozmowy", która odbyła
się w podziemiach budynku w dzielnicy Saadun, w pomieszczeniu
zwanym "salą gimnastyczną".
Zazwyczaj szef tajnej policji zlecał prowadzenie przesłuchań
swoim podwładnym, określając jedynie granice, do których mogli
się posunąć, i nadzorując przebieg interrogacji. Tym razem jednak
chodziło o tak delikatną sprawę, że postanowił osobiście pełnić
honory domu.
Z sufitu celi sterczały dwa stalowe haki umieszczone o metr od
siebie, do nich zaś były przytwierdzone dwa krótkie łańcuchy
połączone drewnianą poprzeczką. Podejrzanego przywiązano za
przeguby do tej poprzeczki, dzięki czemu wisiał nad podłogą
z ramionami skierowanymi w górę i na boki. Między jego kolanami
tkwiła druga poprzeczka, także metrowej długości. Ponieważ
nieszczęśnik zwisał z haków dokładnie pośrodku celi, oprawcy mieli
do niego dostęp z każdej strony.
Po zadaniu pięćdziesięciu uderzeń Umar Chatib odłożył
trzcinową laskę na ustawiony pod ścianą stolik i podszedł do
więźnia. Przeraźliwe wrzaski ucichły; rozkrzyżowany mężczyzna już
tylko jęczał, płaczliwie błagając o litość. Chatib spojrzał mu prosto
w twarz.
-	Jesteś głupcem, przyjacielu.  Przecież tak łatwo mógłbyś
położyć kres swoim cierpieniom. Zdradziłeś ra'isa, ale on jest
litościwy. Wystarczy, żebyś wszystko wyznał.
-	Nie, przysięgam na Allaha... Nikogo nie zdradziłem!
Mężczyzna szlochał jak dziecko. Po policzkach spływały mu
łzy rozpaczy i bólu. Jest miękki, pomyślał Chatib. To nie potrwa
długo.
 Owszem, zdradziłeś. Kubdat Allah... Wiesz, co to znaczy?
 Oczywiście! - zaskamlał więzień.
 I wiesz, gdzie ją przechowywano?
-	Tak.
Chatib gwałtownie uniósł nogę, uderzając kolanem w obnażone
jądra. Więzień z pewnością zwinąłby się w pół, ale nie mógł.
Zwymiotował, a ślina zmieszana z treścią żołądkową pociekła po
jego nagim ciele i zaczęła skapywać na podłogę z penisa.
 Tak... i co dalej?
 Tak, sajjidi.
 Już lepiej. I zapewne nasi nieprzyjaciele nie mieli pojęcia,
gdzie ukryto Pięść Boga?
-	Nie wiedzieli, sajjidi. To tajemnica.
Oprawca uderzył wiszącego mężczyznę w twarz.
-	Ty plugawy manjuku, w  takim  razie jak  to  się  stało,
że dziś o świcie przyleciały angielskie myśliwce i zniszczyły naszą
cudowną broń?
Więzień wybałuszył oczy. Jego zdumienie było tak wielkie, że
nawet nie zwrócił uwagi na epitet, jakiego użył jego dręczyciel.
"Manjuk" oznacza po arabsku mężczyznę, który podczas homo-
seksualnego stosunku odgrywa rolę kobiety.
 To przecież niemożliwe! Prawie nikt nie wiedział o Al-Kubaj...
 Ale wróg wiedział.
 Sajjidi, przysięgam, że nie miałem z tym nic wspólnego! Nie
mogli tego znaleźć! Człowiek, który zbudował fabrykę, pułkownik
Badri, zamaskował ją tak dobrze, że...
Przesłuchanie trwało jeszcze pół godziny, by zakończyć się
w łatwy do przewidzenia sposób.
Głos ra'isa wyrwał Umara Chatiba z zamyślenia.
-	Jak nazywa się ten zdrajca?
-	To jeden z inżynierów, doktor Salah Siddiki, ra'is.
Prezydent lekko skinął głową, jakby przez cały czas podejrzewał
tego człowieka.
-	Czy wolno zapytać, dla kogo pracował ten nędzny pies? -
odezwał się Hasan Rahmani.
Chatib posłał mu zabójcze spojrzenie.
 Tego nie powiedział, sajjid ra'is.
 Ale powie, na pewno powie... - mruknął prezydent.
 Sajjid ra'is... - wymamrotał Chatib z niepewną miną. -
Muszę z przykrością zameldować, że zdrajca umarł w trakcie
przesłuchania.
Rahmani poderwał się jak dźgnięty nożem.
-	Panie prezydencie, to skandal! - wykrzyknął, nie czekając,
aż człowiek siedzący u szczytu stołu udzieli mu głosu. - To dowód
karygodnej niekompetencji policji politycznej! Straciliśmy jedyną
szansę, aby dowiedzieć się, w jaki sposób informacje były przeka-
zywane nieprzyjacielowi.
Chatib ponownie spojrzał na niego z taką nienawiścią, że
Rahmaniemu, który w szkole prowadzonej przez pana Hartleya
czytał książki Kiplinga, przypomniał się wąż Krait i jego syk:
"Strzeżcie się, gdyż ja jestem śmierć!"
 Co ty na to? - zapytał ra'is szefa tajnej policji.
 Sajjid ra'is, cóż mogę powiedzieć? - odparł ze skruchą
Chatib. - Moi ludzie kochają cię jak ojca, albo nawet jeszcze
bardziej. W każdej chwili są gotowi oddać za ciebie życie. Kiedy
usłyszeli, że ten nikczemnik ośmielił się ciebie zdradzić, wpadli
w szał i nikt nie był w stanie ich powstrzymać.
Gówno prawda, pomyślał Rahmani. Jednak ra'is skinął
lekko głową; tego rodzaju argumenty zawsze do niego prze-
mawiały.
-	To zrozumiałe - powiedział. - Cóż, takie rzeczy czasem się
zdarzają. A ty, generale Rahmani, który tak chętnie krytykujesz
kolegę, czy odniosłeś jakieś sukcesy?
Szef kontrwywiadu natychmiast zwrócił uwagę, że prezydent
pominął słowo rafik, czyli towarzysz. Był to znak, że musi zachować
ostrożność. Wielką ostrożność.
-	Na terenie Bagdadu działa obcy nadajnik, sajjid ra'is.
Powtórzył wszystko, czego dowiedział się od majora Zajda.
Kusiło go, aby zapowiedzieć, że już wkrótce schwyta tajemniczego
radiooperatora, ale doszedł do wniosku, że lepiej nie składać
przedwczesnych deklaracji.
-	Ponieważ zdrajca już nie żyje, mogę wyjawić wam coś, czego
nie mogłem powiedzieć jeszcze dwa dni temu - oznajmił Saddam. -
Pięść Boga nie została zniszczona ani nawet zasypana. Dwadzieścia
cztery godziny przed nalotem wydałem rozkaz, aby przewieziono ją
w bezpieczniejsze miejsce.
Owacja, która wybuchła po tym oświadczeniu, trwała ponad
minutę. Każdy starał się jak najgłośniej okazać podziw dla geniuszu
przywódcy.
Kiedy wreszcie entuzjazm osłabł, prezydent powiedział swoim
współpracownikom, że Pięść Boga trafiła do Fortecy, której
położenie pozostanie tajemnicą nawet dla nich. Tego dnia, kiedy
pierwszy amerykański żołnierz postawi stopę na świętej irackiej
ziemi, zostanie stamtąd wystrzelona, aby na zawsze zmienić bieg
historii.

Rozdział dwudziesty
Wiadomość o tym, że brytyjskie tornada nie osiągnęły zamie-
rzonego celu, stanowiła dla człowieka zwanego Jerychem ogromny
wstrząs. Z najwyższym trudem zmusił się, by zerwać się na nogi
i dołączyć do owacji na cześć ra'isa.
W drodze powrotnej do Bagdadu siedział w tylnej części
zaciemnionego autobusu, pogrążony głęboko w myślach. Po-
wodem jego ponurego nastroju bynajmniej nie był fakt, że
użycie broni, ukrytej teraz w jakiejś tajemniczej Fortecy, o której
lokalizacji nie miał najmniejszego pojęcia, spowoduje śmierć
wielu ludzi. Obchodziła go jedynie sytuacja, w jakiej on sam
się znalazł.
Przez minione trzy lata ryzykował karierę i życie, przekazując
nieprzyjacielowi najpilniej strzeżone tajemnice swojego kraju. Nie
po to jednak, by zdobyć fortunę ukrytą bezpiecznie w zagranicz-
nym banku, gdyż ten cel mógłby również osiągnąć na miejscu,
w Iraku, kradnąc, dokonując malwersacji i biorąc łapówki. Naj-
bardziej zależało mu na tym, żeby pewnego dnia wymknąć się
z kraju, przybrać nową tożsamość, przygotowaną dla niego przez
zagranicznych mocodawców, i spędzić resztę życia w luksusie,
korzystając ze zgromadzonych funduszy oraz ochrony zachodnich
służb specjalnych. Doskonale wiedział, jaki los spotyka tych,
którzy najpierw kradli, a potem po prostu uciekali. Nie byli pewni
dnia ani godziny, aż wreszcie i tak ginęli z ręki wysłanych w ślad
za nimi mścicieli.
Chciał pieniędzy i bezpieczeństwa; właśnie dlatego tak bardzo
się ucieszył, kiedy Izraelczycy przekazali go Amerykanom. Mógł
mieć pewność, że jankesi zaopiekują się nim, dotrzymają wszystkich
ustaleń, stworzą mu nową tożsamość, dadzą nowy paszport, kupią
w Meksyku posiadłość nad brzegiem morza i pozwolą żyć w spokoju
i dobrobycie.
Teraz wszystko się zmieniło. Jeżeli zachowa milczenie, a Sad-
dam użyje swojej strasznej broni, tamci pomyślą, że Jerycho
ich okłamał. Ogarnięci wściekłością nie uwierzą, że on także
został oszukany. Znajdą sposób, żeby zablokować jego konto,
a wówczas cały trud pójdzie na marne. Musi ich w jakiś
sposób zawiadomić, że zaszła pomyłka. Jeszcze trochę wysiłku
i wreszcie wszystko skończy się tak, jak powinno: Irak zostanie
pokonany, rais straci władzę, a on, Jerycho, znajdzie się bez-
piecznie daleko stąd.
Zamknąwszy się w gabinecie napisał kolejny list, jak zwykle
po arabsku i jak zwykle na cienkim lotniczym papierze, który
po złożeniu zajmuje tak mało miejsca. Opisał przebieg wie-
czornego spotkania, oraz wyjaśnił, że w chwili, kiedy wysyłał
poprzednią wiadomość, broń rzeczywiście znajdowała się w
Al-Kubaj. To nie jego wina, że nie było jej tam czterdzieści
osiem godzin później, w chwili nalotu brytyjskich myśliwców
bombardujących.
Napisał wszystko, co wiedział: że istnieje tajne miejsce zwane
Kal'a, czyli Forteca, że Pięść Boga jest teraz właśnie tam, oraz że
zostanie użyta w chwili, kiedy pierwszy amerykański żołnierz
wkroczy do Iraku.
Krótko po północy wsiadł do samochodu na cywilnych nume-
rach i zagłębił się w plątaninę ulic Bagdadu. Nikt nie mógł mu tego
zabronić, ba, nikt nie śmiał nawet zapytać, dlaczego to robi.
Umieścił wiadomość pod płytą chodnikową na starym dziedzińcu
przy ulicy Abu Nuwasa, po czym narysował kredą znak na ścianie
za kościołem św. Józefa w dzielnicy chrześcijańskiej. Tym razem
znak wyglądał nieco inaczej niż zazwyczaj. Jerycho miał nadzieję,
że człowiek, który odbiera jego przesyłki, nie będzie tracił czasu.
Tak się złożyło, że 15 lutego Mikę Martin wyjątkowo wcześnie
wyruszył po zakupy. Rosyjska kucharka wręczyła mu długą listę
produktów i wszystko wskazywało na to, że zdobycie ich zajmie mu
bardzo dużo czasu. Zaczęły się kłopoty z żywnością. Rolnicy nadal
chętnie by ją dowozili, ale nie mieli jak, gdyż niemal wszystkie
mosty w kraju przestały istnieć, a środkowa część Iraku, gdzie
znajduje się większa część terenów uprawnych, jest gęsto poprze-
cinana rzekami i kanałami. Co prawda natychmiast pojawili się
liczni przewoźnicy, ale chłopi woleli pozostać w domach, niż płacić
każdemu z nich za przeprawienie na drugi brzeg rzeki.
Na szczęście zaczął objazd miasta od targu korzennego na ulicy
Szardża. Kiedy minął kościół św. Józefa i zobaczył na ścianie znak,
niewiele brakowało, żeby spadł z roweru.
Znak powinien przypominać leżącą ósemkę przekreśloną w miej-
scu przecięcia linii pionową kreską. Na początku współpracy
ustalono jednak, że w razie jakiejś nadzwyczajnej sytuacji kreskę
mają zastąpić dwa krzyżyki, po jednym w każdym kółku. Taki
właśnie znak widniał na murze za kościołem.
Martin natychmiast mocniej nacisnął na pedały i pojechał na
dziedziniec przy ulicy Abu Nuwasa. Wyczekał, kiedy ruch był
najmniejszy, pochylił się, jakby poprawiał rzemyk przy sandale,
uniósł lekko płytę, wsunął pod nią rękę i wyjął cienką, zapakowaną
w folię, kopertę. Jeszcze przed południem wrócił do willi, gdzie
musiał wyjaśnić rozgniewanej kucharce, że robił co mógł, ale targ
był pusty i że podobno dostawcy mają zjawić się nieco później.
Pojedzie jeszcze raz po południu.
Kiedy przeczytał wiadomość od Jerycha, natychmiast stało
się dla niego jasne, dlaczego ten wpadł w panikę. Martin
szybko przygotował depeszę, w której wyjaśnił pokrótce, iż
uznał, że musi wziąć sprawę we własne ręce i samodzielnie
podjąć decyzję. Nie miał czasu, żeby pytać o zdanie ludzi
w Rijadzie, a następnie czekać na ich rozkazy. Dla niego
najgorsze było to, że iracki kontrwywiad wie już o działającym
na terenie Bagdadu nielegalnym nadajniku. Zastanawiał się,
czy ludzie Rahmaniego znają choć w przybliżeniu lokalizację
urządzenia, ale i tak nie mogło już być mowy o długich po-
gaduszkach z Rijadem. Właśnie dlatego zdecydował, że przejmie
inicjatywę.
Najpierw odczytał wiadomość otrzymaną od Jerycha, potem
nagrał jej tłumaczenie, na końcu zaś dołączył własną informację
i przygotował całość do nadania.
Najbliższe "okienko" wypadało dopiero późno w nocy. Zawsze
starał się nadawać nocą, kiedy wszyscy mieszkańcy willi byli
pogrążeni we śnie. Jednak, podobnie jak Jerycho, on także mógł
skorzystać z procedury awaryjnej. Polegała ona na wysłaniu ciągłego
sygnału - w tym wypadku po prostu gwizdu - na zupełnie innej
częstotliwości niż ta, co zwykle.
Martin upewnił się, że iracki kierowca pojechał z Kulikowem do
ambasady oraz że służący i kucharka jedzą właśnie obiad, po czym,
nie zważając na ryzyko, rozstawił antenę w otwartych drzwiach
chatki i wysłał sygnał.
W pokoju łączności urządzonym w sypialni willi na przedmieś-
ciach Rijadu zapłonęło alarmowe światełko. Dochodziło wpół do
pierwszej po południu. Dyżurny radiooperator, nadający właśnie
jakąś depeszę do Londynu, przerwał ją w pół słowa, wrzasnął na
kolegę, który siedział w sąsiednim pokoju i ustawił wyznaczoną na
ten dzień częstotliwość zapasową.
 Co się dzieje? - zapytał drugi radiowiec* wsunąwszy głowę
przez uchylone drzwi.
 Sprowadź Steve'a i Simona! Zaraz będzie nadawał Czarny
Niedźwiedź. To coś pilnego.
Kwadrans później Martin nadał depeszę.
Przechwyciły ją nie tylko anteny zainstalowane na dachu willi
w Rijadzie, ale także inne, znacznie bliżej, bo w okolicach Bagdadu.
Wiadomość była tak długa, że nawet po "skondensowaniu" trwała
cztery sekundy. Iraccy specjaliści od nasłuchu wyłapali dwie
końcowe, ale to w zupełności wystarczyło, żeby dokonać precyzyj-
nego namiaru.
Martin błyskawicznie złożył urządzenie i schował je do
skrytki pod podłogą. Ledwo zdążył uporać się z tym zadaniem,
kiedy usłyszał czyjeś kroki na żwirowej ścieżce. Był to rosyjski
służący, który, w przypływie dobrego humoru, przyszedł po-
częstować go bułgarskim papierosem. Martin przyjął z wdzię-
cznością dar, wielokrotnie kłaniając się i mamrocząc szukran,
szukran. Rosjanin, dumny ze swojej szczodrobliwości, wrócił
do willi.
Biedny skurczybyk, pomyślał. Co za życie!
Kiedy tylko biedny skurczybyk został sam, zaczął pośpiesznie
pisać po arabsku na cienkim papierze, który wydobył z ukrycia pod
materacem. W tym samym czasie major Zajd ślęczał nad szczegó-
łowym planem dzielnicy Mansur. Kiedy wreszcie zakończył ob-
liczenia, sprawdził wynik i natychmiast zadzwonił do generała
Hasana Rahmaniego, urzędującego zaledwie pięćset metrów od
granicy niewielkiego obszaru w kształcie rombu, zaznaczonego na
planie zielonym długopisem. Szef kontrwywiadu zgodził się przyjąć
go o czwartej.
Chip Barber miotał się po salonie willi, wymachując trzy-
manym w ręku wydrukiem i klnąc tak, jak nie zdarzyło mu się
już od trzydziestu lat, to znaczy od chwili, kiedy opuścił szeregi
marines.
 Co on sobie właściwie wyobraża, do jasnej cholery? -
zwrócił się z rozpaczliwym pytaniem do dwóch oficerów brytyjskiego
wywiadu.
 Spokojnie, Chip - odezwał się Steve Laing. - Chłopak
jest w  stanie  skrajnego  napięcia nerwowego.  Czuje,  że pętla
zaciska mu się na szyi. Gdybyśmy chcieli postępować według
zasad  sztuki wywiadowczej, już dawno  temu  powinniśmy go
stamtąd wyciągnąć.
 Tak, wiem, to wspaniały facet, ale nie ma prawa tego robić!
Pamiętajcie, że my wykładamy forsę na stół.
 Pamiętamy - włączył się do rozmowy Paxman. - Jednak
nasz człowiek zrobił już więcej, niż ktokolwiek oczekiwał, a jeżeli
mimo wszystko postanowił jeszcze tam zostać, to tylko dlatego,
żeby dokończyć robotę, tak samo dla was, jak i dla nas.
Barber nieco się uspokoił.
-	Trzy miliony dolarów... Może powiecie mi, w jaki sposób
powinienem zawiadomić Langley, że Martin obiecał Jerychowi
jeszcze trzy miliony zielonych za następną informację, pod warun-
kiem, że tym razem będzie prawdziwa? Ten iracki dupek powinien
trafić w dziesiątkę za pierwszym razem. Równie dobrze może to
robić celowo, żeby wyciągnąć od nas więcej pieniędzy.
 Chip, tutaj chodzi o bombę atomową - przypomniał mu
Laing.
 Być może chodzi o bombę atomową - warknął Amery-
kanin. - Saddam być może wyprodukował wystarczającą ilość
uranu i być może zrobił z niego bombę. Wszystko, czym
dysponujemy, to papierkowe wyliczenia naukowców i deklaracje
Saddama, o których nawet nie wiemy, czy naprawdę miały
miejsce. Do licha, przecież ten Jerycho to zwykły płatny zdrajca
i nikt nam nie zaręczy, że nie łże jak najęty! Uczeni mogą
się mylić, Saddam kłamie za każdym razem, kiedy otworzy
gębę... Czy za tę kupę forsy dostaliśmy coś naprawdę kon-
kretnego?
-	Chcesz zaryzykować? - zapytał spokojnie Steve Laing.
Barber opadł na fotel.
-	Nie - odparł po dłuższej chwili. - Nie chcę ryzykować.
Załatwię to z Waszyngtonem, a potem spotkamy się z generałami.
Muszą wszystko wiedzieć. Ale powiadam wam jedno, chłopcy:
pewnego dnia spotkam się z tym Jerychem i jeżeli wtedy będę już
wiedział, że nas okłamywał, powyrywam mu nogi z dupy i zatłukę
go nimi na śmierć.
O czwartej po południu major Zajd zjawił się ze swoimi mapami
i obliczeniami w gabinecie Hasana Rahmaniego. Poinformował
zwierzchnika, że koło południa udało mu się przechwycić wystar-
czająco długi sygnał, aby zawęzić teren poszukiwań do zielonego
rombu widocznego na planie Mansuru. Rahmani z powątpiewaniem
przyjrzał się zaznaczonemu obszarowi.
 Ma co najmniej sto metrów na sto - zauważył. - Wydawało
mi się, że nowoczesna technologia pozwala zlokalizować nadajnik
z dokładnością do kilku metrów.
 Owszem, jeżeli ma się do dyspozycji wystarczająco dużo
czasu - odparł młody major. - Niestety, te transmisje są bardzo
krótkie, trwają najwyżej dwie, trzy sekundy. Nie ma mowy
o wytyczeniu prostej linii między naszą anteną a nadajnikiem,
a następnie powtórzeniu pomiaru w innym miejscu. Jedyne, co
mogę uzyskać,  to bardzo wąski stożek,  którego wierzchołek
wyznacza nasza antena odbiorcza. Im dalej od niej, tym stożek staje
się szerszy, a jeżeli zrzutujemy go na teren, to w odległości kilku
kilometrów dwie rozbieżne linie mogą znajdować się nawet sto
metrów od siebie. Proszę spojrzeć, to naprawdę nie jest duży
obszar.
Rahmani poszedł za radą podwładnego. Istotnie, na zaznaczo-
nym terenie znajdowały się tylko cztery budynki.
-	Przyjrzyjmy im się z bliska - zaproponował.
Dwaj mężczyźni wsiedli do służbowego samochodu i pojechali
do odległej o zaledwie kilkaset metrów części Mansuru. Stały tam
eleganckie rezydencje przedstawicieli zamożnej klasy średniej.
Wszystkie cztery posiadłości były otoczone wysokim murem,
a wstępu strzegły solidne bramy. Kiedy zakończyli objazd, zrobiło
się już prawie ciemno.
 Sprawdźcie je wszystkie z samego rana - polecił Rah-
mani. - Każę dyskretnie otoczyć ten obszar. Pan najlepiej wie,
czego trzeba szukać, więc weźmie pan udział w rewizjach. Jeżeli
znajdziemy nadajnik, znajdziemy też szpiega.
 Jest pewien problem, panie generale - odparł major. -
Widzi pan tę małą tabliczkę przy furtce? To rezydencja radzieckiego
dyplomaty.
Rahmani zastanawiał się przez chwilę. Z pewnością nie uzyskałby
pochwały za wywołanie incydentu dyplomatycznego.
-	Najpierw zajmijcie się tamtymi trzema - zdecydował. -
Jeżeli niczego nie znajdziecie, załatwię zgodę w Ministerstwie Spraw
Zagranicznych.
W czasie, kiedy rozmawiali, jeden z ludzi zatrudnionych w willi
znajdował się pięć kilometrów stamtąd. Ogrodnik Mahmud Al-Churi
wsunął zawiniętą w folię kopertę do kamiennego wazonu stojącego
na zaniedbanym grobie, a nieco później narysował kredą znak na
ścianie siedziby stowarzyszenia dziennikarzy. Kiedy tuż przed
północą ponownie wyszedł z domu, przekonał się, że znak zniknął.
Tego wieczoru w Rijadzie odbyło się bardzo poufne spotkanie.
Wyznaczono je w jednym z pomieszczeń ukrytych dwa piętra pod
budynkiem saudyjskiego Ministerstwa Lotnictwa, uczestniczyli
w nim zaś czterej generałowie oraz dwaj cywile, Barber i Laing. Na
początku spotkania właśnie oni zabrali głos, a kiedy umilkli,
w pokoju na długą chwilę zapadła ponura cisza.
 Czy to pewne? - zapytał wreszcie jeden z generałów.
 Nie mamy stuprocentowej pewności - przyznał Barber -
ale wydaje nam się, że informacja jest bardzo prawdopodobna.
 Na jakiej podstawie tak przypuszczacie? - zainteresował się
generał w mundurze wojsk lotniczych.
 Cóż, większość panów i tak się domyśliła, że od kilku
miesięcy korzystamy z usług człowieka zajmującego bardzo wysokie
stanowisko w Bagdadzie.
Odpowiedzią były twierdzące pomruki i kiwanie głowami.
 A ja już myślałem,  że wszystkie te rewelacje widzicie
w kryształowych kulach w Langley - zauważył z przekąsem
generał lotnictwa, który wciąż nie mógł darować CIA, że ta
podawała w wątpliwość doniesienia jego pilotów dotyczące liczby
zniszczonych celów.
 Jak do tej pory - ciągnął nie zrażony Laing - dostarczał
nam wyłącznie prawdziwych informacji. Jest mało prawdopodob-
ne, żeby akurat teraz zaczął kłamać. Zresztą, nawet gdybyśmy go
podejrzewali, to czy wolno by nam było podjąć tak wielkie
ryzyko?
Ponownie zapadło milczenie. Przerwał je najbardziej dociekliwy
generał w mundurze USAF.
 Bardzo ładnie, panowie, ale nie wzięliście pod uwagę jednej
rzeczy: sposobu wyekspediowania.
 Co pan przez to rozumie?
 Ano, to, że mieć broń to jedna sprawa, natomiast użyć jej
skutecznie przeciwko wrogowi, to zupełnie co innego. Wszyscy
wiemy, że Saddam nie zajął się jeszcze miniaturyzacją, bo to
najnowocześniejsza technologia, bardzo trudna do opanowania.
Nie może więc wystrzelić tej swojej Pięści Boga - jeżeli ją w ogóle
ma - z działa czołgowego, armaty polowej, katiuszy, ani też
wyekspediować jej rakietą.
 A to dlaczego, generale?
 Ze względu na masę. Prymitywna bomba atomowa musi
ważyć grubo  ponad pół tony,  a kiedy zniszczyliśmy fabrykę
w saad-16, prace nad rakietami Al-Ubajd i At-Tammuz dopiero co
wyszły z fazy projektowej. To samo z Al-Abbas i Al-Badr: albo
jeszcze nie przetestowane, albo o za małym udźwigu.
 A scudy? - zapytał Laing.
 Ta sama sprawa. Al-Husajn, która ma największy zasięg,
rozpada się po powtórnym wejściu w atmosferę i ma udźwig
zaledwie   160  kilogramów.  Nawet podstawowy model  scuda.
jeszcze przed przeróbkami, mógł przenieść ładunek rzędu 600
kilogramów, a to też za mało, nie wspominając już o śmiesznym
zasięgu.
-	Pozostają jeszcze samoloty - zauważył Barber.
Generał spiorunował go spojrzeniem.
 Daję panom słowo honoru, że od tej chwili ani jedna iracka
maszyna nie doleci do granicy,  a większość nie zdoła nawet
oderwać się od pasa startowego. Te, które jednak wystartują,
zostaną zestrzelone najdalej w połowie drogi. Nasze AWACS-y
i myśliwce już się o to zatroszczą.
 W takim razie, jak pan myśli: czym może być tajemnicza
Forteca?
- Prawdopodobnie to ukryty pod ziemią hangar połączony
z powierzchnią długim tunelem, pełniącym jednocześnie funkcję
pasa startowego. Trzymają tam jakiegoś MiGa albo mirage'a
gotowego do lotu, ale jego też zestrzelimy, zanim zdąży schować
podwozie.
Ostateczna decyzja należała do amerykańskiego generała sie-
dzącego u szczytu stołu.
 Czy uda wam się znaleźć Fortecę? - zapytał spokojnie
dwóch oficerów wywiadu.
 Tak, panie generale. Szukamy jej już teraz, ale będziemy
potrzebowali jeszcze kilku dni - odparł Barber.
 W takim razie znajdźcie ją, a wtedy my ją zniszczymy.
 A co z terminem inwazji, panie generale?
 Zawiadomię was.
Tej nocy postanowiono, że lądowa inwazja na Irak i Kuwejt
rozpocznie się dopiero 24 lutego.
Historycy podawali później dwa niezależne powody podjęcia
takiej decyzji. Jednym z nich była zmiana kierunku natarcia
amerykańskiej piechoty morskiej, co wymagało przegrupowania
oddziałów i przewiezienia zapasów w inne miejsce.
Drugim było rzekomo włamanie się dwóch brytyjskich kom-
puterowców do pamięci głównego komputera Ministerstwa Obrony,
co spowodowało zafałszowanie prognoz pogody dla rejonu Zatoki
Perskiej, w związku z czym poprzedni termin wyznaczono zbyt
wcześnie, na okres, kiedy w tamtej części świata miały panować
niekorzystne warunki atmosferyczne.
W rzeczywistości dobra pogoda utrzymała się aż do 24 lutego,
natomiast zaczęła się psuć tuż po rozpoczęciu inwazji.
Generał Norman Schwarzkopf był silnym i wytrzymałym czło-
wiekiem, zarówno pod względem fizycznym, jak i umysłowym. Ale
nawet on odczuwał skutki niesłychanego napięcia, w jakim żył od
kilku dni.
To, że już niemal od pół roku pracował bez przerwy po
dwadzieścia godzin na dobę, nie miało większego znaczenia.
W tym czasie nie tylko kierował błyskawiczną koncentracją
najpotężniejszego zgrupowania w historii ludzkości - już to jedno
zadanie w zupełności wystarczyłoby, aby przygnieść człowieka
mniejszego formatu - ale musiał także łagodzić konflikty wy-
stępujące w momencie zetknięcia dwóch kultur, interweniować,
kiedy groziły rozpadem koalicji, a wreszcie udzielać nie koń-
czących się wyjaśnień na pytania i monity płynące obfitym
strumieniem z Kapitolu.
Z tym wszystkim dawał sobie jednak radę. Powodem, dla
którego przez ostatnie dni prawie nie mógł zmrużyć oka, było
poczucie odpowiedzialności za życie tysięcy młodych ludzi zgroma-
dzonych pod jego rozkazami.
Jeżeli nawet udawało mu się zasnąć, natychmiast wpadał
w koszmar Trójkąta. Wszędzie i zawsze Trójkąt. Trójkątny
skrawek lądu, położony na boku. Jego podstawę stanowiła linia
prowadząca od Chafdży poprzez Dżubajl aż do Dammanu,
Al-Chuby i Zahranu.
Pionowym bokiem trójkąta była biegnąca na zachód granica
najpierw między Kuwejtem i Arabią Saudyjską, potem zaś
między "Arabią Saudyjską a Irakiem. Ostatni bok wyznaczała
linia łącząca najdalej wysunięte na zachód stanowiska sił koalicji
z Zahranem.
Wewnątrz tego trójkąta na jego rozkazy czekało niemal pół
miliona młodych mężczyzn i nieco kobiet. W osiemdziesięciu
procentach byli to Amerykanie. Pozycje na wschodzie zajmowali
Saudyjczycy, kontyngenty z innych krajów arabskich oraz marines,
w centrum stały amerykańskie dywizje pancerne oraz piechoty
zmechanizowanej, a wraz z nimi brytyjska 1. Dywizja Pancerna,
zachodnie skrzydło obsadzili zaś Francuzi.
Początkowo w swoim przerażającym śnie generał widział, jak
tysiące młodych ludzi rusza do ataku, by w chwilę potem zginąć
w strugach trującego deszczu. Teraz koszmar stał się nie do
zniesienia.
Zaledwie tydzień temu jeden z oficerów wywiadu wojskowego,
przyglądając się mapie z wyraźnie zaznaczonym na niej trójkątem,
rzucił od niechcenia:
- Na miejscu Saddama zrzuciłbym tam bombę atomową.
W jego przekonaniu był to znakomity dowcip.
Tej nocy generał Norman Schwarzkopf nie zasnął ani na chwilę.
Wystarczyło, żeby tylko zamknął oczy, a natychmiast pojawiał się
przed nim przeklęty Trójkąt.
Za mała przestrzeń, zbyt wielu ludzi.
W willi na przedmieściu Rijadu Laing, Paxman oraz dwaj   /
radiooperatorzy otworzyli karton piwa przemycony z brytyjskiej
ambasady. Oni także ślęczeli nad mapą, i oni także dostrzegli
Trójkąt.
- Wystarczy jedna bomba, jedna mała, prymitywna, głupia
bomba, która wybuchnie w powietrzu albo na powierzchni zie-
mi...- mruknął Laing.
Nie musiał kończyć, pozostali zaś nie musieli być fizykami
jądrowymi, żeby przewidzieć konsekwencje takiego zdarzenia.
W chwili eksplozji zginęłoby co najmniej 100000 żołnierzy. Później
z setek ton piasku i pyłu utworzyłaby się radioaktywna chmura,
która, gnana wiatrem, zabijałaby wszystko, co napotka na swojej
drodze.
Okręty znajdujące się na pełnym morzu zdołałyby może uciec,
ale żołnierze wojsk lądowych i mieszkańcy saudyjskich miast nie
mieliby najmniejszej szansy. Chmura powiększałaby się wędrując
na wschód, nad Bahrajn i alianckie bazy lotnicze, zatruwając morze
dotarłaby wreszcie do wybrzeży Iranu, gdzie spowodowałaby śmierć
jednej z kategorii istot, którym Saddam Husajn odmawiał prawa
do życia: "Persów, Żydów i much".
- Ale przecież on nie ma rakiety ani samolotu, który mógłby
to zrobić! - powiedział Simon Paxman.
Daleko na północy, we wnętrzu wydrążonej góry, w długiej
na 180 metrów lufie ogromnego działa o zasięgu 1000 kilometrów,
spoczywała Pięść Boga, gotowa uderzyć, gdy tylko nadejdzie
jej pora.
Mieszkańcy domu w dzielnicy Kadisijja jeszcze spali i byli
zupełnie nie przygotowani na przyjęcie gości, którzy zjawili się
o świcie. Wiele lat temu, kiedy budowano willę, właściciel kazał
zasadzić wokół niej ogromny sad. Od czterech rezydencji w Man-
surze, które już niebawem miały zostać przeszukane przez oddział
dowodzony przez majora Zajda z kontrwywiadu, dzieliła ją odległość
ponad pięciu kilometrów.
Południowo-zachodnie przedmieścia Bagdadu rozrastały się
bardzo szybko. Znaczną część sadów wycięto, by zbudować kolejne
domy, w pobliżu zaś poprowadzono ruchliwą szosę. Mimo to willa,
w której mieszkał zamożny człowiek, dopiero od niedawna na
emeryturze, nadal prezentowała się znakomicie. Przylegający do
niej teren ogrodzono wysokim murem, w głębi ogrodu zaś zachowało
się jeszcze nieco drzew owocowych.
Przed bramę zajechały dwie ciężarówki wypełnione żołnierzami
dowodzonymi przez majora tajnej policji. Nikt się nie ceregielił:
z zamkiem uporano się za pomocą serii z pistoletu maszynowego,
brama stanęła otworem, żołnierze w okamgnieniu dopadli drzwi,
wyważyli je i wtargnęli do środka, odtrącając brutalnie na bok
starego służącego, który próbował zastąpić im drogę. Błyskawicznie
rozbiegli się po domu, zrywając zasłony i otwierając kopniakami
szafy, podczas gdy przerażony właściciel, także człowiek w pode-
szłym wieku, usiłował osłonić żonę.
Oddział w ciągu kilkunastu minut doszczętnie zdemolował
budynek, ale niczego nie znaleziono. Właściciel błagał majora, aby
ten powiedział mu, czego szuka, lecz oficer tylko odparł szorstko,
że starzec dobrze wie, czego, i rewizja trwała w dalszym ciągu.
Uporawszy się z domem żołnierze przystąpili do przeszukiwania
ogrodu. W głębi, przy samym murze, natrafili na świeżo rozkopaną
ziemię. Dwaj z nich wykręcali starcowi ramiona, natomiast reszta
kopała w ogrodzie. Nieszczęśnik zapewniał ich, że nie wie, kto
grzebał w ziemi pod murem, bo on sam niczego tam nie ukrył, ale
żołnierze szukali dalej, aż wreszcie znaleźli.
Był to jutowy worek. Rozwiązano go, a wówczas okazało się,
że w worku jest radiostacja. Major w najmniejszym nawet stopniu
nie znał się na radiokomunikacji, nie mógł więc wiedzieć - a nawet
gdyby wiedział, to z pewnością by się tym nie przejął - że stary
aparat wysyłający sygnały w alfabecie Morse'a dzielą wieki całe od
nowoczesnego nadajnika satelitarnego, który spoczywał bezpiecznie
w schowku pod podłogą chatki Martina. Majora Al-Aman al-Amm
nauczono jedynie tego, że wszelkie podejrzane aparaty stanowią
narzędzie pracy szpiegów, i tylko to się dla niego liczyło.
Starzec łkał rozpaczliwie, zaklinając się, że nigdy w życiu nie
widział tego na oczy i że zapewne ktoś zakradł się w nocy przez mur
i zakopał aparat w ogrodzie, ale żołnierze uciszyli go ciosami kolb
karabinowych. Tak samo postąpili z jego żoną, która także zaczęła
krzyczeć.
Major przyjrzał się uważnie znalezisku. Na worku widniały
jakieś napisy, i choć nie był wykształconym człowiekiem, to bez
trudu stwierdził, że są po hebrajsku.
Żołnierzom nie zależało na służącym ani na starej kobiecie,
tylko na właścicielu. Mimo że liczył sobie ponad siedemdziesiąt lat,
czterej ludzie zanieśli go twarzą w dół do ciężarówki i cisnęli do
skrzyni jak worek fig.
Major się cieszył; skorzystał z anonimowej informacji i wykonał
swój obowiązek. Jego przełożeni z pewnością będą zadowoleni.
Zawiózł więźnia prosto do kwatery głównej Al-Aman al-Amm,
gdzie znajdowała się osławiona "sala gimnastyczna", gdyż uznał, że
jest to najlepsze miejsce dla przeklętych izraelskich szpiegów.
Tego samego dnia, 16 lutego, Gidi Barzilai zjawił się w Paryżu,
by pokazać Michelowi Levy'emu rysunek przedstawiający zabyt-
kowe biurko. Stary antykwariusz był zachwycony, że może w czymś
pomóc. Kiedy poprzednio poproszono go o przysługę, musiał
wypożyczyć kilka starych mebli pewnemu katsie, który, udając
kolekcjonera dzieł sztuki, chciał uzyskać wstęp do bardzo szacow-
nego domu.
Okazjonalna współpraca z Mosadem stanowiła dla starego
człowieka nie tylko znakomitą rozrywkę, ale także wprowadzała
w jego ustabilizowane życie element przyjemnego ryzyka i niepew-
ności.
 Boulle - stwierdził bez wahania.
 Co takiego? - zapytał niepewnie Barzilai, obawiając się, że
może czymś uraził staruszka.
 Boulle - powtórzył antykwariusz. - Czasem pisze się go
też Buhl. Słynny francuski wytwórca mebli. To jego styl, nie ma
żadnych wątpliwości. Chociaż, zapewne, nie on to zrobił.
 W takim razie, kto?
Monsieur Levy przekroczył już osiemdziesiątkę, miał mocno
przerzedzone siwe włosy i pomarszczoną skórę na czaszce, ale na
jego policzkach kwitły żywe rumieńce, a błyszczące oczy świadczyły
o nieprzeciętnej energii życiowej. Zdążył już odprowadzić na wieczny
spoczynek wielu znacznie młodszych od siebie.
-	Cóż, Boulle przed śmiercią przekazał warsztat swojemu
wychowankowi, Niemcowi Oebenowi, który później oddał pracow-
nię innemu Niemcowi, Riesenerowi. Wydaje mi się, że zrobiono je
za czasów Riesenera. Kto wie, może wykonał je sam mistrz? Co,
chce pan to kupić?
Naturalnie staruszek żartował, gdyż doskonale wiedział, że
Mosad nie zajmuje się skupowaniem dzieł sztuki.
-	Powiedzmy, że się nim interesuję - odparł Barzilai.
Levy był zachwycony. Znowu coś się dzieje! Wprawdzie nigdy
się nie dowie, co, ale i tak szykowała się znakomita zabawa.
 Czy te biurka...
 Bureaux - poprawił go Levy. - Szczerze mówiąc, wolę
posługiwać się terminem bureau.
- W porządku. A więc, czy te... bureaux miewały czasem jakieś
tajne skrytki?
Coraz lepiej, wręcz wspaniale. Och, ten cudowny dreszcz emocji,
przypominający młode lata!
-	Ma pan zapewne na myśli cachette, młody człowieku. Tak,
oczywiście. Wiele lat temu, kiedy młody mężczyzna mógł w każdej
chwili zostać wyzwany na pojedynek i zginąć w obronie czci
niewieściej, dama musiała być bardzo, ale to bardzo ostrożna.
Wówczas nie znano jeszcze telefonów, faksów ani magnetowidów,
więc kochankowie przelewali swoje uczucia na papier. Jak jednak
ukryć kompromitujące listy przed zazdrosnym mężem?
Na pewno nie w ściennym sejfie, bo też ich wtedy nie było. Ani
nie w żelaznej szkatułce, bo mąż natychmiast zażądałby klucza.
Pozostawały więc tylko skrytki w meblach. W owych czasach
cieszyły się znaczną popularnością. Naturalnie, taki mebel musiał
wyjść spod ręki dobrego fachowca, gdyż w przeciwnym razie
skrytka od razu rzucałaby się w oczy.
-	Jak można było się przekonać, że mebel, który... powiedzmy,
chce się kupić, jest wyposażony w taką skrytkę?
Och, coraz wspanialej! Ten miły człowiek z Mosadu nie chce
kupić zabytkowego biurka, tylko się do niego włamać!
-	Miałby pan ochotę sprawdzić osobiście?
Antykwariusz przeprowadził kilka rozmów telefonicznych, po
czym w towarzystwie swego gościa wsiadł do taksówki i podał
kierowcy adres innego handlarza antykami. Tam szepnął coś
gospodarzowi na ucho, ten zaś skinął głową i zostawił ich samych.
Biurko, które oglądali, zadziwiająco przypominało to z Wiednia.
Levy bezzwłocznie przystąpił do wyjaśnień.
-	Skrytka z pewnością nie może być za duża, gdyż wówczas
łatwo dałoby się ją wykryć, porównując zewnętrzne wymiary mebla
z wewnętrznymi. Musi więc być płytka, najwyżej dwucentymetrowej
głębokości, za to dość szeroka lub wysoka. Najłatwiej umieścić ją
na przykład w ściance, która wydaje się zrobiona z deski trzycen-
tymetrowej grubości, a tymczasem składa się z dwóch cienkich płyt,
między nimi zaś pozostawiono wolną przestrzeń. Po to, by się do
niej dostać, trzeba odnaleźć mechanizm zwalniający.
Wyjął jedną z górnych szuflad.
 Proszę tam sięgnąć.
Barzilai wsadził rękę do otworu.
 Teraz niech pan obmaca ścianki.
 Nic nie znalazłem - oznajmił po chwili katsa.
-	Bo nic tam nie ma. Jednak mógłby znajdować się płaski
przycisk, gałka albo zasuwka. Jeżeli jest przycisk, należy go nacisnąć,
jeżeli gałka, trzeba ją przekręcić, a jeżeli zasuwka, to odsunąć
i zobaczyć, co się stanie.
 A co się stanie?
 Rozlegnie się ciche pstryknięcie i jakiś fragment obudowy
odskoczy na ukrytych sprężynach. Za nim będzie skrytka.
Nawet pomysłowość osiemnastowiecznych mistrzów stolarskich
miała swoje granice. W ciągu godziny monsieur Levy pokazał
oficerowi Mosadu dziesięć miejsc, w których najczęściej umieszczano
mechanizmy otwierające tajemne schowki.
-	Proszę nigdy nie stosować siły - ostrzegł na koniec goś-
cia. - I tak nic to nie da, a poza tym, łatwo wtedy zostawić jakieś
ślady...
Szturchnął Barzilaia łokciem i uśmiechnął się szeroko. Katsa
zaprosił starca na dobry obiad, po czym wsiadł do taksówki
i pojechał z powrotem na lotnisko, by zdążyć na samolot do
Wiednia.
Rankiem 16 lutego major Zajd wraz ze swoim zespołem wkroczył
do pierwszej z trzech willi wytypowanych do przeszukania. Dwóch
pozostałych pilnowali strażnicy, zakazując zdumionym i przerażo-
nym mieszkańcom wychodzić z domu.
Major zachowywał się bardzo uprzejmie, ale wykonywał zadanie
z żelazną konsekwencją. W przeciwieństwie do funkcjonariuszy
Al-Aman al-Amm, buszujących w tym samym czasie po domu
w dzielnicy Kadisijja, ludzie Zajda byli prawdziwymi specjalistami
w swojej dziedzinie; nie czynili żadnych szkód, ale pracowali
znacznie bardziej efektywnie.
Zaczęli od parteru, gdzie przede wszystkim szukali skrytek
w ścianach wyłożonych boazerią, potem zaś metodycznie przetrząsali
pomieszczenie za pomieszczeniem, szafę za szafą i zakamarek za
zakamarkiem. Przeszukali także ogród, lecz bez rezultatu. Około
południa major nabrał pewności, że niczego nie znajdzie, przeprosił
właścicieli, po czym wraz ze swoimi ludźmi przeniósł się do
sąsiedniego domu, gdzie zaczął całą procedurę od początku.
W piwnicy pod budynkiem mieszczącym kwaterę główną
Al-Aman al-Amm stary człowiek leżał na wznak na prostym
drewnianym stole, przywiązany do niego za ręce i nogi. Otaczało
go czterech specjalistów od wydobywania zeznań. Oprócz nich
i więźnia w pomieszczeniu znajdowali się jeszcze lekarz oraz
generał Umar Chatib, rozmawiający półgłosem w kącie z sierżan-
tem Alim.
Szef tajnej policji poinformował swego pupila, jakie środki mają
być zastosowane podczas przesłuchania, po czym skinął głową
i wyszedł. W gabinecie czekało na niego mnóstwo papierkowej
roboty. Sierżant Ali uniósł brwi; wyglądało na to, że powinien
przebrać się w najbrudniejszy roboczy kombinezon.
Starzec w dalszym ciągu zapewniał płaczliwym głosem, że
nic nie wie o żadnym nadajniku, a w ogrodzie nie był już
od paru dni z powodu nie najlepszej pogody. Oprawcy nie
zwracali najmniejszej uwagi na wyjaśnienia więźnia. Dwaj z nich
uwolnili z więzów jego nogi, tylko po to jednak, żeby przywiązać
mu do goleni kij od szczotki, przerzucić sznur przez jeden
z wystających z sufitu haków, unieść nogi starca do pożądanej
wysokości, tak że rozstawione szeroko stopy były skierowane
ku środkowi pomieszczenia, i uwiązać sznur do haka. Ali
wziął do ręki leżące pod ścianą dwa grube kable i zbliżył
się do więźnia.
Kiedy zaczęła się bastonada, starzec przeraźliwie krzyczał,
wkrótce jednak głos mu się załamał i stary człowiek stracił
przytomność. W chwilę potem przywrócił go do życia strumień
lodowatej wody z jednego ze stojących w kącie wiader.
Co jakiś czas mężczyźni robili sobie przerwę, by dać wy-
tchnienie zmęczonym mięśniom - żeby jednak więźniowi za
bardzo się wtedy nie nudziło, polewali jego rozbite na miazgę
stopy słoną wodą. Starzec na przemian to mdlał, to krzyczał
rozpaczliwie, to znów klął się na wszystkie świętości, że nie ma
pojęcia o obsłudze radiostacji i że z pewnością zaszła jakaś
pomyłka.
Jeszcze przed południem spod krwawiącej siekaniny, w jaką
zamieniły się stopy więźnia, zaczęły wyglądać białe kości. Sierżant
Ali westchnął ciężko i dał znak podwładnym, żeby przystąpili do
drugiego etapu przesłuchania. Sam odszedł na bok, zapalił papierosa
i zaciągając się głęboko obserwował z umiarkowanym zaintereso-
waniem, jak jeden z jego asystentów za pomocą stalowego pręta
metodycznie łamie więźniowi piszczele.
Starzec błagał lekarza jak kolega kolegę, żeby pozwolił mu
umrzeć, ale ten z obojętną miną wpatrywał się w sufit. Otrzymał
wyraźny rozkaz, aby, jak długo się da, utrzymać więźnia przy życiu
i w pełnej świadomości.
O czwartej po południu na przeciwnym krańcu miasta major
Zajd zakończył przeszukanie drugiej willi, dokładnie w chwili,
kiedy w Paryżu Gidi Barzilai i Michel Levy wstawali od stołu po
obfitym obiedzie. Tutaj też nic nie znalazł. Przeprosiwszy grzecznie
małżeństwo, które z przerażeniem śledziło poczynania nieproszonych
gości, wraz ze swoim zespołem przeniósł się do trzeciego, ostatniego
budynku.
Starzec mdlał coraz częściej i lekarz potrzebował coraz więcej
czasu, żeby go ocucić. W końcu musiał mu zrobić zastrzyk,
który odniósł natychmiastowy skutek, wydobywając więźnia
ze stanu zbliżonego do śpiączki i przywracając wrażliwość jego
nerwom.
Kolejny etap "przesłuchania" polegał na przebijaniu rozgrzanymi
do białości igłami moszny i jąder podejrzanego.
Kilka minut po szóstej stary człowiek ponownie stracił przytom-
ność, lecz tym razem lekarz interweniował zbyt późno. Pracował
w pocie czoła, a na jego twarzy malowało się narastające przerażenie,
ale żaden ze środków pobudzających, nawet tych wstrzykiwanych
w samo serce, nie zadziałał.
Ali wyszedł z salki, po pięciu minutach zaś wrócił w to-
warzystwie Umara Chatiba. Generał rzucił tylko jedno spojrzenie
na nieruchome ciało; choć nie miał medycznego wykształcenia,
dzięki długoletniemu doświadczeniu z łatwością potrafił stwierdzić
zgon, nawet nie przeprowadzając szczegółowych oględzin. Bez
słowa zamachnął się i rąbnął lekarza w twarz. Siła uderzenia
była tak duża, a lęk przed gniewem Kata tak wielki, że
nieszczęśnik runął na podłogę wraz ze swoimi strzykawkami
i fiolkami.
- Kretyn! - syknął Chatib. - Zabieraj się stąd, ale szybko!
Lekarz w panice zgarnął do torby, co miał pod ręką, po czym
chyłkiem wymknął się z pomieszczenia. Umar Chatib przez dłuższą
chwilę w milczeniu przyglądał się dziełu sierżanta i jego pomoc-
ników. W powietrzu unosiła się znana mu doskonale woń, stano-
wiąca mieszaninę potu, przerażenia, moczu, odchodów, krwi,
wymiocin i przypalonego ciała.
 Nie przyznał się do końca - powiedział Ali. - Przysięgam,
że gdyby coś wiedział, wyciągnęlibyśmy to z niego.
 Wsadźcie go do worka i oddajcie żonie! - warknął Umar
Chatib, po czym odwrócił się i wyszedł szybkim krokiem.
O dziesiątej wieczorem przed drzwiami domu w dzielnicy
Kadisijja rzucono duży wór z białego, grubego płótna. Pomału
i z wielkim trudem, gdyż oboje byli już bardzo słabi, służący i stara
kobieta wnieśli go do środka i położyli na stole w salonie. Kobieta
osunęła się na podłogę, po czym zaczęła głośno jęczeć i szlochać.
Służący chciał zadzwonić, ale nie mógł, gdyż aparat został
rozbity, a przewody wyrwane ze ściany. Nie potrafił czytać, więc
wziął ze sobą książkę telefoniczną, poszedł z nią do mieszkające-
go po sąsiedzku aptekarza i poprosił go, aby ten spróbował
skontaktować się z młodym panem. Z którymkolwiek z młodych
panów.
O tej samej porze, kiedy aptekarz usiłował zmusić do działania
dogorywającą iracką sieć telefoniczną, a Gidi Barzilai, już w Wied-
niu, układał kolejną pilną depeszę do Kobi Drora, major Zajd
składał meldunek Hasanowi Rahmaniemu.
 Nie ma tam żadnego nadajnika - poinformował szefa
kontrwywiadu. - Gdyby był, na pewno byśmy go znaleźli. Ale
teraz przynajmniej wiemy na pewno, że jest ukryty w czwartej willi,
należącej do dyplomaty.
 Jesteście tego całkowicie pewni? - zapytał Rahmani.
 Tak jest, panie generale. Najbliższy budynek stoi w zbyt
dużej odległości od tych czterech. Źródło sygnałów musi znaj-
dować się w obrębie obszaru zaznaczonego na mapie. Ręczę za to
głową.
Mimo to Rahmani wciąż jeszcze się wahał. Dyplomaci uwielbiali
przy lada okazji składać protesty w Ministerstwie Spraw Zagranicz-
nych. Po to, by uzyskać zgodę na przeszukanie rezydencji Kulikowa,
będzie musiał zwrócić się bardzo wysoko. Tak wysoko, jak tylko
uda mu się sięgnąć.
Odprawił majora, po czym zadzwonił do ministerstwa. Miał
szczęście; minister spraw zagranicznych, który od kilku miesięcy
prawie bez przerwy znajdował się w podróży, wyjątkowo był
w Bagdadzie. Co więcej, pracował jeszcze w swoim gabinecie
i zgodził się przyjąć Rahmaniego nazajutrz o dziesiątej rano.
Aptekarz, który był bardzo uczynnym człowiekiem, prawie
przez całą noc nie odchodził od telefonu. Co prawda nie udało mu
się skontaktować ze starszym synem nieżyjącego przyjaciela, ale
dzięki znajomościom w wojsku zdołał przekazać wiadomość młod-
szemu.
Informacja dotarła do młodego oficera o świcie. Natychmiast
wsiadł do samochodu i ruszył w drogę do domu. Zazwyczaj podróż
z usytuowanej poza Bagdadem bazy lotniczej zajmowała mu dwie
godziny, ale tego dnia, 17 lutego, potrzebował na nią aż sześciu
godzin, gdyż co kilka kilometrów napotykał patrole i blokady
drogowe. Wykorzystując przewagę, jaką dawał mu jego oficerski
stopień, omijał nieruchomą kolumnę pojazdów, podsuwał żoł-
nierzom pod oczy przepustkę i jechał dalej.
Niestety, nie miał możliwości ominięcia zburzonych mostów
i przy każdym z nich musiał czekać na prom. Do domu rodziców
w dzielnicy Kadisijja dotarł dopiero w południe.
Matka wybiegła mu na spotkanie, objęła go mocno, i rozpacz-
liwie szlochając przycisnęła twarz do jego piersi. Usiłował dowiedzieć
się od niej, co się właściwie stało, ale stara kobieta wciąż jeszcze
znajdowała się w głębokim szoku.
Wreszcie wziął ją na ręce i zaniósł na piętro do sypialni.
Wśród rozsypanych na podłodze buteleczek z lekarstwami znalazł
fiolkę pastylek nasennych, dał dwie matce i położył kobietę do
łóżka.
Następnie zszedł do kuchni, polecił staremu Talatowi, żeby
zaparzył im obu kawę, po czym usiadł ze służącym przy stole
i wysłuchał szczegółowej relacji z wydarzeń, jakie miały miejsce
minionego poranka. Kiedy sługa skończył, pokazał młodemu panu
miejsce w ogrodzie, gdzie żołnierze odkopali worek z nadajnikiem.
Oficer uważnie przyjrzał się murowi i bez trudu dostrzegł świeże
ślady pozostawione przez kogoś, kto nocą przekradł się do ogrodu,
by ukryć kompromitujący przedmiot. Młody człowiek bez słowa
wrócił do domu.
Hasan Rahmani nie lubił czekać, ale tym razem nic nie mógł na
to poradzić. Minister spraw zagranicznych Tarik Aziz przyjął go
kilka minut przed jedenastą.
 Nie jestem pewien, czy dobrze pana zrozumiałem - powie-
dział siwowłosy minister, wysłuchawszy prośby Rahmaniego. -
Przecież każda ambasada porozumiewa się ze swoim krajem przez
radio, a depesze zawsze są szyfrowane.
 Owszem, panie ministrze, ale w tym wypadku mamy do
czynienia z nielegalnym nadajnikiem, takim, jakim posługują się
szpiedzy, wysyłającym skondensowane sygnały do odbiorcy, który
na pewno nie znajduje się w Moskwie, lecz znacznie bliżej.
 "Skondensowane sygnały"?
Rahmani wyjaśnił ministrowi, na czym polega ta metoda.
 Mimo to sprawa nadal jest dla mnie niejasna. Dlaczego jakiś
agent KGB - bo przecież to musi być operacja KGB - miałby
potajemnie nadawać z rezydencji pierwszego  sekretarza, jeżeli
mógłby to samo robić zupełnie legalnie z budynku ambasady, gdzie
jest zainstalowana znacznie silniejsza radiostacja?
 Nie mam pojęcia.
 W takim razie wolałbym, generale, gdyby przedstawił pan
lepsze uzasadnienie swojej prośby. Czy naprawdę nie ma pan
pojęcia o niczym, co dzieje się za drzwiami pańskiego gabinetu? Nie
wie pan, że nie dalej niż wczoraj wróciłem z Moskwy, gdzie
odbyłem ważne rozmowy z Michaiłem Gorbaczowem i jego osobis-
tym wysłannikiem Jewgienijem Primakowem, który był u nas
w ubiegłym tygodniu? Nie wie pan, że przywiozłem ze sobą
propozycję pokojową, która - jeżeli ra'is ją zaakceptuje, a mam
zamiar przedstawić mu wyniki rozmów za dwie godziny - pozwoli
Związkowi  Radzieckiemu  zażądać  natychmiastowego  zwołania
Rady  Bezpieczeństwa  i  zakazać Amerykanom  kontynuowania
nalotów!? Czy naprawdę spodziewa się pan, że akurat teraz, w tym
momencie, zechcę wymierzyć policzek Związkowi Radzieckiemu,
godząc się na przeprowadzenie rewizji w rezydencji pierwszego
sekretarza jego ambasady? Doprawdy, pan chyba oszalał, panie
generale.
Na tym rozmowa się zakończyła i Hasan Rahmani, wściekły
lecz bezsilny, opuścił gmach Ministerstwa Spraw Zagranicznych.
Na szczęście Tarik Aziz, prawdopodobnie przez niedopatrzenie,
pozostawił mu uchyloną furtkę: w swoim domu i w swoim
samochodzie Kulikow mógł być nietykalny, ale poza tym...
- Otoczcie willę - polecił Rahmani zaraz po powrocie do
biura dowódcy najlepszego oddziału inwigilacyjnego. - Macie być
niezauważalni, ale nawet mysz nie może prześlizgnąć się bez waszej
wiedzy. Śledźcie każdego, kto będzie wychodził albo wyjeżdżał
z terenu rezydencji.
W południe agenci stali już w wyznaczonych miejscach. Męż-
czyźni w cywilnych ubraniach siedzieli w samochodach zapar-
kowanych w cieniu drzew, które otaczały ogrodzony murem ogród,
inni zaś kręcili się w pewnym oddaleniu od willi, gotowi w każdej
chwili stawić się na radiowe wezwanie, by podążyć za kimś, kto
właśnie wyszedł na ulicę.
Młodszy syn siedział w salonie rodzinnego domu i wpatrywał
się w długi płócienny worek ze zwłokami ojca. Wspominając dobre,
dawno minione czasy nie zwracał uwagi na łzy, które ściekały mu
po policzkach, plamiąc mundurową kurtkę. Jego ojciec był kiedyś
zamożnym lekarzem o dużej prywatnej praktyce, opiekującym się
nawet zamieszkałymi w Bagdadzie brytyjskimi rodzinami. Pomagały
mu w tym kontakty towarzyskie. Nawiązywał je dzięki swojemu
przyjacielowi Nigelowi Martinowi.
Wspominał chwile, które spędził wraz z bratem bawiąc
się w ogrodzie Martinów z Mikiem i Terrym, i zastanawiał
się, co też obecnie porabiają dwaj towarzysze jego dziecięcych
zabaw.
Po godzinie zauważył, że niektóre plamy na płótnie wyraźnie
się powiększyły. Wstał z krzesła i podszedł do drzwi.
 Talat!
 Tak, panie?
 Przynieś nożyczki i duży kuchenny nóż.
Pułkownik  Badri  ostrożnie  rozciął worek i  odsłonił nagie
ciało ojca.
Zgodnie z tradycją myciem i ubieraniem zwłok powinny za-
jmować się kobiety, ale syn wolał oszczędzić matce okropnego
widoku. Sam umył ciało, obandażował zmasakrowane stopy i zakrył
zwęglone genitalia. Przez cały czas płakał, a kiedy płakał, w jego
duszy zachodziły ogromne zmiany.
O zmroku zadzwonił do imama z cmentarza Alwazia w Rusafie
i zamówił pogrzeb na rano następnego dnia.
Rankiem 17 lutego, w niedzielę, Mikę Martin pojechał rowe-
rem do miasta, by zrobić nieco zakupów, a przede wszystkim
sprawdzić, czy w którymś z umówionych miejsc nie pojawił się
znak od Jerycha. Wrócił do domu tuż przed dwunastą, całe
popołudnie zaś spędził pracując w ogrodzie. Pierwszy sekretarz
Kulikow, który nie był ani muzułmaninem, ani chrześcijaninem,
a więc nie świętował ani w piątek, ani w niedzielę, leżał w łóżku,
gdyż zmogło go przeziębienie, i utyskiwał, że jego róże są
w opłakanym stanie.
Kiedy Martin spokojnie podlewał kwiatki, po drugiej stronie
muru zajmowali pozycje funkcjonariusze irackiego kontrwywiadu.
Zastanowiwszy się doszedł do wniosku, że Jerycho musi mieć co
najmniej dwa dni na udzielenie odpowiedzi i w związku z tym
postanowił wyruszyć na objazd ustalonych miejsc dopiero nazajutrz
wieczorem.
Pogrzeb doktora Badriego odbył się kilka minut po dziewiątej.
W owym czasie na bagdadzkich cmentarzach panował ożywiony
ruch, więc imam miał mnóstwo roboty. Zaledwie kilka dni wcześniej
Amerykanie zbombardowali ogólnie dostępny schron lotniczy,
zabijając ponad 300 ludzi. Kilku żałobników biorących udział
w innym pogrzebie zapytało młodego pułkownika, czy jego krewny
także zginął z ręki Amerykanów. Oficer odpowiedział krótko, że
zgon nastąpił z przyczyn naturalnych.
Zgodnie z tradycją muzułmańską pochówek następuje zaraz po
śmierci, zwłoki zaś nie są składane do trumny, tylko zawijane
w całun. Po krótkiej ceremonii pani Badri, jej syn, aptekarz oraz
jeszcze kilka osób ruszyli w kierunku bramy cmentarza.
Kiedy dzieliło ich od niej jeszcze kilka metrów, pułkownik Badri
usłyszał, że ktoś woła go po nazwisku. Na ulicy, w pobliżu bramy,
stała elegancka limuzyna; ciemna szyba w prawych tylnych drzwiach
była opuszczona, a głos dobiegał z wnętrza samochodu.
Usman Badri poprosił aptekarza, żeby odwiózł matkę do domu.
On sam wróci nieco później. Zaczekał, aż znikną za murem
cmentarza, po czym podszedł do limuzyny.
-	Proszę do środka, pułkowniku. Musimy porozmawiać.
Oficer otworzył drzwi i zajrzał do wnętrza. Człowiek, który do
niego mówił, odsunął się, robiąc mu miejsce. Twarz była jakby
znajoma, ale gdzie mógł ją widzieć?... Pułkownik wsiadł do
samochodu i zatrzasnął za sobą drzwi. Mężczyzna w ciemnoszarym
garniturze nacisnął guzik; szyba podniosła się, odcinając ich od
dochodzących z zewnątrz hałasów.
 Właśnie pochował pan ojca.
 Zgadza się.
Kim jest ten człowiek? Dlaczego nie może sobie skojarzyć jego
twarzy?
-	To okropne, co zrobiono z pańskim ojcem. Gdybym dowie-
dział się w porę, mógłbym temu zapobiec. Niestety, poinformowano
mnie za późno.
Usman Badri poczuł się tak, jakby otrzymał potężny cios
w żołądek. Już wiedział, kim jest jego rozmówca. Widział go dwa
lata temu na jednym z oficjalnych przyjęć.
-	Gdyby to, co teraz panu powiem, pułkowniku, trafiło do
niepowołanych uszu, zginąłbym śmiercią znacznie bardziej straszliwą
niż ta, jaka spotkała pańskiego ojca.
Taka kara grozi tylko za jedno przestępstwo, pomyślał Badri.
Za zdradę.
 Kiedyś kochałem ra'isa - powiedział cicho mężczyzna.
 Ja też - odparł z goryczą oficer.
 Niestety, wiele się zmieniło. Ogarnęło go szaleństwo, i robi
się coraz bardziej okrutny. Trzeba go powstrzymać. Naturalnie wie
pan, co to jest Kal'a.
Badriego zaskoczyła nagła zmiana tematu.
-	Oczywiście. To ja ją zbudowałem.
 Właśnie. Wie pan, co się teraz w niej znajduje?
 Nie.
Mężczyzna w garniturze opowiedział mu o Pięści Boga.
 On chyba nie zrobi tego naprawdę?... - wyszeptał Badri.
 Zrobi, może mi pan wierzyć. Ma zamiar użyć jej przeciwko
Amerykanom. Właściwie moglibyśmy się tym nie przejmować, ale
chyba domyśla się pan, jaka będzie odpowiedź Ameryki? Dokładnie
taka sama. W tym mieście nie zostanie kamień na kamieniu,
natomiast ra'is ocaleje i pozostanie u władzy.  Czy chce pan
przyłożyć do tego rękę?
Pułkownik Badri pomyślał o zmasakrowanych zwłokach ojca,
nad którymi grabarze właśnie w tej chwili usypywali wzgórek
suchej ziemi.
 Czego pan chce?
 Proszę opowiedzieć mi o Fortecy.
 Po co?
 Żeby Amerykanie mogli ją zniszczyć.
 Jak przekaże im pan informację?
-	Proszę mi zaufać, mam swoje sposoby.
Pułkownik Usman Badri, młody inżynier, który niegdyś chciał
wznosić piękne budowle zdolne przetrwać tysiące lat, tak jak czynili
to jego przodkowie, wyjawił człowiekowi zwanemu Jerychem
najpilniej strzeżoną tajemnicę.
 Jeszcze współrzędne.
Badri podał współrzędne.
 Proszę wracać do domu, pułkowniku. Będzie pan bezpieczny.
Pułkownik Usman Badri wysiadł z samochodu i oddalił się
szybkim krokiem. Wydawało mu się, że zamiast żołądka ma
ciasno zawiązany supeł. Dopiero po stu metrach zadał sobie
pytanie: Co ja najlepszego zrobiłem? Nagle zrozumiał, że musi jak
najszybciej porozmawiać z bratem, starszym, mądrym bratem,
który zawsze potrafił znaleźć wyjście nawet z najtrudniejszej
sytuacji.
W poniedziałek z Tel-Awiwu przyleciał do Wiednia człowiek
zwany "fotografem". Tak samo jak za pierwszym razem podawał
się za prawnika ze znakomitej nowojorskiej firmy adwokackiej
i miał wszelkie niezbędne dokumenty, które mogły o tym za-
świadczyć.
Chociaż autentyczny prawnik wrócił już z urlopu, to szansę, że
nienawidzący telefonów i faksów Gemutlich zadzwoni do Nowego
Jorku, aby potwierdzić tożsamość gościa, były tak niewielkie, że
Mosad zdecydował się podjąć ryzyko.
"Fotograf ponownie zamieszkał w hotelu Sheraton i napisał
do Herr Gemutlicha list. Przeprosił go, że znowu zjawił się w stolicy
Austrii bez uprzedzenia, oraz poinformował, iż w podróży towarzy-
szy mu księgowy firmy, który w imieniu klienta pragnie dokonać
pierwszej, dość znacznej wpłaty na otwarte w Banku Winklera
konto depozytowe.
Posłaniec doręczył list późnym popołudniem, następnego ranka
zaś do hotelu dotarła odpowiedź, w której Herr Gemutlich propo-
nował spotkanie o dziesiątej rano.
"Fotograf istotnie nie przyleciał do Wiednia sam, lecz towa-
rzyszył mu nie żaden księgowy, tylko człowiek zwany po prostu
Włamywaczem, gdyż taki właśnie był jego zawód.
Mimo iż Mosad może się poszczycić nie mającą sobie równych
w świecie kolekcją paszportów, legitymacji, papierów firmowych
oraz wszelkich innych dokumentów niezbędnych do tworzenia
fałszywych tożsamości, to jednak największą renomą cieszą się jego
włamywacze i ślusarze. O ich umiejętnościach krążą w między-
narodowym światku szpiegowskim prawdziwe legendy. W tej
dziedzinie ludzie z Mosadu są po prostu najlepsi. Gdyby to im
zlecono dokonanie włamania do budynku Watergate, świat nigdy
by się o niczym nie dowiedział.
Izraelscy specjaliści cieszą się tak znakomitą opinią, że przez
wiele lat Century House prosił Tel-Awiw o ocenę najnowszych
zamków, które brytyjscy producenci przedstawiali do zaakcep-
towania służbom specjalnym. Mosad, a jakże, badał je bardzo
dokładnie, rozpracowywał w najdrobniejszych szczegółach, a na-
stępnie* oddawał Brytyjczykom wraz z zapewnieniem, że zamki są
nie do sforsowania. Jednak SIS w końcu domyśliła się, że coś tu
jest nie tak.
Kiedy następnym razem jedna z firm zwróciła się z prośbą
o zatwierdzenie wyjątkowo skomplikowanego zamka, brytyjski
wywiad wysłał do Tel-Awiwu jego wcześniejszą, znacznie prostszą
wersję. Specjaliści Mosadu w krótkim czasie zapoznali się z działa-
niem zamka, nauczyli się go otwierać, po czym jak zwykle wydali
opinię, że jest nie do sforsowania. Jednak do produkcji trafiła
bardziej skomplikowana wersja.
Rok później stało się to przyczyną przykrego incydentu, kiedy
doświadczony fachowiec Mosadu spędził trzy godziny w korytarzu
pilnie strzeżonego biurowca w pewnej europejskiej stolicy, próbu-
jąc na próżno uporać się z zamkiem, który, przynajmniej teorety-
cznie, nie powinien nastręczyć mu żadnych problemów. Ostatecz-
nie musiał uznać się za pokonanego. Od tamtej pory Brytyjczycy
samodzielnie testują swoje zamki, Mosad zaś pracuje nad nimi na
własną rękę.
Specjalista od otwierania zamków, który przyleciał z Tel-Awiwu,
był numerem dwa w swoim kraju. Został wybrany dlatego, że miał
nad numerem jeden pewną, bardzo istotną, przewagę.
W nocy Gideon Barzilai zrobił mu sześciogodzinny wykład na
temat dzieła Riesenera, niemieckiego mistrza sztuki stolarskiej,
następnie zaś "fotograf opisał z najdrobniejszymi szczegółami
rozkład pomieszczeń w siedzibie Banku Winklera. Ostatnim etapem
tego przyśpieszonego kursu było zapoznanie się z trasą i czasem
wędrówek nocnego strażnika; dało się to ustalić dzięki wielogodzin-
nym obserwacjom pogrążonego w ciemności budynku, gdyż strażnik
posługiwał się ręczną latarką, której światło doskonale widać przez
niczym nie zasłonięte okna.
O piątej po południu w poniedziałek Mikę Martin poprowadził
rozklekotany rower po wysypanej drobnym żwirem ścieżce, otworzył
zardzewiałą furtkę w murze w tylnej części ogrodu Kulikowa,
wyszedł, zamknął ją za sobą, wsiadł na rower i ruszył w kierunku
najbliższej przeprawy promowej przez Tygrys. Znajdowała się
w miejscu, gdzie kiedyś stał most Dżumhurijja - do czasu, kiedy
zainteresowały się nim brytyjskie tornada.
Skręciwszy za róg dostrzegł najpierw jeden, a w chwilę potem
także drugi samochód. Kiedy z drugiego pojazdu wysiedli dwaj
mężczyźni i stanęli w rozkroku na środku jezdni, poczuł, jak
żołądek ściska mu się ze strachu. Odważył się zerknąć przez ramię,
ale drogę ucieczki miał odciętą. Wiedząc, że to już koniec, jakby
nigdy nic jechał naprzód. Nie miał zresztą wyboru. Jeden ze
stojących przed nim mężczyzn podniósł rękę.
- Hej, ty! - krzyknął. - Zatrzymaj się!
Martin zjechał do krawężnika i posłusznie wykonał polecenie.
Pojawili się jeszcze trzej ludzie, w mundurach, z wycelowanymi
w jego stronę karabinami.
Powoli podniósł ręce nad głowę.

Rozdział dwudziesty pierwszy
Tego samego popołudnia w Rijadzie doszło do spotkania
ambasadorów Wielkiej Brytanii i Stanów Zjednoczonych. Wszystko
wskazywało na to, że ma ono wybitnie nieformalny charakter,
poświęcone jest zaś głównie typowo angielskiemu obyczajowi
chrupania kruchych ciasteczek i picia herbaty.
Wśród gości przechadzających się po trawniku brytyjskiej
ambasady znaleźli się także Chip Barber, oficjalnie pracownik
ambasady USA, oraz Steve Laing, zatrudniony w sekcji kulturalnej
przedstawicielstwa Zjednoczonego Królestwa. Jednak najbardziej
niezwykłym, bo najrzadziej widywanym gościem był generał Nor-
man Schwarzkopf, który wyjątkowo opuścił na chwilę swą pod-
ziemną siedzibę.
Bardzo szybko cała piątka zebrała się w jednym miejscu.
Naturalnie głównym tematem rozmów była zbliżająca się milo-
wymi krokami wojna, ale właśnie tych pięciu mężczyzn dysponowało
informacjami niedostępnymi dla pozostałych gości. Jedna z nich
dotyczyła szczegółów planu pokojowego, który Tarik Aziz przed-
stawił Saddamowi Husajnowi. Plan został przywieziony z Moskwy
i stanowił wynik niedawnych rozmów irackiego ministra spraw
zagranicznych z Michaiłem Gorbaczowem. Jego pojawienie się
dawało powody do obaw, ale z zupełnie innych przyczyn, niż
można by przypuszczać.
Generał Schwarzkopf odrzucił już sugestię Waszyngtonu, żeby
zaatakować wcześniej, niż początkowo planowano. Radziecki plan
zakładał obustronne zawieszenie broni, po którym już następnego
dnia miało rozpocząć się wycofywanie irackich wojsk z Kuwejtu.
Szczegóły tej propozycji dotarły do rządu amerykańskiego bezpo-
średnio z Kremla.
Biały Dom odpowiedział, że plan stanowi dość interesującą
inicjatywę, lecz jego poważną wadą jest to, iż pomija milczeniem
wiele ważnych zagadnień. Między innymi nie wspomina się w nim
ani słowem o zrzeczeniu się przez Irak wszelkich roszczeń terytorial-
nych wobec sąsiada, o kolosalnych zniszczeniach, jakie wojska
okupanta poczyniły w Kuwejcie, o 500 płonących szybach naftowych
i tysiącach ton ropy lejących się do Zatoki Perskiej, ani o dwustu
rozstrzelanych Kuwejtczykach.
 Colin Powell twierdzi, że Departament Stanu posunął się
jeszcze dalej, żądając bezwarunkowej kapitulacji - powiedział
generał.
 Wcale mnie to nie dziwi - zauważył amerykański am-
basador.
 Poradziłem im, żeby najpierw skonsultowali się z jakimś
arabistą.
 Doprawdy? - zdziwił się uprzejmie ambasador Wielkiej
Brytanii. - A dlaczego?
Obaj dyplomaci pracowali przez wiele lat na Bliskim Wschodzie,
obaj też byli z wykształcenia arabistami.
-	Ponieważ żaden Arab nie zgodzi się na takie ultimatum -
odparł generał. - Prędzej umrze, niż pójdzie na coś takiego.
Zapadło milczenie. Ambasadorowie wpatrywali się w szczerą
twarz generała, poszukując na niej śladu ironii. Dwaj oficerowie
wywiadu nie odezwali się ani słowem, lecz przez ich głowy
przemknęła identyczna myśl: o to właśnie chodzi, drogi generale.
-	Wyszedłeś z domu Rosjanina.
Zabrzmiało to nie jak pytanie, lecz jak stwierdzenie. Mężczyzna,
który je wypowiedział, miał na sobie cywilne ubranie, ale z pewnoś-
cią był oficerem.
 Tak, bej.
 Dokumenty.
Martin wyciągnął z kieszeni dowód tożsamości oraz wymięte
i poplamione zaświadczenie wystawione przez pierwszego sekretarza
Kulikowa. Oficer najpierw obejrzał dokument, porównał zdjęcie
z twarzą stojącego przed nim człowieka, po czym zajął się listem.
Izraelscy fałszerze spisali się na piątkę; dowód tożsamości nie
wzbudził najmniejszych podejrzeń funkcjonariusza kontrwywiadu.
-	Przeszukać go - polecił oficer.
Drugi cywil przesunął rękami po ciele Mahmuda Al-Churi, po
czym pokręcił głową. Żadnej broni.
-	Kieszenie.
Znajdowało się w nich kilka banknotów, parę monet, scyzoryk,
różnokolorowe kawałki kredy oraz foliowa torebka. Oficera zain-
teresował jedynie ten ostatni przedmiot.
 Co to jest?
 Wyrzucił to jeden z niewiernych. Trzymam w tym tytoń.
 Ale teraz nie ma tam tytoniu.
 Nie, bej. Skończył mi się. Chciałem kupić trochę na bazarze.
 Nie mów do mnie bej, nie jestem Turkiem. Skąd pochodzisz?
Martin podał nazwę małej wioski na północy kraju.
 Okolica słynie ze wspaniałych melonów - dodał nieśmiało.
-	Gówno mnie obchodzą twoje zakichane melony! - parsknął
oficer, który coraz wyraźniej odnosił wrażenie, że jeszcze trochę,
a jego żołnierze parskną śmiechem.
Na końcu ulicy, w odległości jakichś 200 metrów, zatrzymała się
elegancka limuzyna. Oficer obejrzał się, spojrzał ponownie na
Martina, burknął: "Zaczekaj tutaj" i poszedł w kierunku samo-
chodu.
-	Kogo macie? - zapytał przez uchylone okno Hasan Ra-
hmani.
 Ogrodnika, panie generale. Pracuje tutaj. Zajmuje się kwiat-
kami i robi zakupy dla kucharki.
 Wygląda na bystrego?
 Wręcz przeciwnie, jest tępy jak wół. Pochodzi z jakiejś
wioski daleko na północy, gdzie uprawiają melony.
Rahmani zastanawiał się przez chwilę. Jeśli zatrzyma ogrodnika,
Rosjanie zaczną się głowić, dlaczego ich pracownik nie wrócił do
domu i będą mieli się na baczności. Istniało duże prawdopodobień-
stwo, że rosyjski plan pokojowy nie zostanie zaakceptowany,
a wówczas kontrwywiad otrzyma zgodę na przeszukanie rezydencji.
Rahmani doskonale wiedział, że każdy, nawet najgłupszy Irakijczyk,
świetnie rozumie język pieniędzy. Wydobył z kieszeni portfel, wyjął
z niego studinarowy banknot i wręczył go oficerowi.
 Daj mu to i powiedz, żeby zaraz po zrobieniu zakupów
wrócił do domu. Niech ma oczy szeroko otwarte i rozgląda się za
kimś z dużym srebrnym parasolem. Jeżeli będzie trzymał język za
zębami i zamelduje nam jutro o wszystkim, co widział, dostanie
wysoką nagrodę. Jeżeli wygada się przed Rosjanami, osobiście
oddam go w ręce Al-Aman al-Amm.
 Tak jest, panie generale.
Oficer wrócił do ogrodnika i powtórzył mu słowa swojego
zwierzchnika. Wieśniak sprawiał wrażenie mocno zdezoriento-
wanego.
 Parasol, sajjidi
 Tak, wielki srebrny parasol, może czarny,  skierowany
w niebo. Widziałeś coś takiego?
 Nie, sajjidi - odparł ze smutkiem ogrodnik. - Jak tylko
zaczyna padać, wszyscy od razu uciekają do domu.
 Na Allaha\ - jęknął oficer. - To nie jest parasol od
deszczu, ty ośle, tylko do przesyłania wiadomości!
 Parasol do przesyłania wiadomości - powtórzył powoli
ogrodnik. - Dobrze, sajjidi, będę szukał takiego.
 Jedź już - polecił zdesperowany oficer. - I pamiętaj, żeby
trzymać gębę na kłódkę!
Martin nie zwlekając wsiadł na rower i nacisnął na pedały.
Kiedy mijał stojącą przy krawężniku limuzynę, Rahmani odwrócił
głowę. Po co jakiś wieśniak ma widzieć twarz szefa kontrwywiadu
Republiki Iraku?
O siódmej Martin znalazł umówiony znak, o dziewiątej zaś
odszukał wiadomość. Przeczytał ją w świetle sączącym się przez
okno kawiarni - światło pochodziło z lamp naftowych, gdyż
elektryczności nie było już od kilku dobrych dni - gwizdnął
cicho, *po czym starannie złożył cienki papier i wepchnął go
w gacie.
Nie miał po co wracać do willi. Nadajnik został "spalony",
a próba wysłania w eter jeszcze choćby jednej depeszy doprowadziła-
by do nieszczęścia. Przez chwilę zastanawiał się, czy nie pojechać na
dworzec autobusowy, ale zrezygnował z tego zamiaru, gdyż tam
właśnie kręciło się najwięcej patroli tajnej policji i wojska, polujących
na dezerterów.
Wybrał targ warzywny i znalazł ciężarówkę wracającą na zachód.
Co prawda kierowca jechał tylko kilka kilometrów za Habbanijję,
ale dobre i to; 20 dinarów przekonało go, żeby wziął pasażera.
Wielu kierowców wyruszało za miasto tylko nocą, wierząc głęboko,
że są wówczas niewidoczni dla przelatujących w górze samolotów
nieprzyjaciela. Nie przyszło im do głowy, że wszystko jedno,
w dzień czy w nocy, ich zdezelowane ciężarówki nie zajmują
wysokiego miejsca na liście priorytetowych celów generała Chucka
Hornera.
Jechali całą noc przy świetle reflektorów osiągającym jasność
nie więcej niż jednej świecy. O świcie Martin znalazł się sam
na szosie tuż za jeziorem Habbanijja, kierowca zaś skręcił
w kierunku farm zajmujących żyzne ziemie górnej części doliny
Eufratu. Po drodze dwa razy zatrzymywały ich patrole, ale
Martin pokazywał żołnierzom zaświadczenie wystawione przez
rosyjskiego dyplomatę i mówił, że pracował jako ogrodnik
u niewiernych, którzy nagle postanowili wrócić do domu i wy-
rzucili go na bruk. Tak długo uskarżał się płaczliwym tonem
na sposób, w jaki go traktowano, aż wreszcie zniecierpliwieni
żołnierze kazali mu zamknąć się i pozwalali ciężarówce jechać
dalej.
Tego wieczoru Usman Badri podążał w tym samym kierunku
co Martin, tyle tylko, że znacznie go wyprzedzał. Jechał do bazy
myśliwców, w której jego starszy brat Abd al-Karim pełnił funkcję
dowódcy dywizjonu.
W latach osiemdziesiątych belgijska firma o nazwie Sixco
podpisała kontrakt na budowę ośmiu tajnych baz, gdzie miały
stacjonować najlepsze irackie maszyny i najbardziej doświadczeni
piloci. Charakterystyczną cechą tych baz było to, że niemal
wszystko - kwatery, hangary, zbiorniki paliwa, magazyny amunicji,
warsztaty, sale odpraw i potężne dieslowskie generatory - zostało
ukryte pod ziemią. Na powierzchni pozostały jedynie pasy startowe
trzykilometrowej długości, ale ponieważ nie otaczały ich żadne
zabudowania, alianci przypuszczali, iż są to "gołe" lotniska rezer-
wowe, takie jak Al-Chardż w Arabii Saudyjskiej, zanim zjawili się
tam Amerykanie.
Trzeba by przeprowadzić bardzo dokładne oględziny, żeby
znaleźć potężne, metrowej grubości wrota umieszczone na końcu
każdego pasa, strzegące dostępu do długich, prowadzących w dół,
pochylni. Każda baza znajdowała się pośrodku otoczonego ogro-
dzeniem z drutu kolczastego kwadratu o boku 5 kilometrów;
pozostawiono je w spokoju, ponieważ, tak jak Tarmijja, wydawały
się nie używane.
Procedura startowa wyglądała następująco: po odprawie, która
odbywała się w podziemnym, klimatyzowanym pomieszczeniu,
piloci wsiadali do maszyn i uruchamiali silniki. Spaliny odprowa-
dzano nad powierzchnię ziemi, gdzie mieszały się z gorącym
pustynnym powietrzem. Kiedy silniki osiągnęły pełną moc, potężne
wrota otwierały się na chwilę, samoloty ruszały w górę pochylni,
z dużą prędkością wypadały na pas startowy, a kilka sekund
później były już w powietrzu. Rzecz jasna natychmiast dostrzegały
je krążące nad Zatoką Perską lub Morzem Czerwonym AWACS-y,
ale wyglądało to tak, jakby irackie myśliwce pojawiły się dosłownie
znikąd; Amerykanie przyjmowali więc założenie, iż wystartowały
z jakiegoś odległego lotniska, a na ekranach radarów pojawiły się
dopiero wówczas, gdy uzyskały większą wysokość.
Pułkownik Abd al-Karim Badri służył w jednej z baz Sixco
zwanej po prostu KM 160, ponieważ znajdowała się w pobliżu
drogi łączącej Bagdad z Ar-Rutbą, dokładnie 160 kilometrów na
zachód od stolicy. Jego młodszy brat dotarł do niepozornej budki
strażniczej tuż po zachodzie słońca.
Ze względu na wysoką szarżę nieoczekiwanego przybysza
strażnik połączył się telefonicznie z kwaterą dowódcy dywizjonu.
Wkrótce potem, nie wiadomo skąd, przy budce zjawił się terenowy
samochód z młodym porucznikiem Sił Powietrznych za kierownicą.
Usman Badri zajął miejsce w pojeździe, ten zaś, pokonawszy
zaledwie kilkaset metrów, zjechał w dół po niewielkiej, znakomicie
zamaskowanej rampie. Wkrótce potem wysiedli z auta, porucznik
zaś poprowadził gościa długimi betonowymi korytarzami. W ogrom-
nych, sztucznych jaskiniach mechanicy pracowali przy MiGach 29,
powietrze było czyste i pozbawione zapachów, wszędzie zaś dało się
słyszeć ledwo uchwytne brzęczenie generatorów.
Wreszcie dotarli do kwater oficerskich. Porucznik zastukał do
drzwi, zaczekał na pozwolenie, po czym otworzył je i wprowadził
Usmana Badriego do apartamentu dowódcy.
Bracia   padli   sobie   w   ramiona.   Trzydziestosiedmioletni
Abd al-Karim również był pułkownikiem. Miał niezwykle piękną
twarz o śniadej cerze, ozdobioną przystrzyżonym wąsikiem w stylu
Ronalda Colmana. Choć nigdy nie mógł się uskarżać na brak
zainteresowania ze strony płci przeciwnej - przyczyniały się do
tego w równej mierze jego wygląd, poczucie humoru oraz mundur
lotnika -- jednak się nie ożenił. Wszyscy generałowie Sił Powietrz-
nych zgodnie twierdzili, że jest najlepszym pilotem myśliwskim
w Iraku, a opinię tę potwierdzali Rosjanie, u których poznawał
tajniki najnowocześniejszego radzieckiego myśliwca, MiGa 29.
- Co cię tutaj sprowadza, bracie? - zapytał.
Usman usiadł, wziął do ręki kubek ze świeżo zaparzoną kawą,
po czym uważnie zaczął obserwować Abd al-Karima. Bez trudu
dostrzegł na jego twarzy zmarszczki, których jeszcze niedawno tam
nie widział, oraz ogromne znużenie widoczne w spojrzeniu.
Pułkownik Abd al-Karim Badri nie był ani głupcem, ani
tchórzem. Brał udział w ośmiu lotach bojowych przeciwko Amery-
kanom i Brytyjczykom. Ze wszystkich wrócił cały i zdrowy, choć
chyba tylko cudem uniknął czterech wycelowanych w niego pocis-
ków i patrzył bezradnie, jak jego najlepszych kolegów strącano
z nieba niczym bezbronne kaczki.
Bardzo szybko zorientował się, że w tej wojnie iraccy piloci nie
mają najmniejszych szans, przede wszystkim dlatego, że nie dys-
ponują informacjami dotyczącymi pozycji, liczby i rodzaju maszyn
przeciwnika, nie wiedzą skąd nadlatują, na jakiej wysokości ani
z jaką prędkością. Od chwili, kiedy stacje radarowe przestały
istnieć, a ośrodki dowodzenia zamieniły się w sterty gruzów, piloci
byli zdani na samych siebie.
Amerykańskie AWACS-y namierzały ich samoloty już w chwili,
kiedy te przekroczyły pułap 300 metrów, i przekazywały wszystkie
dane własnym myśliwcom. Dla Irakijczyków każdy lot bojowy
okazywał się lotem samobójczym.
Teraz jednak Abd al-Karim przestał na chwilę myśleć o tym
wszystkim, uśmiechnął się słabo i czekał, aż brat podzieli się z nim
nowinami. Kiedy je usłyszał, uśmiech zniknął.
Usman szczegółowo zrelacjonował wydarzenia minionych sześć-
dziesięciu godzin: przybycie oddziału Al-Aman al-Amm, rewizję,
odkrycie nadajnika w ogrodzie, pobicie matki i służącego, wreszcie
aresztowanie ojca. Opowiedział także, jak dotarła do niego wiado-
mość przekazana przez mieszkającego w sąsiedztwie aptekarza i jak
popędził do domu, by znaleźć ciało ojca leżące na stole; co ujrzał,
kiedy rozciął płócienny worek. Na koniec opisał przebieg pogrzebu,
który odbył się przed południem.
Kiedy zaczął mówić o niezwykłym spotkaniu przed bramą
cmentarza i o rozmowie, jaka odbyła się później, starszy brat
pochylił się naprzód i dosłownie zawisł spojrzeniem na jego wargach.
 Naprawdę mu powiedziałeś? - zapytał Abd al-Karim.
 Tak.
 I to wszystko prawda? Naprawdę zbudowałeś Fortecę?
 Tak.
 I opowiedziałeś mu, gdzie ona jest, żeby mógł przekazać tę
wiadomość Amerykanom.
 Tak. Uważasz, że postąpiłem niesłusznie?
Abd al-Karim zastanawiał się przez chwilę.
 Ilu ludzi w Iraku znało tę tajemnicę?
 Sześciu - odparł Usman.
 Kto?
 Ra'is; Husajn Kamil, który zajmował się sprawami finan-
sowymi i dostarczaniem siły roboczej; Amir Sadi - pracował nad
samym działem; generał Riza - przygotował obsługę; generał
Musuli z Korpusu Inżynierskiego, który polecił mnie do tej roboty;
no i ja.
 A piloci śmigłowców, dowożący na miejsce gości?
 Wiedzieli, w jakim kierunku mają lecieć, ale nie mieli
pojęcia, co się tam znajduje.  Poza tym, wszyscy siedzą teraz
zamknięci w jakiejś bazie, nawet nie wiem gdzie.
 A goście?
 Żaden nie znał położenia Fortecy, ponieważ drogę w obie
strony odbywali z zawiązanymi oczami.
 Jak sądzisz, kogo będzie podejrzewała policja polityczna,
jeżeli Amerykanie zniszczą Pięść Boga? Saddama,  ministrów,
generałów, czy ciebie?
Usman złapał się za głowę.
 Na Allaha, co ja zrobiłem? - jęknął.
 Obawiam się, bracie, że wydałeś wyrok na nas wszystkich.
Obaj doskonale znali obowiązujące reguły. Karą za zdradę
była nie tylko śmierć zdrajcy, ale także ojca, wujów i braci, co
miało doprowadzić do uschnięcia zarażonej gałęzi, a także dzieci,
żeby później nie próbowały zemsty za cierpienia najbliższych.
Usman Badri opuścił głowę i zaczął rozpaczliwie szlochać, ale
brat ujął go za ramiona, pomógł wstać z krzesła i przycisnął do
piersi.
 Uczyniłeś to, co należało. Teraz musimy się zastanowić, co
zrobić, aby ocalić skórę. - Spojrzał na zegarek. - Nie mamy już
połączenia telefonicznego z Bagdadem. Ocalały tylko podziemne
kable łączące  bazę z bunkrami dowodzenia,  ale nie możemy
skorzystać z tej drogi. Ile czasu potrzebujesz na dotarcie do domu?
 Trzy, może cztery godziny.
 Masz osiem, żeby pojechać tam i z powrotem. Powiedz
matce, by spakowała wszystkie cenne rzeczy do samochodu ojca.
Potrafi go prowadzić, nie najlepiej, ale da sobie radę. Niech
zabierze Talata i jedzie do jego wioski. Ma tam siedzieć tak długo,
aż któryś z nas prześle jej wiadomość. Zrozumiałeś?
 Tak. Wrócę o świcie.
 Musisz być  przed  świtem.  Jutro  z  samego  rana mam
odprowadzić do Iranu ostatni klucz MiGów. Ra'is chce w ten
sposób ocalić przed zniszczeniem najlepsze maszyny. To oczywiście
szaleństwo, ale może uda nam się ujść z życiem. Polecisz ze mną.
 Wydawało mi się, że to jednomiejscowe samoloty?
 Jeden egzemplarz to dwumiejscowa wersja UB. Przebierzesz
się w mundur pilota. Kto wie, może będzie nam sprzyjało szczęście.
A teraz już ruszaj.
Mikę Martin szedł na zachód drogą prowadzącą do Ar-Rutby,
kiedy minął go samochód Usmana Badriego, pędzący w przeciwnym
kierunku. Kierowca nie zwrócił uwagi na samotnego wieśniaka, ten
zaś, nawet gdyby chciał, nie mógłby dostrzec rysów twarzy człowieka
siedzącego za kierownicą. Martin podążał ku odległej o 25 kilomet-
rów przeprawie przez rzekę. Tam, przy zburzonym moście, ciężarów-
ki musiały długo czekać na prom, więc powinno być mu łatwiej
znaleźć kierowcę, który za skromną zapłatę zgodzi się zabrać go
dalej na zachód.
Jeszcze przed świtem dobił targu, ale ciężarówka dowiozła go
tylko do Muhammadi, gdzie znowu nastąpiła przymusowa przerwa
w podróży. O trzeciej nad ranem po raz drugi minął go jadący
z wielką prędkością samochód pułkownika Badriego, ale Martin
nawet nie próbował go zatrzymać, gdyż było jasne, że kierowcy
bardzo się śpieszy. Wkrótce potem na poboczu szosy zatrzymała się
wyładowana po brzegi ciężarówka. Martin wręczył kierowcy kilka
banknotów, dziękując w myślach temu, kto niedawno dał mu sto
dinarów.
Należało przypuszczać, że o świcie pierwszy sekretarz Kulikow
zawiadomi policję o zaginięciu ogrodnika. W trakcie rewizji w chatce
zostanie odnaleziony blok papieru listowego - dość niezwykła
rzecz w rękach niepiśmiennego wieśniaka - a potem nadajnik
i antena. Najdalej w południe poszukiwania obejmą cały Bagdad
i wszystkie główne drogi. Byłoby dobrze, gdyby o zachodzie słońca
znajdował się już daleko na pustyni, podążając w kierunku granicy.
Ciężarówka mijała właśnie KM 160, kiedy formacja MiGów 29
z rykiem silników wzbiła się w powietrze.
Usman Badri był przerażony, gdyż należał do ludzi, którzy
śmiertelnie boją się latać. W podziemnej jaskini trzymał się na
uboczu, podczas gdy jego brat wydawał ostatnie polecenia czterem
młodym pilotom. Większość rówieśników Abd al-Karima zginęła
w walkach powietrznych, ta czwórka zaś dopiero co ukończyła
szkołę lotniczą. Młodzi ludzie z uwagą wysłuchali pułkownika, po
czym potwierdzili, że rozkazy zostały zrozumiane i przyjęte.
Nawet po opuszczeniu osłony w kabinie MiGa panował nieopi-
sany hałas, kiedy turbiny dwóch silników RD 33 rozkręcały się do
maksymalnych obrotów. W pewnej chwili skulony na tylnym fotelu
Usman dostrzegł, jak otwierają się potężne wrota, w prostokącie
gdzieś daleko z przodu pojawia się błękitne niebo, zaraz potem zaś
hałas wzmógł się jeszcze bardziej, gdyż pilot włączył dopalacz.
Smukła maszyna o podwójnym usterzeniu pionowym drżała jak
w febrze, przytrzymywana w miejscu przez hamulce.
Kiedy wreszcie hamulce puściły, Usman odniósł wrażenie, że
został kopnięty w plecy przez jakiegoś monstrualnego muła. MiG
skoczył naprzód, ściany tunelu błyskawicznie umknęły do tyłu,
a w chwilę potem maszyna wypadła na pas startowy.
Usman zacisnął powieki i modlił się, jak jeszcze nigdy w życiu.
Nagle łoskot kół ucichł, inżynier poczuł się jakoś dziwnie i otworzył
oczy. Znajdowali się w powietrzu. Abd al-Karim położył maszynę
w szeroki zakręt, dzięki czemu mogli zobaczyć kolejne myśliwce,
wyskakujące z podziemnego tunelu. Kiedy ostatni z nich wzbił się
w powietrze, wrota zamknęły się i nic już nie świadczyło o istnieniu
podziemnej bazy.
Ponieważ model UB jest wersją szkoleniową, Usmana otaczało
mnóstwo zegarów, wskaźników, przycisków, przełączników, lampek
i pokręteł. Abd al-Karim przykazał mu, żeby niczego nie dotykał,
a on z ulgą zastosował się do polecenia.
Na wysokości 300 metrów MiGi utworzyły luźną formację. Na
czele leciał dowódca dywizjonu. Skierowali się na wschód z niewiel-
kim odchyleniem na południe, tak by przemknąć nad przedmieś-
ciami Bagdadu, gdyż istniała szansa, że wśród mnóstwa odbić
spowodowanych przez budynki i zakłady przemysłowe unikną
wykrycia przez amerykańskie radary. Naturalnie ryzyko było
ogromne, lecz pułkownik Abd al-Karim Badri nie miał wyboru.
Nie dość, że otrzymał jednoznacznie brzmiące rozkazy, to jeszcze
miał własne powody, by jak najprędzej dotrzeć do Iranu.
Tego ranka sprzyjało mu szczęście, gdyż trafił na chwilę słabości
nieprzyjaciela, jedną z tych, jakie nigdy nie powinny się zdarzać,
a jednak się zdarzają. Otóż od czasu do czasu, kiedy kończący
służbę AWACS wracał do bazy, inny zaś zajmował jego miejsce,
następowała krótka przerwa w radarowej obserwacji terytorium
Iraku. Przelot pięciu MiGów nad południowym Bagdadem odbył
się akurat podczas takiej przerwy.
Pułkownik Badri miał nadzieję, że trzymając się pułapu 300
metrów zdoła uniknąć spotkania z amerykańskimi maszynami,
które zazwyczaj latały na wysokości 6000 metrów i wyżej. Po-
stanowił ominąć od północy miasteczko Al-Kut, a następnie
najkrótszą trasą popędzić ku granicy z Iranem.
Dokładnie o tej samej porze kapitan Don Walker z 336.
Dywizjonu stacjonującego w Al-Chardż leciał na czele formacji
składającej się z czterech F-15. Piloci otrzymali zadanie zbombar-
dowania mostu na Tygrysie położonego na północ od Al-Kut, co
miało uniemożliwić pancernym odwodom Gwardii Republikańskiej
marsz w kierunku Kuwejtu.
336. Dywizjon dokonywał nalotów głównie nocą, ale tym razem
nie mogli czekać nawet godziny, gdyż wówczas byłoby za późno.
Generał Chuck Horner chciał, żeby most przestał istnieć zaraz.
Każdy eagle niósł tysiąckilogramową bombę naprowadzaną na
cel promieniem lasera oraz pociski rakietowe klasy powietrze-
-powietrze. Bomba, umocowana pod jednym skrzydłem samolotu,
była znacznie cięższa od rakiet, zainstalowanych pod drugim; co
prawda automatyczne urządzenia korekcji lotu rekompensowały
różnicę obciążenia, ale żaden pilot nie wyruszał chętnie do walki
z takim, rozmieszczonym asymetrycznie, ładunkiem. Odległość
między MiGami, lecącymi teraz zaledwie 150 metrów nad powierz-
chnią gruntu, a zbliżającymi się z południa F-15 wynosiła 130
kilometrów i szybko się zmniejszała.
Pierwszym sygnałem ostrzegawczym, jaki otrzymał
Abd al-Karim Badri, było ciche świergotanie w słuchawkach. Jego
brat także je słyszał, ale nie wiedział, co ono oznacza. Świergotanie
pochodziło z wykrywacza radaru, który przechwycił promieniowanie
wysyłane przez radary czterech amerykańskich maszyn. Wykrywacze
zainstalowane w pozostałych irackich samolotach także nadały
ostrzeżenie, ale piloci MiGów mogli tylko jeszcze bardziej zmniejszyć
pułap i pędzić prosto przed siebie, po kursie niemal dokładnie
prostopadłym do kursu nieprzyjacielskich myśliwców.
Kiedy odległość zmalała do 110 kilometrów, melodyjny świergot
ustąpił miejsca dokuczliwemu brzęczeniu. Oznaczało ono, że wrogie
radary odebrały fale odbite od irackich maszyn i skoncentrowały
na nich swoją wiązkę.
Siedzący za plecami Dona Walkera nawigator natychmiast
dostrzegł zmianę we wskazaniach radaru, który przestał omiatać
całą przestrzeń przed pędzącym samolotem, zaczął natomiast
wysyłać bardziej skupione wiązki promieniowania, by uzyskać
dokładniejszy obraz.
- Mamy pięć nie zidentyfikowanych obiektów na godzinie
dziesiątej w dole - poinformował pilota, po czym włączył system
rozpoznawania swój-wróg. Trzej pozostali nawigatorzy uczynili
to samo.
System swój-wróg to proste urządzenie, w jakie są wyposażone
wszystkie bojowe maszyny. Nadajnik wysyła na ściśle określonych
częstotliwościach sekwencję zakodowanych sygnałów, którą codzien-
nie się zmienia. Samolot, odbierający taką sekwencję, odpowiada
również tajnym kodem: "jestem przyjacielem". Wróg nie potrafi
tego zrobić. Pięć kropek przesuwających się szybko po ekranie
radaru mogło przecież być alianckimi maszynami wracającymi do
bazy po przeprowadzonym ataku. Rachunek prawdopodobieństwa
kazał przypuszczać, że tak właśnie jest, gdyż obecnie nad Irakiem
latały niemal wyłącznie myśliwce i bombowce sił koalicji.
Tim trzykrotnie wysłał przewidzianą na ten dzień sekwencję
sygnałów, ale nie otrzymał odpowiedzi.
-	Nieprzyjaciel - poinformował pilota.
Don Walker odblokował przyciski zwalniające rakiety, mruknął:
"Schodzimy" do pozostałych trzech pilotów, a następnie skierował
dziób myśliwca ostro w dół.
Abd al-Karim Badri doskonale wiedział, że nie ma najmniejszych
szans. Zdawał sobie z tego sprawę już od chwili, kiedy usłyszał
sygnał wykrywacza radarów. Nie potrzebował uciekać się do
pomocy systemu swój-wróg, aby domyślić się, że za sterami czterech
pędzących mu na spotkanie maszyn z pewnością nie siedzą iraccy
piloci. Wiedział też, że jego młodzi koledzy niewiele wskórają
w starciu z tak groźnym przeciwnikiem.
On może i mógłby pokusić się o nawiązanie równorzędnej
walki, gdyby miał do dyspozycji inny samolot, nie zaś treningową
wersję MiGa, skonstruowaną z myślą o szkoleniu pilotów, a nie
o lotach bojowych. W przeciwieństwie do jednomiejscowych maszyn,
dysponujących radarami informującymi pilota o wszystkim, co
dzieje się przed, pod, nad i za jego samolotem, ta maszyna została
wyposażona w prymitywne urządzenie przeczesujące jedynie wąski,
60-stopniowy wycinek przestrzeni przed dziobem samolotu. Wie-
dział, że ktoś go atakuje, ale nie mógł zobaczyć napastnika.
 Co masz na radarze? - warknął do skrzydłowego.
 Czterech nieprzyjaciół na godzinie trzeciej w górze, schodzą
szybko do nas - odparł młody pilot drżącym z emocji i lęku głosem.
A więc śmiały plan zawiódł. Amerykanie pikowali z wysokości
kilku tysięcy metrów, by rozprawić się z nimi jak z rzutkami na
strzelnicy.
- Rozproszyć się, włączyć dopalacze i lecieć najkrótszą trasą
do Iranu! - krzyknął.
Młodym lotnikom nie trzeba było tego powtarzać. Z ośmiu dysz
wylotowych strzeliły długie płomienie, a cztery MiGi przekroczyły
barierę dźwięku i z wciąż wzrastającą prędkością rzuciły się do
ucieczki. Miały w zbiornikach wystarczająco dużo paliwa, żeby,
pomimo działających dopalaczy, dotrzeć do Iranu. Nawet gdyby
Amerykanie także zdecydowali się skorzystać z dopalaczy, z pew-
nością nie udałoby im się ich dogonić.
Abd al-Karim Badri znajdował się w znacznie gorszym położe-
niu. Przygotowując szkolną wersję znakomitego myśliwca radzieccy
inżynierowie, by zrekompensować wzrost masy spowodowany
dodaniem drugiego fotela i zdublowanego zestawu urządzeń sterow-
niczych, znacznie ograniczyli pojemność wewnętrznych zbiorników
paliwa.
Co prawda myśliwiec niósł pod skrzydłami dwa dodatkowe
zbiorniki, ale to także, było za mało. Pułkownik miał do wyboru
cztery rozwiązania i niespełna dwie sekundy, by zdecydować się na
któreś z nich.
Mógł włączyć dopalacz, umknąć Amerykanom i wrócić do
bazy, gdzie czekało go aresztowanie, przesłuchania w kwaterze
głównej Al-Aman al-Amm, męczarnie i śmierć.
Mógł z włączonym dopalaczem lecieć prosto do Iranu. Zaraz po
przekroczeniu granicy skończyłoby się paliwo, a nawet gdyby jemu
i bratu udało się bezpiecznie katapultować, wylądowaliby na
terenach zamieszkanych przez perskich pasterzy, którzy ogromnie
ucierpieli podczas niedawnej wojny od bomb zrzucanych na nich
przez irackich lotników.
Mógł wreszcie włączyć dopalacz, wymknąć się Amerykanom,
przelecieć nad terytorium Arabii Saudyjskiej, katapultować się tam
i oddać do niewoli. Z tego rozwiązania zrezygnował prawie
natychmiast, gdyż nawet przez chwilę nie pomyślał, że spotkałby się
wówczas z ludzkim traktowaniem.
Niespodziewanie przyszedł mu do głowy fragment wiersza,
którego w dzieciństwie nauczył się na pamięć w szkole pana
Hartleya. Tennyson? Wordsworth? Nie, Macaulay. Coś o ostatnich
chwilach życia człowieka. Pamiętał, że recytował ten wiersz przed
całą klasą.
Każdy, kto stąpa po tej ziemi,
Prędzej czy później spotka śmierć na swej drodze.
A czyż można umrzeć piękniej
Niż walcząc z podniesionym czołem
Za ojców prochy
I świątynie bogów swych?
Pułkownik Abd al-Karim Badri włączył dopalacz, poderwał
dziób swojego MiGa i popędził w górę, na spotkanie Amerykanom.
W chwilę potem dostrzegł na ekranie radaru cztery F-15. Dwa
ruszyły w pościg za oddalającymi się jednomiejscowymi MiGami,
jeden został nieco z tyłu, natomiast ten, który leciał na przedzie,
spadał wprost na niego. Badri poczuł, jak przez kadłub myśliwca
przebiega lekkie drżenie, towarzyszące zawsze przekraczaniu bariery
dźwięku.
-	Chryste, on wali prosto na nas! - wykrztusił Tim Nathanson
siedzący za plecami Dona Walkera.
Pilot doskonale widział to na swoim ekranie radaru. Cztery
słabnące punkciki oddalały się szybko w kierunku Iranu, jeden zaś,
coraz wyraźniejszy, zbliżał się błyskawicznie, by nawiązać walkę.
Cyfry na odległościomierzu zmieniały się w oszałamiającym tempie,
gdyż dwie maszyny pędziły ku sobie z łączną prędkością ponad
3200 kilometrów na godzinę. Amerykański pilot nie mógł jeszcze
dostrzec MiGa gołym okiem, ale już wkrótce miało to nastąpić.
Pułkownik Usman Badri był całkowicie oszołomiony. Włączony
dopalacz wcisnął go w fotel z ogromną siłą, na kilka sekund
pozbawiając przytomności.
-	Co się dzieje? - wykrzyknął, kiedy doszedł do siebie.
Palec Dona Walkera spoczywał na przycisku urządzenia spus-
towego.
Amerykanin miał do wyboru dwa rodzaje pocisków: AIM-7
sparrow, którymi sterowało się za pomocą radaru, oraz AIM-9
sidewinder, o mniejszym zasięgu, wyposażone w detektory promie-
niowania cieplnego.
Kiedy dystans zmalał do 25 kilometrów, ujrzał w oddali
niewielką, ale szybko rosnącą, czarną kropkę. Wkrótce dostrzegł
podwójne usterzenie pionowe, co świadczyło o tym, że ma przed
sobą MiGa 29, jeden z najlepszych myśliwców świata - naturalnie
pod warunkiem, że trafił we właściwe ręce. Walker nie mógł
wiedzieć, że to nieuzbrojona wersja szkolna UB, miał natomiast
prawo podejrzewać, że nieprzyjacielski myśliwiec niesie pod kad-
łubem radzieckie pociski AA-10, o równie dużym zasięgu jak jego
AIM-7. Dlatego właśnie zdecydował się najpierw użyć sparrowów.
Z odległości 20 kilometrów wystrzelił dwie rakiety. Pociski
natychmiast przechwyciły promienie radaru odbijane od MiGa
i ochoczo popędziły w jego kierunku.
Abd al-Karim Badri dostrzegł dwa równoczesne błyski. Ozna-
czało to, że zostało mu zaledwie kilka sekund życia... chyba że
zdoła zmusić Amerykanina do zmiany kursu. Sięgnął ręką w dół
i szarpnął dźwignię.
Don Walker często zastanawiał się, jak to jest, kiedy ktoś chce
cię zabić, i teraz miał wreszcie okazję się tego dowiedzieć. Pod
kadłubem MiGa także coś błysnęło. Poczuł, jak czyjaś niewidzialna
ręka skręca mu wnętrzności w ciasny węzeł. Spoglądał na własną
śmierć, która pod postacią dwóch pocisków pędziła im na spotkanie.
Dwie sekundy po tym, jak wystrzelił AIM-7, zaczął żałować, że
nie wybrał sidewinderów. Powód był prosty: sidewindery samo-
dzielnie wyszukiwały drogę do celu i mogły go trafić niezależnie od
miejsca, w jakim znajdował się eagle, sparrowami natomiast należało
kierować za pomocą radaru. Pozbawione tej pomocy natychmiast
"głupiały" i zaczynały wyczyniać przedziwne łamańce, by w końcu
spaść na ziemię, nie czyniąc nikomu krzywdy.
Już miał zamiar wykonać gwałtowny skręt, kiedy dostrzegł, że
"pociski" wystrzelone przez MiGa koziołkują w powietrzu i opadają
ku ziemi, i uświadomił sobie ze zdumieniem, że nie były to wcale
rakiety, tylko dodatkowe zbiorniki paliwa. Iracki pilot uciekł się do
podstępu, a on, Don Walker z Tulsy w stanie Oklahoma, prawie
dał się nabrać jak dziecko.
Siedzący za sterami MiGa Abd al-Karim Badri zrozumiał, że
Amerykanin nie skręci. Wystawił na próbę nerwy tamtego człowieka
i przegrał. Niewiele myśląc podniósł jeszcze bardziej dziób maszyny
i na pełnej szybkości pomknął w górę.
 Dokąd lecimy? - wykrzyknął przerażony Usman. Ostatnią
rzeczą, jaką usłyszał, był spokojny głos Abd al-Karima:
 Spokojnie, bracie. Zaraz spotkamy się z naszym ojcem.
Allah jest wielki.
Rakiety uderzyły w cel. Walker zobaczył, jak w odległości pięciu
kilometrów od niego na niebie rozkwita płomienista kula, a w chwilę
potem szczątki irackiego myśliwca runęły ku ziemi. Dopiero teraz
młody Amerykanin poczuł, że po plecach i piersi spływają mu
strużki potu.
Spojrzał w bok, na swojego skrzydłowego Randy'ego Ro-
bertsa, który podniósł dłoń z wystawionym w górę kciukiem.
Walker odpowiedział takim samym gestem. Zaraz potem do-
łączyły do nich dwa pozostałe myśliwce, gdyż pogoń za po-
zostałymi MiGami nie przyniosła żadnych rezultatów, i niewielka
formacja kontynuowała lot w kierunku mostu na północ od
Al-Kut.
Od chwili nawiązania kontaktu radarowego do zniszczenia
maszyny pułkownika Abd al-Karima Badriego minęło zaledwie 38
sekund.
"Fotograf i "księgowy" zjawili się w Banku Winklera punk-
tualnie o dziesiątej rano. Młodszy mężczyzna niósł teczkę zawiera-
jącą 100000 dolarów w gotówce. Pieniądze te pożyczono od
pewnego sayana zajmującego się bankowością, który znacznie się
uspokoił dowiedziawszy się, że cała suma zostanie na kilka dni
zdeponowana w Banku Winklera, a potem podjęta i zwrócona mu
w bardzo krótkim czasie.
Na widok pieniędzy Herr Gemutlich rozpromienił się. Jednak
jego entuzjazm z pewnością by nieco osłabł, gdyby bankier przyjrzał
się uważniej teczce i zauważył, że ma ona podwójne dno, a z pew-
nością zamieniłby się w przerażenie, gdyby wiceprezes Banku
Winklera ujrzał zawartość ukrytej przegródki.
Księgowy przeszedł na chwilę do pokoju panny Hardenberg,
aby prawnik i bankier mogli spokojnie uzgodnić szczegóły proce-
dury umożliwiającej korzystanie z konta, a następnie został
poproszony z powrotem, w celu przyjęcia pokwitowania potwier-
dzającego przekazanie pieniędzy. O jedenastej operacja dobiegła
końca; Herr Gemutlich wezwał portiera, który miał odprowadzić
gości do drzwi.
Po drodze księgowy szepnął coś na ucho prawnikowi, ten zaś
przetłumaczył to portierowi. Mężczyzna w uniformie skinął głową,
zatrzymał windę i cała trójka wyszła na pierwsze piętro. W tej samej
chwili do ich uszu dotarły jakieś hałasy z parteru. Były doskonale
słyszalne, gdyż od głównego holu dzieliło ich zaledwie sześć metrów
korytarza i kilkanaście marmurowych stopni.
Portier mruknął coś przepraszająco, podszedł do szczytu scho-
dów i spojrzał w dół. Widok, który ukazał się jego oczom, kazał
mu zapomnieć o gościach; pośpiesznie zbiegł po stopniach, by
przerwać gorszącą scenę.
Trzech podpitych osobników nie wiadomo w jaki sposób
wtargnęło do holu i teraz molestowali recepcjonistkę, domagając
się od niej pieniędzy na dalszą zabawę. Roztrzęsiona kobieta
powiedziała później, że posłużyli się podstępem, gdyż jeden z nich
przedstawił się jako doręczyciel.
Oburzony portier natychmiast przystąpił do akcji i w krótkim
czasie zdołał wyrzucić awanturników na ulicę. W ogólnym zamie-
szaniu nikt nie zauważył, że jeden z nich zdołał ukradkiem
wepchnąć puste pudełko po papierosach w otwór rygla zamkowe-
go nieruchomego skrzydła drzwi, uniemożliwiając w ten sposób
ich zatrzaśnięcie. Nikt też nie zwrócił uwagi na czwartego męż-
czyznę, który przemknął skulony przed biurkiem recepcjonistki,
a następnie wyprostował się i jakby nigdy nic stanął przy scho-
dach, gdzie natychmiast dołączył do niego prawnik z Nowego
Jorku.
Obaj mężczyźni zaczekali spokojnie, aż portier wyrzuci awan-
turników tam, gdzie było ich miejsce, to znaczy na ulicę. Kiedy
wrócił, otrzepując z odrazą ręce, przekonał się, iż dwaj dystyngowani
goście zeszli już sami po schodach. Przepraszając stokrotnie za
niesmaczną scenę, wypuścił ich na zewnątrz.
Gdy tylko zamknęły się za nimi drzwi banku, księgowy odetchnął
z ulgą.
-	Mam nadzieję, że nigdy nie będę musiał robić tego jeszcze
raz - powiedział.
-	Nie przejmuj się, spisałeś się znakomicie - odparł prawnik.
Mężczyźni rozmawiali po hebrajsku, gdyż "księgowy" nie znał
żadnego innego języka. W rzeczywistości pracował jako skromny
kasjer w Beerszewie, w Wiedniu zaś znalazł się wyłącznie dlatego -
po raz pierwszy i zarazem ostatni w życiu biorąc udział w tajnej
operacji wywiadu - że zrządzeniem losu był także bliźniakiem
Włamywacza, który cicho niczym duch wślizgnął się już do szafy
gospodarczej w toalecie na półpiętrze. Miał tam pozostać przez
dwanaście godzin.
Mikę Martin dotarł do Ar-Rutby późnym popołudniem. Po-
trzebował aż dwudziestu godzin na pokonanie drogi, którą samo-
chodem przejechałby w ciągu zaledwie sześciu.
Na obrzeżu miasta spotkał pasterza prowadzącego stado kóz.
Kiedy się rozstali, Martin był właścicielem czterech zwierząt, które
nabył za resztę pieniędzy, jaka mu została, pasterz zaś po raz
kolejny z niedowierzaniem przeliczał wymięte banknoty. Za te
cztery kozy dostał prawie dwukrotnie więcej, niż zapłacono by mu
na targu.
Kozy zdawały się nie mieć nic przeciwko wycieczce na pustynię,
mimo iż teraz swobodę poruszania ograniczał im długi powróz. Nie
mogły wiedzieć, że stanowią jedynie kamuflaż, który powinien
uzasadnić obecność Martina na pozbawionym dróg pustkowiu.
Największy problem polegał na tym, że nie miał ze sobą
kompasu - wraz z resztą ekwipunku pozostał w kryjówce pod
podłogą chatki w Mansurze. Posługując się tandetnym zegarkiem
i słońcem, oraz ustaliwszy najlepiej jak mógł swoje położenie wobec
wznoszącego się nad miastem masztu radiowego, wytyczył przy-
bliżoną drogę do koryta wyschniętego potoku, w którym ukrył
motocykl.
Ze względu na kozy ośmiokilometrowa wędrówka zajęła mu
sporo czasu, lecz zwierzęta spełniły swoją rolę, gdyż dwa razy
Martin dostrzegł przypatrujących mu się przez lornetkę żołnierzy,
ale nikt go nie zatrzymywał.
Tuż przed zachodem słońca wreszcie dotarł na miejsce. Uwolnił
kozy, które nie zwlekając ruszyły w dalszą wędrówkę, zaczekał, aż
zapadnie ciemność, po czym zaczął kopać. Wkrótce wydobył na
powierzchnię zawiniętą w foliowe worki terenową yamahę, z sil-
nikiem o pojemności 125 centymetrów sześciennych i dodatkowymi
zbiornikami paliwa, oraz kompas, pistolet i amunicję.
Przez wiele lat żołnierze SAS posługiwali się trzynastostrzałowy-
mi browningami, jednak ostatnio przerzucili się na dziewięciomili-
metrowe szwajcarskie sauery. Taki właśnie pistolet Martin wsadził
za pasek od spodni. Od tej chwili skończyło się udawanie; iraccy
wieśniacy nie jeżdżą nocą po pustyni na japońskich motocyklach,
tym bardziej z bronią za pasem. Jeżeli ktoś go zauważy, będzie
musiał strzelać i uciekać.
Na motocyklu pokonywał zdradliwy teren znacznie szybciej niż
land-roverem. O północy dolał paliwa, zjadł część wojskowych
racji żywnościowych, które także czekały na niego w kryjówce,
napił się wody i ruszył prosto na południe, ku granicy z Arabią
Saudyjską.
Nie miał pojęcia, kiedy ją przekroczył. Wszędzie dokoła roztaczał
się lekko pofałdowany teren pokryty piaskiem, kamieniami, skałami
i żwirem. Nie wiedział nawet, jaką odległość pokonał, gdyż motocykl
nie miał licznika kilometrów, Martin zaś musiał sporo kluczyć,
wyszukując najpewniejszą drogę wśród licznych wąwozów i skalnych
szczelin. Zdawał sobie sprawę, iż jadąc na południe prędzej lub
później dotrze do drogi, która biegnie wzdłuż niemal całej granicy
Arabii Saudyjskiej z Irakiem, i wtedy będzie miał pewność, że
dotarł do swoich.
Teren stał się łatwiejszy, więc Martin zwiększył prędkość do
około 30 kilometrów na godzinę. Nagle zobaczył półciężarówkę;
gdyby nie czuł się tak bardzo zmęczony, z pewnością zareagowałby
znacznie szybciej; niestety, zanim zdążył cokolwiek zrobić, przednie
koło motocykla wplątało się w przeciągnięty na wysokości czter-
dziestu centymetrów drut, maszyna przekoziołkowała, on zaś runął
na ziemię, przetoczył się kilka razy, po czym znieruchomiał na
plecach. Kiedy otworzył oczy, zobaczył stojącą w pewnej odległości
postać trzymającą w dłoniach coś, co błyszczało metalicznie
w świetle gwiazd.
-	Bouge pas, mec.
To nie było po arabsku. Zmęczony umysł pracował na zwol-
nionych obrotach. Haileybury... Tak, i ten nieszczęsny nauczyciel
bezskutecznie usiłujący wbić mu do głowy arkana języka Corneille'a,
Racine'a i Moliera.
-	Ne tirez pas - powiedział, starannie i powoli wymawiając
każde słowo. - Je suis Anglais.
W Legii Cudzoziemskiej służy jedynie trzech brytyjskich sier-
żantów, jeden z nich zaś nazywa się McCullin.
-	Doprawdy? - odparł po angielsku sierżant McCullin. -
Cóż, w takim razie bądź tak miły i właź do samochodu. Aha, może
wezmę ten pistolet, jeśli nie masz nic przeciwko temu.
Patrol legionistów miał poszukiwać ewentualnych dezerterów
z irackiej armii. Przy pomocy sierżanta McCullina, który pełnił
rolę tłumacza, Martin wyjaśnił francuskiemu porucznikowi, kim
jest i skąd się wziął w tej okolicy. Francuz łatwo mu uwierzył,
gdyż jedną ze specjalności Legii Cudzoziemskiej są także operacje
przeprowadzane na głębokim zapleczu nieprzyjaciela. Na szczęście
okazało się, że oddział ma bezpośrednią łączność radiową z do-
wództwem.
Włamywacz przez cały wtorek cierpliwie tkwił w szafie ze
Szczotkami. Do jego uszu docierały różne odgłosy: otwieranie
i zamykanie drzwi, kroki mężczyzn, którzy przyszli skorzystać
z toalety, szum wody, klekotanie windy. Siedział na teczce, oparty
plecami o ścianę, i od czasu do czasu zerkał na fosforyzującą tarczę
zegarka.
Od wpół do szóstej pracownicy zaczęli wychodzić z banku.
O szóstej zjawiał się nocny strażnik i przejmował obowiązki od
portiera, odnotowującego na liście wszystkie osoby opuszczające
budynek. Po wyjściu portiera nocny strażnik zamykał drzwi, włączał
system alarmowy, po czym zasiadał w holu na parterze przed
ekranem małego telewizora, który codziennie przynosił ze sobą do
pracy, i oglądał program aż do chwili, kiedy nadchodziła pora
pierwszego obchodu.
Według zespołu obserwacyjnego nawet sprzątaczki nie były ani
na chwilę zostawiane bez dozoru. Pracowały w poniedziałki, środy
i piątki, a więc we wtorkowy wieczór szafa gospodarcza stanowiła
najbezpieczniejsze schronienie w całym gmachu. W soboty kobiety
sprzątały prywatne gabinety wyższych urzędników, co odbywało się
zawsze pod czujnym okiem portiera.
Strażnik także postępował według nie zmieniającego się schema-
tu. Trzykrotnie obchodził budynek: o dziesiątej wieczorem, drugiej
w nocy i piątej rano. Od objęcia dyżuru do pierwszego obchodu
oglądał telewizję, a podczas najdłuższej przerwy, między dziesiątą
a drugą, drzemał za biurkiem, nastawiwszy uprzednio mały budzik,
aby wiedzieć, kiedy nadejdzie pora, by wyruszyć na kolejny spacer
po banku. Włamywacz miał zamiar wykonać zadanie właśnie
w tym czasie.
Wcześniej widział już zarówno gabinet Gemutlicha, jak i pro-
wadzące do niego drzwi; choć bardzo solidne, na szczęście nie były
wyposażone w instalację alarmową. Instalacja alarmowa została
natomiast doprowadzona do okna, na podłodze zaś, pod dywanem,
znajdowały się dwa czujniki naciskowe.
Punktualnie o dziesiątej agent Mosadu usłyszał klekot windy;
strażnik wyruszył na pierwszy obchód. Zaczynał zawsze od ostat-
niego piętra, przemierzając na piechotę kolejne kondygnacje aż do
parteru.
Pół godziny później starszy mężczyzna w uniformie otworzył
drzwi męskiej toalety, wsadził do środka głowę, omiótł pomiesz-
czenie snopem światła z latarki, po czym zamknął drzwi i wrócił za
biurko w głównym holu. Jednak, zamiast zapaść w drzemkę,
włączył telewizor, by obejrzeć nocny program.
O 10.45 Włamywacz wymknął się z toalety i w całkowitej
ciemności wspiął się po schodach na trzecie piętro. Sforsowanie
zamków w drzwiach gabinetu Gemutlicha zajęło mu piętnaście
minut. Wreszcie ostatnia zapadka ustąpiła i drzwi stanęły otworem.
Chociaż mężczyzna miał na głowie elastyczną opaskę z przymo-
cowaną ołówkową latarką, wyjął z teczki drugą, znacznie większą,
i oświetlił nią podłogę, aby nie stąpnąć na ukryte pod dywanem
czujniki. Dotarłszy do biurka wyłączył ją, by pracować dalej
jedynie przy blasku mniejszej, tej na czole.
Ponadstuletnie, mosiężne zamki w trzech górnych szufladach
nie sprawiły mu najmniejszego problemu. Wyjąwszy wszystkie
szuflady wsunął rękę do pustej przestrzeni i zaczął szukać przycisku,
gałki albo zasuwki. Bez powodzenia. Dopiero godzinę później
w głębi, po prawej stronie, natrafił na maleńką, najwyżej dwucen-
tymetrową dźwigienkę. Pchnął ją, a* wówczas rozległo się ciche
pstryknięcie i nie wyróżniający się niczym szczególnym fragment
inkrustacji wysunął się nagle do przodu.
Skrytka w kształcie tacy miała zaledwie półtora centymetra
głębokości, ale okazało się to w zupełności wystarczające, by
pomieścić dwadzieścia dwie kartki cienkiego papieru. Każda z nich
była kopią umowy określającej zasady korzystania z kont depozy-
towych, którymi zarządzał Wolfgang Gemutlich.
Włamywacz wyjął z teczki aparat fotograficzny oraz aluminio-
wy statyw o teleskopowych nogach, pozwalający wykonywać
zdjęcia ze ściśle określonej odległości, tak by uzyskać najlepszą
ostrość.
Pierwsza kartka zawierała szczegóły ustaleń poczynionych
minionego dnia przez rzekomego prawnika z Ameryki. Ta, której
szukał, była siódma od dołu. Poznał ją po numerze konta, na jakie
Izrael przez dwa lata dokonywał wpłat, zanim Jerycho został
przekazany Amerykanom.
Na wszelki wypadek agent sfotografował każdą z umów, po
czym umieścił papiery w skrytce, zamknął ją, powkładał szuflady
na miejsce i wyszedł z gabinetu, starannie zamykając drzwi na
wszystkie zamki. Dziesięć po pierwszej znalazł się ponownie w szafie
w męskiej toalecie.
Kiedy w banku zaczął się poranny ruch, Włamywacz odczekał
pół godziny, aż wszyscy urzędnicy przyjdą do pracy. Pierwszy gość
zjawił się za dziesięć dziesiąta. Gdy tylko winda pojechała na górę,
agent Mosadu wymknął się z toalety, przekradł się do końca
korytarza i ostrożnie zajrzał do głównego holu. Miejsce portiera
było puste; pojechał z klientem na górę.
Włamywacz wyjął z kieszeni sygnalizator i dwa razy nacisnął
guzik. Kilka sekund później rozległ się dzwonek do drzwi.
 /a? - zapytała recepcjonistka przez domofon.
 Lieferung - odparł zniekształcony głos.
Kobieta wcisnęła guzik, drzwi odtworzyły się i do holu wkroczył
szeroko uśmiechnięty człowiek z wielkim obrazem zawiniętym
w szary papier i kilkakrotnie obwiązanym sznurkiem.
-	Gotowe, szanowna pani - oznajmił. - Wyczyszczony na
sto dwa, można wieszać.
Drzwi zamknęły się za nim, ale nie zatrzasnęły, gdyż w otworze
zatrzasku tkwiła zwinięta paczka po papierosach.
Posłaniec oparł obraz na krawędzi biurka. Pakunek był tak
wielki - miał co najmniej półtora metra długości i metr dwadzieścia
wysokości - że całkowicie zasłonił recepcjonistkę.
-	A ja o niczym nie wiem... - zaprotestowała kobieta.
Posłaniec wystawił głowę zza obrazu.
-	Proszę tylko potwierdzić odbiór - powiedział, podsuwając
jej formularz przypięty do plastikowej podkładki. Recepcjonistka
przeczytała tekst, a w tym samym czasie Włamywacz zbiegł po
schodach i wymknął się na ulicę.
 Ale tu jest napisane, że obraz ma być dostarczony do Galerii
Harzmanna!
 Zgadza się. Ballgasse czternaście.
 Tutaj jest Ballgasse osiem, Bank Winklera. Galeria mieści
się trochę dalej.
Speszony dostawca przeprosił za pomyłkę, zabrał pakunek
i wyszedł. Chwilę potem w holu zjawił się portier. Recepcjonistka
opowiedziała mu przebieg zdarzenia, a on wzruszył ramionami,
zajął miejsce za biurkiem i ponownie pogrążył się w lekturze
porannej gazety.
Kiedy o świcie w bazie lotniczej na przedmieściach stolicy
Arabii Saudyjskiej wylądował śmigłowiec blackhawk z Mikiem
Martinem na pokładzie, oczekiwał na niego niewielki, ale bardzo
zniecierpliwiony komitet powitalny. Oprócz Chipa Barbera i Steve'a
Lainga, których widoku Martin mógł się spodziewać, w jego skład
wchodził także pułkownik Bruce Craig. Dowódca Mike'a przyleciał
prosto z Hereford, gdzie pozostał już tylko jeden batalion SAS.
Spośród pozostałych trzech, dwa brały udział w operacjach na
zachodnich pustkowiach Iraku, jeden zaś, podzielony na mniejsze
oddziały, uczestniczył w różnych misjach na całym świecie.
 Masz to, Mikę? - zapytał Laing.
 Tak. Odebrałem od Jerycha wiadomość, ale już nie mogłem
nadać jej przez radio.
Wyjaśnił pokrótce, dlaczego, po czym wręczył Laingowi wymiętą
kartkę z raportem Jerycha.
 Człowieku, nawet nie wiesz, co myśmy tu przeżywali przez
ostatnie czterdzieści osiem godzin - powiedział Barber. - Wykonał
pan kawał dobrej roboty, majorze.
 Chwileczkę, panowie - odezwał się pułkownik Craig. -
Skoro mój oficer nie jest już wam potrzebny, to czy mogę go zabrać?
Laing studiował treść informacji, mozoląc się z odczytywaniem
ręcznego arabskiego pisma.
-	Słucham? No, chyba tak. Z naszymi najserdeczniejszymi
podziękowaniami, ma się rozumieć.
-	A co pan chce z nim zrobić, pułkowniku? - zapytał Chip
Barber.
-	No, ulokuję go w jednym z naszych namiotów po drugiej
stronie lotniska, każę nakarmić...
 Mam lepszy pomysł - odparł Amerykanin. - Majorze, co
by pan powiedział na wielki, soczysty befsztyk z frytkami, godzinną
kąpiel w marmurowej wannie i ogromne, miękkie łóżko?
 A gdzie to wszystko dają? - roześmiał się Martin.
 W hotelu Hyatt, niedaleko stąd. Dwudziestoczterogodzinny
pobyt na koszt Agencji. Wyraża pan zgodę, pułkowniku?
 Jasne. W takim razie, do zobaczenia jutro mniej więcej o tej
porze, Mikę.
Podczas krótkiej podróży do hotelu stojącego dokładnie na-
przeciwko Kwatery Głównej lotnictwa sprzymierzonych Martin
przetłumaczył Laingowi i Barberowi wiadomość od Jerycha;Oficer
SIS pilnie notował każde jego słowo.
-	Wspaniale - mruknął Barber. - Chłopcy polecą tam
i zamienią to w kupę złomu.
Po to, żeby brudnemu i cuchnącemu irackiemu chłopu dano
pokój w hotelu Hyatt, potrzebna była osobista interwencja Chipa
Barbera. Zaraz potem oficer CIA przeszedł na drugą stronę ulicy,
do budynku Ministerstwa Lotnictwa.
Martin istotnie najpierw wylegiwał się całą godzinę w wannie
wypełnionej gorącą wodą z płynem do kąpieli, potem ogolił się,
a kiedy wyszedł z łazienki, na stoliku czekał już obiecany befsztyk
z frytkami. Był dopiero w połowie posiłku, kiedy zmorzył go sen.
Ledwo zdołał dotrzeć do wielkiego, miękkiego łóżka i paść na nie,
a już w pokoju rozległo się jego donośne chrapanie.
W czasie, kiedy spał, wydarzyło się mnóstwo rzeczy. Przede
wszystkim, do pokoju dostarczono świeżą bieliznę, spodnie, pantofle
i koszulę.
W Wiedniu Gideon Barzilai wysłał do Tel-Awiwu informacje
o sposobie uruchomienia konta Jerycha.
Kiedy Edith Hardenberg wróciła z pracy, Karim zabrał ją do
kawiarni, gdzie wyjaśnił, że musi wrócić na tydzień do Jordanii, by
zobaczyć się z chorą matką. Edith bardzo mu współczuła, i po-
prosiła, żeby wracał najszybciej, jak tylko będzie mógł.
Do bazy At-Ta'if, gdzie szpiegowski samolot TR-1 przy gotowy-
wał się do kolejnego lotu nad kompleks przemysłowy Asz-Szarkat,
dotarły z Czarnej Dziury kolejne rozkazy. Pilot otrzymał no-
we mapy oraz współrzędne łańcucha wzgórz w północnej części
Dżabal al-Hamrin. Co prawda dowódca jednostki protestował
przeciwko takim zmianom, dokonywanym w ostatniej chwili, ale
uspokoił się, kiedy powiedziano mu, że jest to osobiste polecenie
generała Chucka Hornera.
TR-1 wystartował kilka minut po drugiej, o czwartej zaś na
ekranie monitora w jednym z pomieszczeń Czarnej Dziury zaczęły
pojawiać się rejestrowane przez niego obrazy. Co prawda tego dnia
nad wzgórzami panowała paskudna pogoda, lecz dzięki najnowo-
cześniejszym urządzeniom zainstalowanym na pokładzie maszyny,
działającym nie tylko w zakresie promieniowania widzialnego, ale
wykorzystującym także radar oraz czujniki podczerwieni, jakość
zdjęć była bez zarzutu. Ich analizą zajmowali się pułkownik Beatty
z USAF oraz Joe Peck z RAF-u, dwaj najlepsi specjaliści w całej
Czarnej Dziurze.
Konferencja rozpoczęła się o szóstej. Uczestniczyło w niej tylko
ośmiu mężczyzn. W głębokim fotelu zasiadł zastępca generała
Hornera, równie stanowczy, choć bardziej dobroduszny generał
Buster Glosson. Dwaj oficerowie wywiadu, Steve Laing i Chip
Barber, brali udział w zebraniu, ponieważ to oni dostarczyli
informację o celu i znali kulisy jej zdobycia. Zadanie dwóch
analityków, Beatty'ego i Pecka, polegało na interpretacji zdjęć,
natomiast trzej oficerowie sztabowi - dwaj Amerykanie i Brytyj-
czyk - mieli przekazać dokąd należy podejmowane decyzje, i dopil-
nować, aby zostały zrealizowane.
Pułkownik Beatty rozpoczął od stwierdzenia, które miało stać
się motywem przewodnim spotkania.
 Napotkaliśmy .na pewien problem - oświadczył.
 Proszę się nim z nami podzielić - zachęcił go Glosson.
 Panie generale, współrzędne, które otrzymaliśmy, nie są
współrzędnymi SATNAV-u, wskazującymi miejsce z dokładnością
do kilku metrów. W tym przypadku mamy do czynienia z ob-
szarem  o  powierzchni  około  kilometra  kwadratowego,  a  dla
pewności  powiększyliśmy  go  do  dwóch  kilometrów  kwadra-
towych.
 I co?
-	I oto, co uzyskaliśmy.
Pułkownik Beatty wskazał ścianę, na której wisiało ogromne
zdjęcie lotnicze o wymiarach dwa na dwa metry. Przez chwilę
wszyscy wpatrywali się w nie w milczeniu.
-	Nic tam nie widzę - stwierdził wreszcie generał. - Tylko
góry i góry.
-	Właśnie na tym polega nasz problem, panie generale. Tam
po prostu nic nie ma.
Spojrzenia ludzi w mundurach natychmiast skierowały się ku
dwóm funkcjonariuszom wywiadu. Bądź co bądź, to oni upiekli ten
pasztet.
-	A co tam miało właściwie być? - zapytał uprzejmie Buster
Glosson.
 Działo - odparł Laing.
 Działo?
 Tak zwane działo Babilon.
 Wydawało mi się, że przechwyciliście wszystkie, jeszcze
w fazie produkcji?
-	Nam też się tak wydawało.  Mam jednak wrażenie, że
jednemu udało się przemknąć.
-	Jeśli sobie przypominam, już przerabialiśmy ten temat.
Bomba  może  być  przeniesiona  przez  rakietę  albo  zrzucona
z samolotu. Żadne działo nie zdoła wystrzelić tak ogromnego
pocisku.
 Akurat to zdoła, panie generale. Skonsultowałem się ze
specjalistami w Londynie.  Lufa długości  180 metrów,  kaliber
tysiąc  milimetrów,  ładunek  bojowy  ponad  pół  tony.   Zasięg
około tysiąca kilometrów, zależnie od rodzaju materiału mio-
tającego.
 A odległość stamtąd do Trójkąta?
 Siedemset pięćdziesiąt kilometrów. Generale, czy pańskie
myśliwce mogą strącić pocisk armatni?
 Nie.
 A rakiety patriot?
 Ewentualnie, jeżeli znalazłyby się o właściwym czasie we
właściwym miejscu, ale raczej nie.
 Problem polega na tym, że tego działa tam nie ma -
przypomniał pułkownik Beatty.
-	Może  zostało  schowane  pod  ziemią,   tak jak  fabryka
w Al-Kubaj? - zasugerował Barber.
 Tam Irakijczycy urządzili na wierzchu złomowisko, a tutaj
nie ma po prostu nic - zwrócił mu uwagę Peck. - Żadnej drogi,
linii energetycznej,  budek strażniczych...  Tylko pasmo dzikich
wzgórz poprzecinane dolinami.
 A jeżeli posłużyli się takim samym podstępem jak w Tarmijji,
to znaczy ogrodzili tak wielki teren, że nie mieści się na żadnym
zdjęciu?
 Sprawdziliśmy już to - odparł Beatty. - Analizowaliśmy
fotografie obejmujące obszar w promieniu 75 kilometrów, ale
niczego nie znaleźliśmy.
 Może więc celowo zastosowali taki manewr, aby nas zmy-
lić? - podsunął pomysł Barber.
 Niemożliwe.  Irakijczycy   zawsze   chronią  swoje  cenne
obiekty, nawet przed okolicznymi mieszkańcami. Tymczasem...
Proszę tylko popatrzeć. - Beatty podszedł do zdjęcia i wskazał
skupisko zabudowań.  - Wioska,  niemal dokładnie pośrodku
wskazanego obszaru.  Dym z kominów,  stada kóz pasące się
w dolinie... W pobliżu są jeszcze dwie podobnej wielkości.
 Mogli wydrążyć całą górę - nie dawał za wygraną Laing. -
Tak jak wy zrobiliście z Górą Cheyenne.
 Owszem, tylko że my zbudowaliśmy całą serię pomieszczeń
i tuneli oddzielonych od siebie potężnymi ścianami, a w tym
przypadku chodzi o 180-metrową lufę. Gdyby chciał pan schować
coś takiego we wnętrzu góry, cały interes zwaliłby się panu na
głowę. Zamek, oporopowrotnik, kwatery dla obsługi, magazyn
amunicji - wszystko to można schować pod ziemią, ale przynaj-
mniej część lufy musiałaby wystawać nad powierzchnię. Tutaj nic
nie wystaje.
Zebrani przez dłuższą chwilę przyglądali się w milczeniu foto-
grafii. Widać na niej było trzy wzgórza oraz fragment czwartego.
Nigdzie nie dało się dostrzec ani śladu drogi lub potężnych wrót,
strzegących dostępu do podziemnych pomieszczeń.
-	Jeżeli to jednak gdzieś tam jest, to może po prostu zbombar-
dować cały teren? - zaproponował Peck. -* Każda wydrążona
góra musiałaby się wtedy zawalić, grzebiąc wszystko, co ukryto
w jej wnętrzu.
 Dobry pomysł - powiedział Beatty. - Generale, B-52
z pewnością dałyby sobie z tym radę.
 Czy wolno mi podzielić się z panami pewną myślą? - zapytał
Chip Barber.
 Naturalnie - odparł generał.
 Gdybym był Saddamem Husajnem i gdybym cierpiał na tak
zaawansowaną paranoję, a jednocześnie wiedział, że mam tylko
jeden egzemplarz broni, która może odmienić losy wojny, powierzył-
bym nad nią pieczę zaufanemu człowiekowi i wydał mu rozkaz,
żeby jej użył, gdy tylko Forteca zostanie zaatakowana. Krótko
mówiąc, jeżeli pierwsze bomby nie trafią w cel - a raczej nie ma
co liczyć na tak szczęśliwy zbieg okoliczności, bo teren jest bardzo
rozległy - pozostałe mogą spaść ułamek sekundy za późno.
Generał Glosson pochylił się do przodu w fotelu.
 Do czego konkretnie pan zmierza?
 Panie generale, jeżeli Pięść Boga rzeczywiście została ukryta
pod tymi wzgórzami, to dokonanie tego wymagało przeprowadzenia
niesłychanie precyzyjnej operacji. Stuprocentową pewność, że udało
nam się zniszczyć głowicę, uzyskamy jedynie wówczas, jeśli zdobę-
dziemy się na taką samą precyzję. Oznacza to wysłanie jednego
samolotu, który zjawi się niespodziewanie nad celem i zniszczy go
pierwszą bombą.
 Doprawdy nie wiem, ile razy jeszcze będę musiał to po-
wtarzać, ale problem polega na tym, że nie znamy dokładnego
umiejscowienia celu! - powiedział zniecierpliwionym tonem puł-
kownik Beatty.
Steve Laing nie zwrócił uwagi na jego słowa.
-	Wydaje mi się, że wprowadzenie w życie planu zapropono-
wanego przez mojego kolegę wymaga wcześniejszego oznaczenia
celu...
 Wtedy konieczny jest udział dwóch maszyn! - zaprotestował
Peck. - Na przykład zespołu korsarz - tornado. Poza tym, pilot
kierujący promieniem lasera musi widzieć to, w co ma mierzyć.
 Ze scudami jakoś się udawało - nie ustępował Laing.
 Owszem, bo ludzie z SAS podawali nam przez radio namiary,
a my przylatywaliśmy i rozwalaliśmy wyrzutnie na kawałki, ale oni
byli na miejscu, najwyżej kilometr od celu, i obserwowali cel przez
lornetki.
-	Otóż to.
W pokoju ponownie zapadła cisza. Przerwał ją generał Glosson.
-	Proponuje pan, żebyśmy wysłali tam ludzi, którzy wskażą
nam cel z dokładnością do kilku metrów?
Dyskusja trwała jeszcze dwie godziny, ale w miarę upływu czasu
stawało się coraz bardziej jasne, że jedynym możliwym do zaakcep-
towania planem działania jest ten przedstawiony przez Lainga.
Najpierw odszukać Pięść Boga, potem wskazać ją samolotom
i zniszczyć za pierwszym podejściem, zanim Irakijczycy zorientują
się, o co chodzi.
O północy porucznik RAF-u zastukał do drzwi apartamentu
w hotelu Hyatt. Mimo kilkakrotnych prób nie uzyskał żadnej
odpowiedzi, więc nocny recepcjonista otworzył drzwi zapasowym
kluczem i wpuścił go do środka. Porucznik wszedł do sypialni,
pochylił się nad leżącym na łóżku mężczyzną i potrząsnął go za
ramię.
-	Proszę wstawać, panie majorze. Czekają na pana po drugiej
stronie ulicy.

Rozdział dwudziesty drugi
-	Jest - powiedział Mikę Martin dwie godziny później.
- Gdzie? - zdumiał się pułkownik Beatty.
-	Gdzieś tutaj. - Martin pochylał się nad stołem, na którym
leżało lotnicze zdjęcie obejmujące znacznie większy fragment
pasma Dżabal al-Hamrin, o wymiarach mniej więcej osiem na
osiem kilometrów. - Te trzy wioski. - Wskazał palcem. - Ta...
ta i ta.
 Co z nimi?
 To atrapy. Są wspaniale podrobione i wyglądają dokładnie
tak, jak powinny wyglądać górskie wioski, ale mieszkają w nich
wyłącznie żołnierze.
Pułkownik Beatty przyjrzał się z niedowierzaniem trzem osadom.
Jedna z nich znajdowała się w dolinie, w bezpośrednim sąsiedztwie
trzech wzgórz wyznaczających środek zdjęcia, dwie pozostałe
przycupnęły na zboczach wzniesień w nieco większej odległości.
Żadna nie była wystarczająco duża, by dorobić się własnego
meczetu. W każdej stała wielka szopa, w której gromadzono przed
zimą zapasy paszy dla zwierząt, kilka mniejszych, stanowiących
schronienie dla kóz i owiec, oraz kilkanaście ubogich, rozpadających
się chatynek z kamienia i gliny, takich samych, jakich mnóstwo
można zobaczyć w górzystych rejonach Bliskiego Wschodu. Latem
w pobliżu wioski zieleniły się zapewne niewielkie poletka, ale zimą
okolica była zupełnie pusta. O tej porze roku w górach Iraku
panują niskie temperatury, niebo jest zazwyczaj zasnute chmurami
i często pada dokuczliwy, lodowaty deszcz. Dość powszechny
pogląd, że cały Bliski Wschód to gorąca kraina, nie ma wiele
wspólnego z rzeczywistością.
-	W porządku, majorze: pan zna Irak, ja nie. Dlaczego uważa
pan, że to atrapy?
 Proszę zwrócić uwagę, że okolica jest niemal zupełnie jałowa.
Skąd nagle tyle osad, tyle ludzi i zwierząt? Wszyscy pomarliby
z głodu.
 Niech mnie szlag trafi! - zaklął z uczuciem Beatty. -
Przecież to takie oczywiste!
 Ale najważniejsze, że teraz wiemy już na pewno, iż tym
razem Jerycho nie myli się ani nie próbuje nas okłamać. Musieli
mieć coś ważnego do ukrycia, skoro zadali sobie tyle trudu.
Kilkanaście minut wcześniej do zebranych dołączył pułkownik
Craig, dowódca 22. Regimentu SAS. Zamienił szeptem kilka słów
z Laingiem, po czym zwrócił się do Martina:
 A więc jakie jest twoje zdanie, Mikę?
 Że to tam jest. Przypuszczam, że z odległości około kilometra
i przez dobrą lornetkę dałoby się wszystko wypatrzyć.
 "Góra" chce posłać cały oddział. Ty w ogóle przestań o tym
myśleć.
 Przecież tam na pewno aż roi się od pieszych patroli,
pułkowniku.
 I co z tego? Patrole można ominąć.
 A jeśli się nie uda? Nikt z naszych nie mówi po arabsku
równie dobrze jak ja, i pan doskonale o tym wie. Poza tym,
śmigłowce raczej nie wchodzą w grę, więc trzeba będzie skakać
z dużej wysokości.
 Wydawało mi się, że powinieneś mieć już dosyć walki.
 Bzdura. Nie walczyłem, tylko bawiłem się w chowanego.
Proszę mnie do tego wyznaczyć, pułkowniku. Inni brali udział
w akcjach na pustyni, a ja w tym czasie podlewałem kwiatki
w ogrodzie.
Pułkownik Craig ze zdziwieniem uniósł brwi. Nie pytał Lainga,
jakie właściwie zadanie wykonywał Martin - doskonale wiedział,
że nie otrzymałby na to pytanie szczerej odpowiedzi - niemniej
jednak trochę zaskoczyła go wiadomość, że jeden z jego najlepszych
oficerów zajmował się pracami ogrodniczymi.
- Jedź ze mną do bazy, tam omówimy szczegóły. Jeżeli
spodoba mi się twój plan, dostaniesz tę robotę.
Jeszcze przed pierwszym brzaskiem generał Schwarzkopf wyraził
zgodę na przeprowadzenie operacji. W wydzielonym zakątku bazy
lotniczej w Rijadzie, gdzie ulokował się sztab SAS, Mikę Martin
przedstawił pułkownikowi Craigowi szczegóły swego planu i otrzy-
mał zezwolenie na jego realizację. Koordynacją poczynań na lądzie
miał się zajmować właśnie pułkownik Craig, natomiast przygoto-
wanie ewentualnej operacji powietrznej spadło na barki generała
Glossona.
-	Jak myślisz, komu powinniśmy to zlecić? - zapytał Buster
Glosson przy porannej kawie swego przyjaciela i zwierzchnika,
Chucka Hornera.
Generał Horner natychmiast przypomniał sobie pewnego oficera,
który dwa tygodnie wcześniej złożył mu niesłychanie wulgarną
propozycję.
-	Dajmy to chłopcom z 336. - powiedział.
Mikę Martin rozstrzygnął na swoją korzyść dyskusję z pułkow-
nikiem Craigiem prezentując kolejno trzy argumenty, których logice
niczego nie dało się zarzucić. Po pierwsze - był najwyższym
stopniem oficerem SAS nie biorącym akurat udziału w żadnej
operacji. Po drugie - przed wysłaniem go do Bagdadu dowodził
batalionem B, który teraz działał na pustyni pod tymczasowym
dowództwem jego zastępcy. Wreszcie po trzecie - tylko on mówił
biegle po arabsku.
Jednak tym, co ostatecznie zadecydowało o pozytywnej decyzji
Craiga było doświadczenie Martina w wykonywaniu skoków
spadochronowych z dużej wysokości. Nauczył się tego w szkole
spadochronowej RAF-u w Brize Norton, potem zaś doskonalił
swoje umiejętności w Netheravon, gdzie wykonywał skoki pokazowe
wraz z całą formacją Czerwonych Diabłów.
Jedynym sposobem na to, by niepostrzeżenie dostać się w góry
na północy Iraku, był desant z dużej wysokości, na przykład 8000
metrów, przy czym otwarcie spadochronu mogło nastąpić dopiero
jakieś 1000 metrów nad ziemią. Z całą pewnością nie jest to robota
dla nowicjuszy.
W normalnych warunkach przygotowywanie takiej misji powin-
no trwać co najmniej tydzień, ale tym razem nikt nie miał aż tyle
czasu, należało więc równolegle pracować nad wszystkimi etapami
operacji: skokiem, marszem w kierunku celu i wyborem najlepszego
miejsca do podjęcia obserwacji. Między innymi z tego powodu
Martin chciał mieć w zespole ludzi, którym bez wahania powierzyłby
swoje życie.
Pierwsze pytanie, jakie w wydzielonym dla SAS zakątku bazy
lotniczej skierował do pułkownika Craiga, brzmiało:
-	Kogo może mi pan dać?
Lista była krótka, gdyż wielu ludzi brało udział w operacjach
prowadzonych nie tylko na pustyni, ale także w innych rejonach
świata. Jedno nazwisko natychmiast rzuciło mu się w oczy.
 Peter Stephenson, biorę go z zamkniętymi oczami.
 Masz szczęście, bo tydzień temu właśnie wrócił z akcji -
powiedział Craig. - Chyba zdążył już nabrać sił.
Martin poznał sierżanta Stephensona w czasach, kiedy ten był
jeszcze kapralem, on zaś kapitanem. Podobnie jak Martin, Step-
henson specjalizował się w skokach z dużej wysokości.
Pułkownik wskazał kolejne nazwisko.
-	Ten też jest dobry. Świetnie chodzi po górach. Myślę, że
przyda ci się co najmniej dwóch takich.
Palec pułkownika spoczywał przy nazwisku kaprala Bena
Eastmana.
-	Ma pan rację. Jego też znam. Kto jeszcze?
Ostatnim członkiem zespołu został kapral Kevin North. Martin
nigdy nie miał okazji z nim współpracować, ale North także
świetnie sobie radził w górskim terenie i cieszył się znakomitą
opinią swego dowódcy.
Po skompletowaniu grupy Martin rozdzielił zadania między jej
członków, sobie pozostawiając najtrudniejsze, czyli koordynację
i sprawowanie ogólnej kontroli.
Przede wszystkim należało wybrać samolot, który miał dowieźć
uczestników operacji nad miejsce zrzutu. Mikę bez wahania zdecy-
dował się na herculesa, tradycyjnie używanego przez spadochronowe
oddziały SAS. W owym czasie nad Zatoką Perską latało dziewięć
maszyn tego typu. Ich baza mieściła się w pobliskim między-
narodowym porcie lotniczym im. króla Chalida. W porze śniadania
nadeszła jeszcze lepsza wiadomość: trzy z nich należały do
47. Dywizjonu z Lyneham w Wiltshire, tego samego, który
już od wielu lat współpracował ze spadochroniarzami z SAS.
Członkiem załogi jednej z tych maszyn był niejaki porucznik
Glyn Morris.
Przez cały czas trwania wojny nad Zatoką Perską zadanie
herculesów polegało na rozwożeniu zaopatrzenia z Rijadu do baz
RAF-u w Tabuk, Muharrak, Zahranie, a nawet Sib w Omanie.
Morris nadzorował załadunek i wyładunek, ale w rzeczywistości
pojawił się na tej planecie po to, by pełnić funkcję instruktora
spadochronowego. Martin wielokrotnie skakał pod jego nad-
zorem.
Na przekór powszechnemu przekonaniu, że komandosi i SAS
samodzielnie organizują od A do Z operacje desantowe, wszystkie
sprawy związane z transportem lotniczym pozostają w gestii RAF-u,
a ścisła współpraca opiera się na przekonaniu każdej ze stron, że
druga doskonale wie, co robi.
Komandor Ian Macfadyen, dowodzący kontyngentem RAF-u
nad Zatoką Perską, bez żadnych pytań oddał do dyspozycji SAS
wskazanego przez pułkownika Craiga herculesa, mechanicy zaś
natychmiast przystąpili do przystosowywania maszyny do zadania,
jakie miała wykonać.
Najważniejsza przeróbka polegała na założeniu instalacji tleno-
wej w przedziale towarowym. C-130 do tej pory latały na
niewielkich wysokościach, wożąc tylko ładunki, więc były jej
pozbawione. Porucznik Morris doskonale wiedział, jak należy
dokonać koniecznych modyfikacji, do pomocy zaś wziął sobie
sierżanta Sammy'ego Dawlisha, także instruktora spadochronowe-
go, który latał na innym herculesie. Pracowali przez cały dzień,
dzięki czemu o zachodzie słońca wszystko było zapięte na ostatni
guzik.
Drugie, nie mniej ważne zadanie wiązało się z samymi spado-
chronami. Do tej pory żołnierze SAS nie mieli okazji skakać nad
terytorium Iraku, gdyż przekraczali granicę samochodami tereno-
wymi, ale, rzecz jasna, w planach operacyjnych uwzględniono także
ewentualność desantu powietrznego. Dlatego właśnie w obozie SAS
znajdował się klimatyzowany magazyn, w którym przechowywano
spadochrony. Martin zażądał ośmiu głównych i ośmiu zapasowych,
mimo że on i jego ludzie potrzebowali jedynie czterech każdego
rodzaju, sierżant Stephenson zaś otrzymał polecenie rozłożenia,
dokładnego sprawdzenia i ponownego złożenia wszystkich szesnastu
sztuk.
Spadochrony, z których korzysta SAS, są popularnie zwane
"kwadratami", mimo iż w rzeczywistości mają kształt prostokątny.
Wykonano je z dwóch warstw materiału; podczas lotu uwięzione
między nimi powietrze tworzy coś w rodzaju sztywnego skrzydła,
umożliwiającego skoczkowi bardziej precyzyjne manewrowanie.
Takie właśnie spadochrony widuje się najczęściej podczas różnego
rodzaju pokazów.
Dwaj kaprale mieli zająć się pozostałym wyposażeniem, w któ-
rego skład wchodziły między innymi: cztery komplety ubrań, cztery
duże plecaki, manierki z wodą, hełmy, pasy, broń, koncentraty
żywnościowe, amunicja, zestawy pierwszej pomocy... Lista wydawała
się nie mieć końca. Każdy plecak musiał zawierać ponad 40
kilogramów ekwipunku.
Jednocześnie w wydzielonym hangarze obsługa naziemna pra-
cowała przy herculesie, sprawdzając silniki oraz wszystkie urządze-
nia, od których mogło zależeć bezpieczeństwo lotu.
Dowódca dywizjonu wyznaczył najlepszą załogę; nawigator od
razu udał się wraz z pułkownikiem Craigiem do Czarnej Dziury,
aby wybrać optymalne miejsce zrzutu.
Z kolei Martina wzięło w obroty sześciu techników - czte-
rech Amerykanów i dwóch Brytyjczyków - demonstrując mu
działanie "zabawek", którymi miał się posłużyć po to, by
odnaleźć cel, ustalić jego położenie z dokładnością do kilku
metrów, a następnie przekazać wiadomość do Rijadu. Kiedy
uznali, że wie już wszystko, co powinien, starannie zapakowali
cenny sprzęt, aby uchronić go przed uszkodzeniem, i zanieśli
do hangaru, gdzie w szybkim tempie rosła góra ekwipunku.
Martin dołączył do ludzi, którzy w jednym z pomieszczeń
w Czarnej Dziurze pochylali się nad stołem zasłanym zdjęciami,
które tego ranka wykonał inny TR-1. Tym razem pogoda była
znakomita, dzięki czemu na fotografiach dało się dostrzec każdy
załom skalny i szczelinę Dżabal al-Hamrin.
- Należy przyjąć, że to cholerne działo jest wycelowane na
południe lub południowy wschód - powiedział pułkownik Craig. -
Wynikałoby z tego, że najlepszy punkt obserwacyjny byłby
gdzieś tutaj. - Wskazał popękane zbocze górskie położone
na południe od domniemanej Fortecy. - Jeżeli zaś chodzi
o miejsce zrzutu, to proponuję tę dolinkę, około czterdziestu
kilometrów na południe... Jak widzicie, jej dnem płynie mały
strumień.
Martin przyjrzał się uważnie. Dolina mogła mieć najwyżej 500
metrów długości i jakieś 100 szerokości, jej trawiaste zbocza były
gęsto pokryte skałami, na dnie zaś błyszczała wąska nitka górskiego
potoku.
-	To najlepsze, co udało się znaleźć? - zapytał.
Craig wzruszył ramionami.
-	Szczerze mówiąc, nie mamy wielkiego wyboru. Następne
takie miejsce jest aż siedemdziesiąt kilometrów od celu, a jeśli
spróbujecie wylądować bliżej, na pewno was zauważą. \
Za dnia, wodząc palcem po mapie, trudno zabłądzić. Ciemną
nocą, kiedy będą spadali przez lodowate powietrze z prędkością
200 kilometrów na godzinę, sprawy znacznie się skomplikują.
W dole- nie zobaczą żadnych świateł, które wskazywałyby im
odległość od zbliżającej się ziemi.
-	W porządku - powiedział.
Nawigator natychmiast wyprostował się i ruszył do wyjścia.
-	Biorę się do obliczeń.
Czekało go pracowite popołudnie. Musiał wytyczyć trasę noc-
nego przelotu do miejsca zrzutu, czyli do punktu nad ziemią,
w którym czterej skoczkowie opuszczą samolot, by wylądować
dokładnie w maleńkiej dolinie. W fazie swobodnego spadania
z pewnością zniesie ich wiatr; jego zadanie polegało między innymi
na tym, aby obliczyć, jak bardzo.
Dopiero o zmierzchu wszyscy spotkali się ponownie w hangarze,
do którego nie miał wstępu nikt oprócz nich i załogi. Hercules stał
gotowy do lotu, ze zbiornikami wypełnionymi paliwem. Pod prawym
skrzydłem piętrzył się stos sprzętu, który mieli zabrać ze sobą.
Sierżant Dawlish złożył każdy z szesnastu spadochronów tak
starannie, jakby to on miał z nich korzystać, Stephenson zaś
skontrolował jakość wykonanej roboty. W kącie hangaru po-
stawiono duży stół; Martin rozciągnął na nim przyniesione z Czarnej
Dziury zdjęcia i wraz ze Stephensonem, Eastmanem i Northem
przystąpił do wyznaczania trasy marszu, która doprowadzi ich od
miejsca lądowania do popękanego zbocza góry, skąd będą obser-
wować Fortecę dopóty, dopóki okaże się to konieczne. Należało się
liczyć z tym, że uciążliwa wędrówka zajmie im dwie noce, dzień
natomiast spędzą w ukryciu.
Wreszcie każdy własnoręcznie spakował swój plecak. Na samym
wierzchu umieścili szerokie pasy z licznymi kieszeniami, które mieli
założyć zaraz po wylądowaniu.
O zachodzie słońca przyniesiono hamburgery i wodę mineral-
ną, a potem nie pozostało im nic innego, jak czekać na start.
Wyznaczono go na 21.45, zrzut natomiast miał nastąpić około
23.30.
Martin zawsze był zdania, że najgorsze ze wszystkiego jest
oczekiwanie; po długim, niezwykle pracowitym dniu trudno
sobie wyobrazić coś gorszego. Człowiek, który nie ma się na
czym skupić, zaczyna po pewnym czasie wracać myślami do
kolejnych etapów przygotowań, stąd zaś już tylko krok do
graniczącego z pewnością podejrzenia, że mimo zachowania
nadzwyczajnej uwagi i wielokrotnych kontroli, coś zrobiono
nie tak jak należy. Niektórzy próbują wtedy jeść, inni czytać,
spać albo pisać listy do domu, inni zaś cały ten czas spędzają
w toalecie.
O dziewiątej ciągnik przeholował herculesa na płytę lotniska,
by piloci, nawigator i mechanik pokładowy mogli sprawdzić
działanie silników. Dwadzieścia minut później przed hangar
zajechał mikrobus z zaciemnionymi szybami, który miał zawieźć
ludzi i sprzęt do stojącej z opuszczoną rampą załadunkową
maszyny.	\
Czekali tam na nich dwaj instruktorzy oraz ludzie z obsługi
naziemnej. Ci ostatni po zamknięciu rampy sprawdzili, czy z ze-
wnątrz wszystko jest w porządku, a następnie wsiedli do mikrobusu
i odjechali do hangaru.
We wnętrzu maszyny czterej żołnierze, dwaj instruktorzy spado-
chronowi oraz kierujący zrzutem zajęli miejsca i przypięli się
pasami. O 21.44 hercules oderwał się od pasa startowego lotniska
w Rijadzie, a zaraz potem skierował swój zaokrąglony dziób prosto
na północ.
Dokładnie w chwili, kiedy maszyna RAF-u rozpoczynała nocny
lot, w rejonie bazy pojawił się amerykański śmigłowiec; zaczekał, aż
transportowiec wzbije się w powietrze, po czym usiadł na płycie
lotniska. Wrócił właśnie z bazy Al-Chardż, skąd przywiózł dwóch
ludzi: Steve'a Turnera, dowódcę 336. Dywizjonu Myśliwskiego,
oraz pilota tegoż dywizjonu, którego Turner uważał za najlepszego
specjalistę od precyzyjnych nalotów na cele naziemne przeprowa-
dzanych z niewielkich wysokości.
Ani dowódca 336. Dywizjonu, ani kapitan Don Walker
nie mieli najmniejszego pojęcia, dlaczego zostali wezwani do
Rijadu. Dowiedzieli się tego dopiero godzinę później, w małym
pokoju odpraw w podziemiach gmachu saudyjskiego Ministerstwa
Lotnictwa. Powiedziano im także, że nikt, z wyjątkiem nawi-
gatora kapitana Walkera, nie może dowiedzieć się o szczegółach
operacji.
Wkrótce potem zostali odwiezieni z powrotem do bazy.
Zaraz po starcie pasażerom herculesa pozwolono odpiąć
pasy i swobodnie poruszać się po maszynie. Martin przeszedł
na przód samolotu, wspiął się po oświetlonej blaskiem czer-
wonych lampek drabince i na jakiś czas zniknął w kabinie
pilotów.
Początkowo lecieli na wysokości 3000 metrów, potem zaś
wznieśli się na 7500 i przekroczyli granicę Iraku, pozornie zupełnie
sami na usianym gwiazdami niebie.
Krążący nad Zatoką AWACS przez cały czas kontrolował
jednak nie tylko przestrzeń powietrzną w promieniu wielu kilomet-
rów od nich, ale także teren bezpośrednio przed i pod nimi. Gdyby
nagle ożył jakiś iracki radar, któremu cudem udało się do tej pory
uniknąć wizyty alianckiego lotnictwa, natychmiast zajęłyby się nim
dwa klucze sunących nieco niżej łasic, uzbrojonych w antyradarowe
pociski rakietowe.
Gdyby z kolei jakiś iracki pilot spróbował akurat tej nocy wzbić
się w powietrze swoim MiGiem lub mirage'em, musiałby zmierzyć
się albo z formacją brytyjskich jaguarów lecącą wyżej i na lewo od
transportowca, albo z amerykańskimi F-15C, które zajęły pozycję
także nieco powyżej, tyle tylko, że z prawej strony. Zwyczajny
hercules był w tej chwili chroniony jak żaden inny samolot na
świecie. Piloci, którzy zapewniali mu ochronę, nie mieli pojęcia, co
jest tego przyczyną; oni tylko wykonywali rozkazy.
Nawet gdyby tej nocy na terenie Iraku działał jakiś radar,
i gdyby jego obsługa dostrzegła na ekranie przesuwającą się
formację, z pewnością doszłaby do wniosku, że alianckie samoloty
zmierzają ku którejś z baz położonych w Turcji.
Oficer kierujący zrzutem starał się pełnić honory domu, częstując
gości herbatą, kawą, napojami chłodzącymi i ciasteczkami. Czter-
dzieści minut przed zrzutem nawigator włączył ostrzegawczą lampkę,
informując spadochroniarzy, że nadeszła pora, by rozpocząć ostatnie
przygotowania.
Każdy z czterech żołnierzy założył dwa spadochrony, główny
i zapasowy, oraz plecak, który zawisł na długich pasach między
nogami. Broń, czyli wyposażone w tłumiki pistolety maszynowe
Heckler & Koch MP5 SD, została przypięta do klamer z przodu po
lewej stronie, butle z tlenem do takich samych klamer na brzuchu.
Na koniec wszyscy założyli na głowy hełmy, twarze zaś ukryli pod
maskami tlenowymi, połączonymi na razie z główną konsoletą,
pod którą znajdowały się duże, stacjonarne butle. Kiedy wszyscy
byli gotowi, pilot zaczął obniżać ciśnienie w przedziale ładun-
kowym, aż wreszcie zrównało się ono z tym, które panowało na
zewnątrz.
Wszystko to trwało prawie dwadzieścia minut. Potem znowu
pozostało im tylko czekanie. Piętnaście minut przed zrzutem
instruktorzy dali znak skoczkom, żeby ci podłączyli przewody
tlenowe do butli osobistych. Każda z nich wystarczała na pół
godziny, a sam skok miał trwać od trzech do czterech minut.
W tej chwili jedynie nawigator transportowca wiedział dokładnie,
gdzie się znajdują, ale czterej żołnierze SAS ufali jego umiejętnoś-
ciom, wierząc, że zostaną zrzuceni we właściwym momencie.
Do tej pory oficer kierujący zrzutem porozumiewał się z nimi
gestami* teraz wskazał skoczkom światełka nad konsoletą. Cała
czwórka dźwignęła się z miejsc i powoli, niczym kosmonauci
zmierzający do statku, ruszyli w kierunku ogona maszyny. Towa-
rzyszyli im dwaj instruktorzy, także z maskami tlenowymi na
twarzach. Żołnierze stanęli rzędem przed zamkniętym jeszcze
włazem, po raz ostatni sprawdzając zamocowanie obciążającego ich
ładunku.
Na cztery minuty przed czasem właz otworzył się i oczom
skoczków ukazała się czarna, ponad siedmiokilometrowa pustka
wypełniona pędzącym z ogromną prędkością powietrzem. Dwie
minuty do skoku. Cała czwórka zbliżyła się do rampy, nie spusz-
czając wzroku z lamp, które były zainstalowane po obu stronach
otworu. Kiedy zapłonęło czerwone światło, błyskawicznie naciągnęli
gogle, a kiedy lampki błysnęły zielenią, odwrócili się plecami do
przepaści i kolejno runęli w nią z rękami przyciśniętymi mocno do
piersi.
Pierwszy spadał sierżant Stephenson.
Czterej ludzie lecieli w dół bez najmniejszego dźwięku. Na
wysokości tysiąca metrów zadziałały ciśnieniowe bezpieczniki i spa-
dochrony otworzyły się z trzaskiem. Spadający jako drugi Martin
dostrzegł dwadzieścia metrów niżej jakiś prostokątny cień, a w chwi-
lę potem poczuł gwałtowne szarpnięcie i zawisł na boleśnie wpija-
jących mu się w ciało pasach, kiedy rozwinięty prostokąt materiału
raptownie zmniejszył jego prędkość opadania z 200 do 24 kilomet-
rów na godzinę.
Kiedy osiągnęli 300 metrów, opuścili plecaki jeszcze niżej, tak
że zawisły im pod stopami. Miały tam pozostać aż do ostatnich
chwil przed lądowaniem, kiedy zrzucą je, uwiązane do pięciomet-
rowych nylonowych linek.
Spadochron sierżanta zaczął lekko skręcać w prawo, więc
Martin podążył jego śladem. Niebo było bezchmurne, a w blasku
gwiazd dostrzegł w dole, rosnące z każdą sekundą, czarne kształty
gór. Nagle Martin zobaczył to, co sierżant prawdopodobnie widział
już od paru ładnych chwil: błyszczącą wstążkę strumienia torującego
sobie drogę przez dno doliny.
Peter Stephenson wylądował dokładnie w punkcie zero, kilka
metrów od strumienia, na miękkim materacu z trawy i mchu.
Martin zrzucił plecak, ściągnął linki, usłyszał głuchy łomot,
z jakim plecak runął na ziemię, po czym łagodnie opadł na
obie nogi.
Kapral Eastman przemknął nad jego głową, zawrócił i opadł
w odległości niespełna 50 metrów. Zaraz potem Martin zajął się
wyplątywaniem ze spadochronowej uprzęży, więc nie widział
lądowania Kevina Northa.
Kapral North spadał ostatni. Niespodziewany podmuch wiatru
zepchnął go na górski stok odległy o jakieś 100 metrów od
trawiastego terenu ciągnącego się wzdłuż brzegów strumienia.
Usiłował zbliżyć się do kolegów, ale jego plecak zetknął się z ziemią,
podskoczył kilka razy, po czym zaklinował się między dwiema
skałami.
Szarpnięcie okazało się tak silne, że ściągnęło Northa od razu
na ziemię; niestety, zetknął się z nią nie stopami, a całym lewym
bokiem. Zbocze było pokryte wieloma kamieniami, z których jeden
zmiażdżył mu kość udową.
Kapral usłyszał trzask łamanej kości, ale szok spowodowany
nagłym upadkiem sprawił, że w pierwszej chwili nie poczuł bólu.
Jednak kiedy ból się pojawił, był wręcz obezwładniająco silny.
North przetoczył się na bok, ściskając oburącz złamaną nogę.
-	Nie, tylko nie to! -jęczał przez zaciśnięte zęby. - Boże, nie!
Nie wiedział, że jeden z odłamków kości przeciął niczym skalpel
tętnicę udową i krew zaczęła obfitym strumieniem zalewać wielką
ranę, w jaką zamieniło się jego zmiażdżone udo.
Koledzy znaleźli go minutę później. Zdążyli już odpiąć
spadochrony i uwolnić się od balastu plecaków, przekonani,
że on gdzieś niedaleko robi to samo. Kiedy zorientowali się,
że coś jest nie w porządku, natychmiast wyruszyli na po-
szukiwania. Stephenson wyjął z kieszeni ołówkową latarkę i oświe-
tlił nogę.
-	Cholera... - syknął.
Co prawda mieli zestawy-pierwszej pomocy, a nawet łubki, ale
to było stanowczo za mało. Kaprala mogła uratować jedynie
natychmiastowa operacja. Stephenson podbiegł do plecaka Nor-
tha, wyjął apteczkę i zaczął przygotowywać zastrzyk morfiny, ale
okazało się to niepotrzebne, gdyż wraz z upływem krwi ból
szybko słabł.
North otworzył oczy, z trudem skoncentrował spojrzenie na
twarzy Mike'a Martina, po czym szepnął:
-	Przepraszam, szefie.
Zaraz potem opuścił powieki, a dwie minuty później już nie żył.
W innym czasie i miejscu Martin zapewne pozwoliłby sobie na
to, żeby okazać ból po stracie takiego człowieka jak North, teraz
jednak nie mogło o tym być mowy. Dwaj pozostali członkowie
zespołu doskonale to rozumieli i bez słowa czekali na jego rozkazy.
Początkowo Martin miał zamiar zebrać spadochrony, wynieść je
poza dolinę i poszukać jakiejś skalnej szczeliny, w której dałoby się
je ukryć, teraz jednak musiał zmienić plany, gdyż trzeba było coś
począć z ciałem Northa.
- Pete, zajmij się sprzętem, który tu zostawiamy. Poszukaj
jakiegoś zagłębienia terenu, albo spróbuj coś wygrzebać. Ben, ty
zbierz trochę kamieni.
Martin odpiął pistolet maszynowy Northa, zdjął z szyi
martwego żołnierza metalową tabliczkę z jego nazwiskiem,
stopniem wojskowym i przynależnością służbową, po czym
pośpieszył na pomoc Eastmanowi. We dwóch, pracując nożami
i gołymi rękami, wyżłobili w miękkiej ziemi płytką bruzdę, złożyli
w niej ciało, a następnie nakryli je czterema rozwiniętymi
spadochronami, czterema zapasowymi, butlami z tlenem, uprzężą
i linkami. Potem zaczęli znosić na to miejsce kamienie, ale nie
układali ich w regularny stos, który łatwo mógłby zwrócić czyjąś
uwagę, lecz usypywali w nieforemną stertę, starając się uformo-
wać ją tak, jakby odłamki skalne zsunęły się w to miejsce
z pobliskiego zbocza. Wodą ze strumienia zmyli plamy krwi
z kamieni i trawy, a w puste miejsca po poruszonych skałach
nawrzucali mokrej trawy, ziemi i mchu. Należało uczynić wszyst-
ko, aby dolina wyglądała dokładnie tak samo, jak przed ich
przybyciem.
Mieli nadzieję, że jeszcze do świtu co najmniej przez pięć godzin
będą maszerować, ale przykre zadanie zajęło im aż trzy godziny.
Część zawartości plecaka Northa spoczęła w grobie razem z kap-
ralem - przede wszystkim ubrania, zapasy żywności i wody -
część zaś rozdzielili między siebie.
Opuścili dolinę dopiero godzinę przed wschodem słońca. Rolę
przewodnika objął sierżant Stephenson; szedł wysunięty nieco
naprzód, a przed grzbietem każdego wzniesienia przypadał do
ziemi i ostrożnie wysuwał głowę, aby upewnić się, czy po drugiej
stronie nie czeka na nich przykra niespodzianka.
Trasa marszu prowadziła bez przerwy w górę, ale sierżant
narzucił mordercze tempo. Choć nieduży i szczupły, a w dodatku
o pięć lat starszy od Martina, potrafił zachodzić każdego na
śmierć, nawet wówczas, gdy dźwigał czterdziestokilogramowy
plecak.
Chmury zjawiły się akurat wtedy, kiedy były najbardziej po-
trzebne; opóźniły nieco świt, dając im dodatkową godzinę. W ciągu
dziewięćdziesięciu minut ostrego marszu przeszli 13 kilometrów,
pokonując dwa wzgórza i kilka mniejszych wzniesień. Wreszcie
jednak zrobiło się na tyle jasno, że dalsza wędrówka stała się zbyt
ryzykowna i trzej żołnierze SAS zaczęli rozglądać się w poszukiwaniu
kryjówki, w której mogliby spędzić dzień.
Martin wybrał poziomą rozpadlinę pod skalnym nawisem,
osłoniętą dodatkowo dość gęstą, wysoką trawą. Cała trójka posiliła
się, zaspokoiła pragnienie, po czym wślizgnęła się do szczeliny.
Kapral i sierżant ułożyli się do snu, Martin zaś pierwszy stanął na
warcie.
O jedenastej obudził Stephensona, po czym szybko zapadł
w sen. O czwartej po południu poczuł, że ktoś lekko trąca
go w bok. Otworzywszy oczy ujrzał Eastmana przyciskającego
palec do ust. Martin wytężył słuch; z wąwozu, z miejsca od-
dalonego najwyżej o trzy metry od ich kryjówki, dobiegały
gardłowe głosy.
Sierżant Stephenson uniósł pytająco brwi: Co robimy? Martin
przez chwilę przysłuchiwał się rozmowie. Czterej iraccy żołnierze
najwyraźniej mieli już dość patrolowania odludnego, trudno do-
stępnego terenu, byli znudzeni i bardzo zmęczeni. Zamierzali spędzić
tu noc.
Brytyjczycy stracili już i tak zbyt wiele czasu. Najpóźniej
o szóstej powinni wyruszyć w dalszą drogę, gdyż od Fortecy dzieliło
ich jeszcze wiele godzin marszu. Powinni przybyć na miejsce na tyle
wcześnie, by pod osłoną nocy zająć dogodne stanowiska obser-
wacyjne na pokrytym szczelinami górskim zboczu.
Tymczasem wszystko wskazywało na to, że Irakijczycy lada
chwila rozejdą się po okolicy w poszukiwaniu opału na ognisko,
a wówczas któryś z nich z pewnością zajrzy za spłachetek trawy,
gdzie ukryli się żołnierze SAS. Nawet gdyby tak się nie stało, minie
wiele godzin, zanim zasną na tyle głęboko, żeby Martin i jego ludzie
zdołali niepostrzeżenie wymknąć się z rozpadliny.
Na jego znak sierżant i kapral wydobyli noże o szerokich,
obustronnych ostrzach, a potem cała trójka bezszelestnie wypełzła
z kryjówki.
Kiedy było już po wszystkim,  Martin przejrzał książeczki
wojskowe martwych Irakijczyków. Wszyscy nosili patronimikum
Al-Ubajdi, świadczące o przynależności do plemienia Ubajdi,
zamieszkującego od wieków tę część północnego Iraku, wszyscy też
byli żołnierzami Gwardii Republikańskiej. Zapewne oddziały, które
miały chronić Fortecę, składały się wyłącznie z ludzi urodzonych
i wychowanych w górach, potrafiących odnaleźć drogę w trudnym
terenie i zdolnych pokonywać bez odpoczynku nawet bardzo
znaczne odległości.
Ukrycie czterech ciał w płytkiej jaskini, a następnie zamas-
kowanie wejścia kamieniami i gałęziami zajęło ponad godzinę, ale
kiedy trójka Brytyjczyków uporała się z tym zadaniem, tylko
bardzo bystry obserwator zdołałby dopatrzyć się czegoś pode-
jrzanego. Na szczęście Irakijczycy nie mieli radia, a więc po-
szukiwania mogły rozpocząć się dopiero w jakiś czas po upływie
terminu ich powrotu do bazy. Przy odrobinie szczęścia nawet za
dwa lub trzy dni.
Zaraz po zapadnięciu zmroku trójka z SAS ruszyła w dalszą
drogę. W blasku gwiazd starali się rozpoznać kształty gór,
które do tej pory widzieli tylko na lotniczych fotografiach,
i kierując się wskazaniami kompasu podążali prosto ku za-
kamuflowanej Fortecy.
Mapa, jaką posługiwał się Martin, stanowiła szczytowe osiąg-
nięcie współczesnej kartografii; narysowano ją na podstawie szcze-
gółowych zdjęć wykonanych przez TR-1 i zaznaczono na niej
najkrótszą trasę przemarszu z punktu zrzutu do celu. Zatrzymując
się od czasu do czasu, by odczytać wskazania SATNAV-u i przyjrzeć
się mapie przy świetle ołówkowej latarki, Martin mógł na bieżąco
kontrolować tempo i kierunek marszu. O północy nie miał już
wątpliwości, że i jedno, i drugie jest w jak najlepszym porządku.
Mieli pokonać jeszcze około 16 kilometrów.
Podczas szkolenia w Walii Martin i jego ludzie potrafili w bardzo
podobnym terenie utrzymać średnią prędkość siedmiu kilometrów
na godzinę - jest to tempo, w jakim można odbyć szybki spacer
z psem, tyle tylko, że wówczas idzie się po równym chodniku i bez
czterdziestokilogramowego ciężaru na plecach. Jednak w nieznanych
górach, gdzie w każdej chwili mogli stanąć twarzą w twarz ze
śmiertelnym niebezpieczeństwem, tempo marszu musiało być wol-
niejsze.
Niewątpliwą przewagę nad Irakijczykami zapewniały im nok-
towizyjne gogle, sterczące na krótkich szypułach niczym oczy
jakiegoś owada. Działanie tych urządzeń polegało na wychwytywa-
niu nawet najdrobniejszych ilości promieniowania świetlnego i kie-
rowaniu go wprost na źrenicę patrzącego.
Dwie godziny przed świtem ujrzeli przed sobą masyw Fortecy
i rozpoczęli wspinaczkę na górę po lewej stronie. Szczyt, który
wybrali, wznosił się na południowym skraju obszaru wskazanego
przez Jerycha, a ze skalnych szczelin pod samym wierzchołkiem
powinien roztaczać się widok na całą południową fasadę Fortecy -
jeśli to rzeczywiście była Forteca.
W ciszy słyszeli jedynie swoje szybkie, chrapliwe oddechy.
Wspinali się przez całą godzinę. Idącemu na czele sierżantowi
Stephensonowi udało się trafić na wąską ścieżkę wydeptaną
przez kozy, dzięki czemu forsowny marsz stał się nieco łatwiejszy.
W pobliżu wierzchołka natrafili na rozpadlinę sfotografowaną
przez TR-1. Kryjówka okazała się znacznie lepsza, niż oczekiwał
Martin: szczelina miała około dwóch i pół metra długości, półtora
głębokości i pięćdziesięciu centymetrów szerokości, z przodu
zaś znajdował się niewielki występ skalny, jakby specjalnie stwo-
rzony po to, by urządzić na nim wygodne stanowisko obser-
wacyjne.
Trzej mężczyźni wydobyli z plecaków siatki maskujące i zabrali
się do urządzania tymczasowej siedziby w taki sposób, aby nie
dostrzegło jej niczyje niepowołane oko.
Żywność i wodę upchano w kieszeniach pasów, wyposażenie
techniczne oraz broń leżały w zasięgu ręki. Kilka minut przed
wschodem słońca Martin skorzystał z jednego z urządzeń. Był
to nadajnik, znacznie mniejszy od tego, jakim posługiwał się
w Bagdadzie, bo wielkości zaledwie dwóch paczek papierosów,
zasilany niklowo-kadmową baterią o bardzo długiej żywotności.
Aparat nadawał tylko na jednej, ustalonej z góry, częstotliwości,
w Rijadzie zaś, przy potężnym odbiorniku, trwał 24-godzinny
dyżur. Po to, by zwrócić na siebie uwagę, należało kilkakrotnie
nacisnąć guzik nadawania, potem zaś zaczekać na potwierdzenie
odbioru.
Do zestawu należała również składana antena, także mniejsza
od tej, którą Martin pozostawił w Bagdadzie. Co prawda teraz
znajdował się znacznie dalej od Rijadu, ale za to na dużo większej
wysokości.
Rozstawił antenę, skierował ją na południe, podłączył do
nadajnika i zaczął naciskać guzik. Jeden, dwa, trzy, cztery, pięć,
przerwa. Jeden, dwa, trzy, przerwa. Jeden, przerwa. Jeden.
Pięć sekund później dostał odpowiedź: cztery piśnięcia, przerwa,
cztery piśnięcia, przerwa, dwa.
Tym razem przytrzymał dłużej przycisk, zbliżył usta do mikro-
fonu i powiedział wyraźnie:
- Niniwa przybyła do Tyru. Powtarzam: Niniwa przybyła
do Tyru.
Zwolnił przycisk. W chwilę potem rozległa się seria szybkich
piśnięć: trzy, przerwa, jedno, przerwa, cztery. Wiadomość odebrana,
koniec połączenia.
Martin schował nadajnik do wodoszczelnego futerału, wziął do
ręki silną lornetkę i ostrożnie wychynął znad skalnego występu. Za
jego plecami sierżant Stephenson i kapral Eastman tkwili w wąskiej
szczelinie jak sardynki w puszce, ale chyba było im dosyć wygodnie.
Pomału rozchylił maskujące gałęzie, po czym podniósł do oczu
lornetkę, za którą każdy miłośnik ptaków bez wahania oddałby
prawą rękę.
Kiedy rankiem 23 lutego na wzgórza Hamrin padły pierwsze
promienie słońca, major Mikę Martin rozpoczął obserwację
najwspanialszego dzieła swego kolegi ze szkoły, Usmana Ba-
driego - Fortecy, Kala, której nie mogła odnaleźć żadna ma-
szyna.
W Rijadzie Steve Laing i Simon Paxman błyskawicznie przebiegli
wzrokiem treść depeszy dostarczonej im przez zadyszanego radio-
operatora.
- Niech mnie cholera! - wykrzyknął Laing. - Udało mu się!
Siedzi na tej pieprzonej górze!
Dwadzieścia minut później do bazy Al-Chardż dotarł rozkaz
wydany osobiście przez generała Glossona.
Kapitan Don Walker wrócił do bazy 22 lutego na krótko przed
świtem, zdrzemnął się trochę, a rankiem, kiedy piloci biorący udział
w nocnych lotach kończyli składać raporty i kładli się spać, wziął
się ostro do pracy.
Po południu przedstawił zwierzchnikom gotowy plan, który
został przekazany do Rijadu i zaakceptowany przez dowódców
znacznie wyższego szczebla. Aż do wieczora trwało wyszukiwanie
odpowiednich maszyn i pilotów.
Plan dotyczył nalotu na iracką bazę lotniczą daleko na
północ od Bagdadu, zwaną Tikrit Wschód, położoną w pobliżu
rodzinnego miasta Saddama Husajna. Atak miał odbyć się nocą,
a do przeprowadzenia go wyznaczono cztery F-15 uzbrojone
w tysiąckilogramowe bomby sterowane laserem: maszynę Dona
Walkera, jego skrzydłowego Randy'ego Robertsa, oraz jeszcze
dwa samoloty.
Cudownym zrządzeniem losu Tikrit Wschód znalazła się
w dziennym wykazie celów na 22 lutego, a także na dni następne,
mimo iż plan ataku powstał zaledwie przed dwunastu godzinami.
Wyznaczone załogi zostały zwolnione od wszelkich obowiązków
i miały aż do odwołania czekać w pełnej gotowości na rozkaz do
startu.
O dziesiątej wieczorem 22 lutego misję odwołano. Czterej piloci
i czterej nawigatorzy otrzymali polecenie udania się na odpoczynek,
natomiast pozostałe załogi 336. Dywizjonu poleciały polować na
czołgi Gwardii Republikańskiej rozlokowane na północ od Kuwejtu.
Kiedy rankiem 23 lutego samoloty wróciły do bazy, cztery bezczynne
załogi stały się obiektem uszczypliwych żartów.
Trasa przelotu grupy wyznaczonej do zniszczenia Tikrit Wschód
prowadziła korytarzem powietrznym między Bagdadem a granicą
Iranu, zakręcała pod kątem 45 stopni nad jeziorem As-Sadijja,
a następnie wiodła prosto na północny wschód, aż do Tikritu.
Don Walker właśnie kończył śniadanie w dywizjonowym kasy-
nie, kiedy otrzymał polecenie natychmiastowego stawienia się przed
obliczem dowódcy. \
- Facet, który ma ci oznaczyć cel, jest już na miejscu -
usłyszał. - Lepiej trochę odpocznij, bo chyba czeka cię męcząca noc.
O wschodzie słońca Mikę Martin rozpoczął obserwację góry.
Zmieniając ogniskową mógł albo przyglądać się poszczególnym
krzaczkom, albo lustrować znacznie większy teren.
Przez pierwsze godziny nie zauważył niczego nadzwyczajnego:
góra jak góra, porośnięta trawą i rozmaitymi krzewami, pomiędzy
którymi gdzieniegdzie prześwitywała naga skała, a tu i ówdzie
leżały rozrzucone głazy i kamienie. Jak wszystkie wzniesienia
w okolicy, miała nieregularny kształt.
Co jakiś czas zamykał oczy, by dać im odpocząć, opierał czoło
na przedramieniu i czekał kilka minut, a potem znów obser-
wował.
Jeszcze przed południem zaczął dostrzegać pewien schemat; na
niektórych częściach zbocza trawa wyglądała trochę inaczej niż
wszędzie dokoła, krzaki zaś zdawały się rosnąć w rzędach, jakby
posadzone ręką człowieka. Nigdzie jednak nie było żadnych drzwi,
włazów ani klap, żadnej drogi zrytej kołami ciężarówek, żadnych
kominów wentylacyjnych, najmniejszych nawet śladów prac ziem-
nych. Dopiero przesuwające się po niebie słońce pozwoliło mu
odkryć tajemnicę góry.
Kilka minut po jedenastej wydało mu się, że w trawie coś
błyszczy. Natychmiast skierował lornetkę na to miejsce i obejrzał je
w maksymalnym powiększeniu. Słońce akurat skryło się za chmurę,
ale kiedy wyłoniło się zza niej, błysk pojawił się ponownie: Wkrótce
potem Martin dostrzegł jego przyczynę: odsłonięty kawałek drutu.
Pozwolił trochę odpocząć oczom, a następnie przyjrzał się
ponownie. Rzeczywiście, był to drut biegnący ukosem przez zbocze.
Pokrywała go zielona izolacja, która jednak na krótkim, może
trzydziestocentymetrowym odcinku została zdrapana, odsłaniając
lśniący metal. Teraz, kiedy wiedział już, czego szukać, bez trudu
zauważył inne druty, tworzące gęstą siatkę. W południe wiedział
już, że siatka, przysłaniająca znaczną część zbocza, miała utrzymać
na miejscu cienką warstwę gleby.
Kilkanaście minut później zobaczył tarasy. Fragment góry
składał się z betonowych bloków ułożonych w taki sposób, że dolna
krawędź wyższego była cofnięta o jakieś dziesięć centymetrów
w stosunku do górnej krawędzi niższego. Na utworzonych w ten
sposób wąskich tarasach rosły krzaki. Co prawda bloki były różnej
wysokości, dzięki czemu ich celowe ułożenie nie rzucało się od razu
w oczy, ale jeżeli ktoś już raz zwrócił na nie uwagę, bez większego
trudu mógł potwierdzić trafność swoich obserwacji.
Martin uważnie badał całe zbocze i stwierdził, że tarasy kończą
się w pewnym miejscu, by ponownie pojawić się nieco dalej, po
lewej stronie. Wczesnym popołudniem rozwiązał i tę tajemnicę.
Analitycy z Rijadu mieli rację - przynajmniej do pewnego
stopnia. Istotnie, gdyby ktoś spróbował po prostu wydrążyć górę,
ta zapadłaby się do środka. Genialny projektant zdecydował się
więc na inne rozwiązanie: wybrał trzy położone blisko siebie
wzgórza, usunął ich części leżące wewnątrz utworzonego przez nie
trójkąta, dzięki czemu powstał ogromny krater, następnie zaś
wypełnił przerwy między ich zewnętrznymi stokami, dostosowując
wygląd sztucznych zboczy do układu prawdziwych. Betonowe bloki
niejednakowej wysokości ułożono w taki sposób, aby utworzyć
mniejsze i większe tarasy, które następnie przysypano tysiącami ton
ziemi. Po to, by uchronić cienką warstwę gleby przed erodującym
działaniem wiatru i wody, przykryto ją drucianą siatką, przypusz-
czalnie zakotwiczoną do betonowego masywu, potem zaś posiano
trawę i posadzono krzewy. Rośliny miały już wystarczająco dużo
czasu, aby upodobnić się do tych, które porastały zachowane w nie
naruszonym stanie fragmenty trzech wzgórz.
Szczyt nowo powstałej góry tworzyła zapewne ogromna kopuła
o nierównej  powierzchni,  także przysypana ziemią i pokryta
sztucznymi głazami pomalowanymi na taki sam kolor, jaki miały
skały okolicznych wzniesień.
Martin skoncentrował poszukiwania w rejonie, w którym - jak
mu się wydawało - sztuczna kopuła powinna łączyć się z krawędzią
gigantycznego krateru.
To, czego szukał, znalazł około piętnastu metrów poniżej szczytu.
Wcześniej spoglądał tam co najmniej pięćdziesiąt razy, ale nie
zauważył niczego nadzwyczajnego.
Był to skalny, zszarzały występ, a może wielki głaz, przez który
biegły poziomo dwie równoległe, czarne linie. Im dłużej im się
przyglądał, tym bardziej wydawało mu się zastanawiające, że ktoś
zadał sobie tyle trudu, by wspiąć się na trudno dostępne zbocze
i namalować je na skale. Nagły podmuch północno-wschodniego
wiatru poruszył gałęziami krzewów i źdźbłami traw... a także
obiema liniami. Kiedy wiatr ucichł, linie natychmiast przestały się
poruszać. Dopiero wtedy Martin odgadł, że w rzeczywistości są to
stalowe linki, niknące w trawie po obu stronach skały. Zwrócił też
uwagę na dziwnie regularne ułożenie mniejszych kamieni, otaczają-
cych kręgiem duży głaz.
Jaką rolę miały pełnić linki? A może, gdyby ktoś mocno za nie
pociągnął, głaz poruszyłby się i runął w przepaść?
O wpół do czwartej zrozumiał, że to wcale nie jest głaz, tylko
wielka płachta brezentu, przyciśnięta kręgiem skalnych odłamków.
Wystarczyło szarpnąć za linki, aby płachta odsunęła się, od-
słaniając... Właśnie, co?
Wpatrywał się w nią tak długo, aż wreszcie dostrzegł zarys
jakiegoś okrągłego kształtu, mniej więcej półtorametrowej średnicy.
Szary brezent zakrywał wylot niemal dwustumetrowej lufy
działa Babilon, skierowanej na południowy wschód, w stronę
oddalonego o 750 kilometrów Zahranu.
-	Dalmierz - rzucił za siebie.
Oddał Stephensonowi lornetkę, wziął zaś od niego inne, przy-
pominające nieco lunetę, urządzenie. Przyłożywszy je do oka
zobaczył w wizjerze ani trochę nie powiększone zbocze góry kryjącej
w swoim wnętrzu monstrualne działo. Pośrodku wizjera znajdowały
się cztery rozmieszczone gwiaździście znaczki w kształcie litery V.
Martin delikatnie obracał pokrętłem, aż wreszcie znaczki połączyły
się, tworząc mały krzyżyk, po czym odsunął przyrząd i spojrzał na
skalę: 1080 metrów.
-	Kompas.
Przyrząd, który podał mu Stephenson, w niczym nie przypominał
tradycyjnego kompasu. Martin zbliżył go do oka, naprowadził
miejsce przecięcia dwóch cienkich jak włos linii na środek brezen-
towej płachty i nacisnął guzik. Ułamek sekundy później na ciekło-
krystalicznym ekranie pojawił się wynik: 348 stopni, 10 minut i 18
sekund.
SATNAV dostarczył mu ostatniej potrzebnej informacji: z do-
kładnością do 15 metrów wskazał miejsce, w którym Martin i jego
niewielki oddział znajdowali się na powierzchni planety.
Rozstawienie anteny w tak ograniczonej przestrzeni nie należało
do łatwych zadań, ale uporali się z tym w ciągu dziesięciu minut.
Martin wezwał Rijad, natychmiast otrzymał odpowiedź, po czym,
powoli i wyraźnie, odczytał do mikrofonu trzy sekwencje liczb:
swoje współrzędne, wskazany przez kompas kierunek, w którym
znajduje się cel, oraz dokładną odległość. Reszta, to znaczy
odnalezienie tego miejsca na mapie oraz poinstruowanie pilota,
należała do ludzi w Rijadzie.
Martin wsunął się do szczeliny, umościł się najwygodniej jak
mógł i próbował zasnąć, jego miejsce zaś zajął Stephenson, który
miał pilnować, czy nie nadchodzi iracki patrol.
O wpół do dziewiątej, w całkowitej ciemności, Martin przetes-
tował znacznik celu. Urządzenie przypominało kształtem dużą
latarkę z pistoletowym uchwytem, nie wiadomo czemu wyposażoną
w celownik. Wsunął baterię, przyłożył celownik do oka i skierował
przyrząd na Fortecę. Widział wyraźnie całą górę, jakby była
skąpana w silnym blasku zielonego księżyca. Martin odnalazł
brezentową płachtę, maksymalnie powiększył obraz, a następnie
nacisnął spust.
Pojedynczy, niewidzialny promień światła przeciął dolinę, na
stoku po przeciwnej stronie pojawił się zaś mały czerwony punkt.
Martin przesunął go na środek brezentu, przytrzymał tam przez
chwilę, po czym, całkowicie usatysfakcjonowany, wyłączył urządze-
nie i wpełzł z powrotem pod siatki maskujące.
O 22.45 cztery F-15 wystartowały z bazy Al-Chardż i szybko
osiągnęły docelowy pułap 6000 metrów. Dla trzech załóg była to
rutynowa wyprawa nad jedną z irackich baz lotniczych. Każdy
eagle niósł po dwie tysiąckilogramowe, sterowane laserem bomby,
a także zwykły zestaw pocisków rakietowych klasy powietrze-
-powietrze.
Tankowanie, które odbyło się w powietrzu na południe od
granicy Iraku, przebiegło bez zakłóceń. Zaraz potem samoloty
ustawiły się w luźny szyk i formacja, opatrzona kryptonimem
"Sójka", pomknęła niemal dokładnie na północ, by o 23.14
przemknąć nad miasteczkiem As-Samawa.
Maszyny jak zwykle leciały z wyłączonymi światłami pozycyj-
nymi, załogi zaś zachowywały ciszę radiową, gdyż i tak każdy pilot
doskonale widział partnerów na ekranie radaru. Niebo było
bezchmurne, a z AWACS-a krążącego nad Zatoką Perską nadeszła
wiadomość, że ani jeden iracki myśliwiec nie wzbił się w powietrze.
-	Punkt zwrotny za pięć - odezwał się o 23.39 nawigator
Dona Walkera.
Oznaczało to, że za pięć minut formacja znajdzie się nad
jeziorem As-Sadijja.
W chwili, kiedy maszyny weszły w 45-stopniowy zakręt, który
miał je wyprowadzić na kurs do Tikrit Wschód, piloci usłyszeli
wyraźny głos Dona Walkera:
-	Tu "Sójka Jeden", mam kłopoty z silnikiem. Powtarzam:
mam kłopoty z silnikiem. Wracam do bazy. "Sójka Trzy", prze-
jmujesz dowodzenie.
"Sójka Trzy" oznaczało Bulla Bakera. Począwszy od tej chwili
sprawy zaczęły się komplikować w bardzo zagadkowy sposób.
Skrzydłowy Walkera, Randy "R-2" Roberts, zbliżył się do
maszyny dowódcy, ale choć wytężał wzrok, nie mógł dostrzec
żadnych objawów awarii któregoś z silników - mimo to eagle
Walkera wyraźnie-tracił szybkość i wysokość. Według procedury
razem z nim powinien wrócić do bazy jego skrzydłowy, chyba że
problem nie był zbyt poważny. Awaria silnika, szczególnie nad
terytorium nieprzyjaciela, należała do najpoważniejszych prob-
lemów, jakie można sobie wyobrazić.
-	Roger - potwierdził przyjęcie rozkazu Baker.
Zaraz potem załogi wszystkich myśliwców ponownie usłyszały
głos Walkera:
-	"Sójka Dwa", dołącz do "Sójki Trzy". Powtarzam: dołącz
do "Sójki Trzy". To rozkaz. Kontynuujcie lot do Tikrit Wschód.
Zdumiony skrzydłowy posłusznie zwiększył moc silników i wrócił
na swoje miejsce w szyku. Na radarze widział wyraźnie, jak samolot
jego dowódcy w dalszym ciągu traci wysokość. W tej samej chwili
zarówno on, jak i pozostali dwaj piloci uświadomili sobie, że Don
Walker zrobił coś niewiarygodnego: z jakiegoś powodu - praw-
dopodobnie zdenerwowany kłopotami z silnikiem - nadał ostatnią
wiadomość otwartym tekstem, a w dodatku wymienił nazwę celu.
Młody sierżant USAF, obsługujący jeden z pulpitów na
pokładzie AWACS-a, natychmiast połączył się z dowódcą misji.
 Mamy kłopoty, panie kapitanie. "Sójka Jeden" ma awarię
silnika i wraca do bazy.
 Przyjąłem do wiadomości - odparł dowódca misji. W więk-
szości samolotów funkcję tę pełni pierwszy pilot, jednak w AWACS-
-ach zakres jego odpowiedzialności dotyczy jedynie samej maszyny.
Rozkazy odnoszące się do innych statków powietrznych wydaje
inny oficer.
-	Ależ, panie kapitanie! - zaprotestował sierżant. - On
nadał wiadomość otwartym tekstem. Czy mam odwołać operację?
-	Nie - stwierdził krótko dowódca misji. - Kontynuować.
Sierżantowi opadła szczęka. Przecież to zupełne szaleństwo!
Jeżeli Irakijczycy przechwycili rozmowę pilotów, postawią w stan
pogotowia obronę przeciwlotniczą w bazie Tikrit.
W tej samej chwili Walker odezwał się ponownie.
-	Tu "Sójka Jeden". Mayday. Mayday. Awaria obu silników.
Katapultujemy się.
Wciąż nadawał otwartym tekstem!
 Panie kapitanie, "Sójka Jeden" spadł! Musimy przerwać
akcję.
 Przyjąłem do wiadomości. Kontynuować.
Dowódca misji zerknął na zegarek. Postępował zgodnie z roz-
kazami, jakie niedawno otrzymał. Nie rozumiał ich, ale miał zamiar
ściśle się do nich zastosować.
Formacja "Sójka" znajdowała się wówczas dziewięć minut od
celu, gdzie już z pewnością czekał na nią komitet powitalny.
W eterze zapanowało ponure milczenie.
Sierżant w dalszym ciągu widział na ekranie radaru kropeczkę
oznaczającą "Sójkę Jeden", bardzo nisko, nad samą powierzchnią
jeziora. Opuszczony przez załogę eagle lada chwila powinien runąć
do wody.
Cztery minuty później dowódca misji nagle zmienił zdanie.
-	AWACS do "Sójki", wracajcie do bazy. Powtarzam: wracaj-
cie do bazy.
Piloci trzech myśliwców, przygnębieni i wściekli, położyli ma-
szyny w głęboki skręt i skierowali się z powrotem w stronę, z której
przylecieli. Iraccy artylerzyści w Tikrit Wschód czekali na nich
jeszcze przez godzinę.
Sygnały, które wymieniały między sobą amerykańskie samoloty,
zostały przechwycone także przez iracką stację nasłuchową uloko-
waną na południowym skraju pasma Dżabal al-Hamrin. Zadanie
dowodzącego nią pułkownika sprowadzało się do tego, aby nie
dopuścić, żeby jakiekolwiek nieprzyjacielskie maszyny pojawiły się
nad wzgórzami. Kiedy cztery F-15 skręciły nad jeziorem, pułkownik
ogłosił czerwony alarm; w drodze nad Tikrit Wschód myśliwce
musiały zahaczyć o Dżabal al-Hamrin, kiedy jeden z nich zawiado-
mił o awarii, a następnie spadł do wody, pułkownik rozpromienił
się, kiedy zaś pozostałe trzy zawróciły do bazy, odetchnął z ulgą
i odwołał alarm.
Don Walker wyrównał lot 30 metrów nad powierzchnią
jeziora, nadał sygnał "Mayday", po czym wprowadził do kom-
putera pokładowego nowe współrzędne celu i pomknął prosto
na północ. Jednocześnie uruchomił system LANTIRN, stanowiący
dokładny odpowiednik brytyjskiego systemu TIALD. Pozwala
on pilotowi widzieć przez powleczone specjalną substancją oku-
lary teren, nad którym leci, a to dzięki działającemu jak silny
reflektor emiterowi promieni podczerwonych, zainstalowanemu
pod skrzydłem maszyny. Kolumny cyfr w wizjerze zmieniały
się w szybkim tempie, informując o szybkości, pułapie lotu
oraz odległości pozostającej do miejsca, w którym należało
zrzucić bomby.	- ,
Naturalnie Don mógłby zawierzyć automatycznemu pilotowi,
który bezbłędnie poprowadziłby samolot nad górzystym obszarem,
podczas gdy on siedziałby wygodnie z założonymi rękami, ale wolał
sam przerzucać maszynę ze skrzydła na skrzydło, wprowadzać ją
w wąskie gardła wąwozów, omijać skalne iglice i niemal szorować
kadłubem samolotu o dna dolin.
W bazie Al-Chardż, korzystając ze zdjęć dostarczonych z Czarnej
Dziury, starannie wytyczył kurs, który pozwalał mu przez cały czas
pozostawać poniżej linii horyzontu. Naturalnie wymagało to stalo-
wych nerwów i świetnego wyczucia maszyny, ale gra była warta
świeczki/
Kiedy Walker wysłał sygnał "Mayday", nadajnik Martina
wyemitował kilka zakodowanych impulsów, a sam Martin po-
nownie wypełzł na skalną półkę, wycelował znacznik celu w stro-
nę góry, umieścił czerwoną kropkę dokładnie pośrodku bre-
zentowej płachty i zamarł w oczekiwaniu. Aż do chwili po-
jawienia się samolotu kropka nie mogła przesunąć się ani o mi-
limetr.
- Najwyższa pora - mruknął Eastman. - Już mi tyłek zaczął
przymarzać do skały.
-	Nie przejmuj się - odparł Stephenson, upychając ekwipunek
w plecaku. - Zaraz będziesz miał okazję się rozgrzać.
Na wierzchu pozostał jedynie nadajnik.
Tim Nathanson, nawigator Walkera, odczytywał z komputera
te same informacje, co pilot. Cztery minuty... Trzy trzydzieści...
Trzy... Liczby zmniejszały się coraz bardziej, w miarę jak eagle
z ogłuszającym rykiem przelatywał nad kolejnymi grzbietami.
Przemknął nad doliną, gdzie wylądował oddział Martina, i w ciągu
kilku sekund przebył odległość, na której pokonanie oni po-
trzebowali wielu godzin.
-	Dziewięćdziesiąt sekund do zrzutu.
Eagle zaczął się lekko wznosić, a w tej samej chwili trzej
przyczajeni w skalnej szczelinie Brytyjczycy usłyszeli dobiegający
z południa huk jego silników.
Kiedy odliczanie dobiegło końca, myśliwiec wypadł zza grzbietu
górskiego położonego 5 kilometrów na południe od celu. Dwie
zbliżone kształtem do torped bomby oderwały się od kadłuba
i przez chwilę także mknęły w górę, pchane potężną siłą bezwład-
ności.
Rozlokowani w trzech niby-wioskach żołnierze Gwardii Repub-
likańskiej zostali dosłownie wymieceni z prycz przez potworny
hałas, ale błyskawicznie pozbierali się i pognali na stanowiska, a już
kilka sekund później dachy rzekomych lepianek zaczęły odsuwać
się na doskonale naoliwionych prowadnicach, odsłaniając baterie
działek i wyrzutnie rakiet przeciwlotniczych.
Bomby rozpoczęły najpierw powolny, potem zaś coraz szybszy
lot w dół. Ukryte w ich nosach czujniki łakomie poszukiwały
niewidocznego gołym okiem promienia. Mikę Martin leżał wyciąg-
nięty na skalnej półce, która zakołysała się od huku wraz z resztą
góry, i utrzymywał czerwoną kropkę dokładnie pośrodku paszczy
monstrualnego działa.	/
Nie zauważył, kiedy uderzyły bomby. Nagle obiektyw celownika
wypełnił się tak jaskrawym światłem, że musiał czym prędzej
odwrócić wzrok i osłonić ręką oczy. Noc zamieniła się w przeraźliwie
jasny, krwistoczerwony dzień.
Obie bomby uderzyły jednocześnie, na trzy sekundy przed tym,
zanim ukryty głęboko we wnętrzu góry pułkownik zdążył wyciągnąć
rękę w kierunku czerwonej dźwigni.
Kiedy sekundę później Martin odsłonił oczy, zobaczył, jak cały
szczyt Fortecy rozbłyskuje jaskrawym płomieniem. Przez ułamek
sekundy widać było lufę gigantycznego działa, uniesioną w powietrze
siłą wybuchu. Zaraz potem duma irackich inżynierów runęła
w otchłań ognistego krateru.
- Zupełnie jak w piekle... - szepnął z podziwem sierżant
Stephenson.
Porównanie wydawało się jak najbardziej na miejscu. Pomarań-
czowy ogień nieco przygasł i spłynął na dno wydrążonej góry,
dzięki czemu nad okolicą zapadł krwisty półmrok. Martin
uruchomił nadajnik, wysyłając serię impulsów do słuchaczy
w Rijadzie.
Zaraz po zrzuceniu bomb Don Walker wykonał gwałtowny
skręt, ale ponieważ znajdował się nad otoczoną dość pokaźnymi
górami doliną, musiał jednocześnie poderwać maszynę, by uniknąć
uderzenia w któryś z okolicznych szczytów. Przez ułamek sekundy
F-15 zawisł nad wioską najbardziej oddaloną od Fortecy, a wów-
czas z ziemi pomknęły w jego stronę dwie rakiety. Nie były
to rosyjskie SAM-y, lecz znacznie nowocześniejsze, francusko-
-niemieckie rolandy.
Pierwszy poszybował za nisko i eksplodował na krawędzi skalnej
grani oddzielającej dwie doliny, drugi zaś przemknął tuż nad nim
i kilkaset metrów dalej dopadł celu. Walker odczuł potworny
wstrząs, kiedy eksplozja pozbawiła jego maszynę prawego silnika
i niemal całego skrzydła.
Eagle zatoczył się w powietrzu, ciągnąc za sobą ognistą smugę
płonącego paliwa. Precyzyjne przyrządy niczego już nie pokazywały,
a stery przestały reagować na polecenia pilota. Było po wszystkim.
Walker zrozumiał, że jego maszyna już zginęła, a trzydzieści ton
płonącego metalu lada chwila runie na ziemię.
- Katapulta!
Osłona kabiny rozpadła się na tysiące kawałków, a fotel
poszybował w powietrze. Czujniki błyskawicznie oszacowały odleg-
łość od ziemi, uznały, że jest niebezpiecznie mała i zdetonowały
ukryte w fotelu mikroładunki wybuchowe, uwalniając pilota i po-
zwalając rozwinąć się spadochronowi.
Walker jeszcze nigdy w życiu nie katapultował się z uszkodzo-
nego samolotu. Wstrząs psychiczny był tak wielki, że na chwilę
pozbawił go możliwości działania. Na szczęście konstruktorzy
przewidzieli taką ewentualność i czasza spadochronu wystrzeliła
w górę bez udziału pilota. Oszołomiony Walker stwierdził, że
powoli opada ku ziemi, której nie jest w stanie dojrzeć.
Zaledwie kilka sekund później zobaczył ją na chwilę przed tym,
jak z ogromną siłą rąbnęła od spodu w jego nogi, potem zaś toczył
się po kamienistym gruncie, rozpaczliwie usiłując sięgnąć do klamry
na piersi. Wreszcie mu się to udało i znieruchomiał na spłachetku
trawy, a niesiony wiatrem spadochron poszybował gdzieś w cie-
mność.
-	Tim! - zawołał Don Walker. - Tim, nic ci nie jest?
Zerwał się na nogi i pobiegł przed siebie, pewien, że jego
nawigator wylądował gdzieś niedaleko.
Nie mylił się. Obaj lotnicy spadli do małej doliny, którą od
Fortecy oddzielało jeszcze jedno, znacznie większe obniżenie terenu.
Na północy żarzyła się krwawo słaba poświata, wydobywając
z ciemności zarysy poszarpanych szczytów.
Po trzech minutach wpadł na coś twardego i boleśnie stłukł
sobie kolano. W pierwszej chwili pomyślał, że to skała, ale zaraz
potem przekonał się, że to jego fotel. A co z Timem?
Znalazł go kilkanaście metrów dalej. Nawigator również zdążył
się katapultować, ale tak się nieszczęśliwie złożyło, że eksplozja
uszkodziła mikroładunki wybuchowe, które miały oddzielić go od
fotela. Dopiero kiedy runął na górskie zbocze, wciąż przypięty
pasami, ze spadochronem pod plecami, siła uderzenia oswobodziła
go z pułapki. Niestety, za późno. Żaden człowiek nie przeżyłby
upadku z takiej wysokości.
Tim Nathanson leżał na wznak na łagodnym zboczu blisko dna
doliny, z twarzą zasłoniętą ciemnym wizjerem hełmu. Walker
odwrócił się gwałtownie, zerwał maskę tlenową i szlochając głośno
pognał na oślep przed siebie. \
Biegł tak długo, aż wreszcie opadł z sił, a wówczas wczołgał się
do skalnej szczeliny i znieruchomiał tam z nogami podkulonymi
pod brodę.
Dwie minuty po eksplozji Martin nawiązał łączność z Rijadem.
Zaczekał na potwierdzenie, że jego sygnały są odbierane, po czym
powiedział wyraźnie do mikrofonu:
-	Przybył Barabasz. Powtarzam: przybył Barabasz.
Następnie trzej ludzie z SAS spakowali nadajnik, zarzucili
plecaki i najszybciej, jak tylko mogli, zaczęli schodzić w dół, ku
dolinie. Lada chwila w okolicy miało zaroić się od patroli,
poszukujących amerykańskich lotników.
Sierżant Stephenson zapamiętał kierunek, w którym spadał
myśliwiec. Jeżeli załoga zdołała się katapultować, to pilot i nawi-
gator powinni wylądować na spadochronach gdzieś na południe
od Fortecy. Brytyjczycy gnali co sił w nogach, aby uprzedzić
żołnierzy z plemienia Ubajdi, którzy gromadnie wysypali się ze
wszystkich trzech wiosek i zaczęli systematycznie przeczesywać
teren.
Dwadzieścia minut później Mikę Martin i jego ludzie znaleźli
nawigatora. Nie mogli mu już w żaden sposób pomóc, więc ruszyli
dalej. Nie minęło nawet dziesięć minut, kiedy za ich plecami rozległ
się terkot pistoletów maszynowych; Irakijczycy także natrafili na
ciało i w bezsilnej wściekłości posiekali je na strzępy seriami
pocisków. Nie pomyśleli o tym, że w ten sposób zdradzają
przeciwnikowi swoją pozycję.
Don Walker prawie nie poczuł ostrza noża sierżanta Stephen-
sona; zimna stal musnęła jego gardło delikatnie jak piórko, po
czym się cofnęła. Podniósłszy głowę pilot zobaczył jakiegoś szczup-
łego, chyba czarnowłosego mężczyznę w mundurze kapitana Gwar-
dii Republikańskiej, mierzącego do niego z pistoletu maszynowego.
- Paskudna pora na odwiedziny - przemówił po angielsku
mężczyzna. - Proponuję, żebyśmy czym prędzej się stąd wynieśli.
Tej nocy generał Norman Schwarzkopf siedział samotnie w swo-
im apartamencie na trzecim piętrze budynku saudyjskiego Minis-
terstwa Obrony. Podczas minionych siedmiu miesięcy zjawiał się
tutaj niezmiernie rzadko, gdyż większość tego czasu spędził albo ze
swoimi żołnierzami na pierwszej linii, albo głęboko pod ziemią
z członkami sztabu. W tym przestronnym, wygodnie urządzonym
pokoju krył się tylko wtedy, kiedy chciał być zupełnie sam.
Siedział przy biurku, na którym wśród wielu innych stał także
czerwony telefon, dzięki niemu generał mógł w każdej chwili
połączyć się z Waszyngtonem. Za dziesięć pierwsza w nocy z 23 na
24 lutego zadzwonił jeden ze zwykłych, niepozornych aparatów.
- Generał Schwarzkopf? - zapytał głos z wyraźnym angiels-
kim akcentem.
 Mam dla pana wiadomość, generale.
 Proszę strzelać.
 Wiadomość brzmi: przybył Barabasz. Przybył Barabasz,
panie generale.
 Dziękuję - powiedział głównodowodzący sił koalicji i od-
łożył słuchawkę.
Punktualnie o czwartej rano wojska lądowe ruszyły do natarcia.

Rozdział dwudziesty trzeci
Trzej ludzie z SAS narzucili tak ostre tempo marszu, że Don
Walker, który przecież nie niósł plecaka i do tej pory uważał, iż ma
niezłą kondycję, nie mógł za nimi nadążyć. Wielokrotnie osuwał się
bez sił na kolana, pewien, że nie zrobi już ani kroku i że nawet
śmierć byłaby lepsza od potwornego bólu rozrywającego wszystkie
jego mięśnie. Jednak za każdym razem czyjeś stalowe ręce podnosiły
go i stawiały na nogi, w uszach zaś dźwięczał mu głos sierżanta
Stephensona.
- Dawaj, kolego, jeszcze tylko trochę - mówił z cockneyow-
skim akcentem weteran SAS. - Widzisz ten grzbiet? Po drugiej
stronie trochę sobie odpoczniemy.
Była to jednak nieprawda.
Mikę Martin nie skierował się na południe, ku nizinom, gdyż
przypuszczalnie roiło się tam już od zmotoryzowanych patroli
Gwardii Republikańskiej, lecz poprowadził oddział na wschód,
w wyższe partie gór, ciągnące się aż do granicy z Iranem. Żołnierze
z plemienia Ubajdi cały czas deptali uciekinierom po piętach.
Wkrótce po wschodzie słońca sześciu najbardziej wytrzymałych
Irakijczyków zdecydowanie wysforowało się do przodu. Kiedy
minęli wierzchołek kolejnego wzniesienia, dostrzegli samotną,
zgarbioną sylwetkę siedzącą na ziemi i odwróconą plecami do nich.
Żołnierze natychmiast otworzyli ogień; postać osunęła się bezwładnie
na kamienie, gwardziści zaś pobiegli co sił w nogach i otoczyli ją
ciasnym kręgiem.
Kiedy zobaczyli, że rzekome zwłoki to w rzeczywistości wy-
pchany trawą plecak, owinięty siatką maskującą, z położonym na
wierzchu hełmem pilota, było już za późno. Kilka serii pistoletów
maszynowych MP5 z tłumikiem załatwiło sprawę.
Po jakimś czasie dotarli w pobliże miasteczka Chanakin,
wówczas Martin zarządził przerwę i wysłał wiadomość do Rijadu.
Stephenson i Eastman stali na straży, pilnując, czy z zachodu nie
zbliża się pościg.
Wiadomość była krótka: z akcji wyszli cało trzej ludzie SAS
i pilot. Na wypadek, gdyby transmisja została przechwyco-
na, Martin nie podał ich pozycji. Zaraz potem ruszyli w dalszą
drogę.
Wysoko w górach, blisko granicy, natrafili na prymitywny
szałas zbudowany z kamieni przez pasterzy, latem wypasających
tutaj stada kóz i owiec. W tej kryjówce przeczekali czterodniową,
błyskawiczną wojnę lądową, podczas której alianckie czołgi przeto-
czyły się po irackich dywizjach i wjechały do Kuwejtu.
Pierwszego dnia wojny zachodnią granicę Iraku przekroczył
samotny żołnierz. Był to izraelski komandos, wyznaczony do tego
zadania, gdyż doskonale znał język arabski.
Izraelski śmigłowiec w barwach jordańskich sił powietrznych,
wyposażony w dodatkowe zbiorniki paliwa, nie zauważony przez
nikogo przemknął nad pustynią i wysadził swego jedynego pasażera
już na terytorium Iraku, na południe od przejścia granicznego
w Ruwajszid. Zaraz potem wzbił się w powietrze, zawrócił i ruszył
w drogę powrotną do Izraela.
Podobnie jak Martin, żołnierz dysponował lekkim terenowym
motocyklem z szerokimi oponami. Choć maszyna wyglądała na
starą i mocno zniszczoną - doprowadzenie jej do takiego stanu
kosztowało kilku specjalistów sporo czasu - to jej silnik był
w znakomitym stanie, a przytroczone po obu stronach tylnego koła
kanistry wypełniała benzyna.
Komandos pojechał wiodącą na zachód drogą, by o zmroku
dotrzeć do Bagdadu.
Obawy przełożonych żołnierza, dotyczące jego bezpieczeństwa,
okazały się mocno przesadzone. Po stolicy rozeszły się już szeptane
wieści o miażdżącej klęsce, jaką iracka armia poniosła na południu
kraju i w Kuwejcie. Wieczorem pierwszego dnia wojny funkc-
jonariusze Al-Aman al-Amm skryli się w koszarach i nie wystawiali
stamtąd nosa.
Teraz, kiedy ustały naloty - wszystkie alianckie maszyny brały
udział w walkach na linii frontu - ludzie wylegli na ulice,
rozprawiając swobodnie o niezbyt odległej chwili, kiedy Amerykanie
i Brytyjczycy wkroczą do Bagdadu, by obalić Saddama Husajna.
Euforia trwała tydzień, potem zaś stało się jasne, że alianci jednak
nie nadejdą i Al-Aman al-Amm znowu zaczął siać postrach wśród
poddanych raisa,
Na głównym dworcu autobusowym kłębił się tłum żołnierzy;
większość miała na sobie niekompletne mundury, czasem tylko
bieliznę, gdyż resztę porzucili na pustyni. Byli to dezerterzy, którym
udało się wymknąć żandarmerii, czekającej na nich zaraz za
oddziałami liniowymi. Sprzedawali za bezcen swoje kałasznikowy,
żeby zdobyć pieniądze na bilet do rodzinnej wioski. Na początku
tygodnia cena pistoletu maszynowego wynosiła 35 dinarów, ale już
cztery dni później płaciło się tylko połowę tej sumy.
Izraelczyk miał wykonać jedno zadanie i uporał się z nim jeszcze
przed północą. Mosad znał usytuowanie trzech skrzynek kontak-
towych, z których korzystał Alfonso Benz Moncada porozumiewając
się z Jerychem. Ze względów bezpieczeństwa Martin zrezygnował
z dwóch z nich, trzecia natomiast nadal funkcjonowała. Izraelski
komandos podrzucił do wszystkich trzech jednobrzmiące wiadomo-
ści, zrobił odpowiednie znaki kredą, ponownie wsiadł na motocykl
i ruszył z powrotem na zachód, dołączając do rzeszy uchodźców,
którzy zmierzali w tym kierunku.
Potrzebował całego dnia, aby dotrzeć w pobliże granicy. Zjechał
z drogi na pustynię, przemknął się między posterunkami granicznymi
do Jordanii, odszukał ukryty nadajnik i wysłał umówiony sygnał.
Wkrótce potem nad pustynią pojawił się ten sam śmigłowiec, co
poprzednio.
Komandos od pięćdziesięciu godzin nie zmrużył oka i prawie
nic nie jadł, ale bez zarzutu wywiązał się z zadania i bezpiecznie
wrócił do kraju.
Trzeciego dnia wojny lądowej na Bliskim Wschodzie Edith
Hardenberg przyszła do banku zdenerwowana i jednocześnie
trochę zaniepokojona. Minionego ranka, kiedy miała już wyjść
do pracy, zadzwonił telefon. Jakiś mężczyzna, mówiący nie-
nagannie po niemiecku z wyraźnym salzburskim akcentem, przed-
stawił się jako sąsiad jej matki i powiedział, że Frau Hardenberg
miała przykry wypadek: poślizgnęła się i spadła ze schodków
prowadzących na ganek domku, doznając dość poważnych ob-
rażeń.
Edith natychmiast zadzwoniła do matki, ale numer był ciągle
zajęty. Porządnie już zaniepokojona połączyła się z centralą telefo-
niczną w Salzburgu, gdzie poinformowano ją, że linia działa, a więc
w grę może wchodzić jedynie awaria aparatu.
Natychmiast zawiadomiła bank, że nie przyjdzie do pracy,
wsiadła w samochód i nie zważając na paskudną pogodę pojechała
do Salzburga. Na miejsce dotarła jeszcze przed południem, by
zastać matkę w znakomitym zdrowiu. Nie spadła z żadnych
schodów, nic jej nie dolegało, tylko jakiś wandal przeciął przewód
telefoniczny.
Kiedy Edith wróciła do Wiednia, było już za późno, żeby iść do
pracy.
Nazajutrz zastała Wolfganga Gemutlicha w paskudnym na-
stroju. Zbeształ ją za nieobecność, po czym z ponurą miną
wysłuchał wyjaśnień. Bardzo szybko wyszła na jaw przyczyna
jego wzburzenia: otóż minionego dnia "w banku zjawił się
jakiś młody człowiek i zażyczył sobie rozmowy z Herr Ge-
mutlichem.
Gość poinformował na wstępie, że nazywa się Aziz i jest
synem posiadacza konta na hasło, na którym zgromadzono dość
znaczną kwotę. Niestety, ojciec nie czuje się najlepiej, więc przysłał
do Wiednia syna, aby ten w jego zastępstwie dokonał pewnej
operacji,.
Następnie Aziz junior przedstawił dokumenty stwierdzające
ponad wszelką wątpliwość, że istotnie otrzymał od ojca pełnomoc-
nictwa upoważniające go do działania w jego imieniu. Herr
Gemutlich, mimo iż bardzo się starał, nie dopatrzył się w nich
najmniejszego uchybienia; nie pozostało mu więc nic innego, jak
tylko spełnić wolę klienta.
Młody Arab jakby nigdy nic poinformował zdruzgotanego
bankiera, że ojciec postanowił wycofać cały depozyt. Wyobraża
sobie pani, panno Hardenberg? Wycofać! I to zaledwie trzy dni po
tym, jak na konto wpłynęła okrągła suma trzech milionów
dolarów, zwiększając jego łączny stan do ponad dziesięciu
milionów!
Edith Hardenberg spokojnie wysłuchała opowieści pracodawcy,
po czym zadała kilka pytań dotyczących młodego gościa. Tak, miał
na imię Karim, bliznę na brodzie i niewielki sygnet z różowym
opalem na serdecznym palcu. Gdyby Herr Gemutlich nie był tak
bardzo pochłonięty rozpamiętywaniem tego, co uważał za swoją
osobistą klęskę, może zastanowiłoby go, skąd jego sekretarka zna
takie szczegóły wyglądu człowieka, którego przecież nigdy w życiu
nie widziała.
Wiceprezes Banku Winklera od dawna podejrzewał, że właś-
cicielem szybko rosnącego konta jest zapewne jakiś Arab, ale nie
miał pojęcia, iż pochodzi on akurat z Iraku i ma syna.
Po pracy Edith Hardenberg wróciła prosto do swego małego
mieszkanka i wzięła się do gruntownego sprzątania. Szorowała,
czyściła i odkurzała przez cztery godziny, potem zaś wyniosła do
pojemnika na śmieci dwa wielkie kartonowe pudła. Jedno z nich
zawierało najróżniejsze perfumy, kremy i płyny do kąpieli, drugie
natomiast frywolną damską bieliznę.
Sąsiedzi powiedzieli później policji, że przez cały wieczór słuchała
muzyki - nie ukochanego Mozarta ani Straussa, tylko części opery
Verdiego "Nabucco". Pewien człowiek obdarzony szczególnie
dobrym słuchem rozpoznał w tym fragmencie chór niewolników
z trzeciego aktu.
Nad ranem muzyka umilkła, panna Hardenberg zaś wyszła
z mieszkania, położyła na tylnym siedzeniu samochodu dwa
przedmioty zabrane z kuchni, po czym usiadła za kierownicą
i odjechała.
O siódmej rano, w parku na Praterze, znalazł ją pewien
emerytowany księgowy. Zboczył z głównej alei podążając za
swoim psem, który postanowił wysiusiać się w pobliskim za-
gajniku.
Frdulein Hardenberg miała na sobie skromną szarą jesionkę,
ciepłe rajstopy i pantofle na niskim obcasie. Włosy były upięte
w ciasny kok z tyłu głowy. Gruby sznur do bielizny, przywiązany
do gałęzi dębu, okazał się wystarczająco mocny, by utrzymać ciężar
szczupłego ciała, a przewrócony kuchenny taboret leżał na trawie
metr od sztywnych stóp.
Wisiała spokojnie i cicho, z ramionami opuszczonymi wzdłuż
tułowia. Edith Hardenberg do końca życia pozostała skromną,
schludną kobietą.
28 lutego był ostatnim dniem wojny lądowej. Na pustyni
rozciągającej się na zachód od Kuwejtu iracka armia została
najpierw otoczona, potem zaś unicestwiona. Na południe od
Al-Kuwajt ten sam los spotkał pancerne dywizje Gwardii Repub-
likańskiej, które wkroczyły tam 2 sierpnia ubiegłego roku. Siły
okupujące miasto, złupiwszy wszystko, co dało się jeszcze złupić,
podpaliły resztę, po czym rzuciły się do panicznej ucieczki na
północ.
Bezładna kolumna ciężarówek, samochodów osobowych, fur-
gonetek i transporterów opancerzonych dotarła jedynie do miejsca,
w którym szosa przecina pasmo wzgórz Mutla. Tam właśnie
dopadły ją F-15, jaguary, tomcaty, hornety, tornada, thunderbolty
i phantomy, zamieniając jej czoło i straż tylną w płonące sterty
zmiażdżonego metalu. Pozostali uciekinierzy nie mogli się ani
cofnąć, ani podążać naprzód, po bokach zaś wznosiły się strome
zbocza i ziały głębokie przepaście. Wielu ludzi straciło tam życie,
reszta zaś dostała się do niewoli.
O zachodzie słońca w mieście pojawiły się pierwsze oddziały
wyzwolicieli.
Wieczorem Martin ponownie nawiązał łączność z Rijadem
i dowiedział się o zwycięstwie. Dopiero wtedy podał pozycję małego
oddziału, a także współrzędne względnie płaskiej łąki, jedynej, jaką
udało się znaleźć w okolicy.
Trzej żołnierze SAS i Amerykanin nie mieli już co jeść, pili zaś
jedynie wodę z roztopionego śniegu. Było im bardzo zimno, gdyż
bali się rozpalić ognisko, aby nie ściągnąć na siebie uwagi. Co
prawda wojna już się skończyła, ale pozbawione łączności radiowej
patrole mogły o tym nie wiedzieć.
O świcie przyleciały po nich dwa śmigłowce typu Blackhawk
z amerykańskiej 101. Dywizji Powietrznodesantowej. Po to, aby
dotrzeć bez lądowania w pobliże miasteczka Chanakin, musiały
wystartować z irackiej bazy nad Eufratem, zajętej w wyniku
największej operacji, jaką kiedykolwiek przeprowadzono wyłącznie
przy użyciu śmigłowców. Dla zabrania czterech ludzi, w zupełności
wystarczyłaby jedna maszyna; druga niosła na pokładzie zapas
paliwa.
Tak na wszelki wypadek w chwili, kiedy na łące odbywała się
operacja tankowania, w górze przemknęła formacja ośmiu F-15.
Don Walker osłonił ręką oczy i wytężył wzrok.
- To moje chłopaki! - wykrzyknął.
Amerykańskie samoloty towarzyszyły śmigłowcom aż do granicy
z Arabią Saudyjską. Tam, nad prowizorycznym lądowiskiem,
pokiwały skrzydłami i opuściły podopiecznych. Na ziemi czekał już
kolejny blackhawk, który miał zabrać Dona Walkera do Zahranu,
stamtąd zaś do Al-Chardż, nieco dalej stał zaś helikopter typu
Puma w barwach RAF-u. Na jej pokładzie kapral, sierżant i major
SAS dotarli do bazy.
Tego samego wieczoru doktor Terry Martin, przebywający
w wygodnym wiejskim domu wśród rozległych pól hrabstwa Sussex,
dowiedział się wreszcie, gdzie naprawdę przebywał jego brat, i że
teraz, cały i zdrowy, wrócił już do Arabii Saudyjskiej.
Uczony mało co nie zemdlał z przejęcia, ale szybko wziął się
w garść. Agent SIS odwiózł go do stolicy, a następnego dnia
znakomity arabista podjął swoje obowiązki na Wydziale Orientalis-
tyki i Afrykanistyki Uniwersytetu Londyńskiego.
Dwa dni później, 3 marca, w namiocie ustawionym na skraju
małego irackiego lotniska Safuan, dowódcy sił koalicyjnych spotkali
się z dwoma generałami z Bagdadu w celu omówienia warunków
kapitulacji. Delegacji alianckiej przewodniczyli generałowie Norman
Schwarzkopf i sir Peter de la Billiere oraz książę Chalid Ibn Sułtan.
Wszyscy po dziś dzień są święcie przekonani, że na lotnisku Safuan
zjawiło się tylko dwóch irackich generałów.
W rzeczywistości było ich trzech.
Amerykanie podjęli nadzwyczajne środki ostrożności, aby nie
dopuścić do ewentualnej próby zamachu. Pustynne lotnisko otoczyła
cała dywizja, gotowa odeprzeć każdy, nawet najbardziej niespodzie-
wany, atak.
Dowódcy wojsk koalicyjnych przylecieli z południa śmigłow-
cami, Irakijczykom natomiast polecono dojechać do skrzyżowania
dróg na północ od miejsca spotkania. Tam przesiedli się do
amerykańskich kołowych transporterów opancerzonych, które
dowiozły ich na skraj pasa startowego, gdzie rozstawiono
namioty.
Dziesięć minut po rozpoczęciu rozmów od strony Basry pojawił
się jeszcze jeden czarny mercedes. Posterunkiem na skrzyżowaniu
dróg dowodził wówczas kapitan z amerykańskiej 7 Brygady Pan-
cernej; wszyscy oficerowie wyżsi rangą przebywali na lotnisku.
Rzecz jasna, limuzyna została zatrzymana.
Na tylnej kanapie siedział człowiek w mundurze irackiego
generała brygady, trzymając w ręku czarną teczkę. Ani on, ani
kierowca nie mówili po angielsku, kapitan zaś nie znał arabs-
kiego. Właśnie miał zamiar zapytać drogą radiową o instrukcje,
kiedy zjawił się jeep prowadzony przez pułkownika amerykań-
skich Zielonych Beretów. Drugi pułkownik, siedzący na miejscu
pasażera, miał na klapie munduru insygnia G2, czyli wywiadu
wojskowego.
Obaj oficerowie wylegitymowali się przed dowódcą posterunku,
który sprawdził autentyczność ich dokumentów i zasalutował
służbiście.
- Wszystko w porządku, kapitanie - powiedział pułkownik
Zielonych Beretów. - Czekaliśmy na tego palanta. Wygląda na to,
że złapał po drodze gumę, albo coś w tym rodzaju.
Ten z wywiadu wskazał teczkę trzymaną przez irackiego
generała.	,
- W tej teczce jest lista z nazwiskami naszych jeńców
wojennych. Generał Schwarzkopf chce mieć ją zaraz na stole
rokowań.
Ponieważ wszystkie transportery opancerzone odjechały już na
lotnisko, pułkownik Zielonych Beretów obcesowym gestem wskazał
generałowi miejsce z tyłu jeepa. Kapitan zupełnie nie wiedział, co
powinien zrobić. Z jednej strony, nikt nie poinformował go
o jeszcze jednym irackim generale, z drugiej natomiast, jego
oddział zdrowo naraził się Niedźwiedziowi, informując go o zdo-
byciu Safuanu na kilka godzin przed rzeczywistym osiągnięciem
celu. Brakowało tylko tego, żeby teraz opóźnił niezwykle ważne
negocjacje, zatrzymując listę amerykańskich jeńców... Jeep od-
jechał w kierunku Safuanu, kapitan zaś wzruszył ramionami i dał
znak irackiemu kierowcy, żeby postawił samochód obok innych
limuzyn.
W drodze na lotnisko jeep najpierw przez niemal półtora
kilometra jechał między rzędami stojących po obu stronach drogi
czołgów. Potem nastąpiła przerwa, w oddali pojawiły się zaś
sylwetki śmigłowców typu Apache, otaczających szczelnym kor-
donem miejsce spotkania.
Gdy tylko minęli czołgi, pułkownik G2 odwrócił się i powiedział
po arabsku:
- Jest pod siedzeniem. Przebieraj się, szybko.
Irakijczyk miał na sobie ciemnozielony mundur generała sił
lądowych swego kraju, ten zaś, który wydobył spod siedzenia,
był jasnobrunatny, z dystynkcjami pułkownika Saudyjskich Sił
Specjalnych.
Tuż przed kordonem śmigłowców jeep skręcił ostro w prawo,
ominął kraniec pasa startowego i pojechał na południe, by 30
kilometrów dalej dotrzeć do asfaltowej szosy prowadzącej w kierun-
ku Kuwejtu.
Wszędzie stały amerykańskie czołgi, zwrócone na zewnątrz
kręgu. Ich dowódcy otrzymali rozkaz niedopuszczenia żadnego nie
upoważnionego pojazdu ani człowieka do miejsca, w którym
odbywały się negocjacje. Usadowieni w wieżyczkach obojętnie
przyglądali się wyjeżdżającemu z zakazanej strefy jeepowi z dwoma
amerykańskimi oficerami i saudyjskim pułkownikiem.
Osiem kilometrów przed portem lotniczym pułkownik wywiadu
wyjął z kieszeni radiosygnalizator i kilka razy nacisnął guzik.
Samolot, do tej pory krążący poza zasięgiem lotniskowych radarów,
zaczął podchodzić do lądowania.
Załogę tymczasowej wieży kontrolnej, urządzonej w samo-
chodowej przyczepie, stanowili Amerykanie, zniżająca lot maszy-
na był to brytyjski HS 125 - osobisty samolot dowódcy
brytyjskiego kontyngentu, generała de la Billiere'a. Nie było co
do tego żadnych wątpliwości: nie tylko miała odpowiednie
oznaczenia, ale pilot posługiwał się także właściwym krypto-
nimem. Kontroler ruchu powietrznego bez wahania udzielił zgody
na lądowanie.
HS 125 nie podkołował w pobliże zrujnowanego budynku
portu lotniczego, lecz zatrzymał się na końcu pasa startowego,
gdzie czekał już na niego jeep US Army. Otworzyły się drzwi
w kadłubie, wysunęła drabinka i trzej pasażerowie jeepa błys-
kawicznie wdrapali się na pokład. Samolot natychmiast zaczął
zawracać.
-	Grandby Jeden prosi o zezwolenie na start - usłyszał
w słuchawkach zdumiony kontroler, który właśnie zajmował się
podchodzącym do lądowania kanadyjskim herculesem z ładunkiem
lekarstw na pokładzie.
-	Chwileczkę, Grandby Jeden. Jaki jest twój plan lotu?
Oznaczało to mniej więcej tyle: "Czekaj, do jasnej cholery! Ktoś
posypał ci pieprzu na ogon?"
-	Przykro mi, ale nie mogę czekać - nadeszła odpowiedź
z HS  125. Kontroler miał już wielokrotnie okazję rozmawiać
z pilotami  RAF-u.  Wszyscy mówili tak samo: jak uczniowie
szkoły podstawowej.  - Właśnie przyjęliśmy na pokład puł-
kownika  Saudyjskich  Sił  Specjalnych,  członka  sztabu księcia
Chalida.  Jest  poważnie  chory.  Generał  Schwarzkopf polecił,
żeby jak  najprędzej  odwieźć  go  do  szpitala,  więc  sir Peter
oddał do dyspozycji swój samolot. Ponownie proszę o zezwolenie
na start.
Brytyjski pilot wspomniał jednym tchem o dwóch generałach,
jednym księciu i jednym pułkowniku. Kontroler miał stopień
sierżanta i głowę na karku. Liczył na to, że uda mu się zrobić
karierę*w Siłach Powietrznych USA i doskonale zdawał sobie
sprawę, że opóźniając ewakuację chorego saudyjskiego pułkownika
może tej karierze tylko zaszkodzić.
-	Grandby Jeden, masz zezwolenie - powiedział do mi-
krofonu.
HS 125 wystartował z lotniska w Kuwejcie, ale zamiast skierować
się do Rijadu, gdzie jest jeden z najlepszych szpitali na Bliskim
Wschodzie, podążył prosto na zachód, wzdłuż północnej granicy
królestwa.
Pełniący tam straż AWACS natychmiast zapytał go, kim
jest i dokąd leci. Tym razem głos z wyraźnym angielskim ak-
centem wyjaśnił uprzejmie, że Grandby Jeden zmierza do bry-
tyjskiej bazy w Akrotiri na Cyprze, z rannym przyjacielem
generała de la Billiere'a na pokładzie. Co prawda dowódcy
misji w AWACS-ie nic nie było wiadomo o takim locie, ale
w jaki sposób miał mu zapobiec? Kazać zestrzelić maszynę
dowódcy brytyjskich wojsk biorących udział w wojnie nad Zatoką
Perską?
Kwadrans później HS 125 opuścił saudyjską przestrzeń powiet-
rzną i przekroczył granicę Jordanii.
Irakijczyk siedzący w tylnej części kabiny pasażerskiej nie miał
pojęcia o tych wszystkich wydarzeniach, za to przepełniał go
coraz większy podziw dla sprawności działania Brytyjczyków
i Amerykanów. Co prawda przez pewien czas nie wiedział, jak
zareagować na ostatnią wiadomość, którą od nich otrzymał, lecz
po namyśle przyznał im rację: lepiej uciec już teraz, niż czekać nie
wiadomo na co, a potem organizować wszystko na własną rękę.
Śmiały plan, który przedstawiono mu w liście, powiódł się w stu
procentach.
Z kabiny pilotów przyszedł jeden z dwóch lotników w tropi- 
kalnych  mundurach  RAF-u,  pochylił  się  nad  pułkownikiem
wywiadu i szepnął mu coś na ucho. Pułkownik uśmiechnął się
szeroko.
- Witamy na wolności, generale - powiedział po arabsku
do Irakijczyka. - Właśnie opuściliśmy saudyjską przestrzeń
powietrzną. Już niedługo będzie pan siedział w samolocie rej-
sowym lecącym do Stanów. Aha, byłbym zapomniał: mam tu coś
dla pana.
Wyjął z kieszeni na piersi wąski pasek papieru i pokazał go
irackiemu generałowi, który z nie ukrywaną przyjemnością stwier-
dził, iż jest to wyciąg z jego wiedeńskiego konta. Kwota dość
znacznie przekraczała dziesięć milionów dolarów.
Oficer Zielonych Beretów otworzył schowek w ściance działowej,
wyjął z niego szklaneczki i trzy miniaturki szkockiej, przelał
zawartość buteleczek do szklanek, a następnie wręczył każdemu
porcję.
- Cóż, przyjacielu... Za spokojną emeryturę w szczęściu i dob-
robycie.
Wypił pierwszy, potem uczynił to drugi Amerykanin. Irakijczyk
uśmiechnął się i także podniósł szklankę do ust.
- Teraz proszę odpocząć - powiedział pułkownik G2. -
Będziemy na miejscu za niecałą godzinę.
Zostawili go samego w tej części kabiny, on zaś oparł
głowę na zagłówku fotela i przymknąwszy powieki wrócił my-
ślami do minionych dwudziestu tygodni, które przyniosły mu
fortunę.
Podjął ogromne ryzyko, ale się opłaciło. Przypomniał sobie ten
dzień, kiedy wraz z innymi uczestnikami zebrania w pałacu
prezydenckim dowiedział się od ra'isa, że Irak ma broń atomową.
Przeżył wówczas prawdziwy wstrząs, pogłębiony jeszcze przez fakt,
że zaraz potem Amerykanie raptownie zerwali kontakty.
Jednak niebawem nawiązali je ponownie, domagając się,
aby jak najprędzej dowiedział się, gdzie jest przechowywana
bomba.
Nie miał o tym najmniejszego pojęcia, lecz zachęta w postaci
pięciu milionów dolarów sprawiła, iż postanowił pójść na całość.
Na szczęście okazało się, że wszystko jest znacznie prostsze, niż
można by przypuszczać.
Doktor Salah Siddiki został aresztowany na ulicy, dostarczony
do kwatery głównej tajnej policji i oskarżony o to, że zdradził
Amerykanom miejsce ukrycia bomby, w ten sposób umożliwiając
im jej zniszczenie. Oszołomiony i przerażony nie tylko podał
współrzędne Al-Kubaj, ale opowiedział także ze szczegółami o spo-
sobie, w jaki zamaskowano podziemną fabrykę. Skąd miał wiedzieć,
że jest przesłuchiwany nie dwa dni po bombardowaniu, lecz trzy
dni przed nim?
Kiedy Jerycho usłyszał o zestrzeleniu dwóch brytyjskich lot-
ników, ogarnęła go panika. Za wszelką cenę starał się ustalić, czy
powiedziano im, skąd alianci uzyskali informacje o lokalizacji
obiektu. Ulga, jaką poczuł w chwili, kiedy nabrał całkowitej
pewności, że piloci byli święcie przekonani, iż atakują po prostu
jeszcze jeden skład amunicji, trwała bardzo krótko - dokładnie do
momentu, gdy ra 'is oświadczył, że musi dostać zdrajcę w swoje
ręce. Trzeba więc było błyskawicznie usunąć doktora Siddiki,
przykutego łańcuchami do ściany celi pod "salą gimnastyczną".
Dokonano tego, wstrzykując uczonemu prosto w serce dużą ilość
powietrza, co spowodowało natychmiastowy zgon. Usunięto także
raporty z jego przesłuchań, wprowadzając w to miejsce nowe.
Jednak na najcięższą próbę Jerycho został wystawiony w chwili,
kiedy Saddam Husajn oznajmił, iż bomba została przewieziona
w jakieś supertajne miejsce zwane Fortecą. Co za forteca? I gdzie
ona mogła być?
Z zeznań doktora Siddiki wynikało, że najlepszym specjalistą od
kamuflażu w całym Iraku jest niejaki pułkownik Usman Badri
z Korpusu Inżynierskiego. Niestety, okazało się, iż młody oficer
należy również do najbardziej fanatycznych zwolenników prezy-
denta. W jaki sposób można było wpłynąć na zmianę jego
poglądów?
Bardzo prosto: aresztować pod sfabrykowanymi zarzutami jego
ukochanego ojca, poddać starca torturom, a wreszcie zgładzić.
Podczas spotkania, do którego doszło w samochodzie przy bramie
cmentarza, wstrząśnięty i nagle pozbawiony złudzeń pułkownik
Badri bez oporów zdradził pilnie strzeżoną tajemnicę.
Człowiek o pseudonimie Jerycho, zwany także Katem, czuł się
pogodzony ze światem. Ogarnęło go dziwne otępienie - praw-
dopodobnie efekt napięcia, w jakim żył od kilku dni. Spróbował
poprawić się w fotelu, lecz ani ręce, ani nogi nie słuchały wysyłanych
przez mózg rozkazów. Dwaj amerykańscy pułkownicy przyglądali
mu się uważnie, rozmawiając w języku, którego nie znał, a który
na pewno nie był angielskim. Usiłował coś powiedzieć, ale nie mógł
nawet otworzyć ust.
HS 125 skręcił na południowy zachód, zmniejszając jednocześnie
wysokość do trzech tysięcy metrów. Nad wybrzeżem Jordanii,
a dokładnie nad Zatoką Akaba, pułkownik Zielonych Beretów
otworzył drzwi kabiny pasażerskiej. Do wnętrza maszyny natych-
miast wdarł się gwałtowny wicher, mimo że samolot leciał z naj-
mniejszą dopuszczalną prędkością.
Dwaj oficerowie dźwignęli bezwładnego jak wielka lalka męż-
czyznę. Generał Umar Chatib nie stawiał oporu, kiedy wypychali
go przez otwarte drzwi. Po trzykilometrowym locie z ogromną siłą
zderzył się z powierzchnią Zatoki Akaba i został niemal zmiażdżony,
a w chwilę później do dzieła przystąpiły rekiny.
HS 125 skręcił na północ i przekroczył granicę izraelskiej
przestrzeni powietrznej, by wkrótce potem wylądować w bazie
Sde Dow na północ od Tel-Awiwu. Tam obaj piloci zrzucili
mundury RAF-u, pułkownicy zaś amerykańskie, po czym wszyscy
włożyli uniformy izraelskiej armii. Samolot został błyskawicznie
przemalowany i zwrócony sayanowi z Cypru, który go wypo-
życzył.
Pieniądze z Wiednia trafiły najpierw do banku Kanoo na
Bahrajnie, potem do Ameryki, stamtąd zaś część przekazano do
banku Hapoalim w Tel-Awiwie, na konto rządu Izraela. Było
tego dokładnie tyle, ile Izrael zapłacił Jerychowi za jego informa-
cje, zanim na arenę wkroczyła CIA. Reszta, czyli ponad osiem
milionów dolarów, trafiła na tak zwany "fundusz rozrywkowy"
Mosadu.
Pięć dni po zakończeniu działań wojennych w Dżabal al-Hamrin
pojawiły się dwa amerykańskie śmigłowce dalekiego zasięgu.
Ciała Tima Nathansona nigdy nie udało się odnaleźć. Iraccy
żołnierze posiekali je kulami, resztą zaś zajęły się szakale, fenki
i kruki. Kości młodego nawigatora po dziś dzień leżą gdzieś
w górskich dolinach, niewiele ponad sto kilometrów od miejsca,
gdzie jego praprzodkowie w znoju i trudzie budowali potęgę
Babilonu.
Kiedy do Georgetown dotarła wiadomość o jego śmierci, ojciec
zmówił kadisz za duszę syna, po czym zamknął się zupełnie sam
w wielkiej rezydencji i pogrążył w rozpaczy.
Odnaleziono natomiast zwłoki kaprala Kevina Northa. Brytyjscy
żołnierze wydobyli je spod kamieni i spadochronów, włożyli do
foliowego worka i umieścili na pokładzie amerykańskiego śmigłow-
ca, który zawiózł je do Rijadu. Stamtąd transportowym herculesem
poleciały do Anglii.
W połowie kwietnia w kwaterze głównej SAS na przedmieściu
Hereford odbyła się krótka ceremonia.
Żołnierze SAS nie mają swojego cmentarza. Większość z tych,
którzy zginęli, spoczywa na obcej ziemi, w miejscach o dziwnie
brzmiących nazwach. Wielu pozostało w piaskach Libii, gdzie
w 1941 i 1942 walczyli z oddziałami Rommla. Wielu poległo
na greckich wysepkach, górach Abruzzi, w Jurze i Wogezach.
Wielu pozostało na zawsze w Malezji i na Borneo, w Jemenie
i Omanie, w dżunglach i na smaganych lodowatym wichrem
pustkowiach, a także w zimnych wodach Atlantyku koło Falk-
landów.
Nieliczne ciała, które udało się przywieźć do Wielkiej Brytanii,
przekazano rodzinom. Jednak nawet wówczas na nagrobnych
płytach nie pojawiła się żadna wzmianka o SAS, gdyż w oficjalnych
zawiadomieniach o śmierci na polu bitwy w rubryce "przynależność
służbowa" zawsze figurowała nazwa jakiejś innej formacji: strzelcy
górscy, spadochroniarze, gwardziści...
Jest tylko jeden pomnik. Pośrodku placu apelowego na terenie
koszar w Hereford wznosi się niska, przysadzista wieża z drew-
nianych bali pomalowanych na ciemnobrązowy kolor. Na jej
szczycie zegar odmierza niestrudzenie godziny, więc nic dziwnego,
że nazywa się ją po prostu Wieżą Zegarową. Wokół jej podstawy
umieszczono mosiężne płyty z wyrytymi nazwiskami wszystkich
poległych oraz nazwami miejsc, w których dosięgła ich śmierć.
W kwietniu pojawiło się pięć kolejnych nazwisk. Jeden człowiek
został rozstrzelany w niewoli, dwaj zginęli w potyczce na granicy,
czwarty zmarł w wyniku wychłodzenia organizmu po kilku dniach
przebywania w niskiej temperaturze i strugach lodowatego deszczu.
Piątym był kapral North.
Tego deszczowego kwietniowego dnia wokół Wieży zebrało się
kilku dawnych dowódców regimentu: John Simpson, hrabia Johnny
Slim i sir Peter de la Billiere. Przybyli także dyrektor Sił Specjalnych
J.P. Lovat, pułkownik Bruce Craig, major Mikę Martin oraz kilku
innych.
Ponieważ byli u siebie w domu, ci, którzy jeszcze nie przeszli na
emeryturę albo do innej formacji, mogli włożyć piaskowe berety
z emblematem składającym się ze skrzydlatego sztyletu i motta:
"Tylko śmiałkowie zwyciężą".
Ceremonia nie trwała długo; wstęga opadła z tablicy, odsłaniając
pięć nowych nazwisk, zebrani przez chwilę spoglądali na nie
w milczeniu, po czym zasalutowali i rozeszli się do budynków.
Krótko potem Mikę Martin wsiadł do samochodu, wyjechał
poza teren koszar i skręcił w kierunku wiejskiego domu na skraju
wsi w Herefordshire. Po drodze myślał o tym wszystkim, co
wydarzyło się na ulicach i pustyniach Kuwejtu, na niebie nad nimi,
w uliczkach i zaułkach Bagdadu oraz na stokach wzgórz Hamrin.
Ponieważ z natury był skrytym człowiekiem, cieszył się z jednego:
że nikt się o tym nie dowie.

Posłowie
Z każdej wojny powinna wypływać jakaś nauka. Jeżeli tak się
nie dzieje, oznacza, to, że ofiara tych, którzy stracili w niej życie,
poszła na marne.
Po wojnie w Zatoce Perskiej ludzie powinni sobie uświadomić
dwie sprawy - inna rzecz, czy wielkie mocarstwa zechcą przyjąć je
do wiadomości.
Po pierwsze: jest niewybaczalną głupotą ze strony trzydziestu
najbardziej uprzemysłowionych państw świata, które mają 95 pro-
cent najnowocześniejszego uzbrojenia na planecie, sprzedawać tę
broń oraz technologie służące do jej produkcji agresywnym,
niebezpiecznym szaleńcom, kierując się wyłącznie krótkowzroczną
chęcią zysku.
Przez ponad dziesięć lat polityczna głupota, biurokratyczne
zaślepienie i prymitywna chciwość ludzi Zachodu pozwalała irac-
kiemu reżimowi bez przeszkód rozbudowywać militarną potęgę.
Koszty zniszczenia tej potęgi znacznie przekroczyły zyski, jakie
osiągnięto podczas jej budowy.
Stosunkowo łatwo można by zapobiec powtórzeniu się tego
zjawiska, kontrolując wymianę handlową ze wszystkimi potencjalnie
niebezpiecznymi państwami i surowo karząc tych, którzy próbowali-
by nawiązać kontakty innymi, nieoficjalnymi drogami. Analizując
ilość i rodzaj kupowanych przez te kraje materiałów można by
ocenić, czy jakiś rząd nie szykuje się przypadkiem do produkcji
broni masowej zagłady.
Druga nauka dotyczy metod i znaczenia zbierania informacji.
Wraz z końcem zimnej wojny pojawiły się nadzieje, że będzie
można z tego całkowicie zrezygnować, jednak rzeczywistość poka-
zała nam, iż jest inaczej.
Postęp, jaki w latach siedemdziesiątych i osiemdziesiątych
dokonał się w dziedzinie wywiadu elektronicznego, przekonał
niektóre rządy państw wolnego świata, że maszyna potrafi wszystko.
Czynnik ludzki zszedł na drugi, a czasem nawet na trzeci plan.
Podczas wojny nad Zatoką Perską Zachód wykorzystał cały
arsenał najnowocześniejszych środków technicznych, jakie miał do
dyspozycji. Środki te, przede wszystkim ze względu na niepraw-
dopodobnie wysokie koszty opracowania i produkcji, były do tej
pory uważane za całkowicie niezawodne.
Niestety, okazało się, że jest inaczej. Dzięki pomysłowości,
doskonałemu wykształceniu i ciężkiej pracy irackim inżynierom
udało się tak znakomicie ukryć część arsenału oraz potencjału
przemysłowego niezbędnego do jego wytworzenia, że żadna maszyna
nie była w stanie go odnaleźć. Alianccy piloci, choć imponowali
odwagą i umiejętnościami, także dawali się często zwieść doskona-
łym atrapom lub arcydziełom kamuflażu. To, że mimo wszystko nie
doszło do użycia broni bakteriologicznej, gazów bojowych ani
broni jądrowej, w znacznej mierze należy zawdzięczać szczęśliwemu
zbiegowi okoliczności. W tym przypadku można śmiało posłużyć
się najkrótszym podsumowaniem bitwy pod Waterloo: "Niewiele
brakowało".
W końcu stało się jednak jasne, że w pewnych szczególnych
warunkach i w pewnych szczególnych miejscach wykonanie pewnych
szczególnych zadań można zlecić jedynie najstarszemu znanemu
urządzeniu służącemu do zbierania informacji: ludzkiemu oku.

Koniec
