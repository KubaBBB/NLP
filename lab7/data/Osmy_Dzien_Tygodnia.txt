Marek Hłasko  Opowiadania  Ósmy dzień tygodnia 
Ósmy dzień tygodnia 
1 
 Nie  powiedziała Agnieszka. Odsunęła stanowczo jego rękę i obciągnęła 
sukienkę.  Nie teraz. 
 Jak chcesz  mruknął mężczyzna. Położył się obok niej na trawie i patrzył na 
drugi brzeg Wisły. Środkiem rzeki śmieszny holownik z wysiłkiem ciągnął trzy ciężkie barki; 
jego silnik pracował tak samo ciężko jak serce starego człowieka. Nadchodził wieczór i chłód 
tężał jak mleko. Drzewa ciemniały. Mężczyzna leżał nieruchomo aż do chwili, kiedy poczuł 
na głowie dłoń Agnieszki. 
 Pietrek  rzekła cicho.  Ja nie chcę, żeby to wszystko było ot tak na grandę. 
Gdybym cię nie kochała, może byłoby mi wszystko jedno. Tu mogą nadejść ludzie. Nie chcę, 
żeby w moją najlepszą sprawę inni wchodzili butami. Musisz mnie zrozumieć. Jeśli jest czego 
naprawdę bronić, to chyba właśnie tego. 
Podniósł się na łokciach i uniósł twarz do góry. Musiała przymknąć oczy; jego młoda, 
dziecinnie jeszcze czysta twarz ścięta była bólem. 
 Agnieszka  powiedział czy ty wiesz, jak strasznie jest prosić o takie rzeczy? Czy 
ty wiesz, co to jest czekać? 
 Ja też czekam. 
Uchwycił jej rękę. Oczy jego były teraz blisko: ciemne i skupione.
 Jak długo będziemy jeszcze czekać? To udręka. 
 Musimy czekać  powiedziała odwracając głowę; holownik już zapadł w mgły.  
Może uda nam się dostać jakieś mieszkanie? W lecie możemy razem wyjechać... Chcesz się 
spotykać po jakichś pokoikach lub na ławkach w parku? 
 Nie. 
Umilkli. Nad ich głowami niebo stawało się złote; złota była również rzeka. Rosa kropliła się 
już na trawie i Agnieszka drżała z chłodu mimo skórzanej kurtki, na której siedzieli. Sąsiedni 
brzeg zgasł. 
 Ja kłamię  powiedziała nagle Agnieszka i w głosie jej wyczuł mękę.  Ja już też 
nie mogę czekać. Wszystko mi jedno. Postaraj się tylko a jakiś pokój, o jakieś mury. Aby nie 
tutaj, aby z daleka od ludzi. Rozumiesz? 
 Tak  szepnął. Dotknął jej dłoni: była bardzo chłodna i zamknięta jak muszla. 
Westchnął i rzekł:  Chodźmy już. Noc. 
Strona 1 

Marek Hłasko  Opowiadania  Ósmy dzień tygodnia 
Podnieśli się; przez cały bielański las szli w milczeniu i dopiero przy pętli 
tramwajowej powiedział do Agnieszki: 
 Pogadam z Romanem, on ma pokój. Nich sobie znajdzie inny lokal na jedną noc. 
Pogadasz z Romanem  pomyślała.  Wiem, co mu powiesz. Nie powiesz mu 
przecież, że mnie kochasz i że ja ciebie kocham. Powiesz mu tak: ŤTy, Roman, ja mam 
dziewczynę, którą muszę załatwić. Pożycz murów na jedną nocť. A on ciebie zapyta: ŤŁadna 
jest chociaż?ť. Ty wtedy skrzywisz się, zmrużysz oko i powiesz: ŤCzy ja wiem? Teraz nie 
jest sezon, więc co zrobićť. Nie przyznasz się mu do niczego, bo przecież też bronić chcesz 
tej sprawy. A potem powiecie jeszcze kilka świństw o kobietach, których mieliście żałośnie 
mało i o których nic zupełnie nie wiecie.... 
W tramwaju było zaledwie kilka osób: dwie stare baby, żołnierz o smutnej twarzy, 
paru wyrostków z piłką. Oświetlone domy uciekały w ciemność. Agnieszka uśmiechnęła się i 
przytuliła do Pietrka. 
 Dobrze, kochany  rzekła.  Porozmawiaj z Romanem. 
 Co dzisiaj mamy?  rzekł w zamyśleniu.  Czwartek? 
 Tak, czwartek. 
 Poproszę go  rzekł  aby wyjechał sobie gdzieś z soboty na niedzielę.  
Przytknął usta do jej ucha:  Trzymaj się, Agnieszka. 
 Tramwaj zahamował. Konduktor uniósł wzrok znad okularów i powiedział przez 
nos:  Trasa...  Pietrek uścisnął rękę Agnieszki i wyskoczył. Popatrzyła za nim: był 
szczupły i giętki jak leszczyna. Głowę nosił pochyloną. Czemu on się tak garbi?  
pomyślała.  Boże, gdyby on jednak z nim nie rozmawiał. Po chwili zmieszał się z 
wieczornym tłumem i straciła go z oczu. Nad miastem przecierały się dopiero pierwsze 
gwiazdy; tylko na samym środku nieba, spokojnie i pewnie, płonął Wielki Krzyż. 
 Targowa  powiedział konduktor. Podniosła kołnierz płaszcza: zaczął padać 
ciepły deszcz. Przed nią szło dwóch mężczyzn w roboczych ubraniach. Jeden z nich zaklął i 
powiedział do drugiego:  Znów leje. Już dawno nie pamiętam, żeby był taki paskudny maj. 
Nie można nawet podskoczyć w krzaki.  Z kim?  powiedział drugi.  Z teściową chyba. 
Masz forsę?  Kiedy Agnieszka przechodziła obok nich, trącił ją ramieniem i powiedział:  
Z nią byś podskoczył?  Obojętnie  powiedział pierwszy  ale ona takim jak my nie daje. 
 Może ją przygadamy?  zaproponował drugi. Krzyknął:  Proszę pani, pójdę z tobą... 
Wyśmiała ich; skręciła w Brzeską. W mętnych kręgach latarń zataczali się pijani. Z 
baru Schron u Marynarza wyrzucono pijanego awanturnika; pojechał twarzą po bruku; za 
chwilę wyleciała za nim teczka i kapelusz. W bramach stały grupki milczących gapiów; jakiś 
Strona 2 

Marek Hłasko  Opowiadania  Ósmy dzień tygodnia 
głośnik ryczał donośnym basem: Dzisiejszy etap zakończył się porażką drużyny polskiej. 
Zwycięzcą etapu był Rumun Dumitrescu.... Śmierdziały gnijące odpadki jarzyn z bazaru. 
Ktoś śpiewał piskliwym tenorem. Jakiś wyrostek zajrzał Agnieszce w twarz i gwizdnął. Ktoś 
drugi powiedział tęsknie:  Chryste, ta by się pruła jak koronka...  Koty wałęsały się pod 
nogami; zza mgieł nie było widać już gwiazd. Jakiś pijak szepnął jej gorąco do ucha: Stara 
wyjechała, mam lokal. Dam ci nylonięta. Chcesz? Na Dworcu Wschodnim wyły 
lokomotywy; wilgotne powietrze z trudem parło do płuc; ludzie mieli spocone twarze i 
zmętniałe oczy. 
Porozmawiaj z nim  pomyślała Agnieszka.  Porozmawiaj z nim jak najprędzej. 
Strona 3 

