





                                                             Aby rozpocząć lekturę,
                                                       kliknij na taki przycisk            ,
                                               który da ci pełny dostęp do spisu treści książki.
                                             Jeśli chcesz połączyć się z Portem Wydawniczym
                                                            LITERATURA.NET.PL
                                                           kliknij na logo poniżej.






                                                                 HOMER
                                             ODYSEJA
                                                                W przekładzie:
                                                           Lucjana Siemieńskiego
                                                                                                                                2






                 Tower Press 2000
                 Copyright by Tower Press, Gdańsk 2000
                                                                                                                                3






                                                        PIEŚŃ PIERWSZA
                                                           Zgromadzenie bogów.
                                                        Rady Ateny dla Telemacha
                    Muzo1! Męża wyśpiewaj2, co święty gród Troi
                 Zburzywszy, długo błądził i w tułaczce swojéj
                 Siła różnych miast widział, poznał tylu ludów
                 Zwyczaje, a co przygód doświadczył i trudów!
                 A co strapień na morzach, gdy przyszło za siebie
                 Lub za swe towarzysze stawić się w potrzebie,
                 By im powrót zapewnić! Nad siły on robił,
                 Lecz druhów nie ocalił: każdy z nich się dobił
                 Sam, głupstwem własnym. Czemuż poświęcone stada
                             3
                 Heliosowi pojadła niesforna gromada?
                 Za karę bóg też nie dał cieszyć się powrotem.
                 Jak było? Powiedz, córo Diosa4, coś o tem!
                    Wszyscy inni, uszedłszy srogiego pogromu,
                 Krwawych burz i bitw morskich, wrócili do domu;
                 Jego tylko, serdecznie do swoich, do żony
                 Tęskniącego, trzymała w skale wydrążonéj
                 Nimfa Kalypso5, z bogiń najcudniejsza kształtem,
                 Pragnąca go małżonkiem przy sobie mieć gwałtem.
                 A nawet kiedy nastał w czasów kołowrocie
                 Ów rok, iż z woli bogów o prędkim powrocie
                 Do Itaki6 mógł myśleć, to jeszcze i wtedy
                 Nie ujrzał swoich, końca nie widział swej biedy.
                 Zgoła wszystkim niebianom żal było tułacza;
                 Posejdon7 sam mu tylko mściwy nie przebacza
                 I wciąż, póki nie wrócił do dom, ścigał w tropy.
                 1 Muzo   podobnie jak w Iliadzie, autor zwraca się do muzy z prośbą o pomoc i natchnienie; za muzę poezji
                    epickiej w Grecji uznawano Kaliope czyli Pięknogłosą;
                 2 Męża wyśpiewaj   chodzi o Odysa, który brał udział w zburzeniu świętego grodu Troi; jego imię zostaje
                    wymienione dopiero w późniejszych wierszach poematu, lecz z zapowiedzi wiemy, że będzie to opowieść o
                    jego przygodach;
                 3 Helios   tu: bóg słońce, pojawia się jeszcze później pod imieniem Hyperion czyli Idący ponad ziemią, Idący
                    górą;
                 4 Dios   Dzeus, Zeus, zrodzony z Kronosa i Gai (stąd też pod imieniem: Kronida, Kronion), władca nieba i
                    ziemi, ojciec bogów i ludzi, jego siedzibą był Olimp; córki Diosa   muzy Pamięci; powszechnie uważane
                    były za dzieci Zeusa i Mnemosyne (bogini pamięci); urodziły się w Pierii lub u stóp Olimpu; każda z nich
                    była opiekunką jakiegoś rodzaju poezji, sztuki, czy nauki;
                 5 Kalypso   nimfa, mieszkanka wyspy Ogygia, Odys przebywał u niej siedem lat; nimfy były boginkami
                    przyrody, opiekowały się jaskiniami, lasami, źródłami i łąkami;
                 6 Itaka  jedna z wysp na Morzu Jońskim, naprzeciw Akermanii; nie jest do końca pewne, czy dzisiejsza Itaka
                    jest ową ojczyzną Odyseusza, jest jednak tak samo górzysta jak wyspa opisywana przez Homera;
                 7 Posejdon   bóg mórz i oceanów; opiekun żeglarzy i rybaków; syn Kronosa i Rei, a zarazem brat Zeusa i
                    Hadesa; wyobrażany był w rydwanie unoszącym się na falach, swoim trójzębem burzył i uśmierzał fale; w
                    mit. rzym.: Neptun;
                                                                                                                                4






                    Szczęściem bóg ten był odszedł aż na Etyjopy
                 Zamieszkujące ziemi rubieże ostatnie,
                 A rozpadłe w dwóch ludów połowice bratnie:
                 Z tych jedni wschód, a zachód drudzy zamieszkali;
                 A gdy ci hekatombę8 sutą wyprawiali
                 Z byków i kóz, Posejdon godował wraz z nimi.
                 Podonczas Zeus olimpski ze zgromadzonymi
                 W pałacu swym9 bogami zasiadł i w te słowa
                 Mówił on, rodu bogów i ludzkiego głowa,
                 Że myśl jego Ajgistem gładkim zaprzątniona,
                 Którego zabił Orest, syn Agamemnona10.
                 Więc o nim myśląc, tak się ozwał w bogów radzie:
                 ťŻe też to na karb niebian człowiek wszystko kładzie,
                 Co dozna złego; chociaż sam swoją głupotą,
                 Idąc wbrew Przeznaczeniu, ugrzęza w to błoto!
                 Toż i ninie Ajgistos, w przekór wyrokowi,
                 Czyż nie porwał małżonki Agamemnonowi
                 I nie przywłaszczył sobie, a wracającego
                 Męża czyliż nie zabił? Wszakżem go od tego
                 Długo naprzód hamował, grożąc srogą karą
                 Przez czujnego Hermesa11, aby żadną miarą
                 Nie ważył się zabijać ani brać mu żony,
                 Gdyż przez Oresta Atryd będzie odemszczony,
                 Gdy ten w lata dojrzeje, zatęskni do swoich.
                 Tak go przestraszył Hermes, lecz napomnień moich
                 Nie słuchał twardy Ajgist; swoje zrobił gwałtem,
                 Aż dziś za wszystkie grzechy zapłacił ryczałtemŤ.
                    Więc na to mu Atene12 rzekła sowiooka:
                 ťOjcze, o mój Kronidzie! Cześć tobie wysoka,
                 Że on zdrajca wziął karę słuszną za swe zbytki:
                 Oby tak każdy ginął, jak on zbrodniarz brzydki!
                 Za to serce się kraje, gdy na myśl mi przydzie
                 Ów nasz dzielny Odysej, co tyle lat w biédzie,
                 Siedzi tam udręczony, tęskniący za domem,
                 Na ostrowiu lesistym, wkoło mórz ogromem
                 Oblany, kędy nimfa mieszka tam urodna,
                 8 hekatomba (gr.)   u starożytnych Greków ofiara ze stu wołów, później nawet większej liczby, składana i
                    poświęcona bogom;
                 9 w pałacu swym... Zeus   chodzi o Olimp, który był siedzibą bogów, greckie niebo; Olimp to najwyższa góra
                    w Grecji (2895m. n.p.m.), leżąca na pograniczu Macedonii i Tesalii;
                 10 Agamemnon   syn Atreusa i Aeropy; król Myken; dowódca Geków w wyprawie pod Troję; po powrocie z
                    wojny został zamordowany przez żonę Klitajmestrę i jej kochanka Ajgistosa; ojca pomścili syn Orestes i
                    córka Elektra;
                 11 czujny Hermes   zwany Kylleńskim, od miejsca swego narodzenia (góry Kyllene w Arkadii); nieśmiertelny
                    syn Zeusa i Mai, obdarzony sprytem i giętkim językiem, pełnił obowiązki pośrednika i posłańca bogów; w
                    mit. rzym.: Merkury;
                 12 Atene...sowiooka   córka Zeusa, według mit. wyskoczyła z jego głowy w pełnym rynsztunku; była boginią
                    mądrości i wojny w słusznej sprawie; opiekowała się Odysem i jego rodziną; miejscem kultu tej bogini były
                    Ateny, jej drzewem   oliwka zaś ptakiem   sowa, jej przydomki: Pallas, Pallada, Atene; w mit. rzym.:
                    Minerwa;
                                                                                                                                5






                 Córa Atlasa13, morze znającego do dna,
                 Barkiem dźwigającego wielkie słupy14 one,
                 Na których wisi z ziemią niebo zawieszone.
                 Ona to stęsknionego tułacza wciąż trzyma,
                 Czaruje go pochlebstwem, pieszczotą, oczyma,
                 By się wyrzekł Itaki. On się nie wyrzeka,
                 I byle dym itacki ujrzeć choć z daleka,
                 Już by umarł bez żalu! Ciebież to nie wzrusza,
                 O mój Olimpski! Za nic masz Odyseusza
                 Tyle ofiar nam danych pod Troją, gdzie nawy
                 Argejskie15 stały? Zeusie! Bądźże nań łaskawy!Ť
                    Odpowiedział jej na to Kronid gromowładny:
                 ťJakiż to z ust twych wyraz wymknął się nieskładny?
                 I jaż bym Odyseja w pamięci zagubił
                 Najmędrszego, co tyle obiat16 składać lubił
                 Nam nieśmiertelnym, panom na niebie szerokiem?
                 Li Posejdon go ściga zemstą krok za krokiem
                 Nieubłaganą za to, że mu tam Kyklopa17
                 Polyfema oślepił, najdłuższego chłopa,
                 Mocnego jak bóg, który w Kyklopów czeredzie;
                 Więc, że Polyfem z nimfy Toosy ród wiedzie,
                 Córki Forkisa, morskich strażnika pustkowi,
                 Co w pieczarze poddała się Posejdonowi,
                 Gdzie ją napadł   z tych przyczyn Posejdon wre złością
                 I nie zabić Odysa, ino przeciwnością
                 Chce go znękać, w powrocie do dom mu przeszkadzać.
                 Na to sposób: na wiece bogów pozgromadzać
                 I powrót mu zapewnić. Posejdon gniew złoży;
                 Sam on nic nie podoła przeciw sile bożej,
                 Gdy wszyscy nieśmiertelni na niego powstaniemŤ.
                    Na to Atene z takim ozwała się zdaniem:
                 ťOjcze Kronidzie! Władco władnących mocarzy!
                 Jeśli na wiecu bogów ten wynik przeważy,
                 Żeby Odys powrócił do ojczystych śmieci,
                 To pchnijmy argobójcę Hermesa, niech leci
                 Tam, na ostrów Ogygii, i niech nimfie onéj
                 Pięknowłosej oznajmi wyrok niecofniony
                 O powrocie Odysa do dom i bez zwłoki.
                 Ja tymczasem obrócę na Itakę kroki,
                 13 córa Atlasa   nimfa Kalypso; Atlas   syn tytana Japeta i boginki morskiej Klimeny, brał udział w buncie
                    tytanów przeciw Zeusowi i za karę musiał podtrzymywać sklepienie niebieskie; w końcu został zamieniony w
                    górę   dziś góry Atlas w Maroku, na Saharze;
                 14 Barkiem dźwigającego... słupy   tzn. słupy Heraklesa, być może są to Gibraltar i Ceuta;
                 15 nawy Argejskie   greckie statki; Argiwi   mieszkańcy Argos, którym władał Agamemnon; u Homera jest to
                    nazwa określająca ogólnie Greków; inne nazwy to Achiwi, Danajowie;
                 16 obiata (staropol.)   u dawnych Słowian ofiara kultowa, składana bogom z płodów rolnych i zwierząt;
                 17 Kyklop   Cyklop; Cyklopi byli olbrzymami o jednym oku pośrodku czoła, synami Uranosa i Gai,
                    pomocnikami Zeusa w walce z tytanami i współpracownikami Hefajstosa; mieszkali na dzisiejszej Sycylii;
                    przypisywano im wzniesienie tzw. murów cyklopowych w Argos i Mykenach zbudowanych z wielkich
                    głazów niczym nie połączonych, które powstały w epoce mykeńskiej (ok. 1000 lat p.n.e.);
                                                                                                                                6






                 W synu ducha poostrzę, rozbudzę w nim żywy
                 Ogień męstwa, by zaraz na koło Achiwy
                 Bujnokędziorne zwołał, a tych zalotników
                 Odprawił   czy już nie dość baranów i byków
                 Krętorogich mu zjedli? Potem pchnę mołojca
                 Do Sparty18 i na Pylos piaszczysty. Niech ojca
                 Tam szuka i pozbiera o nim różne wieści,
                 Przy tym wśród ludzi sławy nabędzie i cześciŤ.
                    To rzekłszy podwiązała złociste sandały
                 Pod stopki sobie; nimi ponad morskie wały,
                 Ponad bezbrzeżne stepy buja z wiatru wiewem.
                 W dłoń pochwyciła oszczep z ciężkim długim drzewem
                 O miednym grocie; tłumy mężów nim obala,
                 Gdy ją, córę strasznego ojca, gniew zapala
                 I tak zbiegła ze szczytów Olimpu, aż wreszcie
                 Stanęła u bram zamku Odysa, tam w mieście
                 Itace, w ręku oszczep dzierżąca spiżowy,
                 Niby tafijskie książę: Mentes, gość domowy.
                 Więc przed gankiem ujrzała dziarskich zalotników,
                 Igrających wesoło ciskaniem kamyków,
                 I na skórach tych wołów, co sami pobili,
                 Porozwalanych. W dworze rojem się kręcili
                 Keryksi19, czeladź: jedni mieszali na poły
                 W kraterach wino z wodą; owi tarli stoły
                 Smokliwymi gąbkami; ci nieśli zastawy
                 I rozdzielali mięsne biesiadnym potrawy.
                    Gościa zoczył Telemach20 podobien do bożka,
                 Siedzący tam śród gachów; wżdy myśl jego gorzka,
                 Bo ciągle obraz ojca stał mu przed oczami:
                 Oby wrócił, ład zrobił raz z tymi gachami
                 I wypędził ich z domu! To i cześć odzyska,
                 I jak pierwej   zawładnie u swego ogniska.
                 O tym siedząc śród gachów myślał, aż Palladę
                 Ujrzawszy, pobiegł do wrót szybko, choć nierade
                 Serce w nim, że gościowi tak długo kazano
                 U wrót czekać. Więc ścisnął przez gościa podaną
                 Prawicę, a odjąwszy mu z niej włóczń spiżową,
                 Przemówił doń i takie rzucił lotne słowo:
                 ťRozgość się, cudzoziemcze; w domu moim witaj!
                 Zjedz co wprzódy, a potem, o co zechcesz pytajŤ.
                 To rzekłszy szedł   a Pallas za nim. Gdy tak w dwoje
                 Wstąpili na wysokie zamkowe pokoje,
                 Wzięty oszczep w osobnym postawił skarbczyku,
                 Opierając go o słup, gdzie innych bez liku
                 18 Sparta   inaczej Lakedajmon, stolica Lakonii na Peloponezie, siedziba Menelaosa; później stolica potężnego
                    państwa spartańskiego, rywalizującego z Atenami o hegemonię w Grecji; znana z surowych metod
                    wychowania, dużej dyscypliny; Spartaninem był Spartakus, który został przywódcą powstania niewolników
                    w czasach panowania Rzymian; miasto jest najbardziej znane dzięki legendarnej Helenie, żonie Menelaosa;
                 19 keryks (gr.)   herold, woźny;
                 20 Telemach   syn Odysa i Penelopy; był małym dzieckiem, kiedy ojciec wyruszył pod Troję;
                                                                                                                                7






                 Odysowych oszczepów stało w ładnym szyku.
                 Zaś samą w krześle sadził i roboty drogiej
                 Kobierzec jej podesłał, nożnik dał pod nogi,
                 Obok niej na chędogiej sam zasiadłszy ławie,
                 Lecz daleko od gachów, by gość przy tej wrzawie
                 Niesfornej tłuszczy obiad mógł spokojnie spożyć,
                 A też, by się z myślami o ojcu otworzyć.
                      Służebna wraz przyniosła w nalewce złocistéj
                 Na srebrnej misie wodę i lała zdrój czysty
                 Jej na ręce. Stół gładki postawiła przed nią,
                 A z spiżarni różnego jadła niepoślednio
                 Zniosła skrzętna szafarka, toż chlebne pieczywo;
                 Potem krajczy podawał przeróżne mięsiwo
                 W kopiastych misach, kubki postawił przed nimi,
                 A keryks je dolewał: wciąż były pełnymi.
                    Już rzesza butnych gachów weszła do świetlice,
                 Długim rzędem zasiadła stołki i ławice;
                 Keryksi wodę do rąk nosili, a chlebne
                 Kosze na stół stawiały dzieweczki służebne,
                 Pachołcy w czasze wino leli zielonawe  
                 I wszyscy się rzucili rękoma na strawę;
                 A najadłszy, napiwszy do syta, marzyli
                 Rozkosznicy o nowej dla się krotochwili.
                 Do pląsów ich ochota i do piosnek brała,
                 Bez czego by się żadna uczta nie udała.
                 Więc keryks dał cytarę21 Femiowi do ręki,
                 Co umiał najsławniejsze wywodzić piosenki;
                 A choć mu wobec gachów śpiewać się nie chciało,
                 Brząknął w struny i dumę zanucił wspaniałą.
                    Wtenczas Telemach, schylon ku Atenie głową,
                 Rzekł z cicha, by nie doszło do nich jedno słowo:
                 ťMiły gościu! Co-ć powiem, niech cię nie pogniéwa:
                 Patrz, jak gawiedź przy śpiewkach i pląsach używa,
                 Bezkarnie trawiąc mienie po wielkim człowiecze,
                 Którego białe kości deszcz w polu gdzieś siecze
                 Lub nie grzebione ciało liżą morskie fale.
                 O, gdyby niespodzianie stanął tu w swej chwale,
                 Każdy by z nich bez targu za dobrych nóg dwoje
                 Zrzucił z siebie ten ciężar złota i te stroje.
                 Lecz snadź rodzaj ten śmierci był mu przeznaczony,
                 I nic go już nie wskrzesi! A choć i w te strony
                 Czasem wieść się zaplącze o jego powrocie,
                 Lecz któż by wierzył baśniom!   A teraz się do cię
                 Zwracam, byś ciekawości mojej też dogodził.
                 Z jakiegoś ludu, miasta? Mów mi, gdzieś się rodził?
                 Jakeś się dostał? Czyjże okręt do Itaki
                 Przywiózł cię? Co za jedne te twoje flisaki?
                 Bo przecież się tu dostać nie mogłeś piechotą.
                 21 cytara (gr.)   kitara, starogrecki instrument strunowy szarpany, odmiana liry, najważniejszy wśród greckich
                    instrumentów muzycznych;
                                                                                                                                8






                 Jedno by prawdę wiedzieć, zapytuję o to.
                 Pierwszyś to raz w Itace? Czy też ongi może
                 Bywałeś tu za ojca mojego w tym dworze,
                 Kiedy się doń zjeżdżało siła zacnych osób,
                 A on wszystkich w gościnny podejmował sposób?Ť
                    Na to mu sowiooka córa Diosowa
                 Rzekła: ťWszystko, co-ć powiem, prawda aż do słowa.
                 Mentes jestem, Anchiala mienię się być synem,
                 A sam władam żeglownych Tafijotów gminem.
                 Teraz tutaj przybyłem; mam liczną osadę
                 I do obcojęzycznych ludów morzem jadę,
                 By za towar żelazny kupić miedź w Temezie.
                 Od miasta podal stoi okręt, co mię wiezie,
                 W zatoce Rejtron, u stóp Nejonu leśnego.
                 Chlubię się, żem był nieraz gościem ojca twego.
                 Możesz o to Laerta22 spytać, twego dziadka;
                 Staruch pono do miasta zagląda dziś z rzadka,
                 Samotnie doganiając na wsi dni ostatka,
                 Przy starce, co go karmi strawą i napitkiem,
                 Gdy w wieczór wróci do dom zmordowany zbytkiem
                 Łażenia, jak dzień długi, śród winnicznych wzgórzy.
                 Otóż słysząc, że ojciec twój wraca z podróży,
                 Tu-m zaszedł. Że go nie ma? Snadź szkodzą mu bogi;
                 Bo przecież umrzeć nie mógł Odysej nasz drogi.
                 Pewnie na jakiej wyspie, wkoło oceanem
                 Oblanej, gdzieś tam kiśnie pod twardym tyranem
                 Lub śród dziczy, co gwałtem trzyma go w niewoli.
                 Otóż chciałbym o jego powróżyć ci doli
                 Z tych przeczuć, jakie w duszę wlali mi niebianie:
                 Być może, iż co powiem, nareszcie się stanie;
                 Acz-em nie wieszcz i z lotu ptaszego nie wróżę,
                 To wiem, że wnet się skończą te jego podróże:
                 Wróci nasz tułacz, wróci w własny próg domowy;
                 A choćby go trzymały żelazne okowy,
                 Wyłamie się, ucieknie; wszak nie bity w ciemię!...
                 O jednej tylko prawdzie, proszę, oświeć-że mię:
                 Tyżeś-to w tej osobie własny syn Odysów?
                 Podobieństwa w nim wiele masz z oczu i rysów.
                 Widywałem go nie raz, nie dwa, jeszcze wprzódy,
                 Nim pod Troję popłynął na boje i trudy
                 Z herojami Achai, co tam popłynęli.
                 Odtądeśmy z Odysem już się nie widzieliŤ.
                    Na to roztropnie odrzekł Telemach młodziutki:
                 ťDowiedz się, gościu, z ust mych prawdy bez ogródki:
                 Że on jest ojcem moim, tak matka powiada.
                 Ja nie wiem. Tej pewności nikt z nas nie posiada.
                 Wolałbym jednak synem być po szczęsnym człeku,
                 22 Laert   Laertes, ojciec Odysa, dziad Telemacha, król Itaki;
                                                                                                                                9






                 Co by we własnym gnieździe sędziwego wieku
                 Dopędzał. Lecz tu u nas mówią pospolicie,
                 Że ten najnieszczęśliwszy z ludzi dał mi życieŤ.
                    Na to mu sowiooka tak odpowiedziała:
                 ťZ woli bogów niepróżna ród twój czeka chwała,
                 Jeśli Penelopeja23 takiego ma syna!
                 Wprzód jednak rzeknij prawdę: jaka to przyczyna
                 Tych godów i hałasów? Co to wszystko znaczy?
                 Czy stypa, czy wesele? Bo przecież inaczéj
                 Zwykła uczta wygląda. Patrząc na te gbury
                 Szumiące, jakby dwór ten nogami do góry
                 Przewrócić chcieli, każdy przy zdrowym rozumie
                 Wszedłszy tu, zapomniałby języka w tym tłumieŤ.
                    Więc roztropny Telemach jął mu się spowiadać:
                 ťCudzoziemcze! Jak widzę, pragniesz mnie wybadać.
                 Słuchajże! Ongi dom ten cnotą, dostatkami
                 Słynął, póki on jeszcze przebywał tu z nami.
                 Alić mąż wielki z bogów przekornych wyroku
                 Znikł ze świata, w bezślednym gdzieś ukrył się mroku.
                 Ja sam może bym jego tak nie płakał zgonu,
                 Gdyby był legł z drugimi na polach Ilionu
                 Lub na ręku przyjaciół skończył już po wojnie.
                 Wtenczas przynajmniej ludy achajskie przystojnie
                 Pamięć by bohatera uczciły mogiłą  
                 Moje imię z nim razem w prawnukach by żyło.
                 Ale on srogim harpiom24 dostał się w zdobyczy;
                 Bez widu, słychu przepadł. A syn cóż dziedziczy?
                 Łzy i ból. Nie dość, że już płaczę nieboszczyka,
                 Los mię jeszcze innymi kolcami dotyka:
                 Ilu władyków bowiem panuje w tej stronie
                 Na lesistym Zakincie, Samie, Dulichionie25,
                 I wszyscy, co na skalnej Itace rej wodzą,
                 Zalecają się matce mojej, dom nasz głodzą.
                 Ona zaś ni odmawia, ni spełnić się śpieszy
                 Tych ślubów! A tymczasem od drapieżnej rzeszy
                 Dobytek mój pożarty; wkrótce i mnie schłoną!Ť
                    Na to, że była gniewem Atene wzburzoną,
                 Rzekła: ťPrzebóg! O, jakże nam tu nie dostaje
                 Twojego ojca! Zaraz starłby w proch tę zgraję,
                 Niechby przybył i we drzwiach tej izby się zjawił
                 W hełmie, ze szczytem, kopie dwie ku nim nastawił,
                 Taki, jakim go pierwszy-m raz poznał przed laty
                 W domu u nas, gdzie wesół hulał, chwat nad chwaty,
                 Z Efyry gdy od Ila wracał Mermeryda,
                 23 Penelopeja   Penelopa, Penelope, żona Odysa, matka Telemacha, córka Ikariosa; uważana za wzór wierności
                    małżeńskiej; przez 20 lat oczekiwała powrotu męża; namawiana przez zalotników, odkładała wybór nowego
                    małżonka do ukończenia całunu dla teścia, a to co utkała w dzień, pruła nocą;
                 24 Harpie   drapieżne potwory wyobrażane w postaci uskrzydlonych kobiet lub ptaków o ludzkiej głowie;
                    uosabiały gwałtowne wichry, były też uważane za demony porywające dusze;
                 25 na ... Zakincie, Samie, Dulichionie   chodzi o sąsiadujące z Itaką wysepki na Morzu Jońskim;
                                                                                                                              10






                 Dokąd jeździł okrętem myśląc, że mu wyda
                 Do zatrucia pierzastych strzał mordercze trutki;
                 Wżdy Ilos dać mu nie chciał, z tej jedno pobudki,
                 Że mu strach było ściągnąć za to bogów karę;
                 Więc dał mu je mój ojciec, lubiąc go nad miarę.
                 Otóż gdyby się Odys naraz zjawił taki,
                 Gardła by, klnąc żeniaczkę, dały te junaki!
                 Lecz w tajnych dotąd losach zapisane stoi,
                 Czy on wróci, czy pomści, czy nie, krzywdy swojéj
                 W tym tu miejscu. Więc tobie najpierw przykazuję,
                 Abyś precz z domu wymiótł te rozpustne szuje.
                 O mój chłopcze! Do słów mych przywiąż udział żywy:
                 Zaraz jutro na wiecę powołaj Achiwy,
                 Przemów do nich, na świadki wezwij bogów w niebie;
                 Gachom rozkaż, by każdy powracał do siebie,
                 A matce   jeśli pragnie drugiego małżeństwa  
                 Niech powraca do domu ojca, do rodzeństwa;
                 Tam wesele jej sprawią, dadzą sute wiano,
                 Jak przystoi wyprawiać córę ukochaną.
                 Tobie zaś radzę, jeśli rada moja waży:
                 Uzbrój łódź, weźmij z sobą dwudziestu wioślarzy
                 I ruszaj, byś o ojcu mógł dostać języka
                 Tak z ludzkiego posłuchu, jak od poslannika
                 Zeusowego, co każdą wieść roznosi lotem.
                 Wstąp do Pylos, wypytaj Nestora26, a potem
                 W Sparcie da ci Menelaj27 nowin rozmaitych.
                 Ostatni on z Achiwów wrócił miedziokrytych.
                 Gdy się dowiesz, że ojciec zdrów wraca z podróży,
                 To choćbyś jak był smutny, wycierp rok, nie dłużéj,
                 Tutaj w domu. Przeciwnie, jeżeli doprawdy
                 Już on nieżyw   to wrócisz tu na wyspę zawdy
                 I kurhan28 mu usypiesz, stypę jak należy
                 Sprawisz, i matce męża poszukasz w młodzieży.
                 A gdy wszystko to spełnisz, jak na cię przystało,
                 Wtedy obejrz się dobrze, myślą zważ dojrzałą,
                 Jak byś mógł zalotniki wytracić w tym dworze
                 Bądź fortelem, bądź wstępnym bojem. O, niebożę!
                 Trzeba ci już dziecięce porzucić zabawy.
                 Czyś nie słyszał, do jakiej Orest doszedł sławy
                 Między ludźmi, że zgładził Ajgista, mordercę,
                 Który mu ojca zabił? I tyś, moje serce,
                 Wzrostem, kształtem wybujał: co umiesz, czas dowieść,
                 Aby późny potomek z dzieł twych uplótł powieść.
                 Lecz już mi trzeba wracać na okręt w zatoce;
                 26 Nestor   król Pylos, syn Neteusa i Chloris; był najstarszym z wodzów greckich walczących pod Troją;
                 27 Menelaj, Menelaos   syn Arteusa, króla Myken, brat Agamemnona; żoną Menelaosa była Helena porwana
                    przez Parysa;
                 28 kurhan (ukr.)   ziemny kopiec, mogiła z czasów przedchrześcijańskich, występuje często na Ukrainie i w
                    południowej Rosji; taki kopiec sypano w ojczyźnie na cześć bohatera;
                                                                                                                              11






                 Czeladź się oddaleniem moim gdzieś kłopoce.
                 Pamiętaj, com ci mówił, chłopcze, myśl o sobie!Ť
                    Młodziuchny mu Telemach odrzekł w tym sposobie:
                 ťGościu mój! Mówisz do mnie iście tak serdecznie,
                 Jakby ojciec do syna; zachowam to wiecznie.
                 Przecież zaczekaj kęsek, choć w drogę ci pilno;
                 Wykąp się wprzód, dla duszy weź strawę posilną,
                 Abyś idąc na okręt powracał wesoły,
                 Obdarzon upominkiem, jakim przyjacioły
                 Wzajem się obdarzająŤ.
                 Atene mu na to:
                 ťNie zatrzymuj mię; dłuższa zwłoka dla mnie stratą.
                 Dar, który mi przeznaczasz, przyjmę za powrotem,
                 Bym go zawiózł do domu i również klejnotem
                 Cennym ciebie obdarzyłŤ.
                 I Zeusowa córka
                 Rzekłszy to, sowiooka, w powietrze wprost furka
                 Niby ptaszę skrzydlate, do piersi chłopięcej
                 Wlawszy siłę i męstwo, że odtąd goręcej
                 Niż wpierw myślał o ojcu. Uczuć miotan mnóstwem,
                 Domyśliwał się w duchu, że rozmawiał z bóstwem...
                 Teraz boskie pacholę do gachów wróciło,
                 Gdzie śpiewał sławny gęślarz. W izbie cicho było,
                 Słuchali   a on śpiewał powrót opłakany
                 Spod Troi od Ateny na Greków zesłany.
                 Kiedy w górne komnaty doszedł śpiew ponury
                 Do uszu Penelopy, Ikariosa córy,
                 Spiesznie zbiegła po schodach na dolne pokoje,
                 Wżdy nie sama, przy sobie miała panien dwoje,
                 I gachom się zjawiła postać cnej matrony
                 Stojąca w progu izby wysokosklepionej,
                 Na lica zapuściła z głów namiotkę cienką,
                 Z lewej i prawej miała służebną panienkę,
                 I do boskiego piewcy rzekła, płacząc rzewnie:
                 ťFemiu! Ty innych pieśni więcej umiesz pewnie,
                 Co ludzi, bogów sławią, a u piewców słyną.
                 Więc jedną z takich zabrzmij; a oni niech wino
                 Piją milcząc. Tej nie chcę tylko pieśni jednej
                 Taką boleścią serce przenika mnie biednej
                 Już i tak udręczonej tym płaczem ustawnym
                 Po małżonku, w Helladzie i na Argos sławnymŤ.
                    Telemach odrzekł na to: ťMatko ukochana!
                 Za cóż-eś na miłego pieśniarza zdąsana?
                 Czy że śpiewa, jak czuje? Nie on winien temu,
                 Raczej Zeusa obwiniaj, że daje każdemu
                 Mistrzowi takie tylko, jak sam chce, natchnienia.
                 Nie wiń go, że nam śpiewa Greków utrapienia.
                 Azaliż nie tej pieśni słuchamy najchętniej,
                 Co czymsić nowym w sercu słuchacza odtętni?
                                                                                                                              12






                 Raczej ty się do pieśni nastrój w duszy swojej.
                 Przecież nie sam to Odys nie wrócił spod Troi
                   Tylu innych herojów przepadło bez wieści.
                 Lepiej wróć do się, pilnuj roboty niewieściej,
                 Wrzeciona i krosienek. Naganiaj, by żwawo
                 Dziewczęta pracowały. Rozkaz mężów sprawą,
                 A i moją. Jam przecież pan tutaj we dworzeŤ.
                    I cofnęła się matka w zdumionej pokorze
                 Mądrą synowską mowę rozważając w sobie,
                 A wszedłszy do swych komnat da folgę żałobie,
                 Pamięć męża rzewnymi oblewając łzami,
                 Póki Pallas jej powiek nie potrzęsła snami.
                    W ciemnej izbie znów wrzawę wszczęli zalotnicy.
                 Każdy z nich rad się dobrać do niej, do łożnicy.
                 Lecz Telemach słowami powściągnął zbytników:
                 ťMatki mej zalotnicy, niechajcie tych krzyków!
                 Nie lepiej-ż przy tych godach zażyć krotochwili,
                 I takiego pieśniarza nie stokroć-że milej
                 Słuchać, kiedy boskimi dźwięki nas czaruje?
                 Jutro w rynku na wiecę wszystkich powołuję,
                 By obwieścić mój rozkaz krótko, węzłowacie:
                 Fora ze dwora! Innych schadzek czy nie macie,
                 Gdzie byście swój lub cudzy zjadali dobytek?
                 Lecz jeśli na tym rozkosz wasza i pożytek,
                 Aby mi nie zostawić w domu kęsa chleba,
                 To i mnie zjedzcie! Zaklnę nieśmiertelne nieba,
                 A może Zeus te psoty równym spłaci płatem,
                 I wszyscy gardło dacie na miejscu tu, na tem!Ť
                    Tak mówił. Oni wargi przygryźli. Skąd taka,
                 Dziw im, wzięła się buta dziś u Telemaka?
                 Więc Antinoj, Eupejta syn, nabrał go z góry:
                 ťPewnie cię, Telemachu, nauczył bóg który
                 Tak hardo się odzywać tutaj w naszym gronie?
                 Obyś tylko w Itace nie dał mu, Kronionie29,
                 Panować, choć na niego władza spada z ojca!Ť
                 Na to mu wręcz odcięła roztropność mołojca:
                 ťAntinoju! Czczej sprzeczki z tobą nie prowadzę,
                 Lecz jeśli Zeus ją da mi, to wezmę tę władzę.
                 Alboż to zostać królem masz za rzecz tak podłą?
                 Zaprawdę nic w tym złego: otworzy się źródło
                 Dochodów, zbogaciejesz i sam wzrośniesz w cześci.
                 Przecież achajskich kniaziów niemało się mieści
                 Na tej wyspie, bądź młodych, bądź w starym już wieku,
                 Aby to berło wzięli po wielkim człowieku.
                 Dla mnie dość, żebym dom mój utrzymał spokojnie
                 I sługi, które Odys wziął łupem na wojnieŤ.
                    Eurymach, syn Polyba, na to się ozowie:
                 29 Kronion   por. przypis do przypisu 4;
                                                                                                                              13






                 ťO tym, mój Telemachu, rozstrzygną bogowie,
                 Kto na przyszłość itackim ma władać ostrowem.
                 Ty dzierż swoje i panuj w ognisku domowym.
                 A póki mężów stanie w tym naszym zakątku,
                 Nikt by nie śmiał cię gwałtem ograbiać z majątku.
                 Jednak chciałbym o gościa tego spytać   powiedz,
                 Co zacz? Z jakiej to ziemi wziął się ten wędrowiec?
                 Gdzie ród jego? Dziedziczne kędyż leżą włości?
                 Czy o powrocie ojca przywiózł wiadomości?
                 Czy też we własnej sprawie tu go co przygnało?
                 Czemu naraz gdzieś przepadł, a do nas nieśmiało
                 Zbliżał się? Z twarzy przecież wyglądał szlachetnie.Ť
                    Na to roztropny młodzian Telemach odetnie:
                 ťEurymachu! Już ja się ojca nie spodziewam!
                 I przestałem już wierzyć wieściom, choć je miewam.
                 We wróżby też nie wierzę. Choć tam matka pyta
                 Sprowadzanego często o przyszłość wróżbita.
                 Ten zaś gość znał mojego rodzica za młodu,
                 Zwie się Mentes, Anchiala syn, z bitnego rodu.
                 Dziś żeglownym Tafijcom włada berłem błogimŤ.
                 Tak mówił przeczuwając, że ten gość był bogiem.
                 I gachy znów śpiewkami, wesołymi skoki
                 Szaleli, aż wieczorne zbliżyły się mroki.
                 A gdy już czarne mroki zapadły i chłody,
                 Każdy poszedł się wyspać do swojej gospody.
                    Telemach do sypialnych również szedł pokoi,
                 W gmachu z pięknym widokiem; ten w podwórzu stoi.
                 A szedł zakłopotany szukać snu, do łóżka;
                 Przed nim z smolnym łuczywem szła dobra staruszka
                 Eurykleja, Opsowa córka. Opsa spłodził
                 Pejsenor. Gdyż Laertes, kiedy w kupno wchodził
                 Swych włości, razem o nią zawarł był ugodę
                 I za dwadzieścia wołów kupił dziewczę młode,
                 Które to w domu chował w pańskiej uczciwości.
                 Wżdy nigdy jej nie dotknął, bojąc się zazdrości
                 Żony swej. Teraz ona świeciła łuczywem
                 Telemachowi; sercem kocha go pieściwem,
                 Gdy jeszcze od dziecięcych niańczyła go latek.
                    On, skoro drzwi otworzył do swoich komnatek,
                 Siadł na pościeli, zrzucił z siebie chiton miękki
                 I roztropnej staruszce oddał go do ręki;
                 A ta, złożywszy gładko fałdzik przy fałdziku,
                 Zawiesiła przy łóżku na ściennym gwoździku,
                 Po czym wyszła, drzwi srebrnym przyciągła pierścieniem,
                 Zasuwkę zasunęła szarpnąwszy rzemieniem.
                 On noc całą w wełnianym puchu ócz nie mruży;
                 Pallas radziła podróż: myślał o podróży.
                                                                                                                              14






                                                           PIEŚŃ DRUGA
                                                   Zgromadzenie mieszkańców Itaki.
                                                             Wyjazd Telemacha
                    Gdy świt różanopalcą urodził Jutrzenkę30,
                 Syn Odysa się z łoża porwał, wdział sukienkę
                 Chędogą, a przez ramię zawiesił miecz srogi,
                 Pięknymi postołami31 białe opiął nogi
                 I wyszedłszy z komnaty, jak niebianin śliczny,
                 Wydał rozkaz keryksom, aby okoliczny
                 Lud kędziornych Achiwów na wiece zwołali;
                 Więc na głos ich Achaje zewsząd się ściągali.
                 A gdy już powołani gromadnie się znidą,
                 Wstąpił pośród nich, w ręku ze spiżową dzidą,
                 Wżdy nie sam, lotnych chartów parę miał przy sobie.
                 Pallas taki nadała blask jego osobie,
                 Że lud wszystek się cieszył z młodzieńca widoku;
                 Zasiadł prestoł32 ojcowski; starce cofli kroku.
                    Heroj Ajgyptios zaczął rzecz przed zgromadzeniem.
                 Był to zgarbiony starzec mądry doświadczeniem,
                 Którego syn Antifos z Odysem w wyprawie
                 Na Ilion koniorodny pociągnął, i w nawie
                 Jednej z nim pożeglował, kopijnik wyborny,
                 Lecz go Polyfem w jamie rozdarł   na wieczorny
                 Kąsek sobie ów złośnik chłopaka zostawił.
                 Krom niego, miał trzech innych: Eurynomos bawił
                 Z zalotnikami; doma dwaj gospodarzyli  
                 Przecież syna, co zginął, płakał każdej chwili.
                 Więc stary płacząc tak się ozwał do słuchaczy:
                 ťItakanie! Niech słucha, kto mię słuchać raczy.
                 Nie było u nas sejmów ni żadnej narady,
                 Odkąd cny Odys wywiódł pod Troję osady;
                 Któż więc zwołał nas ninie? Kto miał powód jaki?
                 Zrobiłaż to starszyzna, czy nasze junaki?
                 Czyżby który wieść dostał, że wracają nasi?
                 Niechaj mówi, co słyszał, ciekawość ugasi.
                 A może jaką sprawę publiczną chce wnosić?
                 Zawsze czyn to szlachetny, i niech mu Zeus dosyć
                 Darów nasypie, ile serce jego żąda!Ť
                 30 Jutrzenka   Eos, córka Hyperiona i Memnony; siostra Selene i Heliosa, matka wiatrów: Zefina, Boreasza i
                    Eurosa oraz Gwiazd; bogini zorzy porannej, w mit. rzym.: Aurora;
                 31 postoły (tur.)   obuwie janczarów i służących; właściwie łapcie z kory, łyka albo skóry; tu: zazwyczaj piękne
                    sandały;
                 32 prestoł (ukr.)   siedzenie, może chodzić o tron po ojcu; miejsce honorowe;
                                                                                                                              15






                 Telemach z słów tych wróżbę pomyślną przegląda,
                 A nie mogąc dosiedzieć, wpadł w pośrodek tłoku,
                 Żądny słowa. Wtem keryks Pejsenor, na oku
                 Mając go, zaraz berło podsunął do ręki;
                 On zwrócił się do starca i na znak podzięki
                 Rzekł:
                    ťCny starcze, ów sprawca wnet ci się przedstawi:
                 Jam was zwołał w najcięższym smutku, co mię dławi.
                 Lecz o powrocie naszych nie wiem nic takiego,
                 Co bym mógł wnieść do ludu tu zgromadzonego,
                 Tym mniej o pospolitej kraju radzić rzeczy;
                 Ino powiem o sobie. Dom mój się niweczy
                 Podwójną klęską. Naprzód stradałem rodzica:
                 Pod berłem jego niegdyś kwitła ta ziemica;
                 A teraz znowu cierpię nad domem w upadku  
                 Lada chwila, a koniec mienia i dostatku!
                 Matkę moją obsiadła rzesza zalotników;
                 Wszystko to syny naszych przedniej szych władyków,
                 A każdy od jej ojca Ikariosa stroni  
                 Przecież, żeby prosili, dałby sute po niéj
                 Wiano i rękę temu, kogo sam wybierze.
                 Wtomiast woleli u nas obrać sobie leże,
                 Rznąć z naszych obór woły, owce, kozy tłuste
                 Na biesiady, ognistym winem swą rozpustę
                 Skraplać i wszystko chłonąć   a nie ma nikogo,
                 Kto by jak Odys plagę odwrócił tę srogą.
                 Ja jej sam nie odwrócę; sił nie mam na tyle
                 I nie wiem, czy odwagą podołam ich sile.
                 Oj, dałbym sobie radę, gdyby sił po temu!
                 Co się święci, znieść trudno i najcierpliwszemu.
                 Dom mój do szczętu złupion! Ujmijcież się przecie
                 Krzywd mych, jeśli się wstydać sąsiadów nie chcecie
                 Dokoła mieszkających; wszak was bogi mściwe
                 Mogłyby skarać za ich gwałty niegodziwe.
                 Za nie się Zeus olimpski, za nie Temis33 nasza
                 Pomści, co ludzkie rady wspiera lub rozprasza!
                 Pofolgujcie mi, błagam! Czyż mało wam na tem,
                 Że własne utrapienie moje dla mnie katem?
                 Miałżeby kiedy Odys, rodzic mój poczciwy,
                 Umyślnie was obrazić, pancerne Achiwy,
                 Że na mnie wetujecie swe dawne obrazy
                 I podszczuwacie gachy? Wolałbym sto razy
                 Widzieć dom mój, dobytek, przez was pochłonięty:
                 W tym nieszczęściu ocalić można by choć szczęty;
                 Bo dopóty bym chodził od chaty do chaty
                 Krzycząc: Wróćcie, co moje!, ażbym odbił straty,
                 Gdy ninie tylko zgryzot poicie mię jadem!Ť
                 33 Temis   Temida, tytanida, córka Uranosa i Gai (wg Hezjoda   druga żona Zeusa, matka Hor i Mojr); jedna z
                    najstarszych bogiń, strażniczka obyczaju i porządku, z polecenia Zeusa zwołująca zgromadzenia bogów na
                    ziemi; bogini prawa i praworządności;
                                                                                                                              16






                    Rzekłszy to o ziem cisnął berło; łzy mu gradem
                 Z ócz się polały. Lud się łez jego litował:
                 Wszyscy wkoło milczeli i nie występował
                 Nikt z gromiącą pogróżką przeciw jego mowie,
                 Tylko syn Eupejtesa, Antinoj, tak powie:
                 ťChłopcze ostrojęzyczny, wyrwałeś się hardo
                 Z potwarzą; chcesz nas okryć wstydem i pogardą.
                 Cóż zalotnicy złego-ć zrobili? Gdzie wina?
                 Raczej w twej matce, chytrej niewieście, przyczyna.
                 Wszak trzy lata minęły, a na czwarty ma się,
                 Jak zalotnych Achiwów czczą nadzieją pasie;
                 Wszystkim coś obiecuje; tym, owym majaczy
                 Słodkimi konszachtami, lecz myśli inaczéj...
                 A zatem ogłaszamy wręcz, wszyscy junacy,
                 Dla twojej wiadomości i zgromadzonego
                 Ludu: Wyślij precz matkę! Niech sobie jakiego
                 Męża wybierze sama lub ojciec wybierze.
                 Bo jeśli ma nas długo trzymać w poniewierze
                 I liczyć na swój dowcip, dany od Pallady,
                 Tworzenia ślicznych tkanin, wybiegów i zdrady,
                 O czym-to nie słyszano nigdy za lat dawnych,
                 Acz w Achai bywało tyle niewiast sławnych:
                 Taka Alkmen34 i Tyro35, więc Mykene36 cudna  
                 Wżdy żadna tak w swej sztuce nie była obłudna
                 Jak Penelopa. Chytrość nabawi ją szkody,
                 Bo poty łupić będziem twe mienie i trzody,
                 Dopóki nie przestanie trwać w swoim uporze,
                 Jakim ją niebo natchło. Dla niej uróść może
                 Sława stąd   wżdy majątek przepadnie do licha.
                 A jeśli wśród Achiwów nie znajdzie żenicha37,
                 Żaden z nas nie ustąpi krokiem z tego domu,
                 Ani do swoich, ani narzuci się komu!Ť
                    Roztropny mu Telemach na to wręcz odpowie:
                 ťMatkę wygnać to w mojej nie mieści się głowie,
                 Wygnać dawczynię życia, co mię wykarmiła  
                 Czy tam ojciec mój żyje, czy go śmierć zabiła!
                 Trudno mi także spłacić Ikariowi wiano,
                 Gdybym tak samowolnie wygnał ukochaną.
                 Oj, dałby mi on za to! A gorzej demony
                 Pomściłyby się, jeśli klątwa wypędzonéj
                 Wezwie Erynie38; ludzie by mną pogardzali!
                 Nigdy syn z domu swego matki nie oddali.
                 A jeśli wam ta mowa moja serca bodzie,
                 34 Alkmena   żona Amfitriona z Teb w Argolidzie, matka Heraklesa; została uwiedziona przez Zeusa, który
                    przybrał postać jej męża;
                 35 Tyro   córka Salmoneusa króla Elidy, matka Neleusa, a babka Nestora; wyszła za swego stryja Kreteusa;
                 36 Mykene   córka boga rzeki Inachosa; od jej imienia nazwa miasta-państwa: Mykeny;
                 37 żenicha   narzeczonego;
                 38 Erynie   groźne, karzące boginie zemsty; za zbrodnię popełnioną w rodzinie ścigały przestępcę nawet po
                    śmierci; dla przebłagania zwano je Eumenidami (łaskawymi); w mit. rzym.: Furie;
                                                                                                                              17






                 To precz z dworu! Na innej osiąść wam gospodzie,
                 Gdzie byście swój lub cudzy zjadali dobytek!
                 Lecz jeśli na tym rozkosz wasza i pożytek,
                 Żeby mi nie zostawić w domu kęsa chleba,
                 To i mnie zjedzcie! Zaklnę nieśmiertelne nieba!
                 A wtedy Zeus te psoty równym spłaci płatem,
                 I wszyscy gardło dacie na miejscu, tu, na tem...Ť
                 Tak rzekł. A Zeus, szerokogrzmiący pan błękitu,
                 Zesłał dwa orły kniemu lotem z góry szczytu.
                 Zrazu oba bujały z wiatrami po niebie
                 Rozpostartymi skrzydły, blisko obok siebie,
                 Dopiero gdy zawisły nad zgiełkliwym rynkiem,
                 Nuż trzepotać się w miejscu i kręcić się młynkiem,
                 Topiąc w te czaszki tłumu złowrogie oczyska.
                 Biły się szponmi pierze drąc z karku i pyska  
                 W końcu przez gmachy miejskie wionęły na prawo.
                 Lud się dziwił patrzący na tę bójkę krwawą,
                 I sam się w duchu pytał, co znaczą te dziwy,
                 Gdy Haliterses zabrał głos, witeź sędziwy,
                 I wobec sejmujących to otworzył zdanie:
                 ťCo wam powiem, słuchajcie słów mych, Itakanie!
                 Choć, co powiem, najwięcej w zalotniki mierzy.
                 Im to grozi zagłada! Kto chce, niech mi wierzy.
                 Odyseja co ino nie widać z powrotem;
                 Już on gdzieś niedaleko i rozmyśla o tem,
                 Jak by gachom zgotował śmierci ukaranie.
                 Przy nich się niejednemu po skórze dostanie
                 Z okolicznych mieszkańców Itaki górzystéj;
                 Więc trzeba ich hamować   wniosek oczywisty.
                 Albo niech sami siebie wezmą w tęgie kluby,
                 A to ich uratuje od niechybnej zguby...Ť
                 Eurymach, syn Polyba, zgromił to gadanie,
                 Mówiąc: ťStarcze! Idź do dom! Ot, wróżyłbyś lepiéj
                 Synom swym, czej się jakie licho ich nie czepi...
                 Ty zaś, mój Telemachu, słuchaj dobrej chęci
                 I rady: Matkę przymuś, niech wraca do ojca!
                 On jej sprawi wesele, wyda za mołojca
                 I córze ukochanej da przystojne wiano.
                 Inaczej Achajczyki nigdy nie przestaną
                 Pożądać Penelopy. Czyż boim się kogo?
                 Telemach nam nie straszny, choć gada tak srogo.
                 Nawet nas wróżby twoje, staruchu, nie straszą,
                 Na wiatr rzucone. Wzgardęś tylko zyskał naszą.
                 Zatem do szumnych biesiad wracamy, i w domu
                 Nigdy ładu nie dojdziesz, dopóki z nas komu
                 Ręki matka nie odda. Owoż tak jak pierwéj
                 Dobijać się o rękę jej będziem bez przerwy
                 I nikt z nas w inne progi pewno nie zawita,
                 Choćby była niejedna do wzięcia kobiétaŤ.
                 Na to roztropny młodzian Telemach odpowie:
                                                                                                                              18






                 ťSłuchaj mię, Eurymachu! Słuchajcie, gachowie!
                 O nic was tu nie błagam, bo i słów nie staje,
                 Gdy o tym wiedzą bogi i wszystkie Achaje.
                 Statek mi tylko dajcie z dwudziestą osady,
                 A puszczę się na morze szerokie na wzwiady:
                 Będę w Sparcie, a pierwej w piaszczystym Pylosie,
                 Aby się o rodzica coś wywiedzieć losie;
                 Może od kogo z ludzi lub od posłannika
                 Zeusowego, dostanę o ojcu języka.
                 Gdy się dowiem, że żyje i wraca z podróży,
                 To jeszcze nań poczekam tęskny rok najdłużéj
                 Tutaj w domu; przeciwnie, jeżeli doprawdy
                 Już on nieżyw, powrócę na tę wyspę zawdy,
                 I kurhan mu usypię, stypę jak należy
                 Sprawię, i matce męża poszukam w młodzieżyŤ.
                 To rzekł i usiadł młodzian. Mentor powstał zatem.
                 Cnego on Odyseja był druhem i bratem;
                 Odys mu na odjezdnem dał pieczę majątku,
                 Przykazał posłuszeństwo   a on strzegł porządku.
                 Więc w dobrej wierze starzec takie otwarł zdanie:
                 ťCo powiem, posłuchajcie słów mych, Itakanie!
                 Źle to, kiedy pan, w ręku którego jest władza,
                 Ma serca prawość, dobry, poddanym dogadza;
                 Przeciwnie, złym być winien, okrutnym zbytnikiem,
                 Kiedy pamięć boskiego Odysa już w nikiem
                 Tu u ludu nie żyje, chociaż nam królował
                 Łagodnym berłem i nas jak ojciec miłował.
                 Mniej przeto za złe biorę zalotnej czeredzie,
                 Że w chytrym zaślepieniu pusty żywot wiedzie,
                 Szarpiąc mienie Odysa; za to kiedyś szyje
                 Dadzą, dziś się łudzący, że Odys nie żyje.
                 Atoli reszcie gminu za złe mam, że siedzi
                 Niemy i nawet słowem nie karci gawiedzi;
                 Liczniejszy, a tej garstki nie okiełzna drobnejŤ.
                    Na to syn Euenora Lejokrit rzekł złobny39:
                 ťMentorze! Podżegaczu! Głupstwa pleciesz w szale;
                 Lud szczujesz na nas. To ci się nie uda wcale,
                 Żebyś liczbą miał wydrzeć nam zaszczyt biesiady!
                 Sam Odysej podobno nie dałby nam rady,
                 Gdyby tutaj się zjawił i naszych sokołów
                 Brał się rugować z dworu od godowych stołów.
                 Nie ucieszyłoby to nawet jego żony,
                 Choć spragnionej do męża. Padłby porażony
                 Ciosem wnet, zaczepiając silniejszych liczebnie.
                 Widzisz więc, żeś się z mową wyrwał niepotrzebnie.
                 Dość tego, idźcie do dom, każdy do swej pracy.
                 Telemacha tam w drogę wyprawią już tacy,
                 Jak Mentor, Haliterses   oni, co od ojca
                 39 złobny (staropol.)   gniewny;
                                                                                                                              19






                 Datującą się przyjaźń mają dla mołojca.
                 Lubo sądzę, że z nami posiedzi on dłużej,
                 Łowiąc wieści, i tej tam zaniecha podróżyŤ.
                    Tak rzekł   i dał odprawę wiecującej rzeszy.
                 Rozprószyły się tłumy, każdy do się spieszy,
                 Zalotni zaś na dworzec Odysa wtargnęli.
                    Telemach ma brzeg morski poszedł i w topieli
                 Ciemnych wód umył ręce40, Ateny wzywając:
                 ťBóstwo, Ty, które wczoraj dom nasz nawiedzając
                 Rozkazałaś mi łodzią puścić się na morze
                 Za wieścią o mym ojcu zgubionym, co może
                 Wraca do nas: lecz zamiar psują mi Achiwi,
                 A najbardziej gachowie gwałtowni i chciwiŤ.
                    Tak się modlił. Wtem Pallas stanęła na jawie,
                 Mentorowi podobna w głosie i postawie,
                 I do młodziana rzekła uskrzydlone słówko:
                 ťNa przyszłość, Telemachu, nie trwóż, nie drwij główką!
                 Jeśliś po ojcu dostał moc i serce dzielne,
                 Którym słowa i czyny siał on nieśmiertelne,
                 Tedy podróż ta dla cię nie będzie daremną...
                 I twój wyjazd nie trafi na przeszkodę żadną;
                 Ja bowiem, jako z ojcem miałem przyjaźń dawną,
                 Jadę z tobą i łódź ci przysposobię spławną.
                 Tymczasem wracaj do dom, z gachami się zadaj,
                 Podróżną żywność gromadź, w naczynia układaj,
                 Wino w dzbany, a mąkę, co chłopom moc daje,
                 Pakuj w wory skórzane. Ja zaś sobie zraję
                 Tam i sam między ludem nieco ochotnika.
                 A że w morskiej Itace wiele się spotyka
                 Tak starych, jak i nowych na wybrzeżu łodzi,
                 Więc wybiorę najlepszą; gdy się nałagodzi
                 I opatrzy, wraz spuścim łódź na pełną wodęŤ.
                    Tak rzekła Kronionowa córa. Chłopię młode
                 Na głos bogini rusza spiesznymi krokami
                 Ku domowi, po drodze bijąc się z myślami.
                 W domu zastał tłum gachów, jak sobie w najlepsze
                 W dziedzińcu kozy łupił, smalił tłuste wieprze.
                 Aż oto i Antinoj ze śmiechem ku niemu
                 Pomknął, ścisnął za rękę i rzekł po swojemu:
                 ťTelemachu wymowny, zagorzała głowo!
                 Nie gorsz się postępkami naszymi ni mową.
                 Jedz, pij razem tu z nami, tak samo jak wprzódy,
                 A o podróż Achajom zostaw wszystkie trudy:
                 Łódź ci dadzą, wioślarzy, byś w boskim Pylosie
                 Prędzej się mógł dowiedzieć coś o ojca losieŤ.
                    Roztropny mu Telemach na to odpowiedział:
                 ťNigdy bym, Antinoju, przy godach nie siedział
                 40 Telemach... umył ręce   chodzi o rytualne obmycie rąk, gdyż przed złożeniem ofiary wymagana była rytualna
                    czystość (podobnie jak u Żydów);
                                                                                                                              20






                 Z zuchwalcami, by z nimi zażyć krotochwile!
                 Czyż wam mało, gachowie, żeście mi już tyle
                 Przetrawili majątku, pókim był dziecięciem?
                 Dziś, gdym podrósł i własnym zrozumiał objęciem,
                 Co świat gada   a piersi męskie duch rozpiera  
                 Zobaczę, czy nie przyjdzie na was straszna Kera41,
                 Bądź do Pylos pojadę, bądź zostanę z wami.
                 Wżdy jadę! Ta się podróż, jak tuszę, uda mi,
                 Choćby na cudzej łodzi, bo swego okrętu
                 Ni flisów nie mam, przez was złupiony do szczętuŤ.
                    To rzekł i rękę umknął z jego dłoni zdradnej,
                 A gachy, sposobiące w izbie stół biesiadny,
                 Drwili zeń; ów i drugi językiem szermował,
                 Aż jakiś tam pyszałek z tym się wysforował:
                 ťCoś Telemach się bierze do nas nie na żarty!
                 pewnie oprawców z Pylos albo też ze Sparty
                 Zmówi na nasze gardła, gorąco kąpany!
                 Może też do Efyry, w ów kraj wychwalany,
                 Kopnie się po mordercze, z ziół dobyte trutki,
                 I do wina nam wmiesza? Oj, żywot nasz krótki!Ť
                    Po nim znów inny śmiałek tak się naigrawa:
                 ťKto wie, czy mu na dobre wyjdzie ta wyprawa,
                 I czy go, jak Odysa, nie pochłoną wały?
                 Uważcie, jaki kłopot byłby stąd niemały:
                 Trzeba by się spuścizną dzielić i dom ładzić,
                 Żeby matkę z małżonkiem nowym w nim osadzićŤ.
                    Tak mówili, gdy młodzian w wysokosklepienne
                 Skarbce zaszedł ojcowskie, gdzie miedź, złoto cenne
                 W kupach leżały; w skrzyniach suknie pochowane,
                 W łagwiach42 oliwa wonna; toż dzbany gliniane
                 W rząd, o ścianę oparte, stały z winem starem,
                 Tym najsmaczniejszym, niemal że boskim nektarem
                 Odysa, jeśli tenże trudy i przygody
                 Złamie i kiedyś wróci do własnej zagrody.
                 Sklepy te drzwi warowne zamykały szczelnie
                 Na dwie kłódki. Szafarka w nich krząta się dzielnie
                 Dzień i noc, pańską własność mająca w dozorze,
                 Eurykleja Opsówna   Ops po Pejsenorze.
                 Telemach ją do sklepu zwołał i rzekł: ťNuże,
                 Matulu! Nalej winem gliniane mi kruże,
                 Wystałym i najlepszym, jakie ma piwnica,
                 Krom tego, co je chowasz dla mego rodzica,
                 Gdyby kiedyś powrócił do nas w zdrowia pełni.
                 Nalej takich dwanaście i zatkaj najszczelniej;
                 Toż w miechy gęstoszyte mąki mi nabierzcie  
                 Dość będzie cienko mlonej nabrać miar dwadzieście;
                 41 Kery   personifikacje śmierci, zwłaszcza gwałtownej; Homer przedstawia je jako demony krążące na polu
                    walki i porywające rannych i zabitych;
                 42 łagwie   stągwie, naczynia dzbany na oliwę, wino;
                                                                                                                              21






                 Wżdy o tym nic nie trzeba mówić do ostatka.
                 Sami to wszystko zróbcie; a w wieczór, gdy matka
                 Pójdzie sobie na górę i spać się układnie,
                 Będę mógł te przybory powynosić snadnie,
                 Gdyż wyjeżdżam do Sparty; lecz pierwej w Pylosie
                 Chciałbym się o ojcowskim coś dowiedzieć losieŤ.
                    To rzekł, a Eurykleja łzami się zaléwa,
                 Głośno łkając, w te słowa kniemu się odzywa:
                 ťSynku! Cóż znowu do cię przystąpiło? Za czem
                 Miałbyś gdzieś w świat za oczy puszczać się tułaczem,
                 Panicz, jedynak? Kiedy nie ma wątpliwości,
                 Że Odysej daleko złożył swoje kości!
                 A oni, gdy odjedziesz, nastąpią-ć na życie,
                 I aby twój majątek posiąść, zgładzą skrycie.
                 Ot! Siedź lepiej na swojem! Nikt cię stąd nie goni
                 Szukać strachu i burzy na bezdennej toniŤ.
                    Na to rzekł jej Telemach, roztropne pacholę:
                 ťNie trap się, nianiu! Boską spełniam tylko wolę.
                 Wżdy przysiąż, że mej matce nie powiesz, co robię,
                 Aż w jedenastej albo aż w dwunastej dobie,
                 Chyba gdyby kto doniósł lub mię zawołała;
                 Nie chciałbym, by się łzami psuła jej płeć białaŤ.
                    To rzekł. Ona na wielkie bogi mu przysięgła,
                 A przysiągłszy, największym zaklęciem się sprzęgła.
                 I wino jęła toczyć wraz w kruże gliniane,
                 Mąkę zsypywać w miechy gęsto zeszywane.
                 On zaś poszedł do izby, gdzie gachów biesiada...
                    Znowu na inny fortel Pallada się wzięła:
                 Śpiesznie w dworzec boskiego Odysa wionęła
                 I tam gachom snem słodkim zaprószyła oczy,
                 Że niejeden z pijących, gdy go sen zamroczy,
                 Czaszę z ręki upuścił. Więc się zataczając
                 Na spoczynek do miasta poszli, nie mieszkając.
                 Wtedy Zeusowa córa o oczach błękitnych
                 Wywoła Telemacha z głębi komnat szczytnych,
                 Mentorowi podobna i z głosu, i twarzy:
                 ťTelemachu, tam garstka pancernych wioślarzy
                 Czeka już; brak im ciebie tylko, a odpłyną.
                 Śpieszmy się, by z wyjazdem nie spóźnić się jeno!Ť
                    To wyrzekła Atene i śpiesznie szła przodem;
                 On za boginią równym też podążał chodem.
                 A gdy tak do korabiu doszli, co w przystani,
                 Czekali kędzierzawi flisy tam zebrani.
                 Do nich więc świętej mocy Telemach rzekł: ťAno!
                 Chodźcie, mili, po żywność już przygotowaną
                 U mnie w domu... Przed matką cała rzecz ukryta;
                 Krom starki jednej, żadna nic nie wie kobiétaŤ.
                    Rzekł   i przodem podążył; oni za nim w ślady
                 Znieśli żywność do łodzi burtownej na składy,
                 Ustawiając w tym szyku, jak rozkaz im dany,
                                                                                                                              22






                 Aż i sam wszedł na pomost, przez nią poprzedzany.
                 Pallas siadła u steru, a tuż przy bogini
                 Siadł Telemach. Więc linę odczepiwszy, inni
                 Weszli także na statek i zasiedli ławy.
                 Atene im wiatr zaraz zesłała łaskawy:
                 Zefir43 wiejący czuby fal czarniawych gładzi.
                 Telemach wciąż do miłej przemawiał czeladzi,
                 By śpiesznie ład czyniła; więc robią, co każe:
                 Sosnowy maszt wbijają w drążonym ligarze,
                 Wyprostowują, z dołu biorą w mocne sznury,
                 I na rzemieniach żagle podciągną do góry.
                 Jakoż płótna wiatr nadął, i wełny z łoskotem
                 Bijąc o boki nawy, gdy nurt pruła lotem,
                 Coraz spieszniej ją gnały po wodnym odmęcie.
                 A tak, gdy umocnili sprzęty na okręcie,
                 Wnieśli po sam czub winem napełnione czary,
                 Z nich bogom nieśmiertelnym zlali część ofiary;
                 Najwięcej zaś Atenie obiat się dostało.
                 Bogini z nimi była do rana, noc całą.
                 43 Zefir   wiatr zachodni, którego matką była różanopalca Eos   Jutrzenka;
                                                                                                                              23






                                                          PIEŚŃ TRZECIA
                                                            Wydarzenia w Pylos
                    Wybiegł Helios z jeziora promiennej pościeli
                 Na spiżowy strop nieba. I już dniem się bieli
                 Dla bogów i dla ludzi ziemia karmicielka,
                 Gdy do Pylos przybyli. Murów moc tam wielka
                 W grodzie Neleja44! Właśnie lud dawał ofiarne,
                 Zabijane na brzegu morskim, byki czarne
                 Posejdonowi. Dziewięć ław było zajętych,
                 Po pięćset w każdej; dziewięć byków też zarżniętych
                 Przed każdą. Bogu na cześć udźce popalono
                 I skosztowano trzewiów. Nawa w chwilę oną
                 Przybijała do lądu. Flisy żagiel stroczą,
                 A statek przycumują, i wszyscy wyskoczą
                 Na brzeg wraz z Telemachem, którego prowadzi
                 Bogini jasnooka i z cicha tak radzi:
                 ťTeraz, chłopcze, już nie czas chować wstydne lica,
                 Gdyś się puścił na morze odszukać rodzica,
                 Czy go ziemia gdzie grzebie, czy co z nim się stało;
                 Przeto do rycerskiego Nestora idź śmiało.
                 Zobaczym, jaką radą on ciebie wspomoże,
                 Pewna, że nie okłamie   on kłamać nie możeŤ.
                    Na to znowu roztropny Telemach odpowié:
                 ťJakże pójdę i jak się pokłonię królowi?
                 Niewprawnym w gładkie słowa, a będąc młokosem
                 Wstyd mi obcesem pytać starca z białym włosemŤ.
                    Błękitnooka rzekła mu na to Pallada:
                 ťNie trwóż się: trochę serce przez ciebie zagada,
                 Trochę natchnie bóg który. Bo tak z różnych rzeczy
                 Wnoszę, żeś jest u bogów w osobliwej pieczyŤ.
                    To powiedziawszy Pallas pośpieszyła przodem,
                 A za nią wraz Telemach zdążał raźnym chodem.
                 Do ław przyszli   starszyzna pylijska w nich siedzi,
                 Nestor z synami; pełno krząta się gawiedzi:
                 Ci piekli mięso, inni na rożny je kładli.
                 Ujrzawszy gości hurmem przeciw nim wypadli,
                 Podali ręce, gwałtem ciągnęli przybyłych.
                 Syn Nestora, Pejsistrat, pierwszy gości miłych
                 Witał: wziąwszy za ręce, do jadła prowadził
                 I na piasku, na skórach miękkich ich posadził
                 Przy swym ojcu i bracie swoim Trasymedzie.
                 44 Neleja   Neleus, syn Posecjdona i Tyro, władca Pylos, ojciec Nestora;
                                                                                                                              24






                 Przed każdym trzewiów nakładł, toż z czaszą wyjedzie
                 Złotą, nalał w nią wina i taką przemową
                 Uczcił błękitnooką córkę Diosową:
                 ťMódl się, gościu, do bóstwa nad słonymi wody!
                 Jemu gwoli, jak widzisz, sprawiamy te gody;
                 Gdy zaś spełnisz libację, jak obyczaj każe,
                 Towarzyszowi swemu ku takiej ofiarze
                 Podaj czasz z winem słodkim. Wszak on bogów chwali:
                 Bo jakżeby się ludzie bez bogów ostali?
                 Lecz że młodszy od ciebie, a mój równolatek,
                 Więc pierwej ciebiem poczcił, jego na ostatekŤ.
                    To rzekłszy, w rękę dał jej czaszę pełną wina.
                 Ujęło to Atene, że od niej zaczyna:
                 Widać młodzian roztropny i chowan w karności  
                 Zatem tak się modliła do mórz wszechmocności:
                 ťUsłysz mię, Lądowstrzęsco! Usłysz, Posejdonie!
                 Czej cię szczerą modlitwą do życzeń mych skłonię:
                 Najpierw daj Nestorowi, synom jego sławę,
                 Mężom pylijskim pokaż oblicze łaskawe
                 Za pyszną hekatombę, daną-ć z taką cześcią,
                 A nam dwom daj powrócić do dom z dobrą wieścią
                 I cel osiągnąć naszej podróży w te kraje!Ť
                    Po tej prośbie i drugą spełnia, bo oddaje
                 Telemachowi czaszę podwójną, złocistą.
                 I syn Odysa zmówił modlitwę strzelistą.
                 Gdy właśnie z rożnów zdjęto pieczone mięsiwa,
                 Każdy kęs dostał; uczta była to prawdziwa:
                 Kto spragniony się napił, kto głodny, nasycił.
                 Gereński45 witeź, sławny Nestor, rzecz pochwycił:
                 ťTeraz wolno mi spytać przybyłych tu gości,
                 Kto są   bo już podjedli sobie do sytości.
                 Mówcie, co wy za jedni? Skąd morzem płyniecie?
                 Czy dla handlu, czyli też błądzicie po świecie,
                 Ot tak sobie, łotrzyki, postrach tych wybrzeży,
                 Narażający głowy własne dla grabieży?Ť
                    Wraz roztropny Telemach tak odparł bez mała,
                 A odważnie, bo ducha Atene mu wlała,
                 Żeby pytał o ojca, a czej na ślad wpadnie,
                 I żeby się sam młodzian pokazał też ładnie:
                 ťO Nestorze, Achiwom przodkujący w sławie!
                 Pytasz nas, skąd jesteśmy? Zaraz ci objawię:
                 Z Itaki podnejońskiej po mokrej wód fali
                 W sprawie własnej, nie ludu, tuśmy się dostali,
                 Szukać wieści o ojcu mym, boskim Odysie,
                 Lecz nie wiem, czyją schwycić kiedy uda mi się.
                 Wszak on niegdyś, zarówno jak ty i jak twoi,
                 Bywał w jednej wyprawie i zburzył gród Troi.
                 45 Gereński   Nestor wychowywał się w messeńskiej Gerenii i tam się schronił, kiedy Herakles zniszczył Pylos;
                    Nestor był jedynym synem Neleusa, który uszedł śmierci z rąk Heraklesa;
                                                                                                                              25






                 Wiadomo zaś o innych, którzy się tam bili,
                 Gdzie i jak głowy swoje w boju położyli;
                 Alić Kronion śmierć jego skrył tak, że ochota
                 Opuszcza poszukiwać, kędy zbył żywota:
                 Czy na lądzie od wrażych mężów on zabity,
                 Czy utonął w zhukanych falach Amfitryty46?
                 Przeto błagam cię, kornie do kolan się kłonię,
                 Powiedz, co wiesz! Czy byłeś sam przy jego zgonie?
                 Czy też słyszałeś o tym od podróżnych ludzi?
                 Tylko niech twoja litość próżno mię nie łudzi!
                 Mów prawdę, bez ogródki, jak widziały oczy.
                 Błagam cię! Jeśli niegdyś do usług ochoczy
                 Ojciec mój ci dopomógł czynem albo mową
                 Pod Troją, gdzie i głodno było, i niezdrowo,
                 W imię zasług zaklinam, mów prawdę prze bogi!Ť
                    Na to mu bohaterski Nestor:
                 ťO mój drogi!
                 Kiedyś mi już przypomniał te biedy i znoje,
                 Które-śmy przebywali przyszedłszy pod Troję  
                 Bądź w korabiach po ciemnej tłukąc się otchłani,
                 Za łupem przez Achilla47 wciąż gnani a gnani,
                 Bądź gdyśmy dobywali ów gród Pryjamowy
                 Najmężniejsi z Achiwów dali tam swe głowy:
                 Tam legł Ajas48, ów witeź jak Ares waleczny;
                 Tam Achilles, tam Patrokl49, druh jego serdeczny,
                 Boskiej rady młodzieniec; tam i syn mi zginął,
                 Antiloch, chłopiec dziarski, szlachetny   a słynął
                 Wśród Achiwów oszczepem i rączością biegu.
                 Lecz to kęs tylko nieszczęść długiego szeregu!
                 Bo gdzież śmiertelnik, co by zrachował je kiedy!
                 Choćbym pięć, sześć lat duszkiem opowiadał biedy
                 Wycierpiane pod Troją, końca byś nie czekał,
                 Lecz zmęczony do domu czym prędzej uciekał.
                 Przez lat dziewięć fortelów, zdrad używszy siła,
                 Nic my im nie zrobili; moc boża ich zbiła.
                 W wojsku naszym Odysej w podstępy obfity
                 Nie miał równego sobie, nie w ciemię on bity!
                 Wszystko zwietrzył, wymyślił, ten twój ojciec wielki  
                 Jeśliś tylko syn jego? Wżdy jak dwie kropelki
                 46 Amfitryta   władczyni mórz, której podlegały fale morskie i wszystkie stworzenia żyjące w głębinach; była
                    córką Nereusa i żoną Posejdona;
                 47 Achilla   Achilles, syn śmiertelnika Peleusa, władcy tesalskiej Ftyi i boginki morskiej Tetydy; najdzielniejszy
                    z bohaterów greckich walczących pod Troją; zginął z ręki Parysa;
                 48 Ajas   syn Telamona, władca Salaminy, najdzielniejszy po Achillesie wojownik grecki pod Troją; po śmierci
                    Achillesa ubiegał się o jego zbroję, którą przyznano Odyseuszowi; opętany szałem wymordował trzody,
                    myśląc, że zabija Greków; powróciwszy do zmysłów, popełnił samobójstwo, nie mogąc znieść hańby;
                 49 Patrokl, Patroklos   syn Menojtiosa z Opientu, najserdeczniejszy przyjaciel Achillesa; zginął w pojedynku z
                    Hektorem; Achilles pragnąc pomścić śmierć przyjaciela podjął na nowo walkę z Trojanami, przechylając
                    ostateczną szalę zwycięstwa na stronę Greków;
                                                                                                                              26






                 Podobnyś doń, i mową. Dziw mi nie do wiary,
                 Żeby młodzian tak dobrze mówić mógł jak stary.
                 O, wtenczas my z Odysem trzymali się w zdaniu,
                 Czy to na radzie wodzów, czy ludu zebraniu,
                 Jedna myśl nas roztropna wiodła i ostrożna,
                 Byle Grekom dać zysku najwięcej jak można.
                 A gdy w końcu Pryjamów gród upadł na pował,
                 Zeus tedy straszny powrót do domu zgotował
                 Argejcom. Że nie każdy był cny i roztropny
                 Między nimi, stąd wielu spotkał los okropny
                 Przez zawziętość Zeusowej córy50 jednookiéj,
                 Co w dwóch synach Atreja51 wznieciła szeroki
                 Rozbrat. Obaj zwołują walne zgromadzenie
                 Wbrew zwyczaju, bo dzienne już gasły promienie;
                 I gdy Grecy nietrzeźwe łby z sobą przynieśli,
                 Oni nuż im dowodzić, dlaczego się zeszli.
                 Menelaos achajskim radził towarzyszom
                 Przez morskie grzbiety wracać kojczystym komyszom52;
                 Agamemnon to ganił, radząc rzesze zbrojne
                 Trzymać w miejscu, a palić hekatomby hojne,
                 Aby gniew obrażonej odwrócić bogini.
                 Szaleniec! Wiedział przecież, że próżno to czyni,
                 Bo gniew bogów nieprędko daje się przebłagać.
                 Więc brew w brew, ostrym słowem zaczęli się smagać,
                 Co pancerni Grekowie słysząc, skaczą z wrzawą
                 Dzieląc się w dwa obozy: na lewo i prawo.
                 Noc przespali, w zburzonych sercach złe zamiary
                 Knując wzajem, gdy na nich Zeus gotował kary.
                 Skoro świt, pół nas sudna53 zepchnęło na morze
                 Znosząc w nie sprzęt, kobiety, wszystko co kto może.
                 Drugie pół się zostało Greków na wybrzeżu
                 Przy swym Agamemnonie, narodów pasterzu.
                 My pod czas brzeg obiegłszy pełnymi żaglami
                 (Któryś z niebian wód przestwór wygładził przed nami),
                 Płyniem tak do Tenedu. Tam obiatę bogi
                 Wzięły sutą; lecz Zeus nam przeciął morskie drogi
                 Posyłając na Greki drugą niezgód chmurę,
                 Że zaraz się zwróciły wstecz sudna niektóre
                 Pod wodzą Odyseja, tej przemyślnej głowy,
                 Snadź aby przyjść do łaski Agamemnonowéj.
                 Widząc to, z mymi sudny pierzchłem niemieszkanie;
                 50 zawziętość Zeusowej córy   Ajas, syn Oileusa, króla Lakrów, bohater wojny trojańskiej ściągnął na siebie
                    gniew Ateny, kiedy podczas zdobycia Troi, znieważył córkę króla Priama, Kassandrę, szukającą schronienia
                    u stóp posągu bogini;
                 51 dwóch synów Atreja   chodzi o Atrydów, czyli Agamenanona, naczelnego wodza wyprawy pod Troję i jego
                    brata Menelaosa, którego krzywdę (porwanie żony Heleny przez Parysa, syna króla Troi   Priama) mścili
                    Grecy;
                 52 komyszom   siedzibom;
                 53 sudna (staropol.)   statki, okręty;
                                                                                                                              27






                 Czułem, że tu coś złego chcą spłatać niebianie,
                 Pierzchnął i syn Tydeja54, pociągnąwszy drugich;
                 W końcu płowy Menelaj dognał nas, gdy w długich
                 Naradach w Lesbie radzim, którędy nam płynąć
                 Do dom? Czy skalny Chios powyżej ominąć
                 W kierunku Psyrii   wtedy Chios mieć będziemy
                 Z lewej   gdy zaś od Chios niżej się weźmiemy,
                 Zawsze wichrów Mimasu zarwać nam potrzeba.
                 Więc modlim się do boga, by znak nam dał z nieba,
                 Którędy? On nam kazał tam wprost na Eubeję
                 Zmykać, w skok zamykać, nim się morze rozszaleje.
                 Wnet też wiatr nadął żagle; pędzimy co mocy
                 Po rybim tym gościńcu, aż o późnej nocy
                 Do Gerajstu zawiniem. Wraz byczych pośladków
                 Palimy dużo bogom, za tę bez przypadków
                 Przebytą drogę. Właśnie dzień czwarty nie mijał,
                 Jak Tydyd Diomedes do portu zawijał
                 W Argos, razem ze swymi. Ja, do Pylos daléj
                 Płynąc z wiatrem, który mi bogowie zesłali,
                 Przybyłem, o mój synu, bez wieści wszelakiej,
                 Nie wiedząc, kto z nich żyje, a kto umarł taki...
                 Jednak tyle, co mogłem, w domu zakopany,
                 Schwycić, opowiem wiernie bez żadnej odmiany.
                    Najpierw więc Myrmidońcy55 dostali się do dom
                 Szczęśliwie   syn Achilla dowodził tym rodom.
                 Również i Filoktetes, Pój asa syn sławny.
                 Toż Idomeneus56 przywiódł do Krety huf sprawny,
                 Ocalon w bojach, żaden nie padł mu w podróży.
                 Lecz pewnie o Atrydy powrocie coś dłużej
                 Słyszałeś, w swoim kącie siedzący za światem:
                 Jak Ajgist nieszczęsnego zgładził, był mu katem,
                 Za co mściwym odwetem odebrał karanie.
                 Dobrze, gdy po zabitym ojcu syn zostanie
                 Syn też jego na zbójcy krzywdę powetował,
                 Zgniótł Ajgista, który mu ojca zamordował
                 Ty zaś, chłopcze, z postawy zuch i nie ułomek,
                 Dzierż się ostro, a późny uczci cię potomekŤ.
                    Na to mu wręcz roztropny odpowiedział młodzian:
                 ťNestorze, blaskiem chwały w Achai przyodzian!
                 Srogą zaprawdę zemstę wziął on. Jego chwała
                 Szeroko rozbrzmi, w pieśniach wnuków będzie brzmiała.
                 O, czemuż i mnie bogi tych sił nie użyczą,
                 Abym mógł zetrzeć gachów zuchwałość zbrodniczą,
                 Co mię swymi psotami dzień w dzień gorzej pieką.
                 54 syn Tydeja   Diomedes, syn Tydeusa; król Teb, jeden z najsławniejszych bohaterów wojny trojańskiej, w
                    wirze walki zranił Aresa i Afrodytę;
                 55 Myrmidońcy   Myrmidonowie, lud z tesalskiej Ftyi, wiódł ich pod Troję Achilles; starożytni utrzymywali, że
                    były to mrówki zamienione w ludzi (gr. mrówka   myrmeks);
                 56 Idomeneus   syn Deukaliona, król Krety; jeden z wodzów wyprawy trojańskiej;
                                                                                                                              28






                 Ale cóż! Takie szczęście ode mnie daleko!
                 Nie miał go ojciec, nie mam i ja, cierpmy dłużejŤ.
                    Na to mu stary Nestor z Gereny odwtórzy:
                 ťKochanku! Kiedyś o tę rzecz potrącił w mowie,
                 Słyszałem, że twą matkę obsiedli gachowie
                 I w domu na złość tobie psoci lada chłystek.
                 Powiedz, czy dobrowolnie to znosisz, czy wszystek
                 Lud cię nie lubi, widząc, żeś karą dotknięty?
                 Któż wie, czy on nie przyjdzie, nie zetrze natręty
                 Bądź sam, bądź pomoc dadzą przyjazne Achiwy?
                 Żebyś to ty u Zeusa modrookiej dziéwy
                 Wpadł w łaskę, jak nasz Odys. O jakżeż oń dbała
                 Tam pod Troją, gdzie reszta Achiwów marniała.
                 Wierz mi, nigdym nie widział, żeby bóstwo komu
                 Tak jak jemu sprzyjało i tak po widomu.
                 Niechby cię też Atena wzięła pod swe skrzydła,
                 Niejednemu by z gachów żeniaczka obrzydłaŤ.
                    Więc Telemach mu na to: ťStarcze, zbyt to wiele,
                 Coś rzekł, bo się nie spełni nigdy   mówię śmiele.
                 I dziw mi, że nadzieją łudzisz się tak błogą;
                 Bogowie, choćby chcieli, nic tu nie pomogąŤ.
                 Na to Atene, córa ozwie się Zeusowa:
                 ťO chłopcze! Z ust twych jakież wymknęły się słowa!
                 Bóg i tym, co najdalej, kiedy chce, pomaga.
                 Któż nie rad by z ojczyzny, gdzie go nędza smaga,
                 Bodaj i najpóźniejszym się powrotem cieszyć,
                 Niż wróciwszy za wcześnie śmierć sobie przyśpieszyć,
                 Jak ów król, co gdy wrócił w miły próg domowy,
                 Padł od zdrajcy Ajgista i swej białogłowy!
                 Lecz śmierci przeznaczenia bogowie nie mogą
                 Odwrócić od najdroższej głowy, od nikogo,
                 Jeśli w sen wieczny czarna pogrąży godzinaŤ.
                    Na te słowa Telemach tak się wraz odcina:
                 ťMentorze, już nie mówmy o tym, dość my smutni...
                 On nigdy już nie wróci! Bogowie okrutni
                 Od dawna wyrok śmierci wydali na niego!
                 Wżdy Nestora zapytać mam o coś innego.
                 Wszak on i sprawiedliwość, i mądrość posiada,
                 I, jak mówią, trzy wieki ludzkie ludom włada.
                 Przeto mam go za obraz bóstwa na tej ziemi.
                 Nestorze Neleido! Prawdę powiedzże mi,
                 Jak zginął Agamemnon, król szerokowładny?
                 Gdzie był wtedy Menelaj, przez jakiż szkaradny
                 Podstęp Ajgist tęższego od siebie mógł zabić?
                 Nie stałoż się to w Argos? Może dał się zwabić
                 W obce miejsce i tam mu nastąpił na zdrowie?Ť
                    Zagadnion tak rycerski Nestor mu odpowie:
                 ťNajchętniej, o mój synu, powiem prawdę całą.
                 Uważ, a łatwo pojmiesz, co by się to stało,
                 Gdyby Atryd Menelaj wracając spod Troi,
                                                                                                                              29






                 Żywym zastał Ajgista i w mocy miał swojej!
                 Nikt by jego był trupa nie nakrył mogiłą,
                 Psy by i dzikie ptactwo w sztuki roznosiło
                 Leżącego za miastem gdzieś tam w polu gołym,
                 Żadna Achajka jednej łzy by nad warchołem
                 Nie zroniła. Bo gdyśmy na bój głowy nasze
                 Nieśli, on siedział w Argos, bujnym w końską paszę,
                 I Agamemnonowi bałamucił żonę.
                 Zrazu mu Klytajmestra za umizgi one
                 Okazała pogardy wiele i obrazy
                 Jako pani roztropna i całkiem bez zmazy.
                 Był tam pieśniarz, któremu mąż idąc w bój krwawy
                 Kazał przy niej odbywać straż małżeńskiej sławy,
                 Lecz, że bóg jej nie bronił od tych samołówek57,
                 Więc Ajgist piewcę wywiózł na pusty ostrówek
                 I wydał go drapieżnym ptakom na pożarcie,
                 Potem ją na swój dworzec wprowadził otwarcie,
                 Gdzie obiatował bogom woły i barany,
                 A złotem, pawołoką58 zdobił świątyń ściany,
                 Przez wdzięczność, że mu sztuczka udała się trudna.
                 Wtenczas od brzegów Troi właśnie nasze sudna
                 Niosły mię z Menelajem, przyjaciół do zgonu.
                 Lecz gdy do attyckiego przylądu, Sunionu,
                 Dążym na Menelaja okręcie, bez duszy
                 Padł sternik   Feb go z swojej tak ustrzelił kuszy,
                 W chwili, gdy w ręku trzymał rudel okrętowy.
                 Sławny to sternik, Frontis, syn Onetorowy,
                 Co okręt umiał z każdej wyprowadzić burzy.
                 Więc Menelaj, choć spieszył, zabawił się dłużej,
                 Aby sługę pochować, jak chce obrzęd święty.
                 Wreszcie i on za nami ruszył swe okręty
                 Przez ciemne wody, dotarł przylądka Malei  
                 Lecz tam piorunny Zeus go nawiedził z kolei
                 Smutną żeglugą, zesłał wichry, niepogody,
                 Aż w góry niebotyczne spiętrzyły się wody.
                 Słowem rozprószył nawy, część zagnał ku Krecie,
                 Gdzie nad Jardanem siedzą Kydońcy, jak wiecie,
                 Gdzie od granic Gortyny z wód czarnej przepaści
                 Strzela skała i piersią odpiera napaści
                 Bałwanów, które Notos59 wprost na Fajstos wzdyma  
                 A głaz drobny potęgę wód tych w ryzie trzyma,
                 Tam zagnał ich najwięcej, ludzie ocaleli,
                 Sudna rozbite poszły na dno tej gardzieli.
                 Lecz pięć naw z Menelajem o błękitnej prorze
                 Do Egiptu aż zagnał prąd wichru i morze.
                 57 samołówek   zasadzek;
                 58 pawołoką   tkaninami;
                 59 Notos   personifikacja wiatru południowego; dla Greków było to bóstwo;
                                                                                                                              30






                 A kiedy on po obcych ziemiach tak się włóczył,
                 Złote skarby zgromadził, płodami objuczył,
                 Wtenczas Ajgistos zabrnął w zbrodnie niesłychane:
                 Zabił Atrydę, jarzmem obciążył poddane
                 I przez lat siedm w Mykenie jak król rozkazywał.
                 W ósmym dopiero Orest z Aten, gdzie przebywał,
                 Wrócił na jego zgubę i w zbójcy Ajgiście
                 Pomścił śmierć swego ojca, potem uroczyście
                 Wyprawił pogrzeb matce, szkaradnej kobiécie,
                 I jej gachowi, żertwą60 uczcił należycie.
                 W tym dniu właśnie Menelaj wrócił wojowniczy
                 W korabiach pełnych złota i innej zdobyczy.
                 Toż i ty niezbyt długo baw w dalekich krajach,
                 Kiedyś swój tam majątek przy onych hultajach
                 W domu liczył, bo oni rozdrapać go mogą
                 W twej niebytności. Podróż przypłaciłbyś drogo!
                 Z tym wszystkim do Meneli61 radzę jechać tobie.
                 On po długiej włóczędze powrócił na dobie
                 Z stron zapadłych, skąd człowiek rzadko ma nadzieję
                 Wrócić, gdy go zapędzą prądy i zawieje,
                 Hen! Za morza, skąd nawet potrzebują ptaki
                 Przez rok lecieć. Taki to zapadły kraj, taki!
                 Ty zaś, jeśli chcesz płynąć, śpieszże się do łodzi;
                 Chcesz lądem? Każdy z synów moich ci wygodzi,
                 Da wóz i konie, jeszcze zawieźć cię gotowy
                 Aż do Lakedajmony tej Menelajowéj.
                 Prośże go, proś na wszystko, niechaj szczerze gada;
                 Kłamać pewno nie skłamie, łepak to nie ladaŤ.
                    Tak błagał, a modlitwa doszła do Ateny,
                 I sławny rycerz Nestor, staruszek z Gereny,
                 Swoich synów i zięciów otoczony kołem,
                 Szedł na zamek; a kiedy przybyli tam społem,
                 Rzędem zajęli krzesła, wspaniałe siedzenia.
                 Starzec znowu lał w krater dla ich pokrzepienia
                 Wonne wino, staraniem szafarki chowane
                 Lat jedenaście, pierwszy raz co odetkane.
                 Ten napój starzec miesza i obiatę czyni
                 Egidowładcy córze, Palladzie bogini.
                 Gdy spełnił, a już każdy napił się do woli,
                 Wszyscy się spać do gospod rozeszli powoli
                 Krom Telemacha. Tego syna przyjaciela
                 Nestor w zamku zatrzymał, łoże mu wydziela
                 Pysznie rzeźbione w jednym z przewiewnych przysionków.
                 Tuż przy nim spał Pejsistrat; z rodziny tej członków
                 On jeden w zamku mieszkał, jako nieżonaty.
                 Sam zaś Nestor wysokie zajmował komnaty
                 Wraz z królową, zdobiącą małżeńską łożnicę.
                 60 żertwą   ofiarą;
                 61 do Meneli   Menelaosa, skrócona forma imienia wodza spod Troi;
                                                                                                                              31






                    Ledwo Jutrzenka krasne wychyliła lice
                 Z mroku świtu, już Nestor rzucił senne łoże;
                 Wyszedł i siadł na białych kamieniach na dworze,
                 Co stały przed pałacu wchodowymi drzwiami
                 Lśniące jakby oliwą. Dawnymi czasami
                 Siadywał tam Neleus, człowiek bożej rady,
                 Lecz zmarł: w podziemny hades przeniósł się cień blady.
                 Teraz siadł Nestor. Posoch62 trzymała prawica
                 Pasterza mężów. Syny ujrzawszy rodzica:
                 Echefron, Stratios, Persej, wybiegli co żywo,
                 Toż Aretos, Trasymed zdążał nieleniwo;
                 Nareszcie i szóstego nie zabrakło brata,
                 Bo oto i najmłodszy przybiegł, Pejsistrata.
                 Ci zaraz Telemacha przy ojcu uprzejmie
                 Posadzili, a Nestor taką rzecz podejmie:
                 ť   Żwawo dzieci! Spełnijcie duszy mej pragnienie;
                 Chciałbym się przypodobać bogini Atenie,
                 Gdyż na tym tam prażniku na cześć Posejdona
                 Widocznie oczom moim zjawiła się ona.
                 Niech, który w pole skoczy, wolarzowi każe
                 Przywieść tutaj jałówkę, którą dam w ofiarze.
                 Drugi do Telemacha łodzi bież i sprowadź
                 Wszystką czeladź   dwóch zostaw, ci mogą pilnować.
                 Do Laerka złotnika pobieży mi trzeci,
                 By złotem róg jałówki okuł. Reszta dzieci
                 Zostanie z nami, każdy będzie tu potrzebnym,
                 Czy jadło przysposobić, czy kazać służebnym
                 Znieść tutaj stołki, drzewo, dzbany z świeżą wodąŤ.
                    Rzekł   wszystko się rozbiegło. Jałówkę już wiodą
                 Z pola, a z Telemacha przybyła już łodzi
                 Jego drużyna. Również i złotnik nadchodzi,
                 Niosąc ze sobą wszystkie narzędzia, mistrz tęgi,
                 Tak młotek, jak kowadło i krzywe obcęgi
                 Do misternej roboty. Na ten obrzęd święty
                 Zbiegła i Pallas. Nestor złotnikiem zajęty
                 Dał mu złota, a sztukmistrz złotem okuł rogi
                 Jałówce, więc boginię cieszy dar ten drogi.
                 Echefron, Stratios dzierżą za róg jałowicę,
                 Aretos z komnat wyniósł kwiecistą miednicę
                 Pełną wody, a w lewej miał ziarna jęczmienne
                 W króbce63. Już Trasymedes wzniósł ramię wojenne
                 Zbrojne w topór nade łbem jałoszki ofiarnej.
                 Perseusz w misę zbierać miał strumień krwi czarnej.
                 Ojciec ręce umywszy miotał jęczmień święty,
                 A na ogień skręt sierści z łba krowie wycięty.
                 62 posoch (ros.)   berło;
                 63 w króbce   w koszyku;
                                                                                                                              32






                    A kiedy się pomodlił i nasiał jęczmienia,
                 Wraz przystąpił Trasymed i siłą ramienia
                 Palnął   aż topór ugrzązł w karku, przeciął żyły
                 I powalił ofiarę. Z krzykiem się modliły
                 Wszystkie córki, synowe, obok Eurydyki
                 Żony Nestora, córy Klimena władyki.
                 Syny, za łeb jałoszkę dźwignąwszy, trzymali,
                 Aż dorżnął ją Pejsistrat. Czarna krew się wali
                 I duch cielsko opuścił. Rąbiąc ją w kawały
                 Wyjmują polędwicę i dwakroć tłuszcz biały
                 Obwinąwszy, jak zwyczaj, nałożą wysoko
                 Drobniejszymi gnatami, z kapiącą posoką.
                 Starzec je tak na stosie spalił, winem polał
                 Ciemnym, a synów orszak ofiarę okolał
                 Z pięciozębnymi widły. Spaliwszy te mięsa
                 Trzewia do ostatniego aż spożywszy kęsa,
                 Resztę w drobniejszych sztukach na rożny nawlekli
                 I takowe przy ogniu obracając piekli.
                    Tymczasem Telemacha, ślicznego młodziana,
                 Kąpała Polykasta, panienka sudana64,
                 Najmłodsza z Nestorówien, a po wziętej wannie
                 Namaściwszy oliwą odziała starannie
                 Piękną szatką i w chiton miękki otuliła...
                 Gdy wszedł, jasność od niego jak od bożka biła.
                 Szedł więc i przy pasterzu mężów siadł Nestorze...
                    Już z rożnów zdjęto mięso upieczone w porze,
                 I rzucili się wszyscy na biesiadę oną;
                 Lecz poważniejsze tylko krzątało się grono
                 Około wina, które z krateru czerpali
                 I biesiadnikom w złotych czarach podawali,
                 Aż zgaszono pragnienie, nasycono głody.
                    Wtedy gereński starzec krzyknął:
                 ťKto tam młody,
                 Niech skoczy, długogrzywe konie tu przywiedzie,
                 Do kolasy założy, bo nasz gość odjedzie!Ť
                    Tak rzekł. Synowie rozkaz spełniają w tej chwili:
                 Piorunem do kolasy konie założyli,
                 A szafarka w nią chleba i wina nakładła,
                 Toż wybornych łakoci królewskiego jadła.
                    Wskoczył tedy Telemach na rydwan zaprzężny.
                 Rzeszowódca Pejsistrat, Nestora syn mężny,
                 Obok niego usiadłszy lejce schwycił w dłonie,
                 Klasnął z bicza, i lotem puściły się konie
                 Pólmi, od grodu Pylos coraz dalej mknące,
                 Dzień cały szarpiąc jarzmo kark ugniatające.
                 Nareszcie zaszło słońce, cień poczernił szlaki,
                 Gdy do zamku Diokla, do Feraj junaki
                 64 sudana   smukła;
                                                                                                                              33






                 Wraz przybyli. Orsiloch, syn Alfejosowy
                 Zrodził tego Diokla. Nocleg tam gotowy
                 Znaleźli, i gościnne przyjęcie im dano.
                    Ze wschodzącą nazajutrz Jutrzenką rumianą
                 Znów wyjechali obaj w zaprzężnej kolasie
                 Przez bramę; aż w przedsionkach turkot rozlega się.
                 Z klaskiem bicza koniki ruszyły z ochotą,
                 Między pszeniczne łany mkną, aż oto
                 U kresu drogi dzielne stanęły rumaki.
                 Właśnie Helios się schował, cień poczernił szlaki.
                                                                                                                              34






                                                        PIEŚŃ CZWARTA
                                                           Wydarzenia w Sparcie
                                                                           65
                    Wąwozami wjechawszy w gród Lakedajmony                   ,
                 Skręcili wprost na zamek, kędy mąż sławiony,
                 Menelaj, huczne sprawiał wesele dla syna
                 I dla córki. Tę oddał, choć jego jedyna,
                 Synowi Achillesa66, wojów gromiciela.
                 Z nim ją bowiem zaręczył w Troi przed lat wiela,
                 A niebianie złączyli parę ksobie skłonną.
                 Właśnie ją dziś odesłał koleśno i konno
                 W sławny gród Myrmidonów. Dla syna zaś swego
                 Wziął w Sparcie Alektora córę. Syna tego
                 Megapentesem zowią   chłop silnej prawicy  
                 A miał go w starych latach z jednej niewolnicy,
                 Gdyż Helenę bogowie zrobili bezpłodną,
                 Odkąd powiła córkę Hermionę, godną
                 Ze złotą Afrodytą równać się w piękności.
                    Tak więc Menelaj w gronie przyjaciół i gości
                 W komnatach swego zamku hucznie biesiadował.
                 Był tam i cudny pieśniarz, co swojej wtórował
                 Pieśni na gęśli, i dwaj skoczkowie tam byli,
                 Co na miarę tej pieśni w środku się kręcili.
                 Zaś Telemach z Nestora synem przed wrotyma
                 Pierwszymi, co do zamku wiodły, konie wstrzyma.
                 Spostrzegł ich Eteonej, sługa przywiązany
                 Do Atrydy, i poznał, że to ktoś nieznany.
                 Prędko więc na pokoje bieżał z wieścią nową,
                 Przybliżył się do pana i rzekł lotne słowo:
                 ťJacyś tam obcy ludzie, o mój jasny panie!
                 Jest ich dwóch; wyglądają iście jak niebianie!
                 Rozkaż, czy wyprząc konie mamy im, czy daléj
                 Odprowadzić, by indziej gościny szukali?Ť
                    Menelaj tym oburzon rzekł: ťSynu Boety
                 Eteoneju! Gadasz, jak gdyby to nie ty,
                 Tylko dziecko, co głupie powtarza wyrazy!
                 Czyż to my gościnności ludzkiej tyle razy
                 Nie doznali obadwa przed naszym powrotem?
                 Zeus mógłby znów nas karać, gdyby zabyć o tem.
                 65 gród Lakedajmony   Sparta; por. przypis 18;
                 66 synowi Achillesa   Neoptolemos, syn Achillesa i Deidamei, córki króla Dolopów, wychowywał się u dziadka;
                    po śmierci Achillesa Odys przywiózł go pod Troję, gdyż istniała przepowiednia, że bez niego miasto nie
                    zostanie zdobyte;
                                                                                                                              35






                 Śpiesz się więc wyprząc konie i dać im wygody,
                 A tych gości zaprosić na weselne godyŤ.
                    Tak rzekł, a ten z komnaty wybieżał i zwołał
                 Innych sług, zabierając po drodze, co zdołał.
                 Z nimi wyprzągłszy konie, pomęczone oba,
                 Wwiódł do stajen i mocno przywiązał u żłoba.
                 Owsa im zmieszanego z jęczmieniem wsypano,
                 Po czym wóz postawiono pod błyszczącą ścianą,
                 A gości na królewskie wiedziono komnaty.
                 Oni z podziwem patrzą na terem67 bogaty;
                 Bowiem jako blask słońca, księżyca miganie,
                 Oczom się ich wydało Atrydy mieszkanie.
                 A gdy widokiem oczy i serca napaśli,
                 Do łazien myć się w wannach gładkich obaj zaszli;
                 Tam ich dziewki umyły, namaściły rączo,
                 Oblókłszy w chitan z wełny, okrywszy opończą.
                      To odbywszy, szli zasiąść przy Atrydzie krzesła.
                 Zaraz jedna z służebnic złoty kubek wniesła,
                 A w nim wodę; tę lejąc do miednicy srebrnéj
                 Na ręce, przysunęła im stolik potrzebny.
                 Poważna też szafarka z zapasy różnymi
                 Przybywszy, te przysmaki stawiła przed nimi,
                 A krajczy na kopiastych misach wniósł pieczyste
                 I inne mięsa, czasze podał też złociste.
                    Wtem Atryd płowowłosy obudwóch powitał:
                 ťCni goście! Jedzcie smacznie; potem będę pytał,
                 Gdy się już posilicie, coście to za jedni?
                 Ród wasz, jak się domyślam, wcale niepośledni,
                 Idzie od królów, co to z Zeusa się wywodzą,
                 Z podłej bowiem krwi tacy, jak wy, się nie rodząŤ.
                    To rzekł i sam im podał tłusty comber wołu
                 Pieczonego   a był to przysmak jego stołu  
                 Więc do zastawionego dobrali się jadła.
                 A najadłszy, napiwszy, gdy już chęć odpadła,
                 Do swego towarzysza, nachylony głową,
                 Telemach mu na ucho mówił takie słowo:
                 ťPatrzaj no, Nestorydo, patrzaj, serce moje,
                 Jakim blaskiem spiżowym sieją te pokoje!
                 Co tu złota, bursztynu, srebra, słoniej kości!
                 Nie wiem, czy jest świetniejszy dwór Olimpskiej Mości.
                 Nieprzebrane bogactwa! Aż mi ćmią się oczyŤ.
                    Snadź domyślił się Atryd, o czym rzecz się toczy
                 Między nimi, bo na nich zawołał: ťHej, młodzi!
                 Niech nikt śmiertelny z Zeusem w zapasy nie chodzi,
                 Bowiem wieczne są jego dostatki i dwory.
                 Ze mną rzecz inna; każdy, kto chce, mógłby zbiory
                 Moje przesadzić lub nie; chociaż się niemało
                 W ośmioletniej zamorskiej włóczędze zebrało,
                 67 terem   budynek, pałac;
                                                                                                                              36






                 Kiedym Fenicję, Egipt, Cypr, a nawet strony
                 Etyjopskie zwędrował   Eremby, Sydony,
                 Toż Libię, gdzie jagnięta z rożkami się rodzą,
                 A owce w ciągu roku trzykroć z płodem chodzą.
                 Mają tam gospodarze, mają i pasterze
                 Mięsa dość, brodzą niemal i w mleku, i w serze,
                 Bo jak rok długi, ciągle doją się maciorki.
                 Otóż gdym się tam ganiał i ładował worki
                 Złotem, tutaj tymczasem brata mi zabito
                 Skrycie, podstępem, w zmowie z nikczemną kobiétą!
                 Jakoż mi to dziedzictwo obmierzłe się stało.
                 Wolałbym mieć z tych skarbów trzecią cząstkę małą,
                 Byle żyli ci męże, co na polach Troi
                 Legli podal od Argos, przyjaciele moi.
                 Jakkolwiek po nich tęsknię i myślami wodzę,
                 Przecież po żadnym serce nie płacze tak srodze
                 Jak po jednym; odbiega sen i chęć do jadła,
                 Gdy o nim myślę. Komuż cięższa dola padła
                 Niż Odysowi? Nadeń któż więcej biedował?
                 Los go stworzył do cierpień samych; mnie zachował
                 Do smutków po przepadłym, który gdzieś się kryje,
                 A nie wiemy, czy żyje jeszcze, lub nie żyje.
                 Pewnie stary Laertes co dzień po nim płacze,
                 Toż mądra Penelopa, i to nieboraczę
                 Syn Telemach, którego przy piersi zostawiłŤ.
                    Mówiąc to w taką rzewność gościa swego wprawił,
                 Że łza w rzęsach zawisła z wspomnieniem rodzica:
                 Jakoż w płaszcz purpurowy ukrył smętne lica,
                 Z czego odgadł Menelaj zaraz, kto on taki,
                 I w głębi duszy sposób układał dwojaki:
                 Bądź dać mu się wypłakać za straconym ojcem,
                 Bądź wprzódy o tej rzeczy pogadać z mołojcem.
                    Owoż gdy to roztrząsał w ducha tajemnicy,
                 Weszła Helena68 z wonnej wychodząc świetlicy,
                 Jak Artemida zbrojna69 w pęki strzał pierzaste.
                 Zaraz z krzesłem misternym podbiegła Adraste;
                 Alkippe jej kobierzec miękki podesłała,
                 Filo koszyczek niosła   Helena go miała
                 Od Alkandry, Połyba żony, co za dawnych
                 Lat żył w Tebach egipskich, bogactwami sławnych;
                 On to dwie srebrne wanny, trójnogów po parze,
                 Talentów dziesięć złotem Meneli dał w darze.
                 Helenie się od żony dostał dar bogaty:
                 Złota kądziel i koszyk ów podługowaty
                 Z srebra plecion, a złotą obciągnion obwódką.
                 68 Helena   słynna z piękności córka Zeusa i Ledy, żona Menelaosa, została uwiedziona i porwana przez
                    królewicza trojańskiego Parysa; kiedy Trojanie odmówili wydania Heleny, Agamemnon broniąc honoru brata
                    zorganizował wyprawę pod Troję;
                 69 jak Artemida zbrojna   Artemida, córka Zeusa i Latony, siostra Apollina; była boginią lasów i zwierzyny,
                    zawsze wyobrażana z łukiem i strzałami; w mit. rzym.: Diana;
                                                                                                                              37






                 Filo go postawiła przed nią tuż, bliziutko,
                 A w tym koszyku motków przędzy było pełno,
                 Na wierzchu była kądziel z fijołkową wełną.
                 Helena więc usiadłszy wsparła nogi obie
                 Na podnóżku, pytając męża w tym sposobie:
                 ťCzy wiemy, Menelaju, jaki ród tych gości,
                 Co przyszli w domu naszym szukać gościnności?
                 Mylęż się lub nie mylę   lecz czuję to przecie,
                 Że dwóch mężczyzn, dwóch kobiet nie spotkałam w świecie
                 Tak podobnych do siebie   dziw to niesłychany!  
                 Jak ten oto młodzieniec, u nas tu nie znany,
                 Z Telemachem, Odysa synem, podobniutki.
                 Pamiętam, on przy piersi był wtedy malutki,
                 Kiedy z wami, Achiwy, w kraj daleki Troi
                 Odys szedł krew przelewać gwoli hańby mojéjŤ.
                    Na to płowokędziorny odrzekł jej Atryda:
                 ťTo, co z domysłów mówisz, mnie prawdą się wyda:
                 Takie ręce i nogi, tak oczy patrzące
                 Miał Odys, a i takie włosy się kręcące.
                 Toż gdym przed chwilą wspomniał tu Odyseusza
                 I mówił, jakie trudy niezłomna ta dusza
                 Zniosła dla mnie, aż oto łza mu z oka kanie70,
                 I w purpurowym płaszczu ukrył pomieszanieŤ
                 Na to mu Nestoryda Pejsistrat powiedział:
                 ťAtrydo Menelaju! Królu! Ot, byś wiedział,
                 Że to syn Odyseja, syn jego prawdziwy;
                 Lecz boi się uchybić, przeto tak wstydliwy
                 I nie chce, kiedy mówisz, przerwać obcesowo,
                 Taką mu radość wlewa boskie twoje słowo.
                 Mnie tutaj posłał Nestor, ten ojciec mój drogi,
                 Abym mu towarzyszył w domu twego progi,
                 Gdzie ojca przyszedł szukać tak w słowie, jak w czynie;
                 Bo dziecko cierpi dużo, gdy ojciec mu zginie,
                 A sierotę opuszczą przyjaciele domu,
                 Jak Telemacha. Ojca nie ma on, nikomu
                 Nie chce się ująć za nim, by odwrócić ciosyŤ.
                    Na to znów Menelaos odrzekł płowowłosy:
                 ťPrze bogi! Toż mym gościem syn wielkiego męża,
                 Co za mnie w tylu bitwach dobywał oręża!
                 Jam go chciał za powrotem nad wszystkie Achiwy
                 Osypać, gdyby morzem powrót nasz szczęśliwy
                 Obudwom był zachował Zeus, bóg gromowładny.
                 W Argos miałem mu miasto, dwór zbudować ładny,
                 A z Itaki dobytek i syna sprowadzić
                 I ludność stamtąd zabrać i w mieście osadzić,
                 Wyprzątnąwszy najbliższe, co berłu mojemu
                 Podlega. Jakżeby to sprzyjało częstemu
                 Widywaniu się z sobą, by ten węzeł święty,
                 70 kanie (staropol.)   kapnie;
                                                                                                                              38






                 Który nas łączył, nigdy nie był już rozcięty,
                 Chyba śmiercią, gdy obu wtrąci w cień ponury.
                 Lecz szczęścia tego bóg mi pozazdrościł który,
                 Gdy jemu do powrotu pozamykał wrotaŤ.
                    To rzekł, i wszystkich rzewna objęła tęsknota;
                 W płacz Helena Argejka, a córa Kroniona;
                 W płacz Telemach; Meneli źrenica zwilżona
                 Także łzą; łza się kręci w oku Pejsistrata,
                 Bo w duszy cień mu stanął Antilocha, brata,
                 Co go syn zamordował Eosy świetlanej!...
                    Potem wszyscy obsiedli zastawną biesiadę.
                 Wtem Helena skoczywszy do głowy po radę
                 Pijącym przymieszała czar taki do wina,
                 Że gniewów, smutków, zgryzot przeszłych zapomina,
                 Kiedy kto pokosztuje z zaprawnego kruża.
                 W dzień ten nigdy łza w oku nie stanie mu duża,
                 Choćby drogiego ojca i matkę pochował;
                 Nigdy, choćby kto miednym mieczem zamordował
                 Brata mu albo syna, przed jego obliczem  
                 Taki to czar był, napój niezrównany z niczem!
                 Dostała go Helena od Tona małżonki,
                 Polydamny, w Egipcie, gdzie ziemia korzonki
                 Osobliwe wydaje na leki lub trutki:
                 Toż każdy tam znachorem nie z innej pobudki,
                 Tylko że zna te leki   istny ród Pajona71.
                 Jakoż czar przemieszawszy, rozkazała ona
                 Podawać go i w słodkiej ozwała się mowie:
                 ťAtrydo Menelaju! A i wy, synowie
                 Mężnych ojców! Zeus zwykle rozdaje na przemian
                 Raz złe, raz dobre, jako pan wszechwładny ziemian;
                 Przeto mając przed sobą tę oto wieczerzę,
                 Jedzcie i gwarzcie, ja wam za to coś powierzę.
                 Nie myślę wszystkich bojów z początku do końca
                 Wyliczać, w których walczył Odys, nasz obrońca,
                 Tam na ziemi trojańskiej, dla Greków tak wrażéj.
                 Raz on sam się umyślnie poranił po twarzy,
                 A zarzuciwszy łachman jakiegoś tam ciury,
                 W sam rój swych nieprzyjaciół wkradł się w miasta mury
                 I udawał żebraka. Któż by podejrzywał
                 W nim hetmana, co z Greki na nawach przybywał?
                 Tak więc wszedł między Trojan i był nie poznany  
                 Jam go jedna poznała mimo tej odmiany;
                 Ciągnę z niego   na próżno! Wykręty miał chytre.
                 Lecz gdy w łaźni go skąpię i oliwą wytrę,
                 Szaty dam i przysięgnę na wszystkie świętości,
                 Nie pierw rozgłosić w mieście o jego bytności,
                 Póki nie wróci do naw i namiotów greckich  
                 71 ród Pajona   Pajon, słynny lekarz, później bóg sztuki lekarskiej;
                                                                                                                              39






                 Dopiero mi się zwierzył z zamiarów zdradzieckich.
                 Potem łbów on trojańskich siła z karku zrzucił
                 I dostawszy języka, cało do swych wrócił.
                 W Ilijonie płacz niewiast rozległ się żałosny,
                 Tylko jam się cieszyła   bo już mi nieznośny
                 Stał się pobyt wśród cudzych; płakałam jak dziécię
                 Po domu; złorzeczyłam samej Afrodycie,
                 Że mię od swoich w obcą zagnała tu stronę,
                 Matkę córce, mężowi z łoża biorąc żonę;
                 A mąż ten i rozumem, i kształtem wyborny!Ť
                    Na to jej Menelaos rzekł płowokędziomy:
                 ťZaprawdę, powieść twoja, Heleno, jest szczera.
                 Znało się niejednego w życiu bohatera
                 Czyny i myśl   po świecie daleko bywałem  
                 Lecz takiego, jak on był, nigdy nie spotkałem
                 Męża, który by nosił serce tak niezłomne.
                 Dość, gdy niebezpieczeństwa i śmiałość przypomnę,
                 Kiedyśmy wszyscy wodze w koniu wydrążonym
                 Siedzieli, jak wiszący grom nad Ilijonem.
                 Wtedy tyś przyszła. Pewnie zły duch ci to szeptał,
                 Co chciał, żeby Trojanin pobił nas i zdeptał.
                 Przyszłaś   Deifob72 przyszedł, pomnę, z tobą społem:
                 Trzykroć naszą kryjówkę obeszliście kołem;
                 Macałaś, wyzywałaś różnymi imiony
                 Wodzów greckich, udając głos każdego żony.
                 W środku konia jam siedział, Tydyd73, Odys trzeci;
                 Wtem słyszymy, a z zewnątrz twój głos nas doleci.
                 Obaśmy się zerwali, wyskoczyć gotowi
                 Z tej kryjówki i boki rozsadzić koniowi
                 Lub odezwać się na głos, lecz Odys nas wstrzymał;
                 Pohamował i innych, choć ten, ów się zżymał...
                 Antiklos tylko gwałtem chciał dać znak o sobie,
                 Lecz Odys go pochwycił zaraz w bary obie,
                 Gębę zatkał... Przytomność ta nas ocaliła.
                 Szczęściem Atene z miejsc tych cię uprowadziłaŤ
                    Jemu na to Telemach z odpowiedzią śpieszy:
                 ťAtrydo Menelaju, boski wodzu rzeszy!
                 Tym przykrzej, że mąż taki, chociaż w piersi nosił
                 Z spiżu serce, od śmierci on się nie wyprosił!
                 Lecz czas nam do łożnicy, spoczynek już zda się:
                 A pokrzepienie w samym znajdziemy wywczasieŤ.
                    To rzekł. Helena zwoła swoje służebnice;
                 Każe w przysionku wnosić wspaniałe łożnice,
                 Purpurowe podściółki, znów kobierce dziane,
                 I do przykrycia płaszcze sposobić wełniane.
                 One wyszły, trzymając płonące pochodnie,
                 I zwinęły się żwawo, ścieląc im wygodnie.
                 72 Deifob   syn Priama i Hekabe, ukochany brat Parysa;
                 73 Tydyd   Diomedes, syn Tydeusza, jeden z najmężniejszych wodzów greckich;
                                                                                                                              40






                 Keryks zaś Telamacha i syna Nestora
                 Odprowadził, i spali tam w przysionku dwora.
                 Zaś Atryda spał wewnątrz zamkowych pokoi
                 Przy najpiękniejszej z niewiast, przy Helenie swojéj.
                    Gdy na niebie różane zbudziły się zorze,
                 Grzmigłos Menelaj naraz porzucił swe łoże.
                 Wdział szaty, a przez ramię zawiesił miecz srogi,
                 A i w kształtne postoły opiął jasne nogi;
                 I wyszedłszy z swych komnat, piękny jak bóg który,
                 Usiadł przy Telemachu i pytał go z góry:
                 ťPo co, powiedz, przybyłeś w te odległe strony
                 Przez morskich wód obszary, do Lakedajmony?
                 W sprawie ludu, czy swojej przybyłeś? Mów szczerzeŤ.
                    Więc roztropny młodzieniec po nim głos zabierze:
                 ťAtrydo Menelaju, władco ludów boski!
                 Przyszedłem tu o ojcu pozbierać pogłoski.
                 Dobytek mój zniszczony, spustoszone łany,
                 Wrażych gości dom pełen, biją mi barany,
                 Biją kozy, rżną stada ciężkonogich byków
                 Te gachy mojej matki, hurma najezdników.
                 Przeto błagam cię, nisko do kolan się kłonię:
                 Powiedz mi, co o ojca mojego wiesz zgonie?
                 Byłżeś świadkiem? Czy jaki mówił ci wędrowiec?
                 On się rodził, by cierpiał, wiem ja to   lecz powiedz
                 Po prostu, bez ogródki, jak widziały oczy.
                 Błagam cię! Jeśli kiedy do usług ochoczy
                 Ojciec mój ci usłużył czynem albo mową
                 Pod Troją, gdzie i głodno było, i niezdrowo,
                 W imię zasług zaklinam, powiedz wszystko wiernieŤ.
                    Na to rzekł Menelaos, wzruszon niepomiernie:
                 ťO bogi! Czyżby w łoże bohatera tacy
                 Wedrzeć się mieli tchórze podli i ladacy?!
                 Podobnie w lwiej komyszy, jeśli złoży łania
                 Parę młodych, co ledwo nawykły do ssania,
                 A sama w góry pójdzie, na bujne pastwisko,
                 Lew tymczasem wróciwszy w swoje legowisko
                 Z obudwóch tych jelonków zrobi parę łyków  
                 To samo od Odysa spotka tych nędzników!
                 Czej mu kiedyś Zeus-ojciec, Atene, Apollo,
                 W tej postaci jak niegdyś na Lesbie pozwolą
                 Stanąć, gdy szedł w zapaśny bój z Filomelidem
                 I Achiwom dał triumf, jego zgniótł ze wstydem  
                 Niechby się w tej postaci przed gachami zjawił.
                 Odsadziłby od żony i wszystkich podławił.
                 To zaś, o co mię pytać przyszedłeś na dobie,
                 Bez ogródki, jak było, wręcz opowiem tobie,
                 Wszystko, co boski staruch kiedyś mi powiedział.
                 Nic z tego nie zataję, wszystko będziesz wiedział.
                 W Egipcie tam, acz bardzo do domu się rwałem,
                 Bogi mię zahaczyły za to, że nie dałem
                                                                                                                              41






                 Powinnych ofiar. Źle jest bogów ważyć lekko!
                 Tam wśród morza ostrówek leży, niedaleko
                 Od ujścia rzeki, Faros ludzie go nazwali;
                 Od rzeki leży na dzień żeglugi, nie daléj,
                 Zwłaszcza gdy wiatr pomyślny żegludze tej sprzyja.
                 Jest tam przystań, i żaden okręt jej nie mija,
                 By nabrać świeżej wody i dalej pruć fale.
                 W przystani tej dwadzieścia stałem dni, gdyż wcale
                 Wiatru dobrego-m nie miał, by puścić okręty
                 I przerzynać się nimi przez morskie odmęty.
                 Wnet by nam było jadła i serca nie stało,
                 Aż z bóstw jedno z tej cieśni nas wyratowało.
                 Była to Ejdotea, córka Proteusza74,
                 Władcy mórz, którą widok nędzy mojej wzrusza.
                 Ona, gdym się raz odbił od mego narodu,
                 Co rozległ się po wyspie, trapiony od głodu,
                 Szukać jadła lub ryby na wędę tam łowić  
                 Ona zbliży się do mnie, by wdzięcznie pozdrowić,
                 I rzekła.   Jestżeś dziecko czy człek lekkomyślny,
                 Czy też leniuch już taki, aby na umyślny
                 Głód się skazać i nie móc rzucić wyspy nagiéj,
                 Nim twoich ludzi reszta odbieży odwagi?  
                 Na to jam odpowiedział w tych słowach bogini:
                    Jeśliś bóstwem, niech twoja mądrość mię nie wini,
                 Bo tu z chęci nie siedzę i pewnie bym śpieszył,
                 Gdybym był względem bogów coś tam nie nagrzeszył.
                 Przeto mów   nieśmiertelnym tajnego nic nié ma  
                 Który bóg na tej wyspie w uwięzi mię trzyma,
                 I w jaki sposób mógłbym odpłynąć do domu?  
                 Tom rzekł; ona pochwyci prędko:   Jeśli komu,
                 Li tobie, cudzoziemcze, prawdę całą powiem:
                 Tu włada morski staruch nad onym ostrowiem,
                 Proteusz, bóg egipski, co morskich wód łona
                 Zna wszystkie, najwierniejszy sługa Posejdona.
                 Choć mój ojciec, rzecz skrytą o nim ci udzielę:
                 Dostań go w swoje ręce przez pewne fortele,
                 A on ci wskaże drogę, da środki niechybne,
                 Byś mógł doma powrócić przez te szlaki rybne...
                 Przy tym wielkie u Zeusa ma on zachowanie.
                 Gdybyś go chciał zapytać, wywróżyć ci w stanie,
                 Co złego lub dobrego zaszło w twoim gnieździe,
                 Kiedyś tu do nas w swojej zapędził się jeździeŤ.
                    To rzekłszy, odpowiedzi mojej pilnie słucha;
                 Więc mówię:   Wskaż, jak złapać morskiego starucha,
                 Aby się nie wyśliznął widząc mię z daleka.
                 Niełatwo da się bożek pochwycić przez człeka.  
                 Tak mówiłem; boginka zaś odpowiedziała:
                 74 Proteusz   bożek morski, który miał dar przepowiadania przyszłości, aby otrzymać wróżbę, trzeba było go
                    schwytać, mimo iż przemieniał się w różne postacie;
                                                                                                                              42






                 Gościu mój! Tobie prawda należy się cała;
                 Więc gdy słońce w południe szczyt nieba dogoni,
                 Niemylnie bożek morski wypływa z wód toni,
                 Pod wiatru tchnieniem odzian w bałwan skędzierzony,
                 I spać idzie w pieczarze w skale wydrążonéj;
                 Plemię zaś Halosydny75, rój płetwiastych foków,
                 Z wód wyszedłszy zalega z obu jego boków
                 I morskimi wyziewy zasmradza powietrze.
                 Ja cię tam zaprowadzę, skoro świt się przetrze,
                 I umieszczę wraz z nimi. Teraz rzeczą twoją
                 Trzech z okrętów wziąć chłopów, co się nic nie boją,
                 Bo ten staruch fortele ma zadziwiające:
                 Naprzód idzie rachować foki w rząd leżące,
                 A gdy je tak obejrzał i zliczył piątkami,
                 Sam kładzie się jak pastuch pomiędzy owcami.
                 Jakoż gdy obaczycie, że usnął na dobre,
                 Powstać, w bary go schwycić żylaste i chrobre
                 I dzierżeć! On się będzie wymykał na próżno  
                 Bo czarownik, przywdzieje na się postać różną:
                 Co na ziemi, co w wodzie lub co w ogniu żyje  
                 Śmiało tylko, a cisnąć, chociaż jak się wije!
                 Lecz gdy do was zagada w postaci tej saméj
                 Jak leżał snem zmorzony w głębi onej jamy,
                 Wtedy puszczaj starucha, bo już się ukorzy,
                 I pytaj: który z bogów na ciebie się sroży
                 I jak przez rybne szlaki wrócisz w swoje strony?  
                    To powiedziawszy, w bałwan wskoczyła spiętrzony,
                 Ja zaś na brzeg piaszczysty szedłem, gdziem miał łodzie,
                 I tysiąc dziwnych myśli duszę mi przebodzie.
                 Gdym stanął przy mych nawach, tam, u wód zwierciadła,
                 Nastąpiła wieczerza; wonna noc zapadła
                 I na szumiącym brzegu legliśmy pokotem.
                 A gdy poranna Zorza zbudziła się potem,
                 Chodziłem wzdłuż wybrzeża nad morską roztoczą
                 I modliłem się bogom. Z moich   trzech ochoczo
                 Poszło za mną, a każdy zuch wielki i cięty.
                 Tymczasem Ejdotea pomąwszy odmęty
                 Morskie wyniosła stamtąd cztery focze skóry
                 Świeżo zdjęte; zasadzkę obmyśliła z góry;
                 I dla każdego dołek wygrzebawszy w piasku,
                 Siadła nas oczekując. Zszedłem ją o brzasku.
                 Ona w doły nas kładzie i skórą okrywa.
                 Czatujemy   lecz męka była to straszliwa!
                 Bo z fok tłustych okropnie dusił tran smrodliwy:
                 W sąsiedztwie tych potworów nie dotrwa nikt żywy!
                 Lecz boginka sposobik znalazła w potrzebie:
                 Dała wąchać ambrozję76 używaną w niebie;
                 75 Halosydna   przydomek Amfitryty, córki morza, por. przypis 46;
                 76 ambrozja   pokarm nieśmiertelnych bogów, ale u Homera także maść o cudownych własnościach;
                                                                                                                              43






                 Jej wonie brzydki wyziew zupełnie rozwiały;
                 I w cierpliwym czekaniu przeszedł ranek cały.
                 Tymczasem stada foków wyłaziły z wody
                 I rzędem na wybrzeżu kładły się jak kłody.
                 W południe boski staruch z ciemnych wód łożyska
                 Wyszedł, policzył foki, obejrzał je z bliska.
                 Nas również za potwory liczył, a o zdradzie
                 Nic się nie domyślając, obok fok się kładzie.
                 Naraz rwiemy się z wrzaskiem; opasujem śmiele
                 Bożka ramiona. Lecz on ma swoje fortele:
                 Najprzód lew się zeń zrobił grzywiasty, a z tego
                 W rysia się zmienił, w dzika, w smoka skrzydlatego,
                 Już drzewem w obłok strzelił, już jak woda płynął.
                 Dzierżym go, bo ramieniem każdy go owinął,
                 Aż i zdał się nareszcie, choć miał takie czary,
                 I zapytał mię, głosem zwyczajnym, ten stary:
                   Który ci to poradził z niebian, mój Atrydzie,
                 Żebyś mię wziął podstępem? Mów, o co ci idzie?  
                    To rzekł staruch  jam na to jemu odpowiedział:
                   Kryjesz się niepotrzebnie, jak byś sam nie wiedział,
                 Że tak długo na wyspie siedzę tu bezludnej,
                 Głowę tracąc, by z matni wydobyć się trudnej.
                 Przeto mów, nieśmiertelnym każda rzecz wiadoma:
                 Jak przez rybny gościniec mógłbym wrócić doma?  
                    Powiedziałem   i on też z odpowiedzią śpieszył:
                   Nie wiesz-li, żeś Zeusowi i bogom nagrzeszył
                 Skąpiąc im hekatomby na samym odjeździe,
                 Byś rychło i szczęśliwe stanął w własnym gnieździe?
                 Póty bowiem nie ujrzysz   wyrok niecofniony  
                 Ni rodziny, ni domu, ni kochanej żony,
                 Póki w Egipt nie wrócisz i nad brzegiem rzeki
                 Nie zjednasz hekatombą u bogów opieki,
                 U bogów tych tam w niebie; błagaj je obiatą,
                 Oni podróż pomyślną morzem dadzą-ć za to.  
                    Staruch skończył, mnie serce aż krajał ból srogi,
                 Gdy mi kazał się wracać do Egiptu z drogi
                 Tak daleko i morzem takim niebezpiecznym!
                 Jednak w mej odpowiedzi nie byłem mu sprzecznym:
                   Dobrze, mój starcze, woli twojej się dogodzi,
                 Tylko mów czystą prawdę, bo o nią mi chodzi:
                 Mów, czy wszyscy Achiwi bez szwanku wrócili,
                 Ci, których my z Nestorem w Troi zostawili,
                 Czy też umarł z nich który czasu tej żeglugi,
                 Czy wśród swoich, gdy wrócił z tej wojny tak długiéj?  
                    To rzekłem, a w odpowiedź takiem słowa schwytał:
                   Czemu mię o to pytasz? Lepiej byś nie pytał,
                 Żebym, co wiem, wygadał; bo gdy ci odsłonię,
                 I łzami się zalejesz, i załamiesz dłonie.
                 Słuchaj! Wielu z nich żyje, wielu już ubyło:
                                                                                                                              44






                 I tak, dwóch, co knemidnym Grekom hetmaniło,
                 Śmierć znalazło w powrocie; ty staczałeś bitwy.
                 Jeden gdzieś tam odprawia znów morskie gonitwy,
                 Ajas z swymi okręty dno morskie zgruntował.
                 Zrazu wprawdzie Posejdon rozbitka ratował
                 Z toni morskich w pobliżu gyrejskiej opoki77,
                 I na wrogu Pallady może by wyroki
                 Straszne się nie spełniły, gdyby w chełpie swojéj
                 Nie był bogom nabluźnił, że się ich nie boi.
                 Lecz Posejdon usłyszał bluźnierstwo pyszałka;
                 W srogą pięść schwycił trójząb, i spadła ta pałka
                 Na skałę Gyry, która pękła w dwa kawały:
                 Pół zostało, pół drugie odszczypanej skały
                 Runęło wraz z Ajasem, który bluźnił niebu;
                 Wzburzony go ocean schłonął bez pogrzebu.
                 Tak skończył Ajas, wodą zalawszy się słoną.
                 Twój brat przed tej bogini mstą nienasyconą
                 Uszedł wprawdzie na sudnach, broniła go Hera,
                 Lecz gdy już do przylądka Malei dociera,
                 Porwała go wichura i niosła z okręty
                 Jęczącego, daleko, w wielkich mórz odmęty,
                 Ku wybrzeżom, gdzie Thyest żył czasy dawnymi,
                 Potem Ajgist, syn jego   w ostatni krańc ziemi.
                 Tu już myślał, że jego nieszczęścia się skończą,
                 Gdyż bóstwa odwróciły wicher, a on rączo
                 Gnał do dom. Oj, radośnież na ziemię ojczystą
                 Wyskoczył, ucałował, skropił łzą rzęsistą,
                 I poił się widokiem znanej okolicy.
                 Aż wtem stróż go dopatrzył z wysokiej strażnicy,
                 Gdzie go Ajgist osadził, dwa talenty w złocie
                 Przyrzekł, gdy o Atrydy da mu znać powrocie,
                 I rok cały wartował, by niespodziewanie
                 Nie wpadł, bo byłby sprawił wielkie krwi rozlanie.
                 Jakoż pobiegł na zamek, dał znać Ajgistowi;
                 Ten fortelem Atrydę sprzątnąć postanowi;
                 Dwudziestu chłopów dobrał, ukrył w głębi dworu,
                 A gody kazał sprawić sute, dla pozoru;
                 Sam zaś Agamemnona i konno, i woźno
                 Jechał witać, zasadzkę uknuwszy nań groźną.
                 Więc gościa tak ufnego w dom zaprosił sobie
                 I z nim godując, zarznął jak wołu przy żłobie.
                 Nikt z ludzi Atrydowych nie wyszedł tam cało,
                 Nikt z Ajgistowych; wszystko się wymordowało.  
                    Skończył, a we mnie serce pękało na ćwierci.
                 Siadłem, głośno szlochając i wzywając śmierci
                 Jak zbawienia; Heliosa nie znosiłem blasku.
                 A gdym się tak wypłakał, ból wytarzał w piasku,
                 Znowu do mnie przemówił ów staruch wróżebny:
                 77 gyrejskie opoki   grupa skał na południu Eubei, na Morzu Egejskim, groźnych dla starożytnych żeglarzy;
                                                                                                                              45






                   Pohamuj łzy, Atrydo; ten płacz niepotrzebny,
                 Doli swej nie naprawisz łzami. Raczej siły
                 Zbierz, byś prędzej powrócił do ojczyzny miłéj.
                 Może zbójcę zastaniesz, a może już katem
                 Stał się dla niego Orest; pogrzebiesz go zatem.  
                    Tak gdy mówił, męskiego w pierś wpędził mi ducha.
                 I w serce bolem strute wstąpiła otucha,
                 Żem pytał, chcąc co więcej usłyszeć od niego:
                   Już wiem, co dwóch spotkało; jakiż los trzeciego?
                 Czy go żywcem na morskim pustkowiu kto trzyma?
                 Nie taj mi smutnej prawdy. Mów, czy go już nié ma?  
                    To rzekłem, a z ust starca wyszła mowa taka:
                   Trzeci to syn Laerta, gniazdem mu Itaka.
                 Widziałem go na jednej wyspie; płakał rzewnie
                 Tam, u nimfy Kalypsy; nie puszcza go pewnie
                 Ta pani, choć po domu w tęsknicy się skwarzy,
                 Bo na pustce tej nie ma łodzi ni wioślarzy,
                 Żeby się przez fal grzbiety mógł dostać do siebie.
                 Lecz, Menelaju, Zeusa kochanku, dla ciebie
                 Śmierci wyroku nie ma w Argos koniorodnym.
                 Bogowie cię siedliskiem kiedyś uczczą godnym:
                 Poślą na kraniec ziemi, w Elizejskie Pola78,
                 Gdzie rudy Radamantys mieszka. Tam cię dola
                 Czeka błoga: bo życie lekko tam upływa,
                 Nigdy śniegu, zamieci, nawałnic nie bywa;
                 Ciągle miły tam Zefir dmucha od zachodu,
                 Ocean79 go posyła; w skwar użycza chłodu.
                 Tam pójdziesz, bo Helena jest małżonką twoją;
                 O ciebie, zięciu Zeusa, bogi bardzo stoją.  
                    To rzekłszy wraz się rzucił w szumiące głębiny,
                 A ja szedłem do łodzi z garstką mej drużyny.
                 Po drodze myśli grały w wzburzonej mi duszy,
                 A gdym przyszedł, gdzie stała łódź moja na suszy,
                 Zgotowano wieczerzę; noc zapadła potem,
                 I spać my polegali na brzegu pokotem.
                    Nazajutrz, gdy rumiane zbudziły się zorze,
                 Jęli my się spychania naw na święte morze;
                 Nuż maszty wbijać, żagle rozpinać na nawach  
                 Sami wreszcie w nie wszedłszy, rzędami na ławach
                 Usiądziem, w sine nurty bijemy wiosłami.
                 Tak do rzeki Ajgyptos syconej deszczami
                 Przypłynąwszy, złożyłem stuwolną ofiarę
                 I bogi-m zbłagał, co mię skazały na karę;
                 Nareszcie pamięć brata uczciłem mogiłą.
                 Tego więc dopełniwszy, miałem odtąd miłą
                 78 Elizejskie Pola   równina na krańcach ziemi, miejsce pobytu dusz błogosławionych; nazywane też Wyspami
                    Szczęśliwymi", w antyku umiejscawiano je na Wyspach Kanaryjskich;
                 79 Ocean   Okeanos, uosobienie potężnej rzeki opływającej krąg ziemski, z której codziennie wynurzają się
                    Helios i Jutrzenka; za kręgiem Okeanosa miały się znajdować Pola Elizejskie;
                                                                                                                              46






                 Drogę do dom; bo wiatry pomyślne mi wiały
                 I szybko do ojczyzny żagle nasze gnały.
                    Ty zaś na moim dworze baw jeszcze w gościnie,
                 Póki dni jedenaście, dwanaście nie minie;
                 Wtedy sam cię odeślę, uczczę podarunkiem,
                 Dam toczony rydwanik, trzy konie z rynsztunkiem,
                 Przy tym misterną czaszę, byś z niej obiatował
                 Bogom, a o mnie pamięć stateczną zachowałŤ.
                    Na to mu tak roztropny młodzian odpowiedział:
                 ťNie nalegaj, Atrydo, bym dłużej tu siedział!
                 Zaprawdę, i rok cały przesiedziałbym chętnie
                 Bez tęsknoty do domu, tak mi tu ponętnie
                 Słuchać twych pogawędek i różnych powieści,
                 Że radość stąd zaledwie w sercu się pomieści.
                 Lecz moi towarzysze, których-em zostawił
                 W Pylos, stęskniliby się, gdybym dłużej bawił.
                 Co zaś do upominku, przyjmę jaki taki
                 I schowam; jedno nie wiem, po co do Itaki
                 Brałbym konie; twych stajen są one okrasą,
                 Tu w równiach potrzebniejsze i dobrze się pasą
                 Na koniczu, ostryżu, orkiszu, pszenicy,
                 Na wąsatych jęczmionach, gdy w mojej ziemicy
                 Nie ma ni takich równin, ni pastewnych błoni;
                 Itaka dla kóz tylko, nie dla chowu koni.
                 Jednak ją lubię; zgoła na żadnym ostrowie
                 Chów koni, dla łąk braku i dróg, nie odpowie;
                 Z wszystkich najmniej skalista ItakaŤ. Gdy skończył,
                 Grzmigłos Menelaj uśmiech do swych słów dołączył
                 I mówił gładząc ręką młodzieńca po głowie:
                 ťDobra krew w tobie, chłopcze; znać to w każdym słowie.
                 Podarunki ci zmienię chętnie; stać mię na to:
                 W mym skarbcu jest wszystkiego suto i bogato...Ť
                 Tak tam obaj gwarzyli z sobą.
                 A tymczasem
                 Przed zamkiem Odysowym gachowie z hałasem
                 Zabawiali się, kręgi ciskając i groty
                 Na majdanie, gdzie często broili pustoty.
                 Zaś Antinoj, Eurymach, jak bożkowie jacy
                 Siedzieli, wodze gachów, najtężsi junacy.
                    Wtem Noemon, syn Fronia, przystąpił ksiedzącym,
                 Zagabnął Antinoja słowem pytającym:
                 ťCzy wiesz co, Antinoju, lub nie wiesz nic o tem,
                 Kiedy z Pylos Telemach będzie tu z powrotem?
                 Wziął mi łódź, a łódź teraz mnie samemu zda się,
                 Bo mam jechać na łąki w Elis, gdzie się pasie
                 Moich dwanaście klaczy z mulnymi źrebaki;
                 Jednego z nich sprowadzić chciałem do ItakiŤ.
                    Ci zdumieli się słysząc, że w Pylos Nelejskie
                                                                                                                              47






                 Odprawił się Telemach   pewni, że go wiejskie
                 Zatrzymują uciechy wśród trzód i pasterzy!
                 Na to Antinoj, chociaż wieści tej nie wierzy:
                 ťMów prawdę: kiedy odbił? Skąd wziął towarzyszy?
                 Czy ochotników, dworską czeladź, czy przybyszy
                 Nabrał na tę wyprawę tak zręcznie ukrytą?
                 Opowiedz z szczegółami, wiedzieć trzeba mi to.
                 A czy biorąc od ciebie statek gwałtu użył?
                 Czy dobrowolnie dałeś, kiedy cię odurzył?Ť
                    Na to Noemon tak mu całą rzecz tłumaczy:
                 ťSam łódź dałem i nikt by nie zrobił inaczéj,
                 Proszony, od człowieka będącego w smutku;
                 Trudno jest taką prośbę zostawić bez skutku.
                 Poszli też z nim najtęższe zuchy naszej młodzi;
                 Nad wszystkimi jest sternik Mentor   on dowodzi
                 Okrętem lub bóg jaki, bo miał bożka postać.
                 Lecz dziw mi, kędy mógł on nazad się tu dostać,
                 Odpłynąwszy do Pylos? Jam go spotkał wczoraŤ.
                    To rzekł i w dom ojcowski powrócił.
                 Jak zmora
                 Gniew siadł na butnych duszach obu zalotników.
                 Wraz kazali zaniechać igraszek i krzyków
                 Gachom, których zwoławszy posadzili wkoło.
                 Antinoj, syn Eupejta, rzekł im niewesoło:
                 ťPrzebóg! Wielkiego dzieła dokonał zuchwale
                 Telemach, bo odjechał. Nie marzyłem wcale,
                 By ten zamiar się udał. Uszedł   zażartował!
                 Dzieciuch ma okręt; młódź nam najtęższą zwerbował!
                 Brońże nas, Zeusie! Wzmógł się i zacznie nas trapić;
                 Ale nim nas podepce, daj mu pierwej skapiéć!
                 Lecz łodzi mi potrzeba z dwudziestoma chwaty:
                 Będzie wracał   ja sam się wyprawię na czaty,
                 Stanę między Itaką a Samos, w przesmyku;
                 Za to szukanie ojca zapłacisz, młodziku!Ť.
                    Jego mowie przyklasło gachów zgromadzenie
                 I rzuciło się tłumem w zamkowe podsienie...
                 A gdy weszli do izby, wszczęli zgiełk okrutny,
                 A któryś z tej gawiedzi krzyknął, młokos butny:
                 ťSnadź się już do wesela sposobi królowa,
                 A nie wie, że na gardło synaczka jej zmowaŤ.
                    Tak gwarzyli nie wiedząc, co tam bóg przeznaczy;
                 Wtem Antinoj przemówił do rzeszy junaczéj:
                 ťPowstrzymajcie języki wasze, o szaleni!
                 Nie wiecież, że tu w domu możem być zdradzeni?
                 Milczkiem stąd się wynosić i brać się do dzieła,
                 Na które jednogłośna zgoda już stanęłaŤ.
                    Rzekł   i dwudziestu chłopów najtęższych wybierze,
                 Z nimi szedł do okrętu na morskie wybrzeże,
                 A tam zepchnąwszy okręt, gdzie głębsze odmiały,
                 Wbili maszt, pociągnęli w górę żagiel biały;
                                                                                                                              48






                 W pochwy skórzane wioseł nawlekli rząd długi;
                 Różnych oręży zwinne naniosły im sługi.
                 A gdy okręt już gotów, Antinoj z drużyną
                 Wsiadł nań; zjedli wieczerzę, a w nocy odpłyną...
                    Penelopa w komnatach górnych jak tam padła
                 W rozżaleniu, tak nie chce napitku ni jadła,
                 Tylko wciąż o niewinnym przemyśliwa synie:
                 Czy ujdzie śmierci? Czy też od gachów on zginie?
                 Jak lew w tłum ludzi wpadłszy rzuca się z rozpaczą
                 Tam i sam, a tu łowce zewsząd go osaczą...
                 Tak jej myśl się rzucała, póki w snu ramiona
                 Nie padła, od wewnętrznych trwóg wyswobodzona.
                    Teraz się Atenaja wzięła myśli nowej.
                 Stwarza widmo podobne córce Ikariowej
                 Iftimie, i tej samej, co ona, piękności,
                 Której mąż Eumelos miał swe posiadłości
                 Blisko Feraj. Bogini postać tę udaną
                 Śle na Penelopeję spłakaną, znękaną,
                 Aby łzy jej otarła, zdjęła ból kamienny.
                 Widmo wemkło się szparką zasuwki rzemiennéj,
                 Stanęło u głów śpiącej i tak szepce z bliska:
                 ťTy śpisz, Penelopejo, a serce ból ściska;
                 Wierz mi   nie chcą w rozkoszach żyjący niebianie
                 Twoich łez i żałoby. Syn twój wkrótce stanie
                 Tu w domu. Wszak on bogom nie zawinił niczymŤ.
                    Penelopeja marom wyrwana zwodniczym,
                 Co ją snem kołysały, rzekła jak na jawie:
                 ťSiostro, skąd tu się wzięłaś? Nie pamiętam prawie,
                 Kiedy byłaś w mym domu. Mieszkam tak daleko!
                 A teraz mi powstrzymać każesz łzy, co cieką,
                 Jęk stłumić, chociaż boleść duszę mi rozdziera.
                 I to mnie, co straciłam męża, bohatera,
                 Lwie serce, górujące cnotą ponad Greki.
                 Mnie, kiedy mój jedynak, dziecko bez opieki,
                 Dom opuszcza i leci w świat nie znany sobie!
                 W cięższej niż po Odysie widzisz mnie żałobie
                 Po tym chłopcu, tak strach mi, aby tam co złego
                 Wśród obcych lub na morzu nie spadło na niego,
                 Bo źli ludzie czyhają i zabić gotowi
                 Na drodze, kiedy wracać będzie ku domowiŤ.
                 Na to odpowiedziało blade widmo siostry:
                 ťUkój się, ja ci wyrwę z serca kolec ostry.
                 Twój syn ma towarzyszkę, a takiej, jak ona,
                 Zazdrościłby niejeden, bo niezwyciężona.
                 Jest nią Pallas, twych cierpień ona się lituje,
                 Posłała mię do ciebie i to ci zwiastujeŤ.
                    Na to jej Penelopa tę odpowiedź dała:
                 ťJeśliś bóstwem, z boginią jeśliś rozmawiała,
                 To mów mi co o losie biednego małżonka!
                                                                                                                              49






                 Czy żyje? Czy ogląda jeszcze promień słonka?
                 Lub nieboszczyk już poszedł do cieniów siedliska?Ť.
                    Blade zaś widmo siostry te słowa jej ciska:
                 ťTego mówić nie mogę, czy po świecie chodzi,
                 Czy zmarł na dobre   próżna gadanina szkodziŤ.
                    Rzekło widmo i szparą zasuwki jak tchnienie
                 Wymkło się i rozwiało... A wtem i zbudzenie
                 Przyszło na Penelopę. Zrywa się z pościeli
                 Z wielką ulgą na sercu   bo już dzień się bieli  
                 A sny o rannym doju zwykle są prorocze.
                    Gachy tymczasem krają wód morskich roztocze
                 Na Telemacha głowę niosąc cios morderczy.  
                 Jest tam skała na morzu, co w przesmyku sterczy,
                 Dzielącym od itackiej wyspy Samos skalną;
                 Zwie się Asteris. Przystań z obu stron ma walną,
                 Gdzie żeglarze się chronić lubią skołatani.
                 Owoż łódź gachów w tej tam skryła się przystani.
                                                                                                                              50






                                                            PIEŚŃ PIĄTA
                                                             Tratwa Odyseusza
                                                      80
                    Eos z łoża ślicznego Tytona         gdy wstała,
                 Na bogów i na ludzi zdrój światła wylała,
                 A na wiecu zasiedli niebianie zebrani,
                 Śród nich Zeus, pan wszystkiego, wszyscy mu poddani.
                 Atenie na myśl przyszły Odysa cierpienia,
                 Ninie jeńca Kalypsy, i do zgromadzenia
                 Rzekła:
                    ťOjcze Kronidzie, wy bogowie inni!
                 Odtąd króle na tronach już by nie powinni
                 Być łagodni, łaskawi, dobrzy, sprawiedliwi,
                 Lecz wściekli zapaleńcy, okrutni i mściwi,
                 Kiedy już zapomniały o Odysie boskim
                 Ludy, choć nimi rządził berłem tak ojcowskim.
                 On na wyspie u nimfy Kalypsy tam siedzi,
                 Jeńcem trzyman, i smutną dolą swą się biedzi;
                 Do domu utęskniony, o powrocie marzy,
                 A tam ani okrętów nie ma, ni wioślarzy,
                 Co by go chcieli przewieźć przez morskich fal grzbiety.
                 Teraz mu jedynaka zabić chcą, niestety,
                 W drodze do domu; właśnie o ojcowskim losie
                 Jeździł się dowiadywać w Sparcie i PylosieŤ.
                    Odpowiedział jej na to Kronid chmurowładny:
                 ťJakiż to z ust twych wyraz wymknął się nieskładny?
                 Wszak sama uradziłaś, że gdy Odys wróci,
                 Krwawym odwetem gachów zuchwalstwo ukróci.
                 Raczej nad Telemachem czuwać ci należy,
                 By bez szwanku dopłynął do swojej macierzy,
                 A gachy z tej zasadzki wrócili jak zmyciŤ.
                    Potem się do Hermesa zwrócił i pochwyci:
                 ťHermeju! O mój synu! Gończe doświadczony!
                 Nieś nimfie pięknowłosej wyrok niecofniony,
                 Że Odys wrócić musi, mąż wielki cierpieniem,
                 Wrócić, nie wsparty boskim ni ludzkim ramieniem...
                 Ujrzy swe przyjacioły, zamek swój wysoki,
                 Swoje pola ojczyste   bo tak chcą wyrokiŤ.
                 Rzekł   a zwinny Hermejas81 wnet się puścił w czwały:
                 80 Tyton   Titonos, Tithonos, syn króla trojańskiego Laomedonta, młodzieniec niezwykłej urody, którego
                    Jutrzenka uprowadziła i uczyniła swoim mężem; prosiła by Zeus obdarzył go nieśmiertelnością, ale
                    zapomniała poprosić o dar wiecznej młodości; gdy Tyton się zestarzał układała go do kołyski; wg innej wersji
                    Zeus zamienił go na prośbę Jutrzenki w świerszcza;
                 81 Hermejas   Hermes;
                                                                                                                              51






                 Już sobie stopy opiął w niebiańskie sandały
                 Złotolśniące; on nimi ponad wód rozlewem,
                 Ponad lądów ogromem buja z wiatru wiewem.
                 Wziął i posoch82; posochem tym śmiertelnych oczy,
                 Czyje chce, ze snu budzi albo też snem mroczy.
                 Dzierżąc go, Argobójca szparkim sunął lotem,
                 Na Pierii83 stanął   kmorzu spuszczając się potem,
                 Szybował nad powierzchnią, podobien rybitwie,
                 Co nad odmętem zatok, w ustawnej gonitwie
                 Za rybkami, we fali nieraz skrzydło zmoczy:
                 Tak i Hermejas bujał po walnej roztoczy.
                    Do wyspy84 się zbliżając leżącej daleko,
                 Z wód wychynął i lądem posuwał się lekko
                 Aż do wielkiej pieczary, boginki siedliska,
                 Kalypsy długowłosej, którą u ogniska
                 Samą siedzącą zastał. Z dala już powiewek
                 Niósł po wyspie zapachy od płonących drewek
                 Żywicznych cedru. Głos jej wdzięczną brzmiał piosenką,
                 Gdy chodząc wkoło krosien suwała czółenko.
                 Tę pieczarę maiły różnych drzew gaiki,
                 To woniące cyprysy, topole, osiki;
                 W ich liściach długoskrzydiny ptak nocą się skrywa:
                 Sowa, krogulec, morska wrona też krzykliwa,
                 Co tak rada się pluskać u przybrzeżnej wody.
                 Wino rozkosznolistne pięło się na wschody
                 Głazów sklepiennych, gronne zwieszając jagody.
                 Z czterech krynic srebrzyste biegły tam poniki,
                 To razem, to rozpierzchłe tam i sam w wężyki.
                 Miękkie łąki się słały, przetykane kwiatem
                 Fijołków i opichu. Na miejscu tu, na tem,
                 Bóg nawet by się cieszył i stanął jak wryty.
                 Toż i gończy Hermejas, widokiem podbity,
                 Stanął i w one wszystkie wpatrywał się czary,
                 A potem wszedł do pięknej sklepionej pieczary.
                    Poznała go bogini Kalypso od razu:
                 Bóstwo nie zapomina twarzy i wyrazu
                 Innego boga, choćby mieszkał gdzie najdaléj.
                 Lecz Odysa nie zastał. Odys tam się żali
                 Siedząc nad brzegiem morza, gdzie zwykle siadywał;
                 Darł serce westchnieniami, łzami się zaléwał,
                 Wzrok topiąc ciągle w morze pustynne przed sobą.
                 Kalypso wraz się gościa zajęła osobą,
                 W promienne krzesło sadzi i tak się odzywa:
                 ťHermes, z złotym posochem bożek, tu przybywa!
                 Gość taki! Po raz pierwszy zajrzał w me siedlisko!
                 Mów, czego żądasz? Na twe usługi tu wszystko,
                 Co tylko w mocy mojej lub co jest możliwe;
                 82 posoch   tu: różdżka czarodzieja; por. przypis 62;
                 83 na Pierii   Pieria, kraj na północ od Olimpu, siedziba Muz;
                 84 wyspa   chodzi o Ogygię, wyspę nimfy Kalypso (Kalipso), na której Odyseusz spędził siedem lat;
                                                                                                                              52






                 Zbliż się tylko, przyjęcie znajdziesz tu życzliweŤ.
                    Tak mówiła trzymając przed bożkiem puchary
                 Z ambrozją, do niej miesza różowe nektary.
                 A on jadł i popijał, Zeusowy ten goniec.
                 Gdy już głód swój nasycił, skrzepiony, na koniec
                 Mówił do niej te słowa:
                 ťPo co tu przychodzę,
                 Bogini, pytasz boga? Woli twej dogodzę:
                 ...Zeus mi rzekł, że u siebie masz najbiedniejszego
                 Z tych herojów, co dziesięć lat burzyli Troję,
                 A w dziesiątym, gdy z łupem wracali już w swoje
                 Siedziby, tak zgniewali Atene, że wściekła
                 Wciąż ich w podróży wichrem i burzami siekła.
                 Owóż gdy utonęło wszystko, co z nim było,
                 On ocalał, a morze tu go wyrzuciło.
                 Przeto rozkaz przynoszę: wypuść go bez zwłoki!
                 On daleko od swoich nie umrze. Wyroki
                 Przeznaczyły mu druhów powitać i ściany
                 Zamku swego oglądać i ojczyste łanyŤ.
                    Tak mówił, a boginię strach ogarnął na te
                 Wyrazy, więc mu słowa rzuciła skrzydlate:
                   ťBogowie! Okrutniejsi od ludzi jesteście,
                 Za złe mając nam, każdej bogini niewieście,
                 Jeśli sobie za męża znajdzie śmiertelnika...
                 I tak: różana Eos z Orionem85 gdy zmyka,
                 Póty bogami zemsta miota nieustanna,
                 Aż w Ortygii Artemis, złototronna panna,
                 Chyłkiem podszedłszy, cichą zabiła go strzałą.
                 Znowu kiedy z Jasjonem86 Demetrze się chciało
                 Użyć pieszczot na skibie trzykrotnie zoranej  
                 Sprawka ta doszła Zeusa   a on rozgniewany
                 Rozmachniętym piorunem Jasjona ustrzelił.
                 Teraz w oczy was kole, że łoże tu dzielił
                 Ze mną człowiek, któregom wydarła z rąk śmierci,
                 Gdy łódź jego bóg gromem roztrzaskał na ćwierci
                 W środku mórz, a on sam się z falami borykał,
                 Dzierżąc belkę, bo druhów już mu popołykał
                 Morski gardziel. Rozbitek dążył więc do lądu,
                 I tu był wyrzucony od burzy i prądu.
                 Przyjęłam go, okryłam opieką serdeczną,
                 Przyrzekłam nieśmiertelność i młodość dać wieczną;
                 Darmo! Kiedy Kroniona woli tej wszechwładnéj
                 Oprzeć się nie potrafi nawet z bogów żadny.
                 Zeus każe mu stąd jechać   to niech sobie płynie
                 Mokrym pustkowiem; lecz ja tego nie uczynię,
                 Bym go wysłała flisów nie mając, ni łodzi,
                 85 z Orionem   Orion, piękny myśliwy, spodobał się Eos, która go porwała; jego ojcem był Posejdon, albo w
                    innej wersji Hyrieus z Beocji; dziś: wspaniały gwiazdozbiór w konstelacji ze Skorpionem;
                 86 Jasjon   Jazjon, pierwotnie bóstwo opiekuńcze ziemi, stąd jego związek miłosny z Demeter, boginią płodów i
                    urodzaju; był synem Zeusa i Elektry; wraz z Demeter byli rodzicami Plutosa boga bogactwa;
                                                                                                                              53






                 Co by go przewieźć mogły przez morskie powodzi.
                 Chyba radą go wesprę: tego nie utaję,
                 Niech bezpiecznie w ojczyste powraca się krajeŤ.
                    Na to jej argobójczy odpowiedział goniec:
                 ťWyprawże go natychmiast, pomnąc, jaki koniec
                 Spotkałby cię od gniewu Kronida żałośnyŤ.
                 To powiedziawszy odszedł Hermes wieścionośny.
                    Nimfa słysząc ten wyrok Kronionowej woli,
                 Poszła szukać Odysa onej sprawie gwoli.
                 On siedział tam na brzegu płacząc; jego oczy
                 Nie osychały od łez; a pobyt uroczy
                 Truła ciągła tęsknica, bowiem do bogini
                 Serce stracił, a chociaż nocą sypiał przy niéj,
                 To gwałt był, lecz nie z niego, a tylko z jej strony.
                 Na urwisku więc siedział w dzień osamotniony
                 Serce trapiąc westchnieńmi, lamenty, żałobą,
                 Wzrok topiąc ciągle w morze pustynne przed sobą.
                    Teraz rzekła bogini, zbliżywszy się kniemu:
                 ťBiedny mój! Wnet się skończą te smutki, bo czemu
                 Miałbyś żywot swój skwasić? Wszak jestem gotową
                 Stąd cię puścić. Więc tratwy zajmiesz się budową:
                 Rąb wielkie drzewa; miedzią gdy pospajasz tramy,
                 Dasz pokład z desek; my zaś chleba, wody damy
                 I czerwonego wina, byś nie umarł z głodu,
                 Damy wiatr dobry, suknie chroniące od chłodu.
                 Mocna tratwa wytrzyma bijące bałwany,
                 I ty bez szwanku wrócisz do ziemi kochanéj,
                 Jeśli bogi pozwolą, co w niebie tam siedzą,
                 A mocniejsi ode mnie, niż ja więcej wiedząŤ.
                    To rzekła, a Odysej stał wszystek zdrętwiały.
                 Po chwili z ust mu takie słowa wyleciały:
                 ťCoś innego w zanadrzu swoim chowasz pono,
                 Gdy chcesz, bym w tratwie przebył otchłań niezmierzoną
                 Strasznych mórz, kędy nawet i wielkimi sudny
                 I przy wietrze pomyślnym przejazd bywa trudny;
                 Na tratwę, wbrew twej woli, nie wstąpiłbym nogą,
                 Chybabyś mi przyrzekła pod przysięgą srogą,
                 Że w tym nie ma podrywki na zgubę mą żadnéjŤ.
                    Bogini śmiechem zbyła ten posąd szkaradny
                 I ręką pogładziwszy rzekła doń te słowa:
                 ťSzpakamiś ty karmiony, nie od kształtu głowa,
                 Gdy w każdym słowie wietrzysz jakby cel ukryty.
                 Lecz świadkiem bądź mi, ziemio! Świadkiem nieb błękity,
                 Stygu87 wodo podziemna!   Straszna to przysięga,
                 Przed nią nawet i bogów zgina się potęga  
                 Więc przysięgam, że zgubić nie pragnę ja ciebie,
                 Tylko myślę i mówię, jak bym sama siebie
                 Ratować chciała, będąc w takim położeniu:
                 87 Stygu wodo   Styksu; Styks   jedna z rzek przepływających, bądź opływających państwo zmarłych   Hades;
                    jej woda była tak groźna, że mogła zabijać ludzi i zwierzęta;
                                                                                                                              54






                 Twego chcę dobra, czystą czuję się w sumieniu
                 I litości mam wiele w sercu niezależnymŤ.
                    Rzekłszy to nimfa krokiem pośpieszyła bieżnym
                 Przodek biorąc; a Odys szedł w tropy bogini,
                 I nimfa wraz z kochankiem stanęła w jaskini.
                 Każe siąść Odysowi w tym samym prestole,
                 Gdzie Hermes siedział; przed nim co żywo na stole
                 Stawi jadło, napitek, zwykłą ludzką strawę,
                 A sama wprost Odysa zajęła też ławę;
                 Więc służebne ambrozję i nektar podały
                 I wzięli się palcami spożyć te kordiały;
                 A gdy się już najedli, napili do syta,
                 Boginka głos zabrała i tak go zapyta:
                 ťZacny mój Laertydo, przemądry Odysie,
                 Zatem chcesz jak najprędzej z wyspy wymknąć mi się
                 I wrócić do ojczyzny? Szczęśliwej ci drogi!
                 Lecz żebyś mógł przewidzieć, jakie los złowrogi
                 Przeznacza ci opały, nim staniesz u celu,
                 Zostałbyś w tej pieczarze ze mną, przyjacielu,
                 I nieśmiertelność przyjął, jakkolwiek stęskniony
                 I niecierpliwy pragniesz powrócić do żony,
                 Od której pośledniejszą nie jestem ja przecie
                 Ni wzrostem, ni urodą. Czyż marnej kobiecie
                 Rzecz podobna mnie, bóstwu, chcieć urodą sprostać?ť
                    Na to on nie chcąc dłużnym odpowiedzi zostać:
                 ťUśmierz gniew   rzekł   o nimfo! Jaż bym to nie wiedział,
                 Że między Penelopą a tobą jest przedział?
                 Że się równać nie może z twym wzrostem, urodą?
                 Prosta to śmiertelniczka, a tyś wiecznie młodą!
                 Mimo to tęsknię do niej; tęsknię coraz więcej,
                 Aby się dnia powrotu doczekać najpręcej;
                 Choćby mię bóg znów jaki pogrążył w bałwany,
                 Zniosę mężnie, w cierpieniach jam wypróbowany.
                 Tylem już przebył, takie przechodził katusze
                 Na wojnie i na morzu, że i to znieść muszę!ť
                    Rzekł to   wtem zaszło słońce i nastał mrok szary...
                 Oboje pod sklepienia weszli tej pieczary
                 Rozkoszując miłością spali obok siebie.
                 A gdy różana Eos błysnęła na niebie,
                 Odys w chlajnę88 i chiton odział się, a ona
                 Także wstała, w fałdzistą szatę obleczona
                 Z lśniącej tkanki; więc biodra ująwszy w pas złoty,
                 Pod namiotką89 ukryła włosów bujne sploty  
                 I myśli, jak Odysa wyprawić na morze.
                 88 chlajna (gr.)   u starożytnych Greków rodzaj ciepłego, wełnianego okrycia, wykonany z prostokąta wełnianej
                    tkaniny, spinany na piersiach lub prawym ramieniu; opończa, ubiór w rodzaju męskiego ciepłego płaszcza;
                 89 namiotka   rodzaj welonu opuszczanego przez kobiety na twarz, aby mogły zasłonić się przed męskimi
                    spojrzeniami   namiotki używa Penelopa, kiedy pojawia się wśród zalotników;
                                                                                                                              55






                 Jakoż dała mu topór; ostrze w tym toporze
                 Podwójne a spiżowe; mocna w nim osada,
                 Gładkim trzonkiem oliwnym ręka dobrze włada;
                 Dodała i siekierę; więc śpiesznymi kroki
                 Wiodła go na kraj wyspy, kędy bór wysoki
                 Sokorów, olch i jodeł z wyniosłymi szczyty
                 Daje towar już wyschły, na łódź wyśmienity;
                 A wskazawszy mu miejsce, kędy był las stary,
                 Powróciła Kalypso do swojej pieczary.
                    I Odys ścinał drzewa   praca szła mu sporo;
                 Dwadzieścia zwalił; topór gałęzie ciął z korą,
                 A siekiera równała pod sznur one dyle.
                 Aż Kalypso mu świdry przyniosła za chwilę:
                 Wiercił dziury, toż belki ze sobą szykował,
                 I tak tratwę wziął w kluby i gwoźdźmi ją skował.
                 Jak wielki spód korabiu, co go cieśla biegły
                 W duży obwód założy, tak równie rozległy
                 Był i statek Odysa przezeń budowany.
                 Dał też pomost, o boczne oparłszy go ściany;
                 Nakrył burtą, ochroną od fal dostateczną,
                 W środku wzniósł maszt i reją opatrzył poprzeczną,
                 A dla kierunku rudel90 zrobił na ostatku.
                 Wićmi zaś z wikla91 boki obwarował statku
                 Od fal napaści. Na dno narzucał do łodzi
                 Różnych ciężarów. Już też boginka nadchodzi
                 Niosąc płótna; z nich żagle uszył ręką zwinną;
                 Jedną liną maszt związał, do żagla dał inną,
                 I drągami łódź zepchnął w święte wody słone.
                    Gdy w dniu czwartym te prace były pokończone,
                 Więc go w piątym boginka wysyła już w drogę.
                 Wykąpawszy go, w szatki odziewa chędogie,
                 Łagiew wina ciemnego, drugą wody świeżéj,
                 Lecz większą, śle na statek; toż wór pełny spyży
                 Zapaśnej na tę podróż i inne przysmaki.
                 W końcu zsyła mu wietrzyk powiewem jednaki.
                    Rad z wiatru, heroj żagiel rozpiął, i był wzdęty.
                 Siadł u steru i biegle przez ciemne odmęty
                 Łódź kierował. Nie przyszła nigdy nań drzemota;
                 W Plejady92, w nie śpiącego wciąż patrzał Boota,
                 Toż w Niedźwiadka zwanego Wozem; gwiazda ona
                 Bowiem w miejscu się kręci, patrząc wciąż w Oriona,
                 A w morzu się, jak inne, nigdy nie zanurzy.
                 90 rudel (niem.)   stara forma, oznacza ster, przyrząd służący do kierowania łodzią;
                 91 wikla   wikliny;
                 92 Plejady   córki Atlasa i Plejony, prześladowane przez Oriona, zostały z nim razem przeniesione na niebo,
                    gdzie tworzą gwiazdozbiór swego imienia;   Wielka Niedźwiedzica         (Wielki Wóz) i Mała Niedźwiedzica
                    (Mały Wóz)   gwiazdozbiory nieba północnego; według nich starożytni orientowali się dokąd płyną i jaką
                    muszą wybrać drogę; trasa Odysa wiodła z zachodu ku południowemu wschodowi, wyspa nimfy znajdowała
                    się na południowym krańcu Sycylii   do Itaki Odys płynie więc na południowy wschód, a gwiazdę Oriona ma
                    po lewej stronie;
                                                                                                                              56






                 Nimfa z nim się żegnając, tę gwiazdę w podróży
                 Kazała mieć na oku wciąż po lewej stronie.
                    I tak dni siedemnaście pruł bezbrzeżne tonie,
                 W następnym ujrzał góry feackie93 w oddali,
                 Gdyż Feacy najbliżej tych tam stron mieszkali;
                 I te góry on widział jak tarczę zamgloną.
                    Właśnie od Etyjopów, gdzie go tak raczono,
                 Wracający Posejdon, ze Solimskiej Góry
                 Ujrzał, jak Odys płynął, i wnet gniewu chmury
                 Wybiegły mu na czoło; wstrząsł się i sierdziście:
                 ťOho!   rzekł.   Coś innego bogi oczywiście
                 Myślą zrobić z Odysem; znać, żem nie był z nimi!
                 Bo już się do Feaków zbliża, gdzie z długimi
                 Nędzami swych przeznaczeń kończąc, do Itaki
                 Wróci; lecz czekaj! Jeszcze dam ci się we znaki!ť
                    Rzekł i bałwany wzruszył; chmur zgromadził nawał,
                 Trójzębem rozkaz wiatrom, jakie są, wydawał,
                 Aby dęły zaciekle; w tuman ląd i morze
                 Gęsty obwinął   że się stała noc na dworze.
                 Zerwał się i dął Euros, Not, toż Zefir wściekły,
                 Toż mrożący Boreasz, i przestwór wód siekły.
                 A w Odysie zadrżało serce, drżą kolana;
                 Westchnąwszy w sobie rzekła dusza nie złamana:
                 ťBiada mi! Czegóż ja tu nie dożyję jeszcze!
                 Nimfy słowa, jak widzę, sprawdzają się wieszcze:
                 Gdy przed powrotem do dom, mówiła, że w biédzie
                 Będę wielkiej na morzu. Ot, do tego idzie!
                 Cóż tu chmur na niebieskie strony Zeus napędza!
                 Jak morze wzdyma! A jak wichr każdy by jędza
                 Szaleje! Teraz pewnie kres mój ostateczny!
                 Trzy, czterykroć szczęśliwszy każdy Grek waleczny,
                 Co legł pod Troją, walcząc za swoje Atrydy!
                 Czemużem nie legł z nimi? Czemu ostrzem dzidy
                 Nie przepędził mię który, kiedym bronił trupa
                 Pelida, a mnie grotmi parła Trojan kupa!
                 Byłbym pogrzeb miał piękny, w Achai bym słynął,
                 Gdy teraz taką nędzną śmiercią będę ginął!Ť
                    Mówił to   wtem spiętrzony bałwan się nań rzucił
                 Wściekle, z góry w łódź lunął, zakręcił, przewrócił,
                 A i jego z pomostu zmiotło; ster mu z pięści
                 Wyrwało, a masztowe drzewo, na dwie części
                 Zgruchotane, runęło wichrem, co szaleje
                 I co jednym podmuchem zdarł żagiel i reje.
                 Długo nurzał się w głębi Odys, choć co siły
                 Chciał wzbić się ponad wały, które go topiły.
                 Lecz darmo! Od Kalypsy suknie dane darem,
                 93 Feakowie   baśniowy lud żeglarzy, mieszkający w bogatej, wspaniałej i idyllicznej krainie Scherii (niektórzy
                    badacze uważają, że wyspą tą było dzisiejsze Korfu); Feakowie słynęli z żeglarstwa i umiejętności budowania
                    statków szybkich jak myśl" i osiągających cel podróży bez sternika;
                                                                                                                              57






                 Nasiąknąwszy, ciągnęły na dno swym ciężarem.
                 Przecież wybił się na wierzch: morską wodę usty
                 Wypluł   z czaszki się lała całymi upusty.
                 Wżdy w tej trwodze o tratwie nie zapomniał wcale:
                 Dopadł do niej, przez wzdęte przebiwszy się fale,
                 I od śmierci niechybnej był uratowany.
                 Tam i sam statkiem jego miotały bałwany;
                 Jak Boreasz w jesieni suche osty miecie
                 Polem, a te splątane trzymają się przecie:
                 Tak i tratwą wichura tu i owdzie miota;
                 Boreasz ją na pastwę posyła do Nota,
                 Eur cisnął Zefirowi, by ją ścigał daléj.
                    Widząc to Leukotea94 nad nim się użali;
                 Jest nią Ino, Kadmosa95 pięknostopna dziéwa;
                 Wpierw ludzką znała mowę, a teraz przebywa
                 W morskich toniach, gdzie cześć ją jak bóstwo otacza.
                 Otóż się użaliwszy biednego tułacza
                 W postaci wodnej kurki z topieli pomknęła,
                 Siadła na tratwie, ludzką mową mówić jęła:
                 ťBiedny! Pewnieś obraził boga, Ziemiowstrzęscę
                 Posejdona, że klęskę zsyła ci po klęsce;
                 Jednak on cię nie zgubi, choć w zemście okropny.
                 Rób tylko, co ci powiem, jeśliś człek roztropny:
                 Ciśń te suknie, a tratwę zdaj na wolę burzy;
                 Potem skocz w wodę i płyń jak możesz najdłużéj
                 Ku lądowi Feaków; tam pomoc ci dadzą.
                 Ot, przepaska96! Nią opasz piersi   pod jej władzą
                 Świętą, możesz się nie bać śmierci, choć jak bliskiéj;
                 A tak, kiedy rękoma namacasz brzeg niski,
                 Odwiąż ją i od brzegu podal rzuć tą szmatą
                 W toń morską, a twarz odwróć, byś nie patrzał na toŤ.
                    Rzekłszy, boginka dała mu przepaskę świętą.
                 Sama zaś odleciała znów na falę wzdętą
                 Podobna kurce wodnej i znikła pod wodą.
                    Więc boski tułacz Odys zdumiał się przygodą,
                 A westchnąwszy pomyślał sobie w duchu dzielnym:
                 ťBiada mi! Jeśli sprawa z jakim nieśmiertelnym,
                 Co mię znowu chce podejść, bym rzucił ten statek?
                 Wżdy nie usłucham; bowiem, niech raz ziemi płatek
                 Ujrzę w dali, to pewno znajdę tam zbawienie.
                 Tak zrobię; to najlepsze i tego nie zmienię.
                 Więc dopóki wiązanie mocno trzyma belki,
                 94 Leukotea   Ino, córka Kadmosa, druga żona Atamasa, króla Beocji; gdy oszalały Atamas zamordował jednego
                    z ich synów Learchosa, Ino rzuciła się wraz z drugim synem Melikertesem do morza, tam pozostała jako
                    boginka Leutotea, jej syn zaś jako bożek Palajmon; była boginią, przynoszącą po burzy piękną, słoneczną
                    pogodę; jest patronką żeglarzy ściganych nawałnicą;
                 95 Kadmos   bohater beocki. pochodził z Fenicji, ożenił się z Harmonią, córką Aresa i Afrodyty, był
                    założycielem Teb beockich i ojcem Ino (Leukotei);
                 96 przepaska   przejrzysty szal, welon, który Ino pożyczyła Odysowi, aby ułatwić mu dopłynięcie do wyspy
                    Feaków;
                                                                                                                              58






                 Póty dotrwam i udar zniosę, choć tak wielki;
                 Lecz jeśli łódź bałwany na cząstki roztłuką,
                 Wpław pójdę i tą może ocalę się sztukąŤ.
                    Gdy to umysłem w sercu ważył na dwie strony,
                 Lądowstrzęsca Posejdon słał nań wał spiętrzony;
                 Ogrom jego rósł nad nim i lunął nań z góry.
                 A jako wicher plewy rozmiata i wióry
                 Z kupy, i tu i owdzie po polu je pędzi,
                 Tak rozmiótł jego tratwę. Odysej krawędzi
                 Belki uczepion, siedział jak na koniu na niéj.
                 Z darowanych przez nimfę wyzuł się ubrani,
                 Pierś obwiązał przepaską daną z napomnieniem;
                 Potem w nurt skoczył, fale rozcinał ramieniem
                 I raźnie płynął.
                 Widzi to morskich bóg toni,
                 Chmurnie głową potrząsa i te słowa roni:
                 ťPłyńże, płyń! Przez te wały przebijaj się w trudzie,
                 Póki się nie dostaniesz między zbożne ludzie.
                 Myślę, że ci tą biedą dałem się we znaki!ť
                    To rzekłszy biczem zaciął grzywiaste rumaki
                 I do Ajgaj wnet przybył, gdzie miał gmach wspaniały.
                    Wtem Atenę już inne myśli podleciały:
                 Nagle wiatry, co dęły, naraz w kluby bierze,
                 Ucisza je i każe iść na swoje leże.
                 Li Boreasza pędzi, by wiał jego drogą
                 I fale łamał przed nim, póki na ląd nogą
                 Feacki on nie wstąpi, ocalon z rozbicia.
                    Tak przez dwa dni, dwie straszne noce, broniąc życia
                 Od fal napaści, z morzem bił się bez ustanku.
                 Aż gdy w dniu trzecim Zorza zeszła o poranku,
                 Naraz wiatr ucichł; niebios pogodne błękity
                 Odbijała wód szyba, a on, falą wzbity
                 W górę, mógł już wyraźnie brzeg lądu rozpoznać.
                 Radość to, jakiej dziatwa może tylko doznać,
                 Gdy jej ojciec, gorączką śmiertelną trapiony,
                 Już, już kona, okrutnie męczon przez demony,
                 Naraz wraca do zdrowia; niebo gwoli dzieci
                 Uzdrawia go. Toż radość w oczach mu zaświeci.
                 Gdy ujrzał ląd i lasu rąbek. Więc dołoży
                 Rąk i nóg, by do brzegu dobił się tam skorzéj.
                 Lecz na odległość, w jakiej głos człowieczy sięga,
                 Huk go doszedł; fal morskich tłukła tak potęga
                 O skalisty brzeg mocą bijąc niesłychaną,
                 Aż kipiało, ląd białą obryzgując pianą.
                 Nie ma tam ni przystani, ni lichej zatoki,
                 Jedno brzeg straszny, rafy, wiszące opoki.
                 W Odysie aż się serce wstrzęsło, nogi drżały;
                 Więc westchnąwszy, tak myślał w głębi duszy śmiałéj:
                                                                                                                              59






                 ťBiada mi! Zeus zaledwie we mnie wlał otuchę
                 Ląd wskazując, gdym morską przebrnął zawieruchę,
                 Aż tu wybrnąć z tej toni już nie wiem którędy:
                 Zębate skały sterczą, wre i kipi wszędy
                 Wściekły żywioł   przede mną brzegu gładka ściana,
                 A głębia wciąż niezmierna i nie zgruntowana
                 Nogami, aby dobrnąć i łapać się brzegu.
                 Jeśli wprost pójdę, bałwan pochwyci mię w biegu
                 I o skalistą ścianę rozbije na trzaski.
                 A nużbym ją wyminął i szukał, gdzie płaski
                 Brzeg się ściele, albo też jaka przystań głucha?
                 Aż drżę! Może mnie znowu porwać zawierucha
                 I odrzucić daleko na rybne przestwory,
                 Lub czart jaki napędzi na mnie te potwory,
                 Żywione tam w otchłaniach świętej Amfitryty.
                 Wiem-cija, że Posejdon to mój wróg zabity!ť
                    Gdy tak rozważa w sercu i na rozum bierze,
                 Wał potężny nim rzucił o skalne wybrzeże;
                 Kości by mu zgruchotał i skórę zdarł z ciała,
                 Gdyby Atene myśli mu tej nie poddała,
                 Że się obojgiem ramion o skałę owinął
                 I uwisł, póki bałwan z rykiem go nie minął,
                 Czym na razie się zbawił, lecz bałwan z powrotem
                 Oderwał go, na pełne morze rzucił potem.
                 A jak polip, wyrwany z miejsc, gdzie był wrośnięty,
                 Ma żwirem i głazami oblepione pręty:
                 Tak do skały przylepła z dwóch rąk uczepionych
                 Zdarta skóra, i Odys wśród tych fal spiętrzonych
                 Byłby pewnie utonął w przekór przeznaczeniu,
                 Lecz Pallas myśl ratunku dała w okamgnieniu.
                 Jakoż wychynął na wierzch wełn, co o brzeg biły,
                 I wzdłuż płynąc, spoglądał, czy gdzie ląd pochyły
                 Nie pokaże się albo jaki port zaciszny.
                 I tak dotarł do ujścia jakiejś rzeki pysznéj.
                 Więc w tym miejscu mógł ławo przybić już do lądu,
                 Bo i skał tu nie było, ni wiatru, ni prądu.
                 Otóż ujrzawszy rzekę, tak się modlił w duszy:
                 ťKtokolwiek jesteś, panie, błagam, niech cię wzruszy
                 Dola moja! Posejdon topi mię zawzięty!
                 Przecież i wobec bogów człek taki jest święty,
                 Co błaga o ratunek w ostatniej potrzebie  
                 Ja się do rzeki twojej tulę i do ciebie.
                 Zlituj się, władco, pieczy twej polecam siebie!ť
                    To rzekł   i bóg zhukane fale pohamował,
                 Wodę przed nim wygładził, a jego ratował
                 Wciągając na brzeg. Fale ze sił go wyssały,
                 Bo mu ręce opadły, nogi pod nim drżały;
                 W każdym członku obrzmiałość; z ust mu woda słona
                 I z nosa wybuchała; pierś tchu pozbawiona.
                                                                                                                              60






                 Omdlał więc; od zmęczenia upadł jak skostniały  
                 Lecz gdy westchnął i siły znowu mu wracały,
                 Odwinął z piersi oną przepaskę zbawienną
                 I cisnął poza siebie w tę słoność bezdenną.
                 Prąd ją porwał i uniósł; przepaskę tę chwyta
                 Już czekająca Ino. Więc z rzeki koryta
                 Wyszedł Odys, w sitowie padł, i macierz ziemię
                 Całując westchnął, jakby z duszy zrzucał brzemię:
                 ťBiada mi!   rzekł.   Co cierpię! Co jeszcze mię czeka,
                 Jeżeli mię nad rzeką noc już niedaleka
                 Zaskoczy! Ten szron mroźny, wilgne rosy nocne
                 Do szczętu zjedzą ciało, i tak już niemocne,
                 Gdyż od rzeki wiatr zimny dąć będzie o świcie.
                 Lecz gdybym tam, na wzgórka zarosłego szczycie,
                 Układł się w gęstwi, mrozu bezpieczen rannego
                 I zwątlenia, a zażyć mógł tam snu smacznego,
                 To znów strach, by drapieżne zwierze mnie nie zjadłyŤ.
                    Te myśli mu do smaku snadź lepiej przypadły,
                 Bo wszedł w las, co obrastał wzgórek, położony
                 Tuż nad wodą. Tam znalazł kierz gęsto-zielony
                 Z płonki i owocnego splecion oliwnika.
                 Nigdy przezeń wilgotny wiatr się nie przemyka,
                 Nigdy pod nim słoneczny upał nie dokuczy;
                 Sklepień tych nie przebije deszcz ulewnej tuczy,
                 Taki gąszcz tam. Odysej wpełznął zgięty nisko
                 I rękami jął mościć z liści legowisko
                 Szerokie, bo tam liścia leżało tak dużo,
                 Że dwóch, trzech ludzi skryć się mogłoby przed burzą
                 Lub śnieżycą, chociażby szalała najsrożéj.
                 Patrząc na swoje łoże, rad był tułacz boży;
                 Legł więc w środku i liścia nagarnął na siebie.
                    Jak ten, co pod popiołem szarym żar zagrzebie
                 W pustym polu, gdzie blisko nie mieszka nikt z ludzi,
                 Ma zarzewie i już się po ogień nie trudzi:
                 Tak i Odys się w liściach zagrzebał po uszy.
                 Atena mu słodkim snem oczy zaprószy,
                 By po srogim zmęczeniu wstał rześki i lekki:
                 Sen nasławszy, znużone zwarła mu powieki.
                                                                                                                              61






                                                           PIEŚŃ SZÓSTA
                                                    Przybycie Odyseusza do Feaków
                    Usypiał boski tułacz Odys; sen już spada
                 Twardy na złamanego trudem. Wraz Pallada
                 Idzie w grodziec Feaków, leżący precz daléj.
                 Przedtem oni w szerokiej Hyperii mieszkali,
                 Gdzie wojenne Kyklopy mając za sąsiady,
                 Wciąż nękanych od pewnej tratując zagłady,
                 Wywiódł ich Nausitoos97, on, bogom podobny,
                 I osadził na Scherii98, kędy kraj zasobny,
                 A od ludzi daleki; miasto zamknął w tyny,
                 Zbudował domy, chramy, grunt rozdał na gminy  
                 Lecz kerą zwalon99, zstąpił w Hadesu podziemie.
                 Dziś mądry król Alkinoj wziął w rządy to plemię.
                    Zatem Pallas Atene w jego dworzec dąży,
                 A powrót Odyseja na myśli jej ciąży.
                 Szła prosto; do panieńskich komnat się przemyka,
                 Gdzie córka Alkinoja śpi, piękna Nausyka100,
                 Boginiom równa wzrostem i wdzięczna jak one.
                 Niepośledniej urody dwie dziewy uśpione
                 Leżały tam przy odrzwiach błyszczących podwoi.
                 Pallas jak lekki powiew do łóżka dziewoi
                 Przemknie się, do głów schyli, coś do niej przygwarza,
                 Wziąwszy na się kształt córki Dymasa żeglarza,
                 Druhny jej najmilejszej i jej równolatki  
                 I mówiła bogini odziana w kształt gładki:
                 ťOj, Nausyko! Toż z ciebie leniuszek nie lada!
                 Drogie szatki, bielizna precz brudem przypada,
                 A wesele za pasem! Miejże co pięknego
                 Dla drużbów, co-ć powiodą do pana młodego,
                 A i dla się   bo zwykle strój czysty u ludzi
                 Zyszcze imię, w rodzicach ucieszenie budzi.
                 Dalej zatem do prania! Wyprzedź ranne zorze!
                 By raźniej poszła praca, każda ci pomoże,
                 Ja pierwsza. Raj panieński się kończy; wszak swaty
                 O ciebie już zachodzą od młodzi bagatéj
                 97 Nausitoos   syn boga Posejdona i Peritoi, matki Alkinoosa, króla Feaków;
                 98 na Scherii   por. przypis 93;
                 99 kerą zwalon   por. przypis 41;
                 100 Nausyka   Nausikaa, Nauzykaa, królewna Feaków, za jej pośrednictwem Atena wprowadziła Odysa do
                    pałacu króla Alkinoosa;
                                                                                                                              62






                 I przedniejszej, bo przecież ród twój niepośledni!
                 Nuże! Poproś rodzica pierw, nim się rozedni,
                 Aby ci kazał muły zaprząc w wóz drabiaty;
                 Nałożysz nań sukienki, przepaski, makaty.
                 Jechać będzie wygodniej: pieszo zbolą nogi;
                 Przecież pralnie od miasta taki kawał drogiŤ.
                    To powiedziawszy Pallas sowiooka wraca
                 Znowu na szczyt Olimpu, do bogów pałaca,
                 Gdzie nigdy burza nie grzmi, deszcz ścian nie obija,
                 Śnieżna zamieć nie prószy   tylko się przewija
                 Nieustanna pogoda, ni to namiot lity:
                 Tam bogom raj wesela płynie niepożyty;
                 Tam wróciła Atene napomniawszy śpiącą.
                    Wstała Jutrznia, poświatą swą złotem kapiącą
                 Budząc Nausykę. Panna swoim snom się dziwi,
                 Prędko z komnat do komnat bieży, by co żywiéj
                 Rodzicom opowiedzieć. Zastała rodzice:
                 Matka przy ogniu siedzi, wkoło służebnice,
                 I lekuchnym wrzecionem krasną wełnę skręca;
                 Z ojcem zbiegła się w progu; właśnie go książęca
                 Walna rada wzywała, i szedł zasiąść w radzie;
                 Zabiegła mu i w uszy taką prośbę kładzie:
                 ťDobry tato, każ dla mnie zaprząc wóz, a długi,
                 Z wartkimi koły; pilno mi jechać do strugi
                 Prać bieliznę; bo tyle już jej się zebrało!
                 Wszak i tobie przystoi bieliznę mieć białą,
                 Gdy siadasz w zgromadzeniu dostojnych Feaków.
                 Wszak i doma jest pięciu dorodnych junaków,
                 Dwóch żonatych, trzech jeszcze chłopiąt już niemałych,
                 Twych synów; ci chcą zawsze chodzić w szatach białych
                 Na pląsy, a wszystkiemu radź tu, moja główko!Ť
                    Tak mówiła, a wtrącić wstydno jej by słówko
                 O weselu. Lecz ojciec domyślił się tego
                 I rzekł: ťNie bronię-ć, córko, ni mułów, ni czego;
                 Natychmiast niech parobcy wóz zaprzęgną mułmi,
                 Wysoki, wyplatany i z wartkimi kółmiŤ.
                 To rzekłszy krzyknął; czeladź przyskoczyła żwawo:
                 Wóz koleśny101 wytoczon stoi przed wystawą;
                 Wiodą muły; zaprzężna idzie w dyszel para.
                 Nausykaa z komory znosi co niemiara
                 Cienkich szat i bielizny, wóz naładowywa;
                 Matka zaś pełny koszyk smacznego pieczywa
                 I jarzynek tka w rękę; była i łagiewka
                 Skórzana z winem w drogę (na wóz siadła dziewka);
                 O dzbanuszku z oliwą matka też pamięta,
                 By wyszedłszy z kąpieli ona i dziewczęta
                 Miały czym się namaścić. Ot! już wzięła wodze,
                 Biczem klasła w powietrzu. Z turkotem po drodze
                 101 wóz koleśny   wóz na kołach;
                                                                                                                              63






                 Pokłusowały muły, ciągnąc ciężar z panią,
                 Wżdy nie samą: i dziewki siedziały tuż za nią.
                    Owoż gdy przyjechały nad brzeg ślicznej rzéki,
                 Gdzie w cembrzyny kamienne sączą się poniki
                 Wód nieprzebranych, miejsca dla praczek wygodne,
                 Prędko muły wyprzęgą i puszczą swobodne
                 Na paszę w słodką trawę, co z taką rozkoszą
                 Wyściela brzegi rzeki. Potem z woza znoszą
                 Bieliznę i po sztuce w ocembrzone wody
                 Kładą, depcąc nogami102, piorą na wyprzody.
                 Wypłukawszy do plamki wszystko jak należy,
                 Rozpościerają rzędem wzdłuż ciepłych wybrzeży
                 Nad morzem, kędy fale gładki żwirek ścielą.
                 Skończywszy, wraz się chłodzą zdroistą kąpielą,
                 Oliwą maszczą członki, potem na trawniku
                 Siądą do smacznej strawy, a szatki w wietrzyku
                 Niech schną tymczasem. Gdy tak spożyły łakotki,
                 Staną do piłki, z głowy odrzucą namiotki.
                 Pustującym piosenkę zaśpiewa królewna,
                 Rzekłbyś, że z Artemidą-łowczynią pokrewna,
                 Co przez bór Erymantu lub Tajget ugania
                 Rada, gdy z rąk jej padnie odyniec lub łania;
                 A nimfy, pól mieszkanki, pod pani swej bokiem
                 Pustują wkoło; Leto103 cieszy się widokiem,
                 Że nad wszystkie celuje wzrostem i obliczém,
                 I snadno poznać, czym jest w orszaku dziewiczym:
                 Owo tak rej wśród swoich królewna prowadzi.
                    Lecz kiedy o powrocie do dom już coś radzi,
                 Zaprzęga muły, suche już składa odzieże,
                 Wtedy Pallas-Atene ma sposób się bierze,
                 By Odysej się zbudził, zobaczył dziewicę
                 I przez nią był wprowadzon w Feaków stolicę.
                 Więc ku dziewkom rzucona piłka z rąk Nausyki
                 Leci, cel swój omija i pada w głąb rzéki,
                 A one w śmiech i wrzaski. Odys ze snu rwie się,
                 Usiadł   strwożone serce te myśli mu niesie:
                 ťBiada mi! Do jakichże dostałem się krajów?
                 Między dzicz nieochajną i kupę hultajów,
                 Czy też między gościnny lud do cnót nałożon?
                 A toż co za niewieści wrzask? Niby dziwożon,
                 Co rade zamieszkują skał wierzchy wyniosłe
                 I źródła rzek, i łęgi trawami zarosłe.
                 Blisko gdzieś tu żyć muszą mówiące istoty:
                 Dalej! Zobaczmyż tedy, skąd one chichoty?Ť
                    To powiedziawszy Odys wypełznął na raku
                 Z gęstwi, silną prawicą z najgrubszego krzaku
                 Liściastą gałąź udarł, by nią okryć ciało.
                 I tak sunął jak górski lew, kiedy zuchwało
                 102 depcąc nogami   sposób prania, prymitywniejszy od uderzania kijanką;
                 103 Leto   Latona, dawna towarzyszka Zeusa, matka Apollina i Artemidy, czczona razem ze swymi dziećmi;
                                                                                                                              64






                 Kroczy w deszcz, zawieruchę; we łbie gorą ślepie,
                 Aż przydybie gdzieś bydło, trzodę owiec w stepie
                 Albo w boru jelenia, a gdy głód doskwiera,
                 Dusić drobną chudobę do obór się wdziera:
                 Otóż tak szedł Odysej ku pannom   nie żeby
                 Nie zważał na swą nagość, ale szedł z potrzeby.
                 Straszny im zdał się morskim owalany błotem!
                 Widząc go, wszystkie w nogi i na wzgórek potem;
                 Jedna Nausyka stoi. Atene jej tchnęła
                 Męską odwagę w duszę, członkom strach odjęła.
                 Nie rusza się i czeka. Odysej sam nie wie,
                 Czy ma paść do nóg wdzięcznie patrzącej nań dziewie,
                 Czyli, jak stał, z daleka wznieść prośbę pochlebną
                 O pokazanie drogi i odzież potrzebną.
                 Ta myśl w ciężkim kłopocie przyszła mu wybornie;
                 Więc jako był, z daleka, pochlebnie, pokornie
                 Błagał o przebaczenie, aż do nóg jej padnie
                 I zaczął rzecz swą prawić mądrze i układnie:
                 ťBłagam cię, czyś jest bóstwem104, czy panną śmiertelną!
                 Jeśliś jedną z tych bogiń w niebiesiech udzielną,
                 Tedy zdasz mi się córą wielkiego Kroniona,
                 Z Artemidy kibicią i wzrostem jak ona;
                 A jeśliś jest śmiertelną mieszkanką padołu,
                 Błogosławiony ojciec z twą matką pospołu,
                 Błogosławieni bracia! Jakże im gdzieś rośnie
                 Serce przy tobie! Jak się rozpływa radośnie,
                 Gdy w skocznym korowodzie ujrzą twoją postać!
                 Lecz szczęściu oblubieńca cóż mogłoby sprostać,
                 Jeśli za hojne wiano zawiezie cię do dom?
                 Różnym ja się, przeróżnym napatrzył narodom,
                 A równej nie znam tobie. Cześć i podziw razem!
                 Niegdyś widziałem w Delos105, przed żertwiennym głazem
                 Feba, latorośl palmy: jak ty w górę strzela  
                 Bom się i tam zapędził także z ludu wiela
                 W tej tułaczce, gdzie zbieram same łzy i znoje  
                 I stałem w podziwieniu przed nią, jak tu stoję:
                 Ziemia nigdzie też palmy nie wydała takiéj!
                 Owoż równe zdumienie i podziw jednaki
                 Ima mię, gdy ci objąć ze czcią chcę kolana:
                 Tak wielka moja nędza, iście niesłychana.
                 Wczoraj po dniach dwudziestu jam z morzem się rozstał;
                 104 Błagam cię czyś jest bóstwem...   zwrot Odysa do Nauzykai, który później spopularyzował Mickiewicz w
                    Panu Tadeuszu (ks. III, w. 113), gdy Hrabia zwraca się do Zosi: O ty! rzekł, jakimkolwiek uczczę cię
                    imieniem, bóstwem jesteś czy nimfą, duchem czy widzeniem... podobnie słowa Odysa wykorzystał
                    Sienkiewicz w Quo Vadis: Petroniusz ujrzawszy piękną Ligię powitał ją słowami Odysa, zaś Ligia
                    odpowiedziała mu słowami Nauzykai;
                 105 Delos   najmniejsza z wysp archipelagu Cyklad na Morzu Egejskim; czczona jako miejsce urodzenia
                    Apollina i Artemidy;
                                                                                                                              65






                 Dni bowiem tyle rwał mię prąd, a wicher chłostał
                 Wciąż od wyspy Ogygii, aż z demoniej psoty
                 Wyrzuconym jest tutaj na nowe kłopoty.
                 Dużo jeszcze mam cierpieć, dużo z bogów woli!
                 A choć ty się ulituj! Po długiej niedoli
                 Ciebie pierwszą spotykam; wszak i duszy żywéj
                 Nie znam, zamieszkującej ten gród i te niwy.
                 Wskaż mi drogę do miasta; okryj nagie ciało,
                 Choćby płachtą z bielizny!   i to by się zdało  
                 A bogi cię najmilszą opatrzą nagrodą:
                 Dadzą-ć męża i domek, przenajświętszą zgodą
                 Pobłogosławią! Skarb to najcenniejszy w świecie,
                 Gdy małżonka z małżonką zgodna miłość splecie,
                 Duch jeden włada domem; wróg na to się krzywi,
                 Cieszą druhy! A oni nad wszystkich szczęśliwi!Ť.
                    Białoramienna panna w te ozwie się słowa:
                 ťWidno, żeś człek niepodły ani miałka głowa.
                 Darmo! Woli Zeusowej nikt się nie wybiega,
                 I czy pan, czy chudzina losowi podlega;
                 Od niego padł i tobie; znoś z pokorą brzemię!
                 A teraz, kiedyś nogą wstąpił w nasze ziemie,
                 Okryjem cię, niczego-ć nie będzie brakować,
                 Co tylko obcy tułacz może potrzebować,
                 Do miasta wskażę drogę, dam ludu nazwisko:
                 My, Feaki, tę ziemię zamieszkujem wszystką,
                 Jam córka Alkinoja, wyższego tu nié ma:
                 On władzy i potęgi w ręku berło trzyma!ť
                    To rzekła i na dziewki zawoła z daleka:
                 ťStójcie już, stójcie! Za cóż uciekać od człeka?
                 Czy myślicie, że do nas jako wróg przychodzi?
                 Zaprawdę, nie urodził się ani urodzi
                 Taki, co by nieprzyjaźń wniósł do naszych progów
                 I spokój zmieszał. Wszak my, kochani od bogów,
                 Siedzimy na odludziu, w krąg morzem oblani,
                 Prawie na krańcu świata, nikomu nie znani.
                 Ugościć raczej trzeba przybysza, gdy biéda
                 Aż tu go zapędziła. Wszak dziećmi Kronida
                 Są tułacze. Dar mały często uszczęśliwi:
                 Sam tu, dzieweczki! Gość nasz niechaj się pożywi;
                 I wykąpać go trzeba w rzece, gdzie zacisznaŤ.
                    Na jej głos dziewki wrócą, i idą z niepyszna
                 Prowadzić Odyseja w cienisty brzeg rzéki,
                 Posłuszne rozkazaniu swej pani, Nausyki.
                 Więc chiton przygotują i inne sukienki;
                 W złotej bańce oliwy podadzą też miękkiéj
                 I każą do kąpieli iść mu kryształowéj.
                    Na to rzecze Odysej: ťMiłe białogłowy!
                 Ustąpcie kęs na stronę: sam sobie poradzę,
                 Z barków sól spłuczę, ciało oliwą wygładzę;
                                                                                                                              66






                 O, bo też dawno takiej wygódki pragnąłem!
                 Lecz się kapać nie mogę przy was żadnym czołem,
                 Moja nagość mię wstydzi przed płcią pięknowłosąŤ.
                    To rzekł   one ustąpią i pani doniosą.
                 Boski tułacz obmywa sól morską w strumieniu,
                 Na grzbiecie, na oboim przyschłą mu ramieniu;
                 Ze skroni gęsty namuł zgarnia do ostatka;
                 A gdy po łaźni przyszła oliwa nań gładka,
                 Wdział szatki w podarunku od panny mu dane,
                 I wraz Pallas-Atene   cudo niesłychane!  
                 Wzrost mu daje i młodość; bujny kędzior z głowy
                 Rozsypie mu na barki, by kwiat hiacyntowy.
                 A jako cienkim złotem srebro się obléka
                 W ręku ucznia Hefajsta, umnego złotnika,
                 Co z kruszcu tworzy dziwy   w takie same czary
                 Obleka go bogini; i piękny bez miary
                 Poszedł na brzeg nadmorski i siadł w swojej krasie.
                 Ujrzawszy go, królewna wielce zdziwiła się;
                 Więc po cichutku prawi do drużyny swojéj:
                 ťSłuchajcie no, dziewczęta! Tak mi się coś roi,
                 Że nie wszystkich on bogów gniewem obarczony,
                 Kiedy w błogosławione nasze zabiegł strony.
                 Z początku zdawał mi się człowiek dość codzienny,
                 A teraz jak bóg który, niebianin promienny.
                 O, gdyby mi się trafił mąż, co by mu sprostał,
                 Z młodzi naszej!... Lub gdyby on sam moim został!
                 Ależ jadło, napitek co tchu mu zanieście!Ť.
                    Na rozkaz pani żwawo kopną się niewieście:
                 Niosą jadło i napój zastawiają przed nim;
                 A Odysej zajadał i pił z niepoślednim
                 Łakomstwem, bo nic w ustach nie miał już od dawna.
                    Teraz Nausyka inną robotą zabawna
                 Włożyła na wóz szatki poskładane zręcznie,
                 Ochocze muły w dyszel zaprzęgła i wdzięcznie
                 Zachęca Odyseja, i z wozu tak prawi:
                 ťCudzoziemcze, ku miastu zbieraj się, a żwawiéj!
                 Zawiodę cię do dworu, gdzie ojciec mój stary;
                 Tam poznasz i przedniejsze feackie bojary.
                 Acz sam zdasz się roztropny, przyjm rady ostrożne:
                 Póki szlak idzie polem między łany zbożne,
                 Póty razem z dziewkami pośpiesznym pochodem
                 Będziecie szli za wozem; ja pojadę przodem.
                 Lecz kiedy wjedziem w gród nasz tynem ogrodzony,
                 Znajdziesz przystań wyborną z obojej tam strony
                 Wąskiej grobli; koraby na warsztatach swoich
                 Leżąc tam, zawalają drogę z stron oboich.
                 Jest też przy Posejdona chramie plac szeroki,
                 Wymoszczony płytami ciosanej opoki,
                 Gdzie się przysposabiają we wszystko okręty,
                                                                                                                              67






                 W płótno żaglowe, w liny, wiosła, inne sprzęty.
                 U Feaków łuk, kołczan nie na wiele służy;
                 Za to maszty i wiosła, korab do podróży  
                 W to im graj! To ich duma mknąć po modrej fali!
                 Lecz przy tym są złośliwi, pewnie by wyśmiali
                 Gdzie nas z boku; u gminu nietrudno o baśnie,
                 I widząc nas, zły język mógłby mówić właśnie:
                   Jakiż obok Nausyki przybylec się kręci?
                 Skąd go wzięła? Oj, z tego coś się nam wyświęci!
                 Czy nie okręt zaniesion do brzegu tu jaki
                 Nam go przyniósł? Wszak goście u nas rzadkie ptaki!
                 Pewniej to bożek, który zeszedł na wezwanie
                 Modłów jej aż tam z nieba, i przy niej zostanie.
                 Najpewniej, że gdzieś sama jeździła daleko
                 I znalazła małżonka; boć wiemy, jak lekko
                 Waży sobie zaloty feackich paniątek!  
                 Tak by ludzie gadali; pozór daje wątek
                 Do obmów, i ja sama zganiłabym w innej,
                 Gdyby się z uległości rodzicom powinnej
                 Wyłamawszy, przed ślubem z mężczyzną zadała.
                 Lecz słuchaj mojej rady, chcesz, by się udała
                 I ojciec mój w ojczyste odprawił cię progi:
                 Gdy więc gaj topolowy ujrzysz podle drogi,
                 Poświęcony Atenie   w gaju strumyk dzwoni,
                 Niżej futor i sady ojcowskie wśród błoni,
                 A stamtąd już do miasta nie dalej nad staje  
                 Tam więc usiądź, gdzie miły chłodek ronią gaje,
                 I czekaj, póki w mieście i domu nie staniem.
                 Lecz skoro drogę naszą wymierzysz czekaniem,
                 Pośpieszaj w gród Feaków i pytaj   rzecz twoja  
                 O mieszkanie mojego ojca, Alkinoja.
                 A nietrudno ci będzie; lada żak najmniejszy
                 Wskaże ci, bo z feackich dworów najpyszniejszy
                 Dwór mego ojca, nawet różni się w strukturze.
                 A gdy się tam dostaniesz i wnijdziesz w podwórze,
                 Przebiegniesz wielką izbę   dalej masz na stronie
                 Komnatę mojej matki; przed nią ogień płonie:
                 Ona kręcąc wrzeciono z purpurową wełną
                 Siedzi o słup oparta; przy niej kobiet pełno.
                 Tam również i mój ojciec przed ciepłym kominem
                 Siedzi jak bóg na tronie i krzepi się winem.
                 Tego pomiń, wprost tylko matce do nóg padnij,
                 Jeśli chcesz dnia powrotu doczekać się snadniéj,
                 Choćbyś na końcu świata gdzie mieszkał najdalej.
                 Bo skoro ona nędzy twojej się użali,
                 Bądź pewny z przyjacioły mieć prędką uciechę,
                 Witać pola rodzinne i ojczystą strzechęŤ.
                    Tak mówiła królewna i nagli do biegu
                 Muły błyszczącym biczem. Więc od rzeki brzegu
                 Kopnęły zrazu kłusem, potem mniej się śpieszą;
                                                                                                                              68






                 By zaś Odys z dziewkami mógł nadążyć pieszo,
                 Toczy się wóz ni prędko, ni nadto powoli.
                 Słońce już gasło, kiedy do gaju topoli
                 Przybyli   więc Odysej usiadł w świętym gaju;
                 Nuż modlić się Atenie, jak to miał w zwyczaju:
                 ťChoć raz usłysz mię, córo Diosa wszechwładna!
                 Nie wysłuchana jeszcze z gorących próśb żadna,
                 Odkąd na ląd mię cisnął groźny Burzywoda106.
                 Spraw, spraw, niechaj feacki lud rękę mi poda!...Ť.
                 Tak się modlił. Atene słyszy skargi rzewne,
                 Lecz się mu nie objawia; boi się zapewne
                 Brata swojego ojca. Gniewu on nie złoży,
                 Aż póki w dom nie wróci Odysej nasz boży.
                 106 Burzywoda   jeden z przydomków Posejdona; inne to Grzmigłos, Ziemiowstrząsca, Lądowstrząs;
                                                                                                                              69






                                                           PIEŚŃ SIÓDMA
                                                   Odyseusz przychodzi do Alkinoosa
                    Tak się tam modlił Odys losem bity srodze,
                 Gdy pannę rącze muły uniosły po drodze
                 W miasto wiodącej. Jakoż przed dwór okazały
                 Ojcowski gdy zajedzie, muły się wstrzymały
                 U pierwszej bramy. Bracia, piękni jak niebianie,
                 Wybiegli wszyscy razem na jej powitanie
                 I muły wyprzęgali, i wyprane szaty
                 Z wozu znosili. Panna do swojej komnaty
                 Szła wprost, gdzie ogień stara nieciła już niańka,
                 Eurymedusa, ongi apejrejska branka.
                 Z Apejry w łódź feacką przed laty porwana
                 I przywieziona tutaj na dar godny pana,
                 Dostała się królowi, co Feakom włada,
                 Za którym jak za bogiem lud wszystek przepada;
                 Wyniańczyła mu córkę białą jak lilija  
                 Teraz warząc wieczerzę, przy ogniu się zwija.
                    Więc Odys się do miasta zbierał, gdy bogini
                 Atene czuwająca nad nim mgłę uczyni
                 I schowa go, by z dumnych Feaków tam który,
                 Spotkawszy go, nie złajał lub nie spytał z góry:
                 Co zacz? A więc gdy w miejskie wchodził już ulice,
                 Zabiegła mu Atene sowiooka, lice
                 Wziąwszy na się dzieweczki młodej, z dzbankiem w dłoni;
                 A gdy stanęła przed nim, on ozwał się do niéj:
                 ťDzieweczko, wskaż mi, proszę, w tym mieście nieznanem,
                 Gdzie tu dwór Alkinoja, co tutaj jest panem?
                 Jam człek cudzy i nędzarz srodze nieszczęśliwy,
                 Z dalekich krain idę, więc i duszy żywéj
                 Nie znam pomiędzy ludźmi tu mieszkającymiŤ.
                    Na to rzekła Atene z oczami lśniącymi:
                 ťChcesz, dziadku, to ci wskażę, kędy idzie ścieżka
                 Do dworu; tam w bliskości i ojciec mój mieszka.
                 Idź za mną, wżdy ostrożnie, ja cię poprowadzę;
                 W nikogo nie patrz, z nikim nie gadaj, tak radzę.
                 Na przybysze tutejszy mieszkaniec zawzięty:
                 Obcy nigdy tu nie był gościnnie przyjęty.
                 Lud ten puszy mnogością żeglujących łodzi,
                 Po morzu wciąż upędza i daleko chodzi;
                 Bo lądotrzęs Posejdon dał im dar już taki,
                 Że ich nawy jak myśli lotne lub jak ptakiŤ.
                                                                                                                              70






                    Powiedziawszy to Pallas szła przed nim co żywo,
                 A Odysej jej śladem zdążał nieleniwo.
                 Więc żeglownych Feaków uszedł jakoś wzroku,
                 Gdy samym środkiem miasta przerznął się w ich tłoku,
                 Straszna bowiem i pięknie trefiona bogini
                 Ćmi ich oczy i wkoło niego mgłę uczyni.
                 A Odysej się dziwił korablom107 w przystani:
                 Moc ich taka! Toż placom, gdzie męże zebrani,
                 I długim murom miejskim w ostrokół warownym,
                 I wszystkiemu się dziwił dziwem niewymownym.
                    A tak gdy przed królewski szczytny dworzec przyszli,
                 Atene jasnooka ozwie się w tej myśli:
                 ťOto, dziadku wędrowny, dwór, o który pytasz,
                 Masz przed sobą; tu w kole biesiadnym powitasz
                 Władyki tego kraju   wszystko ród Zeusowy.
                 Idź prosto, nie trwóż sobą i nie trać nic głowy.
                 Śmiały idzie przebojem i przeto wygrywa,
                 Mniejsza, czy cudzoziemcem do obcych przybywa.
                 Wszedłszy tam, naprzód panią pozdrowić się godzi;
                 Zwie się Arete; z jednych rodziców pochodzi,
                 Co mąż jej...
                 Żadna w świecie bardziej nie uczczona
                 Trzymająca rząd domu mężowskiego żona  
                 A tę cześć tak serdeczną odbiera bez zmiany
                 Od samego Alkina, od dziatwy kochanéj,
                 Od ludu, co bożyszczem nazywa ją swojem,
                 Że gdy w mieście ją ujrzy, pcha się do niej rojem.
                 Bo to i rozum piękny, i dowcip tej pani:
                 Umie radzić, przejednać tych, co pogniewani.
                 Jeśli na ciebie okiem popatrzy łaskawem,
                 Toś wygrał i przyjaciół obaczysz niebawem,
                 I wrócisz w progi własne do rodzinnej ziemiŤ.
                    Rzekłszy to córa Zeusa z oczyma sowiemi
                 Rzuciła smugi Scherii rozkosznej i lotem
                 Minąwszy mórz pustkowia i Maraton108 potem,
                 Przebiegając w Atenach ulice i place,
                 Weszła w Erechteusza zamczyste pałace.
                    Odys w królewskie gmachy podążył w tej dobie
                 I długo stał przed nimi i rozważał sobie,
                 Czy ma nogą przestąpić pański próg spiżowy,
                 Gdzie jak promień słoneczny lub blask księżycowy
                 Wnętrze komnat pałało. Ściany, wyłożone
                 Miedzią, biegły to w jedną, to w drugą znów stronę,
                 Od progu w głąb i głębiej; wkoło gzyms niebieski;
                 Wewnątrz w każdej świetlicy drzwi ze złotej deski;
                 107 korablom (rus.)   korabiom, okrętom;
                 108 Maraton   miejscowość na wsch. wybrzeżu Attyki, w północnej części ciągnącej się tam równiny; w 490 r.
                    p.n.e. Grecy, pod wodzą Militiadesa zwyciężyli tam Persów; goniec z tą wieścią przebiegłszy 42 km (stąd
                    bieg maratoński) dzielące Maraton od Aten zmarł z wyczerpania;
                                                                                                                              71






                 Próg miedny odrzwia srebrne dźwigał, a sklepienie
                 Ze srebrnej belki. U drzwi też złote pierścienie.
                 Psy złote i psy srebrne z obu stron podwoi,
                 Co je Hefajstos ukuł, ten mistrz w sztuce swojéj,
                 Leżały   rzkomo stróże domu swego pana;
                 Ani śmierć, ani starość stróżom tym nie znana.
                 Od progu w głąb i głębiej, w rząd poustawiane
                 Pod ścianami szły stołki; na stołkach zaś dziane
                 Kobierce, ręką niewiast misternie wyszyte.
                 Tam siadają feackie pany znamienite
                 Jedząc, pijąc; nie zbywa nigdy im na niczem.
                 Na podstawach dokoła z młodzieńczym obliczem
                 Stały złote posągi trzymając kagańce
                 Gościom przyświecające przy nocnej hulance.
                 Pięćdziesiąt tam niewolnic krzątało się w dworze.
                 Te obracały żarna mieląc płowe zboże,
                 Inne przy krosnach, kądziel znowu przędły inne,
                 Jak liście na topoli, wciąż w ruchu, wciąż czynne,
                 Zbijały pasma tkanin mocno, aż z warsztatów
                 Tkackich tłustość ściekała. Bo jak tęższych chwatów
                 Nad Feaki do morskich wypraw nie ma w świecie,
                 Tak dowcipem nie sprosta feackiej kobiecie
                 Żadna inna w tkaninach misternej roboty:
                 Atene im wyłącznie dała te przymioty.
                 Za dziedzińcem sad duży ciągnął się od brony,
                 Czteromorgowy, wkoło płotem ogrodzony,
                 Kędy drzewa wysokie i kwieciem okryte
                 Rodzą granaty109, gruszki, jabłka smakowite,
                 Słodkie figi. Toż drzewa oliwne tam były,
                 Przez rok cały tak zimą, jak latem rodziły,
                 Bo w ciepławym zefirze, co tam wciąż powiewa,
                 Jeden owoc się kłuje, drugi już dojrzewa,
                 Jabłko idzie po jabłku, gruszkę gruszka spycha,
                 Figa figę, i owoc zawsze się uśmiécha.
                 Widać tam i winnicę, bujną w winogrona,
                 Część jej duża na upał słońca wystawiona,
                 Ażeby schły jagody; więc jedne w kosz biorą,
                 Drugie tłoczą. Wiośnianki dochodzą niesporo.
                 Tu kwiat ledwie, tam już się rumienią jagody.
                 Za sadami warzywne leżały ogrody,
                 Grzędy ziół wonnych, kwiatów pstrokatych bez liku.
                 Są dwie krynice. Jedna wije się w poniku
                 Przez sady, druga pańskie podwórze obmywa
                   Z niej wody na potrzebę lud miejski używa.
                 Taka to nad królewskim domem łaska bogów!
                    Długo Odys tułaczy stał zdumion u progów.
                 A gdy wszystkiemu w duszy dość się nadziwował,
                 Próg przekroczył i w wnętrze komnat tych wstępował.
                 109 granaty   owoce granatowca; w starożytności były symbolem miłości, płodności i władzy; w judaizmie
                    natomiast granat miał znaczenie obrzędowe, używany był w uroczystościach religijnych;
                                                                                                                              72






                 Tam feackich bojarów zastał godujących
                 I ostatnią z czasz winnych obiatę lejących
                 Na cześć Argosobójcy. Zwykle biesiadnicy
                 Robią to, aby smaczny sen znaleźć w łożnicy.
                 Boski Odysej izbę prędkim mierzył krokiem,
                 Od Ateny odziany leciuchnym obłokiem,
                 Aż dopadł Alkinoja   siedział przy Arecie,
                 I gdy Odysej dłońmi kolana jej splecie,
                 Naraz zeń święty obłok zsunął się ze wszystkiem
                 I w izbie zamilkli goście   zdumieni zjawiskiem,
                 Patrzali na przybysza. On wniósł prośbę, którą
                 Miał w tych słowach: ťAreto, Reksenora córo!
                 Błagam twego małżonka, ciebie i tych gości,
                 Ja tułacz   niechaj bogi dadzą wam w pełności
                 Zdrowia, szczęścia, by jeszcze i na wasze dziatki
                 Godność od ludu dana spadła i dostatki  
                 Przez litość wrócić do dom pomóżcie mi prędzej!
                 Długo, długo się tułam w sieroctwie i nędzyŤ.
                    To rzekł i na ognisku wraz usiadł w popiele
                 Przy ogniu. Goście zmilkli, chociaż ich tam wiele.
                 Aż wreszcie przerwał ciszę mąż najstarszy laty,
                 Siwy Echenej, w słowa wymowne bogaty.
                 Dawnych wieków pamiętny, znał obyczaj stary,
                 Więc się zaraz odezwał mądrze i do miary:
                 ťEj! Nie godzi się, królu, bo to nie w zwyczaju,
                 By w popiele siadywał gość z cudzego kraju.
                 Czekając na twój rozkaz, chowamy milczenie;
                 A zatem podnieś gościa, na srebrne siedzenie
                 Posadź tu obok z nami. Keryksom każ w kruże
                 Wino lać, cześć oddamy bogu, co grzmi w górze:
                 Wszak pod jego opieką stoją nieszczęśliwi;
                 A klucznica z spiżami gościa niech pożywiŤ.
                    Wzruszyła się tą mową Alkinoja dusza.
                 Powstał i niezłomnego dłoń Odyseusza
                 Wziąwszy, podniósł z popiołu, posadził przy sobie
                 Na miejscu Laodama, co gościa osobie
                 Musiał ustąpić, chociaż ojca ukochanek.
                 Służebna na srebrzystej misie złoty dzbanek
                 Pełny wody przyniosła i ręce nią zmyła
                 Gościowi, po czym gładki stół mu przystawiła.
                 Potem skrzętna klucznica przyniosła mu chleba,
                 I rozmaitych potraw z spiżami, co trzeba,
                 A boski tułacz Odys jadł i spijał głodny.
                 Do keryksa tak mówił Alkinoj, pan godny:
                    ťPontonoju, lej wino gościom, rozdaj kruże,
                 Aby obiatę bogu złożyć, co grzmi w górze
                 I wszystkich nieszczęśliwych pod skrzydła swe bierzeŤ.
                 Rzekł, i Pontonoj wino po pełnym kraterze
                 Znowu gościom podawał. A tak gdy ofiary
                                                                                                                              73






                 Każdy część wylał i sam napił się do miary,
                 Przemówił znów Alkinoj do wszystkich, co byli:
                 ťPosłuchajcie, kniaziowie i władycy mili!
                 Mówię do was, co serce podaje do głowy:
                 Podjadłszy idźcie do dom na sen wywczasowy.
                 Jutro więcej starszyzny zwołamy na koło,
                 Aby obcego gościa uraczyć wesoło,
                 A przy tym obiatami zjednać sobie bogi
                 I obmyślić, jak wróci ten człek w swoje progi,
                 Aby wolen tułaczych niewygód i trosek
                 Z pomocą naszych ludzi do rodzinnych wiosek
                 Dostał się. A już mniejsza, czy drogi stąd kawał,
                 Byle w ciągu podróży strapień nie doznawał,
                 Aż gdy stanie na miejscu   niech się tam rozlicza
                 Z wyrokami przeznaczeń, jakie tajemnicza
                 Nić110 mu snuje przez twarde prządki uprzędziona,
                 Kiedy na świat dziecięciem wyszedł z matki łona.
                 Lecz jeśli to zbieg z nieba który nieśmiertelny,
                 To znak, że bogi mają jakiś cel oddzielny.
                 Zwykle bowiem w widomej postaci się jawią,
                 Zasiadają wraz z nami, jedzą, piją, bawią,
                 Zwłaszcza jeśli ich sutym uczcimy prażnikiem,
                 Lub też zszedłszy się w drodze z samotnym pątnikiem,
                 Biorą kształt ludzki, chętnie kumają się z nami,
                 Toż z grubymi Kyklopy albo z Gigantami111Ť.
                    Na to mądry Odysej odpowiedział skromnie:
                 ťO Alkinoju! Nie myśl, proszę cię, tak o mnie:
                 Przecieżem do żadnego niepodobien boga,
                 Ani wzrostem, ni kształtem, chudzina uboga.
                 Lecz jeśli kogo znacie z chodzących po świecie
                 Najnieszczęśliwszym, to mnie równać z nim możecie.
                 A i więcej bym cierpień naliczył i biczy,
                 Którymi wyrok bogów ćwiczył mię i ćwiczy.
                 Wżdy pozwólcie, niech zjem co, choć w oczach łza stoi,
                 Nic głodnego żołądka pono nie ukoi.
                   Głód największym tyranem, ciągle się napiera
                 Nie dbając, czy ból jaki duszę ci rozdziera.
                 Że mi się serce kraje, nic to mu nie szkodzi:
                 ťJeść! Pić!Ť co chwila woła żołądek, ten złodziej!
                 I wszystko, com wycierpiał na starość i z młodu,
                 Zapominam, dopóki nie napasę głodu...
                 Więc błagam was, władycy, gdy ranek zaświta,
                 Wyprawcie mię do domu biednego rozbita112!
                 110 tajemnicza nić   nić życia, którą przędły Parki, boginie losu, zwane też Mojrami; było ich trzy: Kloto,
                    Lachesis i Atropos; Kloto przędła nić, Lachesis czuwała nad jej długością, a Atropos czyli Nieodwracalna,
                    przecinała nić, kiedy przyszła pora;
                 111 Giganci   zuchwały ród olbrzymów, mieszkający w pobliżu Hyperii, dawnej ojczyzny Feaków; późniejsza
                    tradycja widziała w nich dzieci Gai (Ziemi); przegrali walkę o rządy nad światem z Zeusem i bogami
                    olimpijskimi (gigantomachia); Gigantów pokonał Herakles, strącając ich do Tartaru;
                 112 rozbita   rozbitka;
                                                                                                                              74






                 Zniósłszy tyle już życia nie żal by mi było,
                 Gdybym ujrzał włość moją, dworzec, czeladź miłą!Ť.
                    To rzekł i jego mowie przytuszą113 książęta
                   Odesłać go do domu rzecz słuszna i święta.
                 Więc wylawszy obiatę, gdyż sami dość pili,
                 Na smaczny wypoczynek do dom podążyli.
                 Boski Odysej w izbie pozostał godowej,
                 Obok króla posadzon i obok królowej,
                 Gdy służebne ze stołów sprzątały naczynia.
                 Więc rzekła doń Arete, ta biała kniahinia114,
                 Poznawszy na nim chiton i piękny odziewek,
                 Który sama utkała z pomocą swych dziewek  
                 Zagabnęła go lotnym słowem w tym sposobie:
                 ťGościu! Pozwól, żeć jedno zapytanie zrobię:
                 Coś zacz? Skąd się tu wziąłeś? Czemu w tym ubiorze?
                 Mówiłeś wżdy, że-ć na ląd wyrzuciło morze?Ť.
                    Na to jej mądry Odys dał taką odpowiedź:
                 ťTrudno mi od początku robić całą spowiedź
                 Tych bied, jakimi bogi ścigają mię srodze,
                 Jednak twej ciekawości, królowo, dogodzę.
                    Stąd daleko na morzach, jest ostrów niewielki,
                 Zwan Ogygią, siedziba srogiej zwodzicielki,
                 Kalypso pięknowłosej, a córki Atlasa.
                 Każdy bóg jej unika, człek tam nie popasa;
                 Mnie tylko nieboraka demon zagnał do niéj,
                 Kiedy piorun Zeusowy na pełnych mórz toni
                 Roztrzaskał mi łódź moją. W dom mię swój przyjęła,
                 Gościnnie nakarmiła, potem wmawiać jęła,
                 Że mi da nieśmiertelność a z nią młodość wieczną
                 Lecz się broniłem od niej odmową stateczną.
                 Siedem lat mię trzymała   i nieraz łza padła
                 Na ambrozyjne115 szatki, które na mnie kładła.
                 A gdy ósme już lato nadeszło w lat toku,
                 Sama nagli na odjazd. Nie wiem, czy z wyroku
                 Zeusa, czy że jej serce doznało odmiany,
                 Dość, że na wątłej tratwie, wierni powiązanéj,
                 Wysłała mnie, żywnością, winem i odziewkiem
                 Niebiańskim opatrzywszy; i ciepłym powiewkiem,
                 Dmącym na jej rozkazy, gnała mię przez wody.
                 Całe dni siedemnaście płynąłem bez szkody,
                 W osiemnastym ujrzałem zarosłych gór czuby
                 Tej tu ziemi   i widok weseli mię luby!
                 Biedny! Nie przeczuwałem, jak srogie opały
                 Zgotował mi Posejda gniew zapamiętały.
                 Jakoż wnet rwącym wichrem pomieszał mi szlaki:
                 113 przytuszą   przytakną;
                 114 kniahinia   tu: królowa;
                 115 ambrozyjne   boskie;
                                                                                                                              75






                 Wzdął wielkie morze, bałwan cisnął na mnie taki,
                 Żem na tratwie od strachu wzdychał i dygotał,
                 Aż wichr wpadając na nią do szczętu zgruchotał.
                 Wpław poszedłem i ramion użyłem za wiosła,
                 W końcu mię wieja116 z falą na wasz brzeg doniosła.
                 Alić tam, gdym wychynął, bałwanem porwany,
                 Byłbym się w proch roztrzaskał o brzeżnych skał ściany;
                 Tyle, żem się wczas cofnął i przylądek z dala
                 Opłynąwszy, na rzekę trafiłem; jej fala
                 Cichszą, brzeg płaski, bez skał, do wyjścia dogodny.
                 Wyszedłszy, bez tchu padłem. Gdy nastał mrok chłodny,
                 Zaraz brzegi strumienia opuściwszy, w głuche
                 Krze zalazłem, zgarniając na się liście suche,
                 A ległszy, sen mi długi zesłał bóg w tej dobie.
                 Zmordowany, pod kołdrą liścia spałem sobie
                 Przez noc całą, poranek przeszedł i południe,
                 I dopierom się ocknął, kiedy słońce cudnie
                 Zaczynało zapadać. Spojrzę kbrzegom morza:
                 Tam igrały dziewczęta   między nimi hoża
                 Córa twa, istne bóstwo, dzieliła zabawę.
                 Ją więc błagam, i serce znalazłem łaskawe.
                 Przyjęła mię, nad podziw, nad wiek swój sędziwa,
                 Choć wiek młody zazwyczaj nieroztropny bywa.
                 Ona i jeść mi dała, i wino ogniste,
                 I obmyła w strumieniu, i w te szatki czyste
                 Oblokła. Ot i szczerą zrobiłem ci spowiedźŤ.
                    Na to mu Alkinoos taką dał odpowiedź:
                 ťGościu! Wżdy córka moja za to sprawę zda mi,
                 Że-ć nie odprowadziła tu z swymi dziewkami:
                 Przecieżeś się o pomoc naprzód uciekł do niéj?Ť.
                    Na to odrzekł Odysej: ťO, niechże bóg broni,
                 Królu, żebyś naganiać miał to dziecko złote.
                 Właśnie że mię ze sobą wziąć miała ochotę,
                 Jednom się temu oparł z wstydu i bojaźni,
                 Czy mój widok twojego gniewu nie podrażni:
                 Obcy człowiek tak ławo w podejrzenie wpada!Ť.
                    Alkinoos mu na to tak wręcz odpowiada:
                 ťPrzecież, gościu, krwią serce nie kipi tak u mnie,
                 By o nic wrzało: gniew mój hamuję rozumnie.
                 Obyż za sprawą Zeusa, Ateny i Feba
                 Mąż jak ty, i jakiego właśnie mi potrzeba,
                 Trafił się dla mej dziewki, i dla mnie za zięcia!
                 Zostałby zawsze z nami. Ręka jej do wzięcia,
                 Wiano sute, dom, włości   wszystko wziąłbyś po niéj.
                 Lecz gwałcić cię ja nie chcę. O, niech nas bóg broni
                 Od takiego postępku! Wiedz, że na jutrzejszy
                 Dzień twój odjazd naznaczam, nie żaden późniejszy.
                 A teraz spać się połóż, niech cię sny kołyszą!
                 116 wieja   wichura;
                                                                                                                              76






                 One przez ciche morze ci potowarzyszą.
                 Popłyniesz w kraj swój do dom, i gdzie chęć powieje,
                 Choćby nawet i dalej gdzie poza Eubeję,
                 Co ma leżeć najdalej, jak mówią ci, którzy
                 Z Radamantysem117 w tej tam bywali podróży,
                 Wożąc go do Tityosa118 z Gai zrodzonego  
                 Na tę drogę im dosyć było dnia jednego:
                 Bez trudu i na powrót do dom go odwieźli.
                 Sam zobaczysz i przyznasz, że wcale są nieźli
                 I tęgo wyćwiczeni ci moi żeglarze,
                 Sudnami bujający po wodnym obszarzeŤ.
                    Słowa te Odys przyjął jak wieszczbę radosną
                 I tę modlitwę usty jął odmawiać głośno:
                 ťOjcze Zeusie! Spraw, żeby Alkinoj mógł ino
                 Spełnić to, co obiecał. A iście nie zginą
                 Jego czyny i sława pójdzie po rozłogach,
                 A ja przecie w ojczystych raz ujrzę się progach!Ť
                    Gdy taką między sobą rozmowę tam toczą,
                 Białoramienna pani dziewkom swym ochoczo
                 Słać kazała dla gościa pod wystawą łóżko,
                 Wymościć je prześliczną z czerwieni poduszką;
                 Na to kobierce, płaszcze znów na to wełniane
                 Dać do przykrycia. Dziewki z tym powyprawiane
                 Wybiegły z izby, sobie pochodniami świécą;
                 A gdy się uporały dla gościa z łożnicą,
                 Wróciły zapraszając Odysa w te słowa:
                 ťGościu! Idź spać: łożnica czeka cię gotowaŤ.
                    Słysząc to rad był Odys, że sobie wypocznie,
                 I na miłe wywczasy udał się niezwłocznie.
                 Tak złożył boski tułacz głowę do snu skłonną
                 Na łożu, pod wystawą szczytną, echem dzwonną.
                 Zaś Alkinoj spał wewnątrz zamkowych pokoi
                 przy zdobiącej małżeńskie łoże żonie swojéj.
                 117 z Radamantysem   Radamantys, syn Zeusa i Europy, król Krety, był za życia jednym z najwspanialszych
                    ludzi; po śmierci bogowie uczynili go sędzią dusz w podziemiu;
                 118 do Tityosa   Tityos, olbrzym, syn Gai (Ziemi), znieważył Latonę i zginął z rąk jej dzieci   Apolla i
                    Artemidy; jego męki w Hadesie Homer opisuje w pieśni XI Odysei;
                                                                                                                              77






                                                             PIEŚŃ ÓSMA
                                                        Pobyt Odyseusza u Feaków
                    Ledwo rumianopalca rankiem błysła Zorza,
                 Święta moc Alkinoja porwała się z łoża.
                 Wstał i Odysej, grodów burzyciel on gracki,
                 I obaj z Alkinojem szli na plac feacki
                 W niewielkiej od okrętów leżący oddali;
                 Tam na gładkich kamieniach obaj posiadali...
                 A gdy już plac okryło ludu wielkie mrowie,
                 Zagaił je Alkinoj następnymi słowy:
                 ťWładycy, kniaziowie, ludu feackiego głowy!
                 Mówię do was, co serce szepcze mi w skrytości:
                                  119
                 Człek zachoży        mnie nie znan, w domu moim gości;
                 Nie wiem   z zapadnej120 przyszedł, czy od wschodniej strony?
                 Dość, że prosi, by do dom mógł być odprawiony.
                 Wyprawmyż go, jak zwyczaj, w tę podróż niezwłocznie,
                 Bo nikt obcy, co pod mym dachem tylko spocznie,
                 Nie trapi się czekaniem, by mógł jechać daléj.
                 Ot byśmy ciemny okręt z najnowszych wybrali
                 I spuścili na morze; dobrać młodych flisów,
                 Pięćdziesięciu dwóch, znanych z dawniejszych popisów,
                 A gdy do ławic wiosła raz przymocujecie,
                 Wrócicie na ląd, w moim teremie podjecie
                 Sobie na drogę. Wszystko znajdzie się na razie.
                 Rozkaz ten dla mołojców   zaś berłowi kniazie,
                 Jacy są, pójdą ze mną i w zamkowej sali
                 Gościa naszego będziem wraz podejmowali.
                 Niech się nikt nie wymawia. Przyzwać mi pieśniarza
                 Demodoka121; pieśń jego cudnie się wydarza
                 I weseli. On serce z boga ma natchnioneŤ.
                    Rzekł   i sunął samopierw; za nim uberlone
                 Kniazie szli. Keryks pobiegł dać znać pieśniarzowi.
                 Flisów pięćdziesiąt i dwóch, wszyscy doborowi,
                 Jak król kazał, ruszyło na brzeg wód pustynnych,
                 Gdzie na wybrzeżu okręt leżący wśród innych
                 Zepchnęli spiesznie w morza co głębsze odmiały,
                 Maszt wbili, zawiesili nad nim żagiel biały,
                 Toż wiosła powprawiali w tulejki skórzane,
                 119 człek zachoży (rus.)   przybysz;
                 120 z zapadnej (ukr.)   z zachodniej;
                 121 Demodok   pieśniarz, który ubarwiał swoimi recytacjami uczty i biesiady; jest niewidomy, ale niezwykle
                    utalentowany; być może właśnie Homer był takim śpiewakiem, a pod postacią Demodoka przedstawił samego
                    siebie;
                                                                                                                              78






                 Żagi rozwiną   i wszystko sprawnie wykonane.
                 Więc zaciągnąwszy okręt na głębię w przystani,
                 Poszli, do Alkinoja teremu zwołani.
                    Już w dziedzińcach, przysionkach, izbach się roiło
                 Od gości; dużo starych i młodych tam było.
                 Król dał skopów dwanaście na godowe stoły,
                 Osiem świń białokływych i dwa ciężkie woły.
                 Te łupią i już warzą biesiadne potrawy.
                    Wszedł i keryks, z nim pieśniarz wesołej zabawy,
                 Muzy kochanek, dobrem i złem obdarzony:
                 Bo mu wzrok wziąwszy, dała dar śpiewu pieszczony.
                 Więc Pontonoj w srebrzystym sadził go krzesełku,
                 Pod filarem, pośrodku ucztujących zgiełku;
                 Dźwięczną formingę122 upiął na kołku, powyżéj
                 Głów Demodoka; wziął go za rękę i zbliży,
                 By ją zmacał   a przed nim na stoliku kosze
                 I czasz wina postawił, aby pił po trosze.
                 Biesiadnicy wraz stoły godowe zasiedli,
                 A gdy się już do syta napili, najedli,
                 Muza piewcę natchnęła sławić cnych heroi.
                 Więc z pieśni rozsławionej aż do nieb podwoi
                 Wybrał spór Odyseja z Achillem Pelidą,
                 Ongi, gdy na bankiecie bogów z sobą idą
                 W zapasy na języki, ku uciesze żywéj
                 Agamemnona, że się skłóciły Achiwy.
                 Bowiem ten znak Apollon wskazał mu wyrokiem,
                 Gdy kamienny próg Pyto123 przestąpił był krokiem,
                 Aby pytać wyroczni. Jakoż od tej pory
                 Greków z Trojany straszne powaśniły spory
                 W moc wyroków Zeusowych.
                 Gdy tę pieśń zaśpiéwał
                 Demodok, w tejże chwili Odysej się zrywał,
                 Ręką by chwycić za płaszcz fałdny, purpurowy,
                 I twarz sobie nim zakryć, ściągnąwszy od głowy,
                 Bo nie chciał łez Feakom pokazać, jak ronił.
                 A gdy pieśniarz pieśń swoją do końca wydzwonił,
                 Prędko łzę starł i zsunął płaszcz z głowy i twarzy,
                 Wziął czasz, podwójną bogów obiatą obdarzy;
                 A gdy pieśniarz znów zaczął, pobudzon przez gości,
                 Uradowany śpiewem przecudnej piękności
                 Odysej znowu głowę w płaszcz skrył, by nikomu
                 Nie dać poznać, że łzami płakał po kryjomu.
                 Alkinoj tylko odgadł jego pomieszanie
                 Siedząc obok i słysząc głębokie wzdychanie.
                 Więc się król do swych gości tak ozwał na razie:
                 122 forminga   por. przypis 21;
                 123 Pyto   Pytia; kapłanka Apollina w Delfach przepowiadająca przyszłość; w czasie wieszczenia Pytia zasiadała
                    na trójnogu, nad szczeliną, z której wydobywały się wyziewy ziemi, pod ich wpływem wpadała w ekstazę i
                    wypowiadała luźne słowa, z których kapłani układali przepowiednię;
                                                                                                                              79






                 ťDość my się, dość, feackie władyki i kniazie,
                 Przy tej wspólnej biesiadzie już naweselili
                 Dźwiękiem gęśli, wtórzącej godom tym najmiléj;
                 Teraz pójdziem szermierek popróbować różnych,
                 By gość nasz miał co dodać do przygód podróżnych
                 I opowiadać doma, jak słyną Feaki
                 Z gonitw, skoków, zapasów i walk na kułakiŤ.
                    Rzekł i wyszedł, a za nim wyszła gości rzesza.
                 Keryks dźwięczną formingę na kołku zawiesza,
                 A pieśniarza za rękę wyprowadza z sali,
                 Wiedzie drogą, po której kniaziowie zdążali,
                 Idący na szermierskie patrzeć się igrzyska.
                 I szli tak wśród wielkiego gminu zbiegowiska
                 Aż na plac. Tam w zapasy z sobą wystąpili
                 Co najprzedniejsi z paniąt, zaraz się schwycili...
                 Próbują, kto do mety dobiegnie też wprzódy:
                 Od miejsca aż do kresu wytknięto im gony.
                 Kopną się, i biegł z nimi polem kurz wzniecony.
                 Alić wszystkich Klytonej pozostawił w tyle:
                    Jak dwa muły sprzęg wołów prześcigną, o tyle
                 On swych braci przegonił i przypadł do celu.
                 W twardych zapasach siłę sterało tam wielu!
                 Zaś Euryjał szermierzy co najlepszych pobił;
                 Amfijał najbujniejszy skok ze wszystkich zrobił:
                 W miotaniu kręgiem jeden Elatreus miał szczęście;
                 Laodamas najkrzepszy z wszystkich był na pięście.
                    Gdy widok tych tam igrzysk serca już nasycił,
                 Syn Alkina Laodam te słowa pochwycił:
                 ťSam tu, moi! Spytajcie ot gościa, czy zna się
                 Na szermierce? Czy szermierz? Kształtem zacny, zda się,
                 Bo te lędźwie, te łydy, te żylaste bary,
                 Kark gruby, pierś wypukła mówią, że chłop jary
                 I ognisty   lecz widać, że zjadła go nędza;
                 Woda morska to ponoć najzjadliwsza jędza
                 I najtęższego chłopa naraz z nóg obalaŤ.
                      Na to wyszła odpowiedź ta z ust Euryjala:
                 ťTrafnieś rzekł, Laodamie: jeśliś tak ochoczy,
                 Idź sam do niego, powtórz mu to samo w oczyŤ.
                    Więc gdy syn Alkinoja usłyszał zachętę,
                 Przedarł się do Odysa przez tłumy ściśnięte:
                 ťGościu! Pójdź z nami, w szrankach spróbuj się!   powiada
                 Jeśli umiesz; lecz pewnie tyś szermierz nie lada.
                 Jakaż piękniejsza sława człeka wyżej wzbije,
                 Niż gdy rąk i nóg siłą przeciwnika zbije?
                 Więc spróbuj, i te myśli chmurne strząśnij z duszy.
                 Odeślem cię niebawem   okręt twój wyruszy
                 Przygotowan w przystani, czeladź też gotowaŤ.
                    Na to przebiegły Odys odparł mu w te słowa:
                 ťCzemu mnie wyzywacie? Czy z urągowiska?
                 Moje troski mi bliżej niźli te igrzyska,
                                                                                                                              80






                 Bom się dużo nacierpiał, i tak się wciąż biedzę,
                 Że jeśli w zgromadzeniu waszym tutaj siedzę,
                 To wciąż rwę się do domu i błagam w tęsknocie
                 Króla i lud: niech radzą o moim powrocieŤ.
                    Na to Euryjał tak mu z przekąsem odrzecze:
                 ťZaprawdę, tobie z oczu nie patrzy, człowiecze,
                 Byś się znał na szermierskich, szlachetnych zabawach
                 Z tych-eś raczej, co żywot swój trawią na nawach:
                 Możeś patron okrętu, włóczęga kupczący,
                 Stróż ładugi124, towary sam dozorujący
                 Łapigrosz! Wcale miny nie masz na szermierzaŤ.
                    Odysej na to wzokiem ukośnie go zmierza:
                 ťNie znam cię, lecz źle mówisz, jak młokos zuchwały!
                 Wiedz, że bogi nie wszystko na raz wszystkim dały,
                 Tak urodę, jak rozum, jak wymowę świetną,
                 Toż niejeden, co postać wziął lichą i szpetną,
                 Otrzymał z łaski bogów taki dar mówienia,
                 Że gmin się nim zachwyca, gdy bez zająknienia
                 Tnie wdzięcznie i po prostu   podziwia go mnóstwo,
                 Idącego przez miasto tłum wita jak bóstwo!
                 Inny znów, chociaż kształtom niebianom podobny,
                 Nie potrafi się w sposób wysławić nadobny.
                 Toż i ty, taki śliczny, że nawet bogowie
                 Piękniejszego nie stworzą, a pustki masz w głowie:
                 Głupim słowem aż do dna rozdarłeś mi serce,
                 Choć mogę ci zaręczyć, żem nie fryc w szermierce,
                 Jakeś twierdził. Jam niegdyś z pierwszymi się mierzył,
                 Pókim młodości mojej i ramionom wierzył.
                 Dzisiaj troski przysiadły; cierpiałem zbyt wiele
                 W bitwach z ludźmi, toż morskie zjadły mię topiele.
                 Lecz i dziś niezłomnego znajdziesz zapaśnika
                 We mnie: tak mię twa mowa boli i dotykaŤ.
                    Rzekł to   i jak był w chlajnie, wstał i wziął do ręki
                 Krąg ciężki i nabity, i nie tak maleńki
                 Jak te, które Feakom służą do zabawy.
                 Zamłyńcował nim, cisnął szparko z ręki prawéj,
                 Aż warknął   i aż głowy pochylą Feaki
                 Do ziem, te zawołane na morzach flisaki  
                 Tak głaz huczał, i dalej poza metę padnie,
                 Puszczon z ręki. Atene, gdzie upadł, znak kładnie
                 I   przemieniona w człeka ku niemu się zwraca:
                 ťCudzoziemcze! I ślepy, co rękami maca,
                 Znalazłby głaz twój: z wszystkich najdalej on leży,
                 Nie zmieszany z innymi. O, niech się nie mierzy
                 Nikt tu z tobą! Zwycięstwo zawsze jest przy tobie!Ť.
                    Tak rzekła, a Odysej cieszył się sam w sobie,
                 Że tu, wśród obcych, znalazł kogoś tak chętnego;
                 Weselszy też do tłumu rzekł zgromadzonego:
                 124 ładugi   ładunku;
                                                                                                                              81






                 ťDalejże! Kto dorzuci, gdzie ja? Wnet krąg drugi
                 Puszczę, może przeleci przestwór równie długi.
                 Do każdej walki, kto ma serce i ochotę,
                 Służę. Wystąpcie! Zmazać trzeba mi sromotę.
                 Czy na pięści, na siłę, wyścigi   przyjmuję.
                 Krom Laodama, z każdym sił mych popróbuję;
                 On mój opiekun, z takim nikt się nie boryka.
                 Zaiste, ja takiego miałbym za nędznika,
                 Który by dobrodzieja, co go przyhołubił
                 Na czużynie125, w bój wyzwał   sam on by się zgubił.
                 Zresztą każdemu stanę, nie pogardzę nikim
                 I na siłę się zmierzę z każdym przeciwnikiem.
                 Nie myślcie, że szermierka obca dla mnie sztuka;
                 Umiem przecież cięciwę napinać u łuka.
                 Już ja mojego człeka najpierwszy ustrzelę
                 W kupie wrogów, chociażby towarzyszów wiele
                 Stało przy mnie i groty na wroga miotało.
                 Li Filoktet nade mną miał wyższość niemałą,
                 Gdy pod Troją w rzucaniu strzał my się ćwiczyli,
                 Lecz kto inny mnie sprostać niech się i nie sili.
                 Słowem   każdy, kto żyje i chleb je na świecie
                 Z herojami przeszłości nie równam się przecie
                   Jam nie Herakles ani Eurytos z Ojchali  
                 Bo ci łucznicy niemal bogom wyrównali.
                 Toteż Eurytos nagle zmarł, nim w jego progi
                 Starość weszła   Apollon zastrzelił go srogi
                 Za wyzwanie, by z sobą o lepsze strzelali
                 Niż inny strzały, oszczep umiem posłać daléj;
                 Tylko w pieszych gonitwach może Feakowie
                 Pobiliby mię wreszcie, bom ja sterał zdrowie
                 W burzach morskich, łódź moja zbyt skąpo żywności
                 Miała z sobą; dlatego zwątlały mi kościŤ.
                    Rzekł   oniemieli wszyscy i nastała głusza,
                 Gdy Alkinoj tak mówił do Odyseusza:
                 ťMile nam jest, mój gościu, słuchać twej spowiedzi.
                 Znać to, że dzielność męska w piersi twojej siedzi,
                 Boś się wzburzył, gdy mąż ten ubódł cię w tym kole.
                 Nikt już twojej szermierskiej sławy nie ukole,
                 Kto ma trochę oleju i gada też krzeczy.
                 Zatem słuchaj, co-ć powiem, i miej to na pieczy,
                 Byś powtórzył przed mężmi, gdy zasiędziesz kiedy
                 W zamku swym pośród żony, dzieci, sług czeredy.
                 A wspomnisz nasze cnoty, wiekopomne dzieła,
                 Które nam łaska bogów z naddziadów natchnęła:
                 Że w zapasach na pięście nie szukamy sławy,
                 Li w gonitwach, w żegludze słyniem z wielkiej wprawy;
                 Kochamy się w biesiadach, pląsach, gęśli graniu,
                 W zmianie stroju, toż w łaźniach i odpoczywaniu.
                 125 na czużynie (ukr.)   na obczyźnie;
                                                                                                                              82






                 Dalejże! Popiszcie się, feaccy skoczkowie!
                 Gość nasz swojej drużynie kiedyś to opowie
                 Za powrotem do domu, jacy to my, jacy
                 Żeglarze, skorochody126, skoczki i śpiewacy!
                 Niech poskoczy tam który, formingę przyniesie
                 Dla Demodoka; u mnie gdzieś tam znajduje się.Ť
                    Tak mówił Alkinoos; keryks pobiegł spieszno
                 Do zamku po formingę dźwięczną a ucieszną.
                    Teraz dziewięciu stróżów powstało z swej ławy:
                 Lud ich wybrał, im oddał porządek zabawy;
                 Ci do pląsów szeroki plac przysposobili.
                 Keryks z dźwięczną formingą wrócił się po chwili;
                 Demodok wszedł do środka, a tam stały grona
                 Dziarskiej młodzi, co w pląsach ślicznie wyćwiczona
                 Puszczała się w tan boski. Odys patrzał z boku,
                 Dziwiąc się nóg miganiu w leciuchnym poskoku.
                    Gęślarz w struny uderzył. Pieśnią znamienitą
                 Śpiewał on Aresową miłość z Afrodytą:
                   Jak się raz z sobą zeszli w Hefajsta komorze;
                 Co Ares jej nadawał, nim mu splamił łoże.
                 Jak do Hefajsta Helios przybiegł i obwieścił,
                 Że widział, jak małżonkę jego Ares pieścił.
                 Hefajstos, gdy wieść przykra doszła jego ucha,
                 Wszedł do kuźni, a ziejąc zemstą z głębi ducha
                 Na pień wstawił kowadło, jął kuć takie pęto,
                 Co by go nie zerwano i nigdy nie zdjęto.
                 A skuwszy na Aresa te zgubne okowy,
                 Wszedł do sypialni swojej i swej białogłowy
                 I łowczą sieć rozwiesił wkoło popod ścianę.
                 Inne znowu z pułapu szły ponapinane,
                 Cieniutkie, jak pajęcze, nikt ich nie dostrzeże,
                 Nawet bóg sam, tak sztuczne były te więcieże127.
                 W taką więc samołówkę osnuwszy łożnicę
                 Udał, że idzie Lemnu nawiedzić stolicę,
                 Którą z wszystkich swych grodów najwięcej miłował.
                 Niepróżno złotolejcy Ares128 nań czatował,
                 Bo gdy spostrzegł, że Hefajst oddalił się z domu,
                 On do mieszkania mistrza wpełznął po kryjomu
                 Palon żądzą ku pięknej Kyterze129. Zaś ona
                 Tylko co powróciwszy od ojca Kroniona
                 Siedziała w swej sypialni. Ares wpadł tam do niéj
                 I rzekł rękę bogini ściskając w swej dłoni:
                 ťPójdż, o luba, do łoża w uściski rozkoszy!
                 126 skorochody (rus.)   szybkobiegacze, biegacze;
                 127 więcież   sieć;
                 128 zlotolejcy Ares   bóg wojny, syn Zeusa i Hery; Homer nie darzy go sympatią, przedstawiając jako boga
                    lubiącego wojnę dla samego szczęku oręża; z bogów tylko Afrodyta traktuje go życzliwie; w mit. rzym.:
                    Mars;
                 129 ku pięknej Kyterze   epitet i przydomek Afrodyty od sławnego miejsca jej kultu Kythery w Zatoce
                    Lakońskiej;
                                                                                                                              83






                 Hefajsta nie ma, on nas pewnie tu nie spłoszy,
                 Bo u dzikich Sintijów bawi się na LemnieŤ.
                    Tak mówił   a ją łoże ciągnęło przyjemnie.
                 Więc poszli i zasnęli. Aż wtem na nich zleci
                 Cała matnia misternych Hefajstowych sieci,
                 Że się ruszyć ni dźwignąć nie mogło z nich żadne.
                 Więc poniewczasie pęta zobaczyli zdradne.
                 Wkrótce przybył i bożyc ów chromy na nogi,
                 Co nie doszedłszy Lemnu zawrócił się z drogi.
                 Helios ich wyszpiegował130 i pobiegł doń z wieścią.
                 On też wrócił, a serca targany boleścią
                 I gniewem rozjuszony, stanąwszy u progów
                 Krzyczał wzywając pomoc wszystkich z nieba bogów:
                 ťOjcze Zeusie, bogowie szczęśliwi i wieczni!
                 Pójdźcie tu się przypatrzyć, co płodzą wszeteczni,
                 Jak mię chromego człeka Zeusowa Kipryda131
                 Oszukuje, z tym łotrem pieści się... ohyda!
                 Czemu? Bo prostonogi i przystojnych liców,
                 A ja krzywy132. Nie moja wina, lecz rodziców...
                 O bodajby mię nigdy byli nie spłodzili!
                 Patrzcie-no, jak się w moim łożu rozgościli
                 I rozkoszują. Serce aż pęka mi z żalu!
                 Ostatni to raz ona przy swoim chabalu133.
                 A choć się tak związali, chętka ich porzuci
                 Do schadzek, niechże leżą we dwójkę okuci,
                 Aż jej ojciec mi odda, com zapłacił za nią,
                 Gdym narzeczony słębił134 tę bezwstydną panią.
                 Ślicznać ona, ni słowa, lecz gamratka szczera!Ť
                    Tak rzekł   a bogów orszak w dom jego się zbiera:
                 Wszedł Posejdon lądotrzęs, Hermes wieści zwiastun,
                 Toż Apollon, dalekonośnej kuszy piastun.
                 Z bogiń żadna nie przyszła   wstyd im tej swawoli...
                 A więc stanęli we drzwiach bogi, dawce doli  
                 I śmiech ogromny napadł niebian tam zebranych,
                 Gdy ich sztuką Hefajsta widzą powiązanych.
                 I gwarzył jeden z drugim   tak gwarzyli oni:
                 ťZłe nie płuży135, powolny rączego dogoni,
                 Kiedy Hefajst Aresa, co jest znany przecie
                 Za najchyższego z bogów tam, w olimpskim świecie,
                 Złapał sztuką, choć chromy. Masz, cudzołożniku!Ť
                 Takie były rozmowy na bogów sejmiku.
                 Wtem Apollon pytanie do Hermesa wniesie:
                 130 Helios ich wyszpiegował   ponieważ bóg Słońce widzi wszystko co dzieje się na ziemi, zobaczył też
                    Afrodytę w objęciach Aresa i doniósł Hefajstosowi;
                 131 Kipryda   Kypris imię i epitet Afrodyty czczonej na Cyprze (Kypros), gdzie wyłoniła się z piany morskiej;
                 132 krzywy   okaleczony, kulejący; Hefajstos został kaleką, kiedy Zeus zrzucił go z Olimpu;
                 133 chabalu   kochanku;
                 134 słębił   starał się o nią;
                 135 nie płuży   nie przynosi korzyści;
                                                                                                                              84






                 ťA tyż, gończe i synu Diosa, Hermesie!
                 Chciałżebyś w takie twarde dostać się powicie,
                 By pieszczotek przy złotej zażyć Afrodycie?Ť
                    Na to Hermes odpowiedź już miał na języku:
                 ťBodajby tak się stało, mój celny łuczniku!
                 Niechby trzykroć mię gęstsze pęta omotały,
                 Niechby bogów i bogiń zbiegł się Olimp cały
                 Na ten widok, to jeszcze spałbym przy tej złotej!Ť
                    To rzekł, a w gronie bogów wszczęły się chychoty.
                 Li Posejdon się nie śmiał, on prośbą szturmował
                 Hefajsta, by z tych więzów Aresa rozkował,
                 Mówiąc do niego, słowa posyłał skrzydlate:
                 ťUwolń go, ręczę za nim. Na bogi się, na te
                 Powołuję. On do ci, jaką chcesz zapłatęŤ.
                 Na to mu bożek ognia na dwie nóg kulawy:
                 ťDaj pokój, Posejdonie, nie właź do tej sprawy!
                 Nędzna poręka, która ręczy za nędznikiem.
                 Cóż bym robił z olimpskim, jak ty, poręcznikiem,
                 Jeśli Ares od długu i oków ucieknie?Ť
                 Ziemiowstrzęsca Posejdon na to mu odrzeknie:
                 ť  Hefajście! Gdyby Ares raz zwolnion z okowy
                 Uciekł ci, dług za niego jam spłacić gotowyŤ.
                    Na to znów chromy bożek: ťA, to inna sprawa.
                 Nie ufać słowu nie mam ni czoła, ni prawaŤ.
                    Rzekłszy to Hefajst pęta zdjął z nich rąk swych siłą.
                 A oni zmiarkowawszy, że pęto zwolniło,
                 Wyskoczyli wraz z łoża. Ares w trackie kraje136
                 Pognał, ona do Cypru, tam, w pafijskie gaje137,
                 Gdzie ma wonny żertwiennik138, leci uśmiechnięta.
                 Tam ją kąpią Charyty139, tam ją maści święta
                 Oliwa, jaką bogi maszczą się wieczyste.
                 I w szatki ją obloką cudowne i czyste.  
                    Tak śpiewał boski piewca. Odys duszą całą
                 Radował się tej pieśni, z nim się radowało
                 Serce feackie, dzielni cieszą się żeglarze.
                 A wtem król Haliosowi z Laodamem w parze
                 Kazał pląsać: nikt w tańcu im by dwom nie sprostał.
                 Owoż jeden i drugi piłkę w ręce dostał
                 Ukraszoną, misternej Połyba roboty.
                 Pierwszy, wznak się wygiąwszy, popod chmur namioty
                 Cisł ją w górę; zaś drugi w poskoku się rzucił,
                 136 w trackie kraje   Tracja, górzysta kraina na wschód od Macedonii, nad brzegami Morza Czarnego i
                    Egejskiego; jest ojczyzną boga   wojownika, Aresa;
                 137 pafijskie gaje   Pafos, miasto na Cyprze ze sławną świątynią Afrodyty, było ośrodkiem jej kultu; (por.
                    przypis 131;
                 138 żertwiennik   ołtarz; żertwa   ofiara;
                 139 Charyty   trzy boginki wdzięków; towarzyszki Afrodyty, boginki piękna i urody; opiekunki uczt, tańców,
                    zabaw; Aglaje   bogini piękności, Eufrozyna   wesołości, Thalie   bogini radości życia; w mit. rzym.:
                    Gracje;
                                                                                                                              85






                 W lot ją schwytał wprzód jeszcze, nim na ziemię wrócił.
                 Pokazawszy na piłce te sztuki tak wielkie,
                 Zaczęli pląsem deptać ziemię karmicielkę
                 I przeginać się różnie. Młódź sypła oklaski
                 W krąg stojąca, i pochwał podniosły się wrzaski.
                    Więc do Alkina boski Odysej tak powié:
                 ťSława ci, Alkinoju! Cześć tobie, królowi!
                 Mówiłeś, że świat nie ma równych twym tancerzy.
                 Zdumion przyznaję: sława tobie się należyŤ.
                    Świętą moc Alkinoja gładka mowa cieszy,
                 Toż zawrócił się tym słowem do feackiej rzeszy:
                 ťSłuchajcie mię, feackie władyki, kniaziowie!
                 Jak widzę, gość ten siła rozumu ma w głowie.
                 Piękny mu upominek jakiś dać wypada.
                 Gdy więc dwunastu kniaziów co przedniejszych włada
                 W państwie mym, ja trzynasty jeszcze się przyłożę;
                 Niech każdy z nas na suknię i chiton się zmoże
                 I na złota talencik dla gościa w ofierze.
                 Znieścieże to na kupę   on z sobą zabierze
                 I z sercem ucieszonym pójdzie na biesiadę.
                 Euryjał też od siebie mógłby go za zwadę
                 Nieprzystojną tak słowem, jak datkiem przeprosićŤ.
                    Rzekł i wszystkim ten pomysł podobał się dosyć,
                 Bo wnet każdy keryksa po dary wyprawił,
                 A Euryjal królowi tak swą rzecz przedstawił:
                 ťSzerokowładny królu, mocarzu Alkinie!
                 Chętnie ja się dla gościa, jak każesz, przyczynię.
                 Miecz mu dam w upominku: srebrne on ma jelce140,
                 A pochw z kości słoniowej, błyszczącą się wielce
                 Świeżą rzeźbą, a sądzę, że dar znamienityŤ.
                    I miecz srebrnymi gwoźdźmi dokoła nabity
                 Dał Odysowi, mówiąc te słowa skrzydlate:
                 ťCześć ci, Ojcze wędrowny! Jeśli mi rogate
                 Słówko się wymkło, niechże na wiatry poleci,
                 A tobie bóg pozwoli dom, żonę i dzieci
                 Ujrzeć znowu, po biedzie w tułaczce przebytéj!Ť
                    Więc Odysej mu na to: ťSzczęśliwym bądź i ty,
                 Druhu mój! Błogosławieństw spodziewaj się z nieba,
                 I oby za tym mieczem tęsknić ci nie trzeba,
                 Któryś mi w upominku z dobrym słowem wmiesił141Ť.
                 I miecz srebrnogwoździsty przez ramię przewiesił.
                    Słońce zaszło, przybywa darów coraz więcej;
                 Keryksi je na zamek odnoszą książęcy,
                 Gdzie syny Alkinoja, przyjmujący datki
                 W ręce swe, składali je u stóp zacnej matki.
                 Zaś Alkinoj wiódł z sobą resztę zgromadzenia
                 Na dwór swój, gdzie zasiadło wspaniałe siedzenia.
                 I świętej mocy Alkin tak rzekł do Arety:
                 140 jelce (staropol.)   rękojeść;
                 141 wmiesił   wcisnął; tu: dał;
                                                                                                                              86






                 ťKochanko! Najśliczniejsze znieś mi tu sepety142
                 I włóż w nie płaszcz i chiton czyściutko uprany;
                 Postaw na ogniu z wodą kociołek miedziany,
                 Aby gość, się skąpawszy, obejrzeć mógł one
                 Upominki, przez zacne Feaki zniesione,
                 I weselszy wieczerzał przy formingi dźwięku.
                 Jeszcze mu ten pucharek złoty, co ma w ręku,
                 Daruję; każdym razem o mnie niech wspomina,
                 Ilekroć na cześć bogów strząśnie cząstkę winaŤ.
                    Król to rzekł   zaś Arete służebnicom każe
                 Prędko trójnożny kocieł postawić na żarze.
                 I one wraz kąpielne wstawiły naczynie,
                 Wlały wodę, podłożą drewek   i obwinie
                 Płomień boki: wnet syczy kociołek rozgrzany.
                    Już królowa gościowi sepet darowany
                 Wyniosła z swej komory i kładła do skrzynki
                 Złoto, szaty feackie, piękne upominki;
                 Zaś od siebie płaszcz z pysznym włożyła chitonem,
                 I mówiła do niego słowem uskrzydlonem:
                 ťObejrzyj dobrze wieko; węzeł zawiąż mocny,
                 By kto w drodze nie ukradł, gdy zaśniesz w czas nocny
                 Słodkim snem, na twym ciemnym okręcie płynącyŤ.
                    Gdy to usłyszał Odys, tułacz biedujący,
                 Wraz wieko przywarł, węzeł zadzierzgnął misterny;
                 Od Kirki miał ten węzeł sztuczny, nieotwierny.
                 Weszła klucznica, sprasza gościa do kąpieli
                 Ciepłej w wannie. Ten widok serce mu weseli;
                 Dawno on już kąpieli nie miał tak wybornej,
                 Odkąd rzucił pieczarę Kalypsy kędziomej,
                 Bo tam nań jak na bożka chuchano ustawnie.
                 Więc go dziewki wymyły, namaściły sprawnie,
                 W piękne szatki oblokły, dały płaszcz z chitonem.
                 Wyszedł z łaźni z pijących połączyć się gronem.
                    Nausykaa w sklepionej izbie u podwoi
                 Stała tam, siejąc boski blask piękności swojej,
                 I w Odysową postać wpatrując się z dziwem,
                 Zaczepiła go, słowem przemówiła żywem:
                 ťBywaj zdrów, cudzoziemcze! Do dom gdy wrócicie,
                 Wspomnijcie czasem o mnie: winniście mi życieŤ.
                    Na to mądry Odysej do niej się odzywa:
                 ťO Nausiko! Królewska córo urodziwa!
                 Niech mi Zeus, gromowładny mąż Hery, dozwoli
                 Do dom wrócić, raz skończyć pasmo mych niedoli,
                 A będę cię tam wielbił modłą nieustanną
                 Jak bóstwo: tyś mi życie ocaliła, panno!Ť
                    To rzekł   i obok króla usiadł on Alkina.
                 Właśnie mięso krajano i mieszano wina,
                 142 sepety   skrzynie;
                                                                                                                              87






                 Gdy wszedł keryks, prowadząc przy sobie pieśniarza
                 Demodoka, którego lud wielce poważa,
                 I posadził go w środku o filar wspartego.
                 Odys rzekł do keryksa   gdy sztuk wieprzowego
                 Tylko co urznął grzbietu, sobie wziął niemało,
                 A kawałek, słoninką co obrosły białą,
                 Podał: ťTen kąsek zanieś tam Demodokowi;
                 Powiedz mu, że gość smutny sam go wnet pozdrowi.
                 Wszak, gdzie tylko na ziemi ludzie zamieszkują,
                 Pieśniarzy cześć otacza, wszyscy ich miłują;
                 Bo to Muzy uczniowie i jej ulubieńceŤ.
                    To rzekł, i keryks mięso w Demodoka ręce
                 Włożył, a ten przysmakiem tym się uradował.
                 Tymczasem tłum biesiadny hucznie biesiadował;
                 A gdy się najedzono, napito do syta,
                 Zaraz do Demodoka Odys się przypyta:
                 ťDemodoku! Ja-ć wyżej nad śmiertelnych cenię;
                 Czy Muza, czy Apollon dał ci to natchnienie,
                 Żeś tak dokładnie nasze Achiwy wyliczył,
                 Gdzie byli, co robili, i jak los ich ćwiczył.
                 Nuże dalej, zaśpiewaj o koniu drewnianym,
                 Przez Epeja z Ateną143 wspólnie zbudowanym,
                 Jak do Troi wprowadził Odys zdradnie dzieło
                 Pełne zbrojnych, od których to miasto runęło.
                 Jeśli i to porządkiem opowiesz mi jeszcze,
                 Tedy wszystkim ja ludziom, jacy są, obwieszczę,
                 Że to bóg, bóg cię natchnął nieśmiertelnym pieniem!Ť
                    To rzekł; a gęślarz boskim nuż śpiewać natchnieniem:
                 Jak jedni, na burtowne wsiadłszy już okręty
                 Odbijali, gdy obóz trawił pożar wszczęty;
                 Jak inni razem z sławnym Odysem Achaje
                 W koniu siedzą, przez Trojan oblężeni zgraje,
                 Bo wróg sam tego konia wciągnął był do grodu:
                 A tak, gdy wkoło mnóstwo radziło narodu
                 Nad tym koniem, trojakie dając o nim zdanie:
                 Raz, aby gmach wydrążny dać na porąbanie;
                 Znów, by z murów zamkowych strącić go na skały
                 Lub dla bogów zachować pomnik okazały  
                 Co się też wkrótce spełnić miało w rzeczy saméj,
                 Bo Troi przeznaczeniem runąć, jeśli w bramy
                 Swe puści konia, w którym tylu tam heroi
                 Greckich siedziało, skrytych na zagładę Troi.
                 Dalej śpiewał, jak Grecy po mieście hulali,
                 Gdy się z brzucha zdradnego konia wysypali,
                 Jak na mury zamkowe leźli ci i owi,
                 143 Przez Epeja z Ateną   Epejas, syn Panopeusa, jeden z bohaterów greckich pod Troją, dzielny pięściarz i
                    budowniczy drewnianego konia, w którym Grecy dostali się do Troi; z Ateną   bogini Atena pomagała przy
                    budowie konia i była patronką wielkich przedsięwzięć; ponadto opiekowała się Grekami, a szczególnie
                    Odysem;
                                                                                                                              88






                 Jak Odys w Deifoba dworzec, Aresowi
                 Podobien, wpadł z Atrydą Menelem we dwójkę,
                 Jak twardą mu tam przyszło z wrogiem stoczyć bójkę,
                 Jak go zmógł, bo Atene wsparła go ramieniem.
                    Tak śpiewał boski piewca. Odys z rozrzewnieniem
                 Słuchał go; łzy mu z powiek lunęły nawałem.
                 Jak zawodzi niewiasta nad mężowskim ciałem,
                 Zabitym pod murami, co je piersią bronił,
                 By dzień hańby od dzieci i miasta odgonił;
                 Ona widząc, jak z śmiercią męczy się, jak kona,
                 Obejmuje go, wyje   a tu rozjuszona
                 Kupa wrogów włóczniami plecy jej okłada
                 I wlecze w jasyr, gdzie ją trud czeka i biada,
                 Gdzie ból rozpaczy krasę z lic kwitnących wyssie:
                 Taki ból łzy wyciskał i tobie, Odysie!
                 Aleś się przed drugimi z tymi łzami chował,
                 I tylko Alkinoos jeden coś miarkował
                 Obok siedząc, gdy łkanie doszło uszu jego;
                 Zatem tak się do grona ozwał biesiadnego:
                 ťPosłuchajcie, co powiem, władycy i kniazie!
                 Demodokos niech śpiewać przestanie na razie;
                 Jego pieśni nie wszystkim przypadły do smaku,
                 Bo odkąd wieczerzamy przy boskim śpiewaku,
                 Odtąd nasz gość ustawnie i wzdycha, i jęczy;
                 Domyślam się, że w duszy jakiś go ból dręczy.
                 Więc nie śpiewaj! Tu wszyscy, gość i gospodarze,
                 Wesołymi być winni, tak obyczaj każe.
                 Wszak dla zacnego gościa jest i ta biesiada,
                 Te dary, okręt   zgoła, co dusza dać rada.
                 Bo każdy brata widzi w tułaczu znękanym,
                 Kto nie jest całkiem z uczuć litości obranym.
                 Więc też wykrętnym słowem nie wywodź mię w pole
                 I mów mi czystą prawdę, tę najlepiej wolę.
                 Mów, jakim cię nazwiskiem zwie ojciec i matka,
                 Mieszkaniec okoliczny i twoja czeladka?
                 Przecież nikt bez nazwiska po świecie nie chodzi:
                 Czy to pan, czy chudzina, ma je, gdy się rodzi,
                 Każdy, co go powiła macierz, ma nazwisko,
                 Jakże zwiesz naród, jak kraj, jak własne siedlisko,
                 Jeśli chcesz w zgadującej myśl odpłynąć nawie?
                 Feakom bo sterników nie potrzeba prawie
                 Ni steru, co gdzie indziej jest w każdym okręcie:
                 Nasze same zgadują myśl pana i chęcie,
                 Trafią w najdalsze kraje, znajdą wszystkie grody
                 Wśród mgieł i nocy czarnych, a lecą przez wody
                 Morskie najchyżej. Również nie mamy obawy,
                 By burza potopiła i potłukła nawy...
                 A więc proszę, mów prawdę gołą jak należy:
                 Gdzieś bywał i do jakich dotarłeś rubieży?
                 Nazwij ludy i miasta, które zwędrowałeś,
                                                                                                                              89






                 Gdzie łotrów, a gdzie gburów, a gdzie dzicz spotkałeś?
                 Gdzie znowu lud gościnny, bogów miłujący?
                 Mów, czemu płaczesz? Czemuś zawsze wzdychający,
                 Gdy usłyszysz o Grekach lub Ilionu losach?
                 Nie poradzisz   zginęli! Wyrok ten w niebiosach
                 Padł na nich, aby w pieśniach pokoleń ożyli.
                 Czy i tobie tam kogo z twych bliższych zabili
                 Pod Troją? Teść twój może lub zięć dali głowy,
                 Ludzie zacni, a z takich, co po krwi rodowéj
                 Najdrożsi nam bywają? A możeś też stracił
                 Przyjaciela, co-ć szczerą wzajemnością płacił?
                 O! taki druh szlachetny, z dawna doświadczony,
                 Nie mniejszej bywa ceny, co i brat rodzonyŤ.
                                                                                                                              90






                                                       PIEŚŃ DZIEWIĄTA
                                                        Opowiadania u Alkinoosa.
                                                           Przygoda z Kyklopem
                    Na to przemądry Odys rzekł mu: ťO Alkinie!
                 Potężny, najsławniejszy królu w tej krainie!
                 Zaprawdę pieśń ta serce do głębi przeszywa,
                 I ten pieśniarz cudownie, ni bóg jaki, śpiéwa.
                 Do wielkich też rozkoszy życia ja to liczę,
                 Gdy u ludu tchnie szczęściem wesołe oblicze,
                 Gdy w zamku godowników144 zasiada rząd długi
                 I słucha dźwięku gęśli, a kręcą się sługi
                 Z mięsiwami i chlebem, a leją cześniki
                 Z krużów wino, roznosząc między biesiadniki.
                 Ma to dla mnie, jak rzekłem, powab niezrównany.
                 Ależ ty chciałeś poznać los mój opłakany.
                 Czy na to, bym znów płakał nad sobą, tułaczem?
                 Od czegoż by tu zacząć, a skończyć ci na czem,
                 Kiedy tyle bied spadło na mnie w tym ucisku?
                 Więc ci powiem, boś pytał, o moim nazwisku,
                 By kiedyś, jeśli ujdę dnia zguby ostatniéj,
                 Łączył nas w oddaleniu nawet węzeł bratni:
                 Jam jest Odys Laertyd145, z fortelów mych znany,
                 U ludzi pod niebiosa prawie wysławiany.
                 Mieszkam zaś na Itace jasnej   nad nią czołem
                 Sterczy leśny Neriton146; liczne wyspy kołem
                 Obsiadły ją i leżą jedna blisko drugiéj,
                 Jak: Same, leśny Zakynt, Dulichionu smugi.
                 Itaka ku północy czub swój stromo jéży,
                 Inne kjutrzni i słońcu w morzu legły wyżéj.
                 Skała to, lecz młodzieży dostarcza ognistéj.
                 Nie znam też nic milszego nad ten kąt ojczysty...
                 Mogła długo mię trzymać Kalypso, bogini,
                 W grocie swej, chcąc, bym brał ją, mężem został przy niej.
                 Mogła ajajska Kirka147 przez chytrość i czary
                 Pod małżeńskie w swym zamku ciągnąć mię kotary.
                 Lecz gra się nie udała, byłem nieugięty...
                 Ojczyzna, ojciec, matka   skarb wielki i święty
                 Takim nawet, co mają włości i dostatki
                 W obcej ziemi, daleko od ojca i matki.
                 144 godowników   biesiadników;
                 145 Jam jest Odys Laertyd   podobnie rozpoczyna swoją spowiedź Jacek Soplica   Pan Tadeusz, ks. X, w. 460;
                 146 Neriton   łańcuch wysokich gór na Itace; w części północnej wyspy;
                 147 ajajska Kirka   z wyspy Ajaja, baśniowej krainy leżącej w Kolchidzie nad Morzem Czarnym;
                                                                                                                              91






                    A więc słuchaj: opowiem powrót nieszczęśliwy
                 Spod Troi, jak mię trapił Zeus swoimi gniéwy.
                 Z Ilionu ku Kikonom zagnan wieją wściekłą,
                 Zburzyłem Ismar148, gród ich; mężów się wysiekło,
                 A łup wzięty w dobytku i brankach kazałem
                 Między nas wszystkich równym rozrzucić podziałem,
                 Po czym mówię do naszych:   Umykać co duchu!  
                 Lecz głupcy radom moim nie dali posłuchu,
                 I nuż wino lać w siebie i rznąć u wybrzeży
                 Kozy, owce i woły zajęte w grabieży.
                 Tymczasem niedobitki pomoc u sąsiednich
                 Wziąwszy sobie Kikonów, chłopów na schwał przednich
                 I bitnych, a ćwiczonych w rzemiośle dwojakiem,
                 Bo każdy bić się umiał konno i pieszakiem,
                 Ci zatem, w takiej liczbie jak na wiosnę liście,
                 Wpadli na nas o brzasku. Tu już oczywiście
                 Ociężała nad nami gniewem ręka boża.
                 Bój się wszczął przy okrętach, tuż u brzegu morza,
                 I miednymi oszczepy kłuto się nawzajem.
                 Póki słońce na niebie, póty się nie dajem,
                 Bo choć oni liczniejsi, siły równe obie;
                 Lecz gdy słońce zniżone stanęło na dobie
                 Wyprzęży wołów, wtenczas wróg nas parł nawałą.
                 Achiwi się cofnęli, naszych napadało
                 Dość. Z każdej nawy sześciu zabito pancernych  
                 My reszta uszli cało tych rąk ludożemych.
                    Z ciężkim na duszy smutkiem płynęliśmy daléj:
                 Bo choć trwoga minęła, żal tych, co zostali.
                 Odbijając od lądu o tym pamiętano,
                 By każdego imiennie trzykroć wywołano,
                 Który, zabit od wroga, na polu się wala;
                 Gdy wtem na nasze nawy przyszła sroga fala:
                 Pędził ją Borej, wolą wzburzon chmurowładną.
                 I mgły gęste wraz na ląd i na morze padną,
                 Z nieba noc się stoczyła, a nasze okręty,
                 Aż maszty się pokładły, tak mkną przez odmęty.
                 Wichr w żagle wpadłszy rwał je na troje, na czworo;
                 Lecz z obawy wywrotu zwijamy je skoro
                 I wiosłując z mozołem, dopychamy łodzie
                 Do brzegu, gdzie dwie doby na tej niepogodzie
                 Staliśmy, ciągłą pracą i smutkiem już zbici.
                    W dniu trzecim, gdy rumiana Eos nam zaświéci,
                 Dźwignąwszy maszty, żagiel zawiesiwszy biały
                 Siedzimy w nawach, które wiatr i sternik gnały,
                 A jam w powrót szczęśliwy nie tracił nadziei.
                 Lecz prąd morski płynących około Malei,
                 148 zburzyłem Ismar   Ismaros, miasto w krainie trackich Kikonów, sprzymierzeńców Trojan;
                                                                                                                              92






                 Toż Borej  jak nas schwycą, tak w przeciwną stronę
                 Od Kyterów odrzucą149. Więc przez wody słone
                 Dni dziewięć wciąż pędzony wichry zajadłemi,
                 Aż w dziesiątym nareszcie dobiłem do ziemi
                 Lotofagów, co lotos jedzą150. Na wybrzeże
                 Wysiadłszy, zapas wody każdy z nas nabierze,
                 Po czym-eśmy przy statkach do obiadu siedli;
                 A gdy się towarzysze napili, najedli,
                 Wyprawiłem ich na ląd, by dokładnie wiedzieć,
                 Jaki lud chlebojedny mógł w tej ziemi siedzieć.
                 Dwóch ludzi, keryks trzeci, razem trzech wysłańców
                 Poszło i wnet spotkało gromadę mieszkańców.
                 One zaś Lotofagi jakby z przyjaciółmi
                 Obeszli się z naszymi   częstują ich ziółmi
                 Lotosu, tak iż który skosztował tej strawy,
                 Wracać nie chciał, o celu zapomniał wyprawy,
                 Tylko by w Lotofagów rad zostać ziemicy,
                 Jeść lotos i rodzinnej wyzbyć się tęsknicy.
                 Kazałem więc przemocą zbiegów ująć w pęta;
                 I choć rzewnie płakali, przywlec na okręta,
                 Gdzie do ław ich przykuto. Innych zaś z drużyny
                 Zapędziłem na pokład, dla prostej przyczyny,
                 By który się lotosu nie dorwał i potem
                 Wyrzekał się powrotu. Jakoż wszyscy lotem
                 Do wioseł się rzucili i zająwszy ławy,
                 Toń rybną bili wiosłem   i pomknęły nawy.
                    Stamtąd-eśmy płynęli, płynęli wciąż smutni,
                 Aż do ziemi Kyklopów151. Łotrzy to okrutni,
                 Gdyż całkiem się spuściwszy na opatrzność bożą,
                 Nie pracują nic w roli, ni sieją, ni orzą.
                 Nie orany, nie siany grunt tam nader płodny,
                 Daje jęczmień, pszenicę, winograd dorodny,
                 Gdyż deszczyk Diosowy często tam przepada.
                 Zresztą wieców nie znają, prawo tam nie włada.
                 Kyklop zwykle w jaskiniach, na gór samym szczycie
                 Mieszka, i rozkazuje jak pan swej kobiécie
                 I dzieciom, zaś o drugich nie ma troski żadnéj.
                    Wprost przystani ostrówek ciągnie się tam ładny.
                 Od gniazd kyklopskich ani blisko, ni daleko,
                 Zarosły, a pod chaszczów buja tam opieką
                 Mnóstwo kóz dzikich, stopą ludzką nie płoszonych;
                 Bo łowiec, co zwykł w kniejach brodzić niezmierzonych
                 Lub drapać się po skałach, omija ostrówek,
                 Toż i rolnik, a pasterz nie wpędza swych krówek.
                 Nikt też pustką stojącej wyspy nie posiada:
                 149 Od Kyterów odrzucą   por. przypis 129;
                 150 Lotofagów, co lotos jedzą   Lotofagowie, to lud historyczny, zamieszkujący Libię (Afryka Północna) na
                    wybrzeżach Morza Śródziemnego; owoce lotosu są podobne do jagód mirtu, mają smak figi;
                 151 Aż do ziemi Kyklopów   wg starożytnych do Sycylii, w pobliże Etny, ale były też inne krainy mitycznych
                    Kyklopów;
                                                                                                                              93






                 Ludzi nie ma, kóz tylko chodzą po niej stada.
                 Łodzi czerwonodzióbych Kyklopy nie znają
                 Ani też zręcznych cieślów u siebie chowają
                 Do budowania statków żeglownych, któremi
                 Jeździliby przez morze do różnych miast ziemi,
                 Jak bywa między ludźmi, że jedni po drugich
                 Jeżdżą, ważąc się morskich podróży, tak długich:
                 Tacy by tę wysepkę, gdzie rodzi się wszystko,
                 Przemienili cudownie w wygodne siedlisko.
                 Wszak tam łąk wzdłuż wybrzeży ciągnie się niemało
                 Miękuchnych, tam by wino jak raz się udało;
                 Orka łatwa, i pewno niejednym zachodem
                 Żniwa by się odbyły, bo grunt tłusty spodem.
                 Przystań dobra, bez liny żeglarz się obchodzi,
                 Kotwicy nie zarzuca, nie cumuje łodzi,
                 Bo ta stoi bezpiecznie, aż póki żeglarzy
                 Potrzeba nie przynagli lub wiatr, co się darzy.
                 Wyż przystani jest źródło bijące z kamienia;
                 Przejrzyste jego wody gaj topól ocienia.
                 Tam lądujem. Bóg któryś powiódł nas tą drogą
                 W ćmę nocną, gdy najlepsze oczy nic nie mogą,
                 Bowiem mgła na okręty spadła   nawet z góry
                 Księżyc nam nie przyświecał, schowany za chmury.
                 Nikt więc tego ostrowu nie widział na oczy,
                 Jak nie widzi tej wełny, co klądu się toczy,
                 Dopiero kiedy o brzeg wytnie nawy bokiem.
                 Przybiwszy, zwiniem żagle, potem jednym skokiem
                 Jesteśmy już na ziemi, gdzie przy huku fali
                 Snem-eśmy aż do boskiej Jutrzenki przespali.
                    Nazajutrz, gdy świt zrodził Jutrzenkę różaną,
                 Przebiegamy wzdłuż, w poprzek, wyspę nam nie znaną.
                 I wnet nimfy, Zeusowe córy, kozie stada
                 Nagnały nam: dla głodnych posiłek nie lada.
                 Więc skoczym na okręty po łuki, po strzały,
                 Toż oszczepy, i na trzy dzielim się oddziały.
                 Strzelamy.   Bóg szczęśliwe zdarzył polowanie:
                 Jak dwanaście naw miałem, tak się im dostanie
                 Po sztuk dziewięć na każdą; dla mnie zaś samego
                 Wybrano sztuk dziesiątek. Więc nic już dnia tego
                 Nie robim, tylko głód nasz sycim tą zwierzyną;
                 Od rana do wieczora w czaszach krąży wino.
                 A mieliśmy na statkach przechowane duże
                 Zapasy czerwonego napoju, bo w kruże
                 Każdy go nabrał sobie, gdyśmy rabowali
                 Gród Kikonów. Tak pijąc, w niewielkiej oddali
                 Widzim skały kyklopskie: wychodzą z nich dymy,
                 Głosy ludzkie i owiec beczenie słyszymy.
                 A gdy słońce zapadło i noc przyszła potem,
                 Na brzegu, falą bitym, legliśmy pokotem
                                                                                                                              94






                 Do snu, aż zaświtała Jutrzenka różowa.
                 Zbudziłem towarzyszy i rzekłem te słowa:
                   Zostańcie, towarzysze wy drudzy, ja płynę
                 Na mej łodzi i moją zabieram drużynę,
                 Aby dotrzeć do skał tych i zbadać, kto taki
                 Siedzi w nich: czy dzicz jaka, jakie hajdamaki152
                 Drapieżne, z praw świętością w wiecznej nieprzyjażni,
                 Czy lud gościnny, w bożej żyjący bojaźni  
                    Tak rzekłem i na pokład wsiadam, zaś czeladzi
                 Każę linę odwiązać; statek się obsadzi;
                 A oni, posiadawszy na ławach rzędami,
                 Słoną toń morza biją raz po raz wiosłami.
                 Gdyśmy się już z kyklopskim zrównali wybrzeżem,
                 Na samym końcu lądu pieczarę spostrzeżem,
                 Co obrosła chaszczami lauru, gdzie kóz trzoda
                 I owiec nocleg miewa; jest tam i zagroda,
                 Zrobiona z brył ogromnych, ze skał w ziemię wbitych,
                 Także i z gonnych sosen153, z dębów niepożytych.
                 Tam to mieszkał wielkolud, który swoje stada
                 Sam pasie, nie widuje żadnego sąsiada
                 I znać nie chce, więc żyje tylko sam ze sobą.
                 Karmiąc własne swe serce chytrością i złobą154.
                 Potwór to był szkaradny; równego pachołka
                 Nie znaleźć między ludźmi: do góry wierzchołka,
                 Obrosłego borami, porównać go raczéj,
                 Co nad garby wystrzelon, z dala już majaczy.
                    Dałem rozkaz czeladzi tej, co zostać miała
                 Na pokładzie, by statku czujnie pilnowała;
                 A sam chwatów dwunastu dobrawszy wychodzę.
                 Wziąłem też z sobą bukłak z winem mocnym srodze,
                 Które Maron Ewantycz155 był mi podarował,
                 Kapłan Feba (Ismarem Feb się opiekował),
                 Bośmy mu w tym rabunku ni dziatek, ni żony
                 Nie wycięli; chronił go bugaj poświęcony
                 Febowi, w którym mieszkał. Za to dał mi darem
                 Siedem talentów złota, obdarzył pucharem
                 Ze srebra najczystszego. Jakby nie dość na tych
                 Darach   dał wina krużów dwanaście uchatych:
                 Boski kordiał, o którym nie wiedział nikt w domu
                 Z służebnych ludzi, tak go trzymał po kryjomu,
                 Li on wiedział i żona, i jedna z szafarek;
                 Toż gdy się nim chciał raczyć, napełniał pucharek
                 I takowy wlewając w stągiew wody czystéj,
                 152 hajdamaki (ukr.)   hultaje, rabusie;
                 153 z gonnych sosen   z wysokich sosen;
                 154 złobą   gniewem;
                 155 Maron Ewantycz   wnuk boga Dionizosa; Dionizos   bóg wina i winnej latorośli, dający ludziom radość i
                    zapomnienie smutków; u Homera postać Dionizosa ma więcej rysów ludzkich niż boskich; w mit. rzym.:
                    Bachus;
                                                                                                                              95






                 Jeszcze miał napój myszką tracący, ognisty,
                 Co, byle cię zaleciał, łechtał podniebienie.
                 Tegom wina wziął w bukłak, przy tym pożywienie
                 W biesagi156, na przypadek, gdyż mi coś mówiło
                 W duchu, że przyjdzie spotkać człeka z straszną siłą
                 I gbura, który żadnych praw nad sobą nié ma.
                    Weszliśmy więc w pieczarę, ale w niej olbrzyma
                 Już nie było: snadź trzody pognał na pastwisko.
                 My tymczasem w tym gnieździe przetrząśliśmy wszystko.
                 Jakie tam serów kosze! Co jagniąt, koźlątek
                 Po chlewach! Każde miały osobny swój kątek:
                 Tu starki, tu jagnięta, a tam średniolatki,
                 Odgrodzone osobno; wszędzie gwałt serwatki
                 Po saganach i skopkach, w które podój zbierał.
                 Widząc to, każdy z druhów srodze się napierał,
                 Bym dał im nabrać serów i drapnąć. Znów drudzy
                 Chcą na okręt gnać z obór ten dobytek cudzy,
                 Potem rozwinąć żagle i umykać cwałem.
                 Puszczam to mimo uszu   czemuż nie słuchałem!
                 Chciało mi się go poznać, być jak gość podjętym  
                 Lepiej było się nigdy nie spotkać z przeklętym!
                    Rozpaliliśmy ogień, obiatę składamy.
                 Gomółek coś podjadłszy czekamy, czekamy  
                 Aż oto wrócił z trzodą, dźwigając straszliwą
                 Wiązań drzew wysuszonych, na kuchnię paliwo,
                 I cisnął pod pieczarą z łoskotem. My w strachu
                 Pokryli się po kątach podziemnego gmachu.
                 On tymczasem w głąb jamy zapędzał maciory
                 Przeznaczone do doju, a zaś do obory,
                 Będącej tam w podwórku na zewnątrz pieczary,
                 Zamknął kozły i tryki; potem, wziąwszy w bary
                 Głaz ogromny, zawalił nim do jamy wniście.
                 I dwadzieścia dwa wozy, mocne oczywiście,
                 Czterokoleśne, tego nie dźwigłyby głazu,
                 Którym on otwór jamy zawalił od razu!
                 Siadłszy potem, jął owce i kozy beczące
                 Doić lub pod nie sadzać jagnięta, ssać chcące.
                 Co gdy sprawił, połowę nabiału przeznacza
                 Na twaróg, który w gęstych koszach sam wytłacza;
                 Resztę trzyma w saganach, aby napój chłodny
                 Mógł mieć na podoręczu, gdy spragnion lub głodny.
                 A gdy tak z swą robotą uporał się pięknie,
                 Rozniecił ogień, a nas spostrzegłszy, tak rzeknie:
                   Co za jedni? I skąd tu morzem przybywacie?
                 Czy za kupią157? Czy szczęścia na morzu szukacie
                 Niby morskie łotrzyki, co to słoną wodę
                 156 w biesagi   w worek ze skóry;
                 157 za kupią   po towar;
                                                                                                                              96






                 Prują sobie na zgubę, a drugim na szkodę?  
                 Tak rzekł olbrzym, a serce tłukło się nam z trwogi
                 Na ryk mowy i widok postaci tej srogiéj.
                 Przecieżem się na słowo zdobył:   My Achiwi
                 Spod Troi wracający   rzekłem   nieszczęśliwi!
                 Siłaśmy burz na wodzie doznali w przeprawie,
                 Zbici z drogi, nie możem do dom trafić prawie.
                 Cóż robić? Z woli Zeusa ten los nam przypada!
                 My spod Agamemnona króla, on nam włada,
                 Pan wielkiej sławy; równej nie ma nikt na świecie,
                 Gdyż zdobył gród potężny, wyciął na pomiecie,
                 Ludów tyle. My wszakże do stóp ci się kłonim
                 Błagając, byś nas przyjął (bo kędyż się schronim?)
                 I opatrzył twych gości, jak obyczaj każe.
                 Bój się bogów! Nie odmów, gdy proszą nędzarze!
                 Zeus mści się krzywdy gościa, skargę jego słyszy,
                 On podróżnemu w drodze zawsze towarzyszy!  
                 Tak rzekłem. Jędzon158 na to tę odpowiedź da mi:
                   Głupiś, alboś z daleka przyszedł, że bogami
                 Chcesz mię straszyć i radzić, bym im cześć oddawał:
                 Kyklop nigdy na niebie pana nie uznawał,
                 Nigdy żadnych bóstw świętych. My lepsi niż oni.
                 Strach przed Zeusem twej głowy pewnie nie obroni
                 Ani twych towarzyszy; o gniew ten nie stoję;
                 Jeśli mi chętka przyjdzie zjeść was, zrobię swoje.
                 A tymczasem mów, kędyś zostawił swą nawę?
                 Czy blisko, czy daleko? zdaj mi wierną sprawę!  
                    Chytrze mówił. Jam przecież zrozumiał podrywkę159
                 I naprędce podobnąż ułożyłem śpiéwkę:
                   Lądowstrząsacz Posejdon, on to mi na skały
                 Tych brzegów okręt rzucił i strzaskał w kawały,
                 Bo od morza wichr straszny ciągle na nas pędził.
                 Mnie tylko i mych druhów od śmierci oszczędził.  
                    Tom rzekł, a jędzon milcząc jął oczyma strzelać
                 I ręce wyciągnąwszy tam, gdzie stała czeladź,
                 Dwóch pochwytał i o ziem cisnął jak szczenięty,
                 Aż z czaszek mózg na ziemię bryznął rozpryśnięty;
                 On zaś, w sztuki podarłszy ciała, na wieczerzę
                 Pożarł je jak lew górski, a nawet się bierze
                 Do trzewiów, szpik wysysa i ogryza kości.
                 Na ten widok, do Zeusa tam na wysokości
                 Wznosim ręce i stoim jak spiorunowani.
                 Lecz olbrzym, gdy w kałduna utopił otchłani
                 Ludzkie mięso i mleko, którym je zaléwał,
                 Jak długi między trzodą legł i odpoczywał.
                 Wtedy w sierdziste serce myśl wpada mi taka:
                 Nuż podejdę, a z pochew dobywszy tasaka
                 158 jędzon potwór;
                 159 podrywkę   podstęp;
                                                                                                                              97






                 W pierś go pchnę, gdzie osierdzie leży przy wątrobie?
                 Lecz niechałem, o innym myśląc już sposobie,
                 Gdyż wszyscy byśmy śmierci stali się ofiarą,
                 Niezdolni tego głazu ruszyć żadną miarą,
                 Którym on był zawalił otwór do swej jamy.
                 Więc wzdychając porannej Zorzy wyglądamy.
                    Kyklop, gdy zórz porannych zabłysła pochodnia,
                 Rozniecił ogień, doił, jak zwyczaj miał co dnia,
                 Owce i kozy, matkom podsadzał jagnięta;
                 Zgoła gdy już robota była uprzątnięta,
                 Dwóch ludzi znów mi porwał, sprawił do śniadania,
                 A zżarłszy ich, swą trzodę z jaskini wygania.
                 Jak nic głaz ów odsunął i znowu zastawił:
                 Rzekłbyś, że się z pokrywką u kołczana bawił.
                 I wielkolud gwizdając poszedł z trzodą swoją
                 W góry. A mnie tysiączne zamiary się roją
                 Do zemsty; byle pomoc dała mi Pallada!
                 Z wszystkich jednak najlepszą ta zdała się rada:
                 Pod obórką znalazłem drzewo jakieś duże,
                 Z oliwnika ucięte; snadź, nim zeń wystruże
                 Maczugę, chciał wysuszyć i rzucił ten kawał,
                 Który nam się na oko tak spory wydawał,
                 Jak na brzuchatej, gnanej dwudziestoma wiosły
                 Łodzi z ciężką ładugą bywa maszt wyniosły.
                 Drąg ten, długości masztu, grubości masztowéj,
                 Uciąłem był na sążeń   zachęcając słowy
                 Mych ludzi, aby kół ten do gładka siekierą
                 Ociosali; do czego rączo się zabierą.
                 Jam zaś koniec zaciosał i w ognistym żarze,
                 Ażeby hartu nabrał, osmalić go każę.
                 Po czym ożóg ten w mierzwę przed wzrokiem Kyklopa
                 Skryłem, albowiem mierzwy pełna była szopa.
                 Schowawszy, wzywam czeladź, by losem ciągnęła,
                 Którym z nich padnie ze mną zabrać się do dzieła
                 I ożóg wbić mu w ślepie, zawiercić co siły,
                 Gdy spać będzie. I losy na czterech trafiły,
                 Których sobie życzyłem  ja sam byłem piąty.
                    O mroku wrócił Kyklop w domowe zakąty,
                 Kozy swoje i owce wygnał w głąb jaskini,
                 Matki razem z trykami, co zwykle nie czyni,
                 I w wewnęrznej zagrodzie nic nie pozostawił:
                 Coś wietrzył lub bóg który na to go naprawił.
                 Głaz uchylon, gdy z paszy wracały bydlęta,
                 Teraz spuścił, i brama szczelnie już zamknięta.
                 Zasiadł więc i jął kozy i owce beczące
                 Doić lub pod nie sadzać jagnięta ssać chcące.
                 Z pracą gdy się uporał prędko, znowu bierze
                 Dwu naszych i sporządza sobie z nich wieczerzę.
                    Widząc to, jam się zbliżył doń o kroków parę
                 I rzekłem, niosąc w ręku wina pełną czarę:
                                                                                                                              98






                   Pij, Kyklopie! Po mięsie ludzkim wino służy!
                 Pij duszkiem!   Tego wina miałem zapas duży
                 Na statku, lecz w rozbiciu dla ciebiem ocalił
                 Ten bukłak, abyś mojej biedy się użalił
                 I odesłał do domu. Lecz cóż! Tobą miota
                 Gniew taki, że nikomu nie przyjdzie ochota
                 Z śmiertelnych próg twej jamy przestąpić bezpiecznie.
                 Oj, Kyklopie! Tyś ze mną obszedł się niegrzecznie!  
                 Tak rzekłem; on wziął czaszę, wychylił do spodu,
                 I smakując, o drugą prosił tego miodu:
                   Nalej jeszcze i gadaj, jak cię zowią, brachu,
                 Abym wet za wet mógł cię ugościć w mym gmachu.
                 Wiedz jednak, że i nasza ziemia także rodzi
                 Winogrady, a boży deszczyk tu przechodzi
                 Dość często, więc jeść mamy, ile sobie życzym:
                 Lecz ambrozja i nektar przy twym winie niczym!  
                    To mówił, a jam pełną podał mu ochotnie,
                 I tak trzykroć nalaną pił głupiec trzykrotnie.
                 Lecz gdy mocniej ów napój jął mu łeb zawracać,
                 Zacząłem pochlebnymi słowy z lekka macać:
                   Chcesz wiedzieć? Więc ci powiem, jakie miano noszę;
                 Toż wzajem o gościniec obiecany proszę.
                 N i k t 160   to moje nazwisko; Niktem woła matka,
                 Woła rodzony ojciec i woła czeladka.  
                 Rzekłem   a na to jędzon odrzekł:   Słuchaj, bratku!
                 N i k t zjedzon będzie; jednak zjem go na ostatku,
                 A tych tam pierwej pożrę   ot, masz podarunek!  
                    Ledwo rzekł, runął na wznak: powalił go trunek.
                 Grzbietem tarzał się w kurzu; sen ciężki kamieniem
                 Przygniótł go, z paszczy wino lało się strumieniem,
                 Mięs kęsy wycharkiwał gardłem pijaczysko.
                    Wraz też kół wydobywszy, wsadziłem w ognisko
                 Ostrzem, a serca druhów krzepiłem, by który
                 W samej chwili działania nie wlazł gdzie do dziury.
                 Już też i kół oliwny, acz mokry, w tym żarze
                 Rozgrzał się, i na ostrzu płomień się pokaże.
                 Więc wyciągam go szybko; przy mnie moje zuchy
                 Stali tuż, i bóg jakiś dodał im otuchy,
                 Bo razem pochwyciwszy, Kyklopowi w oko
                 Wbili go. Jam na ożóg wdarapał się wysko
                 I kręcił   tak, jak świder okrętową belkę,
                 Gdy jeden nim kieruje, a drudzy za szelkę
                 Z dołu ciągną   on leci pędem wirującym:
                 Tak i my tym ożogiem jak żar pałającym
                 Wiercim w ślepiu, aż ostrze krwią się zakurzyło;
                 Rzęsy, brew szczotkowatą zarzewie spaliło,
                 Wszystkie włókna trzeszczały, skwarząc się w źrenicy.
                 160 Nikt   imię, które wymyślił Odys, aby wywieść w pole Kyklopa Polyfema, jest to motyw znany z wielu baśni
                    i opowieści ludowych;
                                                                                                                              99






                 Jako kowal siekierę okutą w kuźnicy
                 Kładzie w wodę do hartu, straszny syk powstaje,
                 Przez co mistrz swej robocie trwałą dzielność daje:
                 Tak syczało kyklopskie oko pod ożogiem.
                 Srodze zawył, aż wyciem odtętniła srogiem
                 Pieczara. My ze strachu wleźli w kąt głęboko.
                 Kyklop z oka kół wyrwał zbryzgany posoką
                 I od siebie precz cisnął w zajadłej wściekłości,
                 I jął na gwałt Kyklopy wołać, co w bliskości
                 Mieszkali po pieczarach skał wietrznych. Ci, owi
                 Usłyszawszy krzyk wielki, w pomoc Kyklopowi
                 Przybiegli, i jaskinię obiegłszy dokoła,
                 Pytali, co się stało i po co ich woła:
                   Polyfemie! Co tobie, że w tej nocy ciemnéj
                 Tak wyjesz i nam spędzasz z powiek sen przyjemny?
                 Czy ci jaki śmiertelnik skoty twoje kradnie?
                 Czy samego morduje gwałtem albo zdradnie?
                 Polyfem na to z jamy tak im odpowiada:
                   Nikt mię zdradą morduje! To nie gwałt, lecz zdrada!  
                 Oni na to:   Jeżeli ciebie tu w jaskini
                 Nikt zdradą nie morduje, ni gwałtu nie czyni,
                 Toś chory z Zeusa woli161, nic ci nie pomożem.
                 Módl się do ojca twego162, który włada morzem.
                 Tak mówili i poszli. Serdecznie się śmiałem,
                 Że zmyślonym nazwiskiem tak ich oszukałem.
                    Tymczasem jęcząc z bólu, stękając bez przerwy,
                 Kyklop wrota namacał, i lekko jak pierwéj
                 Podniósł głaz, usiadł w bramie i szukał rękami,
                 By się który nie wymknął z naszych wraz z owcami.
                 Miał on mnie za wielkiego głupca oczywiście.
                 Nuż ja łeb sobie łamać, jak tu znaleźć wyjście,
                 By mych druhów i siebie wydobyć z tej toni,
                 A jedna myśl za drugą jak goni, tak goni:
                 Gra o życie. Jakiegoż zażyć163 tu fortelu?
                 Znalazłem go, i lepszym zdał mi się od wielu.
                    W jamie były tam tryki wełniste, kudłate,
                 Wypasione a rosłe i kasztanowate;
                 Te powiązałem wiklą wyjętą z barłogu,
                 Na którym sypiał Kyklop, wróg ludziom i bogu.
                 Po trzy związałem z sobą: człeka niósł środkowy,
                 Dwa boczne miały bronić ukrytej tam głowy;
                 Trzy zatem niosły druha jednego pod sobą.
                 Jam zaś sobie upatrzył capa, co ozdobą
                 Był trzody; temu na grzbiet zarzuciwszy ręce,
                 Tułowiem się pod jego wełnisty brzuch skręcę,
                 A dłoń w kudły-m omotał. Radzi z wynalazku,
                 Z biciem serca czekamy zórz porannych brzasku.
                 161 chory z Zeusa woli   tu: chory na umyśle;
                 162 do ojca   ojcem Kyklopa (Cyklopa) Polyfema był bóg mórz Posejdon;
                 163 zażyć   użyć;
                                                                                                                             100






                    Gdy już dzień zwiastowały blaski różowawe,
                 Ruszyły naprzód samce, by lecieć na trawę,
                 Jarki164 zaś po obórkach dawały znać bekiem,
                 Że ich wymiona przez noc powzbierały mlekiem.
                 Wtedy okrutny jędzon, choć z bólu się wściéka,
                 Siadł w progu; macał pilnie grzbiet każdego tryka,
                 Lecz ani się domyślał, żem ja popod brzuchy
                 Wełnistych tryków moje popodsadzał druhy!
                 Za trzodą szedł cap z wolna na samym ostatku,
                 Krom kudłów mnie, człowieka, dźwigał on w dodatku.
                 Jędzon go, jak poprzednio macając po grzbiecie,
                 Rzekł doń:   O mój koziołku, nie choryś ty przecie?
                 Dziś wybiegasz ostatni, a zawsze, bywało,
                 Tyś pierwszy na pastwisko gnał przed trzodą całą,
                 Za trawką, kwiatkiem, zawsześ pierwszy szedł do wody;
                 Przed innymiś się śpieszył w wieczór do zagrody,
                 A teraz ty ostatni! Jakże cię obchodzi
                 To moje oko, które wydarł mi ten złodziéj,
                 Co mię winem upoił, ten Nikt z swą hołotą!
                 Nie ujdzie mi, te pięści łotra jeszcze zgniotą!
                 Żebyś ty mówić umiał jak ja, capku miły,
                 Powiedziałbyś, gdzie one zbóje się pokryły.
                 O, czemuż go nie trzymam! Jakżebym go cisnął
                 O ziem, aż po tych ścianach mózg by się rozprysnął!
                 I kalectwo to, które ten Nikt, ten morderca
                 Zadał mi, stokroć lżejsze byłoby dla serca!
                    Tak rzekł Kyklop i capa wraz puścił na paszę.
                 Gdy uszedł dobry kawał, zaraz się odpaszę
                 Od mego capa; również robię i z drugimi.
                 Więc gdyśmy się ujrzeli naraz bezpiecznymi,
                 Zajmujemy te spasłe i udziaste tryki
                 I pędzim je na okręt krętymi przesmyki.
                 Widząc nas wracających, z radości aż skaczą
                 Nasi w nawie, zgubionych za to rzewnie płaczą;
                 Alem ich wnet uciszył, dając znać na migi,
                 Że to nie czas, i każę w okręt na wyścigi
                 Ładować naszą zdobycz wełnistą i daléj
                 Odbijać precz od lądu. Co gdy wykonali,
                 Zasiedli długie ławy a robiąc wciąż wiosły
                 Rozbijali te ciemne fale, co nas niosły.
                 Więc w odstępie, że jeszcze głos mógł dolatywać,
                 Zacząłem z nawy mojej Kyklopa wyzywać:
                   Ej, Kyklopie! Nie tchórz to, jak widzisz, niebożę,
                 Ten, któremuś ty druhów pożarł w ciemnej norze!
                 Przecież raz na cię przeszło, zbrodniarzu bez sromu,
                 Coś śmiał podróżnych gości zjadać w własnym domu!
                 Za to Zeus cię ukarał, karzą inne bogi.  
                    Na to rozżarł się jeszcze srożej Kyklop srogi:
                 164 jarki   owce;
                                                                                                                             101






                 Sam czub wyniosłej góry urwał; cisnął skałą,
                 Lecz dalej poza okręt padła   szło o mało,
                 A byłby koniec rudla strzaskał nam   aż morze,
                 Które ciśnięta skała do gruntu rozporze,
                 Buchło w górę bałwanem; a ten nas do lądu
                 Parł gwałtem, okręt nie mógł przemóc tego prądu.
                 Alić ja, w garść żerdzisko chwyciwszy ogromne,
                 Odsadzę się od brzegu, drużynę upomnę,
                 By się miała do wioseł, bo tu śmierć nas czeka.
                 Ledwiem znak dał, wiosłują potężnie człek w człeka.
                 Gdyśmy się dwakroć dalej na pełne wybili,
                 Chcę znów łajać Kyklopa, lecz mię obskoczyli
                 I za ręce trzymają, i proszą druhowie:
                   Szaleńcze! Ty chcesz jątrzyć gbura? Co ci w głowie?
                 Dopiero pocisk jego nawę naszą pędził
                 Ku brzegom, gdzie śmierć pewna! Ot-byś nas oszczędził,
                 Bo gdy jędzon słóweczko choć jedno usłyszy,
                 Strzaska belki, łby strzaska twoich towarzyszy
                 Tą skałą, gdyż w rzucaniu mistrz to doskonały!  
                 Te mowy mego ducha przecież nie złamały,
                 Gdyż, zwrócon do Kyklopa, tak mu słowy grożę:
                   Kyklopie! Jeśli kiedy człowiek (co być może)
                 Spyta cię, kto ci oko wybił, kto tak sprawny,
                 Powiedz mu: Odyseusz, grodoburca165 sławny,
                 Co mieszka na Itace, oka mię pozbawił!  
                 Tak krzyczałem. On wyjąc ze skał do mnie prawił:
                   Biada mi! Stara wróżba spełnia się nade mną!
                 Przed czasy wieszcz tu mieszkał, który przyszłość ciemną
                 Zgadywał, syn Euryma, Telem jego miano,
                 A był rosły i piękny; więc się udawano
                 Do niego, by odkrywał tajniki przyszłości:
                 Tak wróżbił on Kyklopom do późnej starości.
                 On i mnie, co się ziszcza, wywróżył dokładnie,
                 Że jakiś tam Odysej oślepi mnie zdradnie.
                 Czekałem więc na męża groźnego wejrzenia,
                 Dużego wzrostu, siły potężnej ramienia  
                 Aż tu karzeł, nikczemny człeczyna się zjawił,
                 I ten, winem spoiwszy, oka mię pozbawił.
                 Zbliż się tu, Odyseju! Gościniec dam tobie,
                 U Posejdona powrót bezpieczny wyrobię!
                 Posejdon ojcem moim, on z tego się chlubi,
                 On jeden wzrok mi zwrócić mógłby, gdyż mię lubi,
                 On tylko, a nie żaden bóg lub dusza żywa.  
                    Skończył  jam odparł na to:   O, czemuż mi zbywa
                 Na tej mocy, bym z ciebie wywlec mógł nikczemny
                 Duch i żywot i w Hades zapędził podziemny?
                 Mówię ci szczerą prawdę, jak prawdą jest i to,
                 Że Posejdon nie wprawi oka, co-ć wybito!  
                 165 grodoburca   przydomek Odysa, od burzenia grodu Troi;
                                                                                                                             102






                    Jam rzekł, a on wyciągnął do gwiazd obie dłonie
                 I tak się do mórz władcy modlił:   Posejdonie!
                 Usłysz mię, Ziemiotrzęsco166, usłysz, czamogrzywy!
                 Jeślim syn twój, a tyś jest rodzic mój prawdziwy,
                 Ścigaj tego Odysa, zakaż nieść go wodom
                 Do Itaki, i nigdy niech nie wróci do dom!
                 A choćby przeznaczenie oglądać mu dało
                 Ziemię ojców, dom własny i w nim pozostałą
                 Rodzinę, to najpóźniej, po tułaczce długiéj,
                 Jak nędzarz, bez nikogo z drużyny, bez sługi,
                 Na niewłasnym okręcie niech wróci do domu
                 I zastanie we własnym gnieździe pełno sromu!  
                    Modlił się, i Posejdon dał ucho tym modłom
                 Kyklop167 zaś podniósł większy niż wprzód skały odłom,
                 Cisnął nim zamaszyście co sił, wżdy przesadził:
                 Pocisk padł za okrętem; omal nie zawadził
                 O rudel, byłby strzaskał sam koniec; wtem morze,
                 Które ciśnięta skała aż do dna rozporze,
                 Bałwanem nas na pełne gnało, a tak gnani,
                 Zabiegliśmy nareszcie do dobrej przystani.
                    Zawinąwszy więc znowu na ostrów, gdzie łodzi
                 Naszych reszta została, gdzie czas tęskno schodzi
                 Mym druhom czekającym powrotu z wyprawy,
                 Stanęliśmy przy wyspie u piaszczystej ławy,
                 A wysiadłszy ze statku na pobrzeże kręte,
                 Wysadzamy tam skoty Kyklopowi wzięte
                 I dzielim, by wziął każdy równą część zdobyczy.
                 Lecz ogół towarzyszy z góry sobie życzy,
                 Abym onego capa dla siebie zachował:
                 Przetom go na wybrzeżu zaraz obiatował
                 Wszechwładnemu Zeusowi, panu tego świata,
                 I spaliłem mu lędźwie. Lecz moja obiata
                 Wzgardzona! Zeus zamierzył pogrążyć w odmęty
                 I wierną mi drużynę, i lotne okręty!
                    Na wybrzeżu dzień cały siedzimy do mroku,
                 To przy mięsnej biesiadzie, to przy winnym soku;
                 Lecz gdy słońce zapadło, a noc przyszła potem,
                 Do snu na brzegu morza legliśmy pokotem.
                 Nazajutrz, wraz z Jutrzenką zbudzony różową,
                 Idę na okręt, wzywam czeladź okrętową,
                 By co prędzej od lądu odczepiała liny.
                 I już nie brak nikogo z mej wiernej drużyny,
                 Już i ławy zasiadła długimi rzędami,
                 I rozbijała ciemną toń morza wiosłami.
                 Stamtąd dalej, wciąż dalej płyniem, nieszczęśliwi;
                 Trapi nas strata druhów, cieszy, żeśmy żywiŤ.
                 166 Ziemiotrząsca, czarnogrzywy   przydomki Posejdona, którego wzywa na pomoc Polyfem oślepiony przez
                    Odysa; czamogrzywy od grzywiastych fal wzburzonego morza;
                 167 Kyklop   por. przypis 17; jest również bohaterem dramatu satyrowego Cyklpo, który napisał znakomity
                    tragik grecki  Eurypides;
                                                                                                                             103






                                                        PIEŚŃ DZIESIĄTA
                                                Przygody u Ajola, Lajstrygonów, Kirki
                                                         168
                    ťPrzybywamy do wyspy Ajolii             , zagnani
                 Wiatrem. Syn Hippodata, Ajol169 mieszkał na niéj.
                 Był to przyjaciel bogów i od nich kochany.
                 Pływającą tę wyspę strzegą w okręż170 ściany
                 Spiżowych wałów, nie mniej i pobrzeżne skały.
                 Dzieci miał on dwanaście, które się chowały:
                 Sześć ślicznych cór i synów też sześciu. Z synami
                 Pożenił swoje córy, braci ze siostrami.
                 Więc przy ojcu i matce siedziały te stadła
                 W wonnych gmachach, gdzie stoły gięły się od jadła
                 I napitku, a fletni odgłos brzmiał w przysionkach.
                 Tak we dnie; a zaś w nocy męże przy małżonkach
                 Śpią w łożach, zaścielonych pięknymi makaty.
                 Wszedłem wtedy w to miasto, potem w ich komnaty,
                 Gdzie przez miesiąc gościłem. Ajol rozpytywał
                 O Ilion, nasze nawy, czym przygody miéwał
                 W podróży; jam wyprawy opowiadał dzieje;
                 Wszystkie na lądzie, morzu przebyte koleje.
                 Wreszcie, gdym o odprawę prosił do podróży,
                 Nie odmówił i zapas dał na drogę duży,
                 Toż z dziewięcioletniego byka miech skórzany,
                 W którym prąd wściekłych wiatrów leżał jak spętany,
                 Zeus bowiem wszystkie wiatry dał pod jego strażę,
                 Że gdy chce, je ucisza albo dąć im każe.
                 Miech ten on sam zawiązał taśmą srebrnolitą,
                 By wiatr nie mógł się wymknąć szczelinką ukrytą.
                 Mnie zaś w drogę wiać kazał tylko Zefirowi,
                 Nieść nawy i podróżnych prosto ku domowi.
                 Lecz inaczej się stało, gdyż niebezpieczeństwo
                 Ściągnęliśmy na siebie przez własne szaleństwo.
                    Dziewięć dni, dziewięć nocy gdy tak fale prujem,
                 W dziesiątym już i ziemię ojców odgadujem.
                 Już i ogień strażniczy widać, miga w dali.
                 Gdy wtem mnie znużonego mocny sen powali:
                 Sam bowiem ster trzymałem, nie dając nikomu
                 Wyręczyć się, by pewniej zapłynąć do domu.
                 Aż tu między drużyną ten, ów podejrzywa,
                 168 Ajolia   wyspa, kraina baśniowa; być może jedna z Wysp Liparyjskich (Eolskich) na północ od Sycylii,
                    prawdopodobnie wyspa Stromboli;
                 169 Ajolos (Eol)   władca wiatrów, mieszkający na wyspie Ajolii, syn Hippotadesa;
                 170 w okręż   wkoło;
                                                                                                                             104






                 Że w tym miechu skarb jakiś wielki się ukrywa,
                 Dany mi od Ajola, że w dom wiozę zbiory.
                 I takie między nimi były rozhowory171:
                   Dziwna rzecz, jak on lubion, jak uczczony wszędzie
                 W każdym kraju i miejscu, gdziekolwiek przybędzie!
                 Już z Ilionu on wywiózł wielkie kosztowności,
                 A my, cierpiąc z nim równe trudy i przykrości,
                 Wracamy do dom z niczym: taka nasza dola!
                 Teraz znów upominek dostał od Ajola,
                 Dar przyjaźni. Więc pokąd trwa jego drzemota172,
                 Zobaczym, ile w miechu ma srebra i złota.  
                    Tak prawili, i zgubna zwyciężyła rada:
                 Skoro miech rozwiązali, srogi wichr wypada,
                 Rwie okręty, zapędza precz na pełne morze,
                 Daleko od ojczyzny. Wtem oczy otworzę,
                 Cucę się i niezłomny sercem myślę sobie,
                 Czy mam skoczyć z okrętu, zginąć w mokrym grobie,
                 Czy cios ten znieść spokojnie i żyć? Więc zważywszy,
                 Zniosłem go   i na pokład padłem twarz zakrywszy,
                 A tak orkanem gnane wróciły okręta
                 Znów do Ajolii. Nuż w płacz moje niebożęta!
                 Wysiedliśmy na brzegi i wody nabrano,
                 Potem tuż przy okrętach obiad zgotowano,
                 A gdy strawą, napitkiem duch się w nas rozbudzi,
                 Wziąwszy z sobą keryksa i jednego z ludzi,
                 Ruszyłem wprost do zamku. Tam widzę Ajola,
                 Jak siedzi przy biesiadzie i jak go okola
                 Grono dzieci i żona. Więc w zamkowe progi
                 Sunę i w progu siadam. Oni pełni trwogi
                 Pytają:   Co tu robisz? Jakież cię demony
                 Trapią? Wszak przez nas hojnie byłeś opatrzony
                 Na podróż, byś do swojej mógł wrócić rodziny!
                    Tak prawią, a ja na to:   Nie z mojej to winy,
                 Lecz z druhów, jam był usnął, oni mię zgubili!
                 W was nadzieja   ratujcie, przyjaciele mili!  
                    Myślałem, że ich ujmę przez pochlebne słowo,
                 Lecz milczeli; li Ajol zgromił mię surowo:
                   Precz stąd, precz mi z tej wyspy, poczwaro obrzydła!
                 Nie godzi się ugaszczać ni brać pod me skrzydła
                 Takiego, co ścigany zemstą wielkich bogów!
                 Tyś ich gniewem obciążon: wynoś się z mych progów!  
                    Rzekł i wzdychającego precz wypędził z domu.
                 Co zrobić? Płyniem dalej, smętni, pełni sromu.
                 Wioślarzom dłoń opada, serce im omdlewa,
                 Widzą błąd swój, pomocy nikt się nie spodziewa.
                 171 rozhowory (ukr.)   rozmowy;
                 172 drzemota (ukr.)   sen;
                                                                                                                             105






                    Sześć dni i tyleż nocy tłuczem się po wodzie,
                 W siódmym przy lajstrygońskim173 stanęliśmy grodzie
                 Lamos, gdzie krzykiem pastuch pastucha ostrzega,
                 Że wraca lub że z trzodą na paszę wybiega.
                 Tutaj, kto by spać nie mógł, brałby dwie nagrody,
                 Raz jako pastuch bydła, znów jak pastuch trzody;
                 Bowiem dzienne i nocne blisko leżą pasze.
                 Znalazły tam wyborną przystań nawy nasze:
                 Skał niebotycznych ściana przystań tę zamyka
                 I tylko wąskim wnijściem okręt się przemyka,
                 Gdzie dwie skały ogromne z dwóch stron w morze wbiegły.
                 Tam zawinęły nawy i przystań zaległy,
                 Jedna tuż obok drugiej linami do lądu
                 Przywiązane: gdyż nigdy nie bywa tam prądu
                 Wełn174 wielkich albo małych, wody gładko stoją.
                 Jam tylko do przystani nie wszedł z nawą moją
                 I zewnątrz ją upiąłem cumą do opoki.
                 Potem wdarłem się na wierzch skały, skąd szeroki
                 Widok był   lecz pustynia przede mną tak dzika,
                 Że nie ma ani śladu bydła lub rolnika;
                 Widać tylko, jak z ziemi dym słupem się wije.
                    Więc wysłałem na zwiady spytać, kto tam żyje?
                 Jacy ludzie, jedzący chleb z ziarna bożego?
                 Dwóch wybrałem, keryksa dodałem trzeciego.
                 Ci poszli i trafili na drogę, po której
                 Wozy z drzewem spuszczano w miasto z wielkiej góry.
                 Pod miastem dziewczę oni napotkali młode,
                 Córę lajstrygońskiego Antifa, jak wodę
                 Schodziła brać w Artakii szemrzącej krynicy;
                 Bowiem stąd biorą wodę mieszkańcy stolicy.
                 Zbliżywszy się więc do niej, witali pytaniem:
                 Kto tu król i pod czyim ten lud panowaniem?
                 Ona im dwór ojcowski wskazała w oddali.
                 Tam wszedłszy, w onym domu kobietę zastali
                 Ogromną jak grzbiet góry   strach padł na nich blady.
                 Ta, gdy małżonka swego wywołała z rady,
                 Przyszedł Antif; ci wietrzą, jaki los ich czeka,
                 Gdyż porwał i od razu zjadł jednego człeka,
                 Dwaj zaś drudzy uciekli co żywo na nawy.
                 Antif w mieście narobił zaraz strasznej wrzawy;
                 Na ten ryk Lajstrygony kupami wielkimi
                 Wypadli; to nie ludzie, lecz prawie olbrzymi.
                 Ci lecą z brzegu staczać skał srogie kawały
                 Na dół, kędy okręty nasze w porcie stały;
                 I straszny na okrętach zrobił się tam zamęt,
                 Naw gruchotanie, mężów konających lament.
                 Wróg ich ciała ponizał jak ryby na tyki,
                 173 lajstrygońskim... grodzie Lamos   Lajstrygoni, bajkowy lud ludożerców; miejsce ich zamieszkania nie jest
                    jasne (być może była to Sycylia, Krym lub Maroko);
                 174 wełn (rus.)   fala;
                                                                                                                             106






                 By pożreć.   A jam podczas tej zabijatyki
                 Skoczył i miecz od boku wyrwawszy szeroki,
                 Odciąłem linę, którą okręt do opoki
                 Był przywiązan: na czeladź naglę, aby żwawo
                 Wiosłowała, bo wszyscy przypłacim to krwawo.
                 I okręt rączo pomknął   tak śmierci się boją.
                 Spod wiszarów wywiodłem przecież nawę moją
                 Na pełne, kędy wróg nas nie oskoczy snadno;
                 Za to inne okręty wszystkie poszły na dno!
                    Żeglujemy więc dalej smutni, nieszczęśliwi
                 Trapi nas strata druhów, cieszy, żeśmy żywi.
                 Więc u wyspy Ajai stajem. Mieszka na niéj
                 K-irka, pięknokędziorna, gadająca pani,
                 Złowrogiego Ajeta175 rodzona siostrzyca.
                 Obojgu ojcem Słońce, co ziemi przyświéca,
                 Matką jej Persa, którą Okeanos rodzi.
                 Tam cichutko pod brzegi okręt nasz podchodzi
                 I zawija: bóg któryś użyczył pomocy.
                 Na brzegu wypoczniemy przez dwa dni, dwie nocy,
                 Bośmy pracą zmęczeni, a niedolą zbici.
                 Lecz w trzecim, gdy różana Jutrzenka zaświéci,
                 Biorę oszczep, a mieczem przepasan do boku
                 Wyszedłem na szczyt skały i patrzę, czy oku
                 Nie zjawi się człek jaki lub głos jego schwycę.
                 I kiedym tak z wiszaru patrzał w okolicę,
                 Ujrzałem, jak słup dymu z ziemi się podnosił
                 Poza lasem: tam Kirka mieszka, z tegom wnosił.
                 I zaraz rozważałem w głębi mego ducha,
                 Czy mam dotrzeć do miejsca, gdzie ten dym wybucha.
                 Więc gdy się z niepewnymi myślami szamocę,
                 Stanęło, że wprzód zajrzę do nawy w zatoce,
                 By drużynę nakarmić i w kraj wysłać szpiegów.
                 Z tą myślą gdym do morskich przybliżał się brzegów,
                 Jakiś bóg się zlitował mego utrapienia
                 I zesłał mi z ogromnym porożem jelenia,
                 Co przybiegł, wyskoczywszy z leśnego czaharu,
                 By w strudze z słonecznego ochłodzić się skwaru.
                 W lot go też ugodziłem przez sam środek krzyży:
                 Grot miedziany przepędzon brzuchem wyszedł niżéj;
                 Rycząc wił się, dopóki nie skonał, zabity.
                 Oparłszy się oń nogą, grot, którym przeszyty,
                 Wywlokłem i rzuciłem tuż obok zwierzyny,
                 Sam zaś nad strugą gibkiej naciąwszy wikliny,
                 Ukręciłem powróseł sążnistych kilkoro,
                 I wiążę srogiej bestii do kupy nóg czworo;
                 A zarzuciwszy na się, dźwigałem na grzbiecie,
                 Wspierając krok oszczepem, gdyż ciężar to przecie
                 Nie lada, aby jeden człowiek mu podołał.
                 175 Ajetes   syn Heliosa, król Ai (Kolchidy), ojciec Medei; brat czarodziejki Kirke;
                                                                                                                             107






                 Więc doniósłszy do nawy, towarzyszy-m zwołał
                 I tak do nich mówiłem:
                   Druhowie kochani!
                 Choć niedola nas głobi, to nikt do otchłani
                 Hadesa pójść nie pójdzie wpierw, nim go dosięże
                 Dzień przeznaczeń. Więc ducha nie tracić nam, męże!
                 I póki na tym statku co pić i jeść mamy,
                 Uważajmy, a głodnej śmierci się nie damy.  
                    Rzekłem, a oni mojej usłuchali mowy.
                 Na brzegu morskim wszystkie odkryły się głowy,
                 Podziwiają jelenia tuszę, wzrost wysoki,
                 A kiedy go na wszystkie oglądnęli boki,
                 Ręce sobie umyli i strawę biesiadną
                 Sporządzali. Tak przez dzień, aż gdy mroki padną,
                 Używamy na mięsie i na słodkim winie.
                 A kiedy słońce zaszło, ziemię noc obwinie,
                 Spać się kładziem na brzegu, bitym morską falą.
                    Nazajutrz, skoro krasne zorze się rozpalą,
                 Zwołuję ich na radę i tak się ozowię:
                   Słuchajcie, nieszczęść moich wspólnicy, druhowie
                 Nikt z nas nie wie, gdzie wieczór, gdzie poranne zorze:
                 Nikt nie wie, kędy Helios chowa się pod morze
                 I gdzie wschodzi. Dlatego myślmy o sposobie,
                 Co począć? Choć sposobu nie widzę na dobie.
                 Właśnie z szczytu wiszarów widziałem na oczy,
                 Że to wyspa, w niezmiernej wód morskich roztoczy
                 Pływająca, nizina równa, pośród któréj
                 Widziałem, jak za borem dym wił się do góry.  
                    Gdym to rzekł, wszyscy smutni i jakby z nóg ścięci,
                 Gdyż Antif lajstrygoński stanął im w pamięci,
                 Nie mniej Kyklop łakomy na mięso człowiecze.
                 Nuże w płacz, łza rzęsista po twarzach im ciecze;
                 Lecz te łzy woli mojej złamać nie zdołały.
                 Wraz pancerną drużynę dzielę w dwa oddziały
                 I dowódców wyznaczam. Nad jednym oddziałem
                 Sam byłem, zaś nad drugim Eurylocha176 dałem.
                 I losujemy z sobą, wstrząsając spiżowy
                 Szyszak, z którego wypadł los Eurylochowy.
                 Ten dwudziestu dwóch wziąwszy, ruszył w drogę daléj,
                 Płacząc po nas, bo żal im nas, cośmy zostali.
                    Zamek Kirki znaleźli w dolinie prześlicznéj,
                 Cały z ciosu, wyniesion nad kraj okoliczny;
                 Lecz wilków, lwów spotkali ćmę pod zamku bokiem:
                 Kirka je tak przyswoić umiała ziół sokiem.
                 Toteż one potwory na drużynę naszą
                 Nie rzuciły się, owszem, kornie się im łaszą,
                 Jako psy, gdy gospodarz kęski im rozdaje
                 Po skończonej biesiadzie. Takież obyczaje
                 176 Euryloch, Eurylochos   mąż siostry Odysa, Ktimeny;
                                                                                                                             108






                 Mają tu lwy i wilki, chociaż ich paszczęka
                 Zawsze straszna, i każdy potwora się lęka.
                 Wszedłszy zatem w dziedziniec pani pięknowłoséj,
                 Doleciały ich z komnat jakieś dźwięczne głosy:
                 To śpiew Kirki; śpiewając na krosnach wyszywa
                 Dzieło cudne: cudowną praca bogiń bywa.
                 Wtem Polites do swoich tak rzekł (chłop to dzielny,
                 Przed innymi miał u mnie szacunek rzetelny):
                   Bracia! Tutaj ktoś żyje i przy krosnach śpiewa
                 Śliczne pieśni, aż echo po zamku odbrzmiewa.
                 Bogini czy niewiasta   wołajmy, niech gada!  
                    Tak rzekł, i wołać na nią poczęła gromada.
                 Jakoż się promieniste otwarły podwoje,
                 Ona wyszła, w komnaty zaprosiła swoje.
                 I, głupcy, w próg jej weszli wszyscy, krom jednego
                 Eurylocha; ten został zwietrzywszy coś złego.
                 Ona gości swych sadza w krzesła, stół zastawia
                 Serami, a miód złoty z mąką im przyprawia,
                 Toż i wino pramnejskie; lecz durzące zioła
                 Miesza w nie, by o domu zapomnieli zgoła.
                 Więc gdy zjedli, wypili, Kirka ich dotyka
                 Różdżką   i do świńskiego zapędza karmnika.
                 Bowiem łby ich, szczecina, kwiczenie, kształt cały
                 Były świńskie; li człecze mózgi im zostały.
                 Smutnie w chlewach leżącym rzuciła bogini
                 Żołądź, bukiew, derenie, zwykły karm dla świni.
                    Euryloch przypadł zdyszan do czarnego statku,
                 O tym, jaki ich spotkał, donosząc przypadku;
                 Lecz i słowa wybełtać177 nie mógł, mimo chęci,
                 Taki ból gardło ścisnął: łza się tylko kręci
                 W oczach mu, co świadczyło o mocy cierpienia.
                 Długo go wypytujem, wreszcie z osłupienia
                 Wyszedł i wypowiedział, co ich tam spotkało:
                   Cny Odysie! Twej woli zadosyć się stało.
                 Bór przeszedłszy, w dolinie znaleźliśmy śliczny
                 Dworzec z ciosu, z widokiem na kraj okoliczny.
                 Ktoś w nim mieszkał, bo śpiewy przy krosnach słyszano:
                 Bogini czy niewiasta? Więc na nią wołano.
                 Wyszła, we drzwiach stanąwszy do komnat zaprasza,
                 I próg jej przekroczyła głupia gawiedź nasza.
                 Jam został, gdyż mi w niesmak szły te zaprośmy;
                 A tak naraz straciłem wszystkich z mej drużyny:
                 Próżnom czekał i czekał, żaden nie powrócił!  
                    Skończył, a jam co żywo na siebie zarzucił
                 Miedny miecz, srebrnokuty, łuk ze strzał sajdakiem.
                 I każę się tym samym poprowadzić szlakiem.
                 Ale on się oburącz u kolan mych wiesza
                 I te lotne wyrazy roniąc z łkaniem miesza:
                 177 wybełtać   wybełkotać;
                                                                                                                             109






                   O! nie wleczże mię z sobą, ty boski Odysie!
                 Czuję, że sam nie wrócisz, że nie uda ci się
                 I tamtych wyprowadzić. Uchodźmy bez zwłoki!
                 Uchodźmy, nim nas straszne dosięgną wyroki!  
                    Tak błagał, a ja tymi słowy go odprawię:
                   Chcesz zostać, Eurylochu, to cię i zostawię,
                 Jedz i pij tu przy nawie na lądu krawędzi;
                 Ja sam idę, konieczność jakaś mię tam pędzi.  
                    Rzekłem, i precz odszedłem od brzegu i łodzi.
                 Tak idąc, sama droga w dolinę przywodzi,
                 Gdzie był dwór czarownicy Kirki. Już podchodzę
                 Pod zamek, kiedy Hermes zjawił się na drodze
                 Z złotą laską i w kształty młodzieńcze przyodzian;
                 Wyglądał jak w rozkwicie pierwszym piękny młodzian.
                 Więc rękę mi podawszy, tymi zagadł słowy:
                   Dokąd to, nieszczęśliwcze, dążysz przez parowy
                 Po nieznanym gościńcu? U Kirki tam siedzą
                 Ludzie twoi zamknięci w chlewach, z świńmi jedzą.
                 Czy może chcesz ich odbić? Ej! prędzej być może,
                 Że nie wskórasz, i z nimi zamkną cię, niebożę.
                 Lecz nic to! Ja z tej biedy wybawię-ć koniecznie,
                 Dam ci czar, z którym możesz iść do niej bezpiecznie,
                 Gdyż moc jego od ciebie oddali cios wszelki.
                 Jednak wyucz się pierwej zdrad tej zwodzicielki:
                 Choć w jadło wmiesza trutkę, choć wino zaprawi
                 Przemienić cię nie zdoła, to ziółko cię zbawi
                 Od zdradzieckich jej czarów. Weź przestrogę drugą:
                 Gdyby cię Kirka chciała dotknąć różdżką długą,
                 Dobądż wraz wiszącego u boku bułata178,
                 Rzuć się na nią i pogróź, że ją miecz rozpłata.
                 Zlęknie się i nuż wabić zacznie do łożnicy  
                 Ty się nie droż i kładź się w łóżko czarownicy,
                 Byś i druhów wybawił, i sam był podjęty.
                 Lecz niechaj wprzódy bogom wykona ślub święty,
                 Że już ci czarodziejskich sideł nie chce stawić,
                 Aby rozbrojonego męskiej siły zbawić.  
                    Tak rzekł Hermes i ziółka pokazał mi one
                 Z ziemi wyrwane, dawną mocą obdarzone:
                 Korzonki miało czarne, kwiat białości mleka,
                 Moly zwie się u bogów. Dotąd nie ma człeka,
                 Który by je wykopał. Wszystko w mocy bożéj!
                    Po czym Hermes do górnych olimpskich przestworzy
                 Pognał przez leśny ostrów; jam w zamek się kwapił
                 I w drodze się myślami sprzecznymi wciąż trapił.
                 Wreszciem stanął pod bramą wiodącą w mieszkanie
                 I wołam; snadź ją moje dobiegło wołanie,
                 Gdyż wyszła i drzwi jasne otwarła przede mną.
                 178 bułata   miecza;
                                                                                                                             110






                 Zaprosiła   więc wszedłem, lecz z trwogą tajemną.
                 Posadziła mię w krześle z srebrnymi gwoździami,
                 Postawiła podnóżek zaraz pod nogami,
                 W złotej czaszy wyniosła wino zielonkawe.
                 Już soków czarodziejskich wlała w nie przyprawę,
                 Częstowała; jam wypił   lecz nie czułem zmiany  
                 Po czym różdżką mię dotknie:   Precz, zaczarowany!  
                 Rzekła   ruszaj do chlewa leżeć na barłogu
                 Wraz z tamtymi!   Jam na to polecił się bogu,
                 Miecza-m dobył i obces rzuciłem się do niéj,
                 Grożąc, że ją zabiję. Ona się nie broni,
                 Tylko z krzykiem przestrachu i zgięta we dwoje
                 Błagała, dłońmi stopy obejmując moje:
                   Ktoś jest? Z jakiego ludu? Który kraj cię rodzi?
                 Dziwno mi, że mych czarów moc tobie nie szkodzi,
                 Gdyż nikogo z śmiertelnych ten napój nie szczędził,
                 Ktokolwiek aby kroplę przez zęby przepędził.
                 O, zaprawdę, ty w piersi masz serce ze spiży!
                 Czyś ty nie Odys? Pomnę, co mi on bóg chyży
                 Z złotą laską powiadał, że i tu zawinie
                 Lotny okręt, że na nim Odysej przypłynie
                 Wracający spod Troi. Jeśli tak, to schować
                 Tobie miecz   lepiej w łożu obojgu kosztować
                 Słodyczy i miłością łączyć się wzajemnie,
                 Bym ufność miała dla cię, a tyś ufał we mnie.  
                    Tak mówiła  jam na to twardo:   Rzecz nielekka
                 Żądać, Kirko, miłości ode mnie, od człeka,
                 Któremuś przemieniła druhów w nierogate,
                 A teraz mnie samego wabisz w tę komnatę
                 Do łożnicy, ażebym bezbronny, w pieszczotach
                 Zbył dzielności, zapomniał o rycerskich cnotach.
                 Do łożnicy mnie żadną nie wciągniesz potęgą;
                 Nie dam ci się, bogini! Póki pod przysięgą
                 Nie zaręczysz, że nic mię złego tu nie czeka.
                 Rzekłem, a ona przysiąg żądanych nie zwleka...
                 I kiedy uroczyste śluby bogom czyni,
                 Wtedy wszedłem w wspaniałą łożnicę bogini.
                    Na dworze czarodziejki cztery śliczne panny
                 Kręcą się przy bogini w służbie nieustannej.
                 Ród ich boski, córami są źródeł i gajów
                 I świętych wpadających do morza ruczajów.
                 Jedna z nich krzesła mości, z wierzchu ścieląc cenne
                 Purpurowe kobierce, a na spód płócienne.
                 Druga do pysznych siedzeń przysuwa stoliki
                 Szczerosrebrne, ustawia złociste koszyki  
                 W krużu srebrnym znów wino miesza trzecia dziewa
                 I napój weselący po czarkach rozlewa.
                 Czwarta wodę przyniosła i ogień rozżarzy
                                                                                                                             111






                 Pod trójnogiem, gdzie woda na kąpiel się warzy,
                 A gdy się ta w miedniku179 dobrze już zagrzeje,
                 Nimfa w wannę mię sadza, strumień wody leje,
                 Łagodnie mi obmywszy głowę i ramiona,
                 Aż członkom powróciła krzepkość ich wrodzona.
                 Po tej łaźni znów miękką oliwą wyciera,
                 Chlajnę na mnie zarzuci, w chiton mię ubiera
                 I prowadzi w komnatę do srebrnego krzesła
                 Z podnóżkiem i w nie sadza. Teraz znowu wniesła
                 Służebna na miednicy nalewką złocistą,
                 Z której lała na ręce moje wodę czystą.
                 Gdym się umył, stoliczek gładki mi przystawi,
                 A za nią i klucznica z chlebami się zjawi,
                 Stawia misy przekąsek, jakie ma spiżarnia
                 I jeść każe. Lecz wstręt mię do jadła ogarnia,
                 I w głębokiej zadumie siedzę tak bezwładny.
                 Kirka zaraz spostrzegła, żem potrawy żadnéj
                 Rękami ani ruszył, tylko w myślach tonę.
                 Więc zbliża się i słowa mówi uskrzydlone:
                   Czemuś to jak mruk siedział u stołu, Odysie?
                 Tu masz wino, przysmaków pełno w każdej misie,
                 A tyś nie tknął, i czemu? Porzuć próżną trwogę,
                 Przysięgłam ci na bogi, więc zdradzić nie mogę.  
                 Tak mówiła. Jam na to:   Niech cię to nie dziwi,
                 Kirko, że człek, co w sercu sprawiedliwość żywi,
                 Za nic strawy nie dotknie i ust nie napoi,
                 Póki wolnymi braci nie obaczy swojéj.
                 Chcesz-li przeto, bym jadła skosztował i wina,
                 Wypuść ich, niech tu stanie przede mną drużyna.  
                    Rzekłem; a ona z różdżką czarodziejską w dłoni
                 Wyszła, pootwierała chlewy i wygoni
                 Dziewięcioletnie wieprze z każdego karmniku,
                 Druhy moje; ci Kirkę oblegli wśród kwiku,
                 Ona zaś do każdego, tak jak stali kołem,
                 Poszła i czarodziejskim wraz dotknęła ziołem.
                 Zaraz szkaradnej szczeci zbyły się ich ciała,
                 Skutku onych uroków, jakie im zadała.
                 Znów ludźmi są jak pierwej, tylko odmłodnieli,
                 Urośli, i na twarzach dziwnie wypięknieli.
                 Od razu mię poznali, ściskali za ręce,
                 I nuż w płacz, lecz z radości po tak ciężkiej męce.
                 Płacz w zamku się rozlega   Kirka płacze z nimi,
                 Potem do mnie się zbliża, słowy mówiąc tymi:
                   O przemądry Odysie, słuchaj rady mojéj!
                 Idź nad morze, gdzie okręt twój w zatoce stoi,
                 Niech go zaraz na suche wciągną wysypisko,
                 Potem w dołach zakopią sprzęt, ładugę wszystką,
                 W końcu ty z pozostałą czeladzią wróć razem.  
                 179 w miedniku   w trójnogu;
                                                                                                                             112






                    Tak rzekła; jam posłuszny poszedł za rozkazem
                 Śpiesznie do naszej nawy, co stała w przystani,
                 I zastałem tam druhów, co stali zebrani
                 W kupę, i narzekali, że im życie zbrzydło.
                 Tak w zagrodzie cielęta   kiedy z paszy bydło
                 Powraca do obory na noc   rwą się z klatek,
                 Pędzą i przypadają z bekiem do swych matek:
                 Podobnie moje druhy, skoro mię obaczą,
                 Przypadają i do mnie tuląc się w głos płaczą.
                 Wżdy nie smutku, radości były to oznaki;
                 Iście, jakby przeniosło ich co do Itaki,
                 W kraj rodzinny, gdzie każdy rodził się i chował.
                 Chórem krzyczą, jam ledwo ich słowa zmiarkował:
                   O nasz boski! Twój powrót tyle nas weseli,
                 Jakbyśmy już na naszej Itace stanęli.
                 Lecz mów! Jaki los spotkał naszych towarzyszy?  
                    Tak wołali; jam odparł, gdy się zgiełk uciszy:
                   Wpierw łódź naszą wyciągnąć na to wysypisko,
                 Potem w doły pochować, co w łodzi jest, wszystko.
                 A kiedy się to zrobi, zbierać się bez zwłoki,
                 Iść za mną, gdyż pójdziemy na dworzec wysoki
                 Bogini; towarzyszy waszych tam ujrzycie
                 Jedzących i pijących: wesołe im życie.  
                    Rzekłem   i na mój rozkaz każdy iść gotowy,
                 Li Euryloch takimi odwodził ich słowy:
                   Gdzie to iść mamy? Jakaż pokusa was pędzi
                 W zamek Kirki na zgubę? Ona nie oszczędzi
                 Żadnego; wszystko zmieni w lwy, wilki i wieprze,
                 Przemienionych wraz zmusi służyć jej w najlepsze,
                 Obchodzić wkoło zamek, wartować pod bramą.
                 A czyż tam u Kyklopa w jamie nie to samo
                 Spotkało tych, co oślep z Odysem tam leźli?
                 Przez niego to szaleństwo biedni śmierć znaleźli!  
                    Skończył, a jam się w duchu łamał z przedsięwzięciem:
                 Mam-li z pochew obnażyć miecz ostry i cięciem
                 Łeb mu strącić z tułowia   o, niechajże spadnie,
                 Choć to bliska krew moja! Lecz tu mię opadnie
                 Drużyna; dłoń wstrzymuje i błaga słowami:
                   Witeziu180! Rozkaż tylko, on nie pójdzie z nami,
                 Zostawim go przy łodzi na piasek wciągniętéj,
                 A ty prowadź nas, wodzu, w Kirki zamek święty!  
                    Tak mówili i ze mną ruszyli szeregiem.
                 Euryloch, nierad zostać sam jeden nad brzegiem,
                 Poszedł także; snadź zląkł się gniewów moich gromu.
                 Tymczasem pozostałych druhów w swoim domu
                 Ugaszczała boginka; do łaźni ich wzięto,
                 Namaszczono oliwą, pięknie ogarnięto
                 W chlajny, w chitony. A tak zeszliśmy ich w chwili,
                 180 witeziu   rycerzu, bohaterze;
                                                                                                                             113






                 Gdy w biesiadnej komnacie jedli, wino pili.
                 Po wzajemnych uściskach, gdy każdy przygody
                 Opowiedział już swoje, nuż płakać w zawody,
                 Aż zamek się rozlegał wzdychaniem i płaczem.
                    Wtem bogini się do mnie zbliżyła cichaczem
                 I rzekła:   Cny Odysie, przebiegły i sławny!
                 Przestańcież już raz jęczeć, rzućcie płacz ustawny181;
                 Wiem ile bied znieśliście, prując słone wody,
                 I wiem, jakie na ziemi wróg wam zadał szkody;
                 A że u mnie nie zbywa na mięsie i winie,
                 Krzepcie się, a duch dzielny do piersi wam wpłynie.
                 Taki sam, jak był ongi, gdy ojczyste skały
                 Żegnaliście. Dziś każdy mdły i osowiały,
                 Tylko burz, nędz minionych karmi się widziadły,
                 A wesołości nie zna   cierpienia was zjadły.  
                 Tak rzekła i skłoniła wszystkich nas ku sobie.
                 Więc rok cały, jak doba idzie tuż po dobie,
                 Przy winie, smacznej strawie siedzim tam gościną.
                 Lecz gdy Hory182 obiegną krąg roku i miną,
                 Wiele przeszło księżyców, dni minęło wiele,
                 Wyzwali mię na tajne słówko przyjaciele:
                   Niebaczny! Mógłżeś zabyć o ojczyźnie drogiéj,
                 Jeśli los ci przeznaczył żywym wrócić w progi
                 Twego zamku i smugi rodzinne powitać?  
                    Tą mową męskie serce umieli tak schwytać,
                 Że gdy z słońca zachodem cień okrył nas szary,
                 Jam z Kirką wszedł pod pyszne łożnicy kotary
                 I błagałem pokornie, ściskając kolano:
                   Bogini! Spełń raz świętą przysięgę mi daną,
                 Że do dom nas odprawisz: tęskni mi drużyna;
                 Dzień w dzień łzami, żalami powrót przypomina,
                 Ilekroć twarz odwrócisz lub nie jesteś z nami.  
                    Tak rzekłem, a bogini tę odpowiedź da mi:
                   Bystrogłowy Odysie! Nie chcę ja was dłużéj
                 Zatrzymywać u siebie, lecz wprzód do podróży
                 Innej się przygotujcie: trzeba wam z kolei
                 Zwiedzić gmachy Hadesa, kraj Persefonei183,
                 Gdzie z duszą tebańskiego pogadasz wróżbity,
                 Ślepego Tejresjasza184   duch to znamienity!
                 Persefona mu z życiem nie wzięła rozumu,
                 I on jeden jest mądrym wśród mar czczego tłumu.  
                    Po tej mowie na serce padł mi smutek wielki;
                 181 ustawny   ciągły, ustawiczny;
                 182 Hory  strażniczki ładu we wszechświecie, boginie pór roku i pogody, a stąd też bliskie służki Zeusa,
                    mające pod swoją opieką bramy niebios;
                 183 kraj Persefonei   Persefona, córka Zeusa i Demeter, piękna i młoda żona Hadesa; władczyni podziemnego
                    państwa; w mit. rzym.: Prozerpina;
                 184 ślepego Tejresjasza   Tejresjasz, Tejrezjasz; legendarny wieszczek tebański; wg mitologii zobaczył kąpiącą
                    się Atenę, za co bogini ukarała go ślepotą, lecz jako rekompensatę obdarzyła go darem przepowiadania; inna
                    wersja mówi, że oślepiła go Hera, a dar wieszczenia otrzymał od Zeusa;
                                                                                                                             114






                 Siadłem, płacząc, na łóżku, i jak zbawicielki
                 Wzywam śmierci, niech zaraz wtrąci mię w noc wieczną!
                 A gdym łzami ukoił tę boleść serdeczną,
                 Dopiero się na taką odpowiedź odważę:
                   O Kirko! K-tóż mi drogę przez morze pokaże?
                 Któż żywy do Hadesu mógł dopłynąć w nawie?  
                    Takem rzekł, ona na to odparła łaskawie:
                   O mój mądry Odysie! Niech cię nie obchodzi,
                 Kto ma być w tej żegludze przewodnikiem łodzi!
                 Maszt tylko zatknij, podnieś z żaglem białym reje
                 I czekaj aż z północy dobry wiatr powieje,
                 Z nim płynąć! Gdy ocean przemkniesz niezbrodzony,
                 Natrafisz na brzeg płaski, gdzie gaj Persefony
                 Pełen olsz, topól gonnych a i wierzb jałowych.
                 Tam z okrętem na głębiach stań oceanowych,
                 A sam idź w gmach Hadesa. Podwójnym korytem,
                 W nurt Acheronu, Pyrifiegeton z Kokytem185,
                 Co z Stygu186 wody bierze, wpadają u skały,
                 Gdzie z ogromnym łoskotem łączą się ich wały.
                 Cny Odysie! W pobliżu onej tam opoki
                 Dół wykopiesz na łokieć długi i szeroki.
                 Nad dołem czyń obiatę zmarłym: niech weń ścieka
                 Jedna tam zlewka miodu przaśnego i mleka,
                 Druga wina, a trzecia wody, mąki białéj,
                 Potem ślubuj, by cienie zmarłych cię słyszały:
                 Że gdy wrócisz, w Itace dasz na stos żertwienny
                 Jałowicę bez skazy i inny dar cenny;
                 A na cześć Tejresjasza   że pod nóż ofiarny
                 Pójdzie najlepszy z trzody baran, całkiem czarny.
                 A gdy dostojne mary przegłaszczesz zaklęciem,
                 Zarżniesz im czarną owcę wraz z czarnym koźlęciem187,
                 Łbami ku Erebowi, oblicze zaś swoje
                 Odwrócisz w górę rzeki; i niebawem roje
                 Duszyczek nieboszczyków zaczną się tam znęcać.
                 Ty zaś swoją czeladkę masz słowy zachęcać,
                 Niech w lot obie owieczki miednym nożem ścięte
                 Obłupi, na stos rzuci i potęgi święte
                 Hadesa, Persefony wezwie, bijąc czołem.
                 Ty zaś miecza dobywaj i groź ostrzem gołem
                 Marom zmarłych, by do krwi nie lazły rozlanéj
                 Wpierw, nim przyjdzie Tejresjasz przez cię wywołany.
                 Wnet też stanie przed tobą, o pasterzu ludów!
                 185 Acheron (Acheront)   rzeka przez którą dusza przeprawiała się w podziemiu, jej nazwa oznacza płynąca
                    cierpieniem, w rzeczywistości jest to rzeka w Epirze, płynąca częściowo pod ziemią i uchodząca do Morza
                    Jońskiego; Pyriflegeton   płynąca ogniem; Kokytos   strumień łez, nad jej brzegami błądziły dusze
                    zmarłych, którzy nie doczekali pogrzebu; w rzeczywistości dopływ Acherontu w Tesprocji;
                 186 Stygu (Styksu)   zwanego strasznym, była to główna rzeka Hadesu;
                 187 czarną owcę wraz z czarnym koźlęciem   bóstwom Erebu (świata zmarłych), składa się w ofierze czarne
                    sztuki bydła lub trzody;
                                                                                                                             115






                 Ów prorok, i wywróźy, ile jeszcze trudów
                 Czeka cię, wskaże drogę, usunie przeszkody,
                 Byś mógł wrócić do domu przez te słone wody.  
                    Skończyła, a gdy z brzaskiem Zorzy Noc uciekła,
                 Zaraz mię w miękką chlajnę i chiton oblekła,
                 Siebie zaś srebrnolitą przyodziawszy szatką,
                 Powłóczystą i cienką, spięła kibić gładką
                 Złotym pasem misternej złotniczej roboty,
                 I pod zasłoną skryła bujnych włosów sploty.
                 A jam z izby do izby biegł przez gmach zamkowy,
                 Śpiącą jeszcze drużynę tymi budząc słowy:
                   Wstawajcie wy, słodkimi snami kołysani!
                 Zbierać się! Taki rozkaz naszej boskiej pani.  
                    Tak rzekłem, do posłuchu kłoniąc moje chwaty,
                 Lecz i tu się bez smutnej nie obyło straty...
                 Więc gdy całą drużynę przy sobie już miałem,
                 Wyruszam i tak mówię idąc:   Przyjaciele!
                 Nie myślcie, że nam droga do domu się ściele,
                 Do ziemi ojców. Kirka każe w inne strony
                 Płynąć nam, w kraj Hadesa, srogiej Persefony,
                 By tam z duszą pogadać wieszcza Tejresjasza.  
                    Słysząc to, lamentować pocznie wiara nasza
                 I nuż tarzać się w kurzu, nuż z głowy rwać włosy.
                 Ale mnie nie złamały ich płaczliwe głosy.
                 Więc od nawy stojącej u morskiej przystani
                 Idziemy wszyscy smutni, ponurzy, spłakani.
                 Szła i Kirka z koziołkiem i barankiem czarnym,
                 A wiążąc je u łodzi   sama cieniem marnym
                 Gdzieś wionęła. Nie dojrzy oko śmiertelnika
                 Bóstwa, gdy niewidome robi się i znikaŤ.
                                                                                                                             116






                                                       PIEŚŃ JEDENASTA
                                                            U zmarłych (Nékyja)
                    ťPrzybywszy nad brzeg morza łódź tam zostawioną
                 Spychamy najpierw z brzegu w boską otchłań słoną.
                 Maszt dźwignion już białymi odął się żaglami,
                 Więc owce na łódź bierzem, a nareszcie sami
                 Wsiadamy; zasmuceni lejem łzy żałoby.
                 Wtem od lądu na okręt nasz błękitnodzioby
                 Kirka wiatr nam nasłała; żagle już nadyma
                 Ten przewodnik żeglugi, jak lepszego nié ma.
                 Rączo też sprzęt zniesiony w nawie porządkujem
                 I zdani na wiatr dobry i ster, morze prujem
                 Pełnym żaglem; przez cały dzień szparko się płynie
                 Do zachodu, gdy szlaki wodne noc obwinie.
                    Tak dotarłszy do samych oceanu krańcy,
                 Widzim kraj. Kimmeryjscy siedzą w nim mieszkańcy188,
                 Którzy w mgle i ciemnicy brodzą ustawicznéj:
                 Nigdy bowiem nie spojrzy na nich Helios śliczny,
                 Ani kiedy na niebo ugwieźdzone wkracza,
                 Ani kiedy ku ziemi ze szczytów się stacza;
                 Zawsze też lud ten nędzny w grubej nocy brodzi.
                    Więc wywlókłszy łódź na brzeg, wybieramy z łodzi
                 Obie owce, i ruszym brzegiem oceana
                 W tę stronę, co od Kirki była nam wskazana.
                 Tam Euryloch, Perimed dzierżą owce obie
                 Ofiarne, a jam miecza dobył i nim robię
                 Dół w ziemi, jeden łokieć szeroki i długi;
                 Dokoła libacyjne zmarłym leję strugi:
                 Najpierw sam miód i mleko, potem słodkie wino,
                 W końcu wodę zmieszaną z mąki odrobiną.
                 I ślubowałem marom zmarłych, że gdy stanę
                 W Itace, wraz jałówkę dam im nieskalanę
                 Na żertwę i na stosie spalę coś cennego;
                 Tejresjaszowi nadto zabiję czarnego
                 Barana, co rej wodzi w całej mej oborze.
                 A gdym tak cienie zmarłych przebłagał w pokorze,
                 Onym owcom pokornym podciąłem gardziele,
                 I krew w ten dół ściekała. Wnet duszyczek wiele
                 Tam się złazić poczęło z Erebu otchłani.
                 Młode pary, toż starce latami złamani,
                 Panieneczki miłością młodocianą strute,
                 188 Kimmeryjscy... mieszkańcy   mityczny lud tracko irański mieszkający na północ od Morza Czarnego; tu
                    noszą cechy bajkowego ludu z krańca świata, żyjącego w wiecznej ciemności u granic Tartaru (czyli Hadesu);
                                                                                                                             117






                 Widma dzielnych witeziów oszczepami skłute,
                 Pozabijane w boju, w pokrwawionej zbroi.
                 Cały ten tłum do dołu ciśnie się i roi
                 Wrzeszcząc tak, że aż przestrach blady mię owionie.
                 Więc czym prędzej drużynę do pracy nagonię
                 I każę obie owce, co leżą zarżnięte,
                 Obłupić, dać na ogień, potem strasznie święte
                 Moce takoż Hadesa, jak i Persefony
                 Błagać. Sam zaś, dobywszy miecz mój wyostrzony,
                 Wysunąłem się, broniąc marom nieboszczyków
                 Krwi tej lizać, nim brzmienie wyrocznych tajników
                 Tejrejsjasz mi objawi, gdy nań przyjdzie pora.
                    Lecz pierwsza przyszła do mnie dusza Elpenora.
                 On bowiem nie pogrzebion w ziemi do tej chwili.
                 W domu Kirki my zwłoki jego zostawili,
                 Nie opłakane, ani nawet pogrzebione  
                 Inne sprawy myśl naszą rwały w inną stronę.
                 Widząc go, jam zapłakał, litością się kruszę,
                 I zagabałem189 tymi słowy biedną duszę:
                   Mówże, jakeś się dostał w te ciemne przestwory?
                 Nogi-ż niosły cię prędzej niż mię okręt skory?  
                    Takem pytał; on na to mówił płacząc rzewnie:
                   O przemądry Odysie! Jakiś demon pewnie
                 Zdradził mię, a zgubiło wina nadużycie,
                 Żem zapomniał, zaspany na zamkowym szczycie,
                 Znaleźć wschody, zejść po nich bez żadnej mitręgi,
                 I prosto-m z dachu skoczył, łamiąc kark i kręgi,
                 Aż dusza ze mnie poszła w ten mrok hadesowy.
                 Błagam cię, klnę na wszystkie najdroższe ci głowy,
                 Na małżonkę, na ojca, co-ć chował i bawił,
                 Na syna Telemacha, coś w domu zostawił,
                 Że gdy, jak wiem, opuścisz kraj Persefonei
                 I powrócisz na nawie do wyspy Eei,
                 Więc sobie zaraz wspomnij, że tam moje ciało
                 Nie pogrzebione w zamku Kirki się zostało.
                 Nie dajże mu się walać, nim odjedziesz w drogę,
                 Gdyż gniew bogów na głowę twoją ściągnąć mogę.
                 Przeto spal mnię w tej zbroi, którą się nosiło,
                 Złóż popioły nad morzem i nakryj mogiłą.
                 Niech o mnie nieszczęśliwym wieki wspomną sobie!
                 Zrób to wszystko i zatknij wiosło na mym grobie,
                 Którem z towarzyszami dzierżył, gdym był żywy.
                    Tak mówił, a jam na to:   O mój nieszczęśliwy!
                 Wszystko, co tylko żądasz, wypełnię najchętniéj.  
                    W ten sposób rozmawiając, obaj stoim smętni:
                 Ja po jednej, miecz trzymam i przystępu bronię
                 Do krwi tej, a duch smutny po drugiej był stronie.
                 189 zagabnąłem   zagadnąłem;
                                                                                                                             118






                    Niebawem cień mej matki ku mnie się pomyka,
                 Dusza to Antiklei190, córy Autolyka.
                 Żyła ona, gdym z domu szedł pod Ilion święty.
                 Jej widok łzy wycisnął, tak byłem przejęty,
                 A jednak ją odpędzam mieczem od rozlanéj
                 Krwi, choć z żalem, nim przyjdzie wieszczek wywołany.
                    I oto już się dusza Tej resjasza jawi
                 Z posochem złotym w ręku. Poznał mię i prawi:
                   O synu Laertesa, Odysie, i czemu
                 Świat rzuciłeś i słońcu uciekłeś jasnemu,
                 Aby widzieć umarłych i grozy siedlisko?
                 Zejdź na bok albo miecz swój nastawion spuść nisko,
                 Niech się krwi tej napiję i przyszłość wygadam.  
                    Tak rzekł, jam się usunął i do pochew wkładam
                 Mój miecz srebrnogwoździsty. Wieszcz czarnej posoki
                 Napił się i jął przyszłe obwieszczać wyroki:
                   Cny Odysie! Ty wrócić chciałbyś na okręcie
                 Do domu   lecz bóg jeden stoi ci na wstręcie;
                 Od gniewu Ziemioburcy nikt się nie wymiga:
                 Tyś mu syna oślepił   więc zemstą cię ściga.
                 A jednak wrócisz kiedyś w domowe pielesze;
                 Hamuj tylko sam siebie i druhów twych rzeszę,
                 Bo gdy przez rozhukane burzą morskie szlaki
                 Przybijesz łodzią swoją do wyspy Trinakii191,
                 Ujrzysz tam jałowice tuczne na rozłogu,
                 Pasące się na chwałę słonecznemu bogu.
                 Jeślibyś je oszczędził, pomny mej przestrogi,
                 Może byś wrócił kiedy z trudem w ojców progi.
                 Lecz jeśli nie oszczędzisz, zginą twoi męże,
                 Zginie okręt, acz ciebie zguba nie dosięże.
                 Przecież późno, jak nędzarz wrócisz, bez drużyny,
                 Cudzym statkiem, a w domu zastaniesz ruiny,
                 Zuchwalców, co twe mienie i dostatek trwonią,
                 Co za twoją małżonką podarkami gonią.
                 Lecz ty przyjdziesz, ukrócisz harde zalotniki:
                 Naprzód chytrym fortelem pomieszasz im szyki,
                 Potem miecz twój w krwi gachów po jelce się zbroczy.
                 Co gdy spełnisz, weź wiosło, idź z nim w świat za oczy
                 Szukać ludzi, którzy nic o morzu nie wiedzą,
                 Którzy nieosoloną strawę zwykle jedzą,
                 Długowioślanych łodzi też nie znają wcale
                 Ni wioseł, istnych skrzydeł muskających fale.
                 Lecz abyś się nie zmylił, określę dokładnie:
                 Jeśli ktoś w obcej ziemi, widząc cię, zagadnie,
                 Że na barkach łopatę dźwigasz, złóż to brzemię
                 I wygładzone wiosło natychmiast wbij w ziemię,
                 190 Dusza... Antiklei, córy Autolyka   Antikleja była matką Odysa, która wg tradycji zmarła z tęsknoty za
                    synem;
                 191 Trinakia   wyspa, którą mogła być Sycylia, pasły się na niej trzody boga słońca, Heliosa;
                                                                                                                             119






                 A sam do Posejdona módl się; mórz władyka
                 Niech ma obiatę z kozła, toż z wieprza i byka.
                 Po czym wrócisz i bogom dasz hojne ofiary,
                 Zamieszkującym niebios niezmierne obszary,
                 A wszystkim po kolei. Na koniec przez morze
                 Przyjdzie śmierć192, aby lekko, gdy starość cię zmoże,
                 Zabrać z sobą, z pośrodka narodu i drużby
                 Przez cię uszczęśliwionej. Niemylne to wróżby!  
                    Skończył wieszcz, a jam na to odrzekł:   Starcze miły,
                 Taki los już mi pewnie bogi naznaczyły;
                 Lecz powiedz, szczerej prawdy dowiedzieć się muszę:
                 Tam oto mej nieboszczki matki widzę duszę,
                 Siedzącą nad krwi strugą: milczy, i synowi
                 Ani w oczy popatrzy, oni słowa powié.
                 Cóż robić, o mój królu, żebym był poznany?  
                    Powiedziałem, a na to rzekł wieszcz wywołany:
                   Jak zrobić?   Rzecz to łatwa; zaraz dam ci sposób:
                 Pozwól tylko tym marom nie żyjących osób
                 Krwi tej liznąć, a każda powie, co ma na dnie;
                 Lecz gdy wzbronisz, zamilknie i w głębiach przepadnie.  
                    Tak mówił duch Tejresja i gdy mi nawróżył,
                 Znowu się w ciemne gmachy Hadesu zanurzył.
                    Jam został sam nad dołem; minął czas niedługi,
                 Aż przyszła matka moja pić z tej krwawej strugi,
                 Poznała mię i smutną powitała mową:
                   Synu! Jakżeś się dostał w tę noc hadesową,
                 Kiedyś żyw? Wam żyjącym strach patrzeć na one
                 Srogie rzeki wałami wzdętymi pędzone!
                 Najbardziej na Okean, którego nie zbrodzi
                 Nikt a nikt pieszo, chyba w wydrążonej łodzi.
                 Czyś ty się tu zabłąkał, wracając ze swymi
                 Na okręcie spod Troi drogami błędnymi?
                 Czy dotąd nie widziałeś ni domu, ni żony?  
                 Tak pytała; jam na to, do głębi wzruszony:
                   O matko! Jam z potrzeby wszedł w te kraje blade,
                 By ducha Tejresjasza zapytać a radę.
                 Jeszczem ani w Achai193 nie był, ni w Itace,
                 A tylko na włóczędze ciągłej żywot tracę,
                 Odkąd z Agamemnonem pod tabunną Troję194
                 Wyszedłem staczać krwawe z Trojanami boje.
                 Lecz mów mi szczerą prawdę, o matko kochana!
                 W jakiż sposób napadła cię śmierć nieprzespana?
                 192 przez morze przyjdzie śmierć   wróżba dotycząca przyszłej śmierci Odysa; miał go zabić Telegonos (syn
                    Odysa i Kirke), który przypłynął do Itaki w poszukiwaniu ojca i nie rozpoznawszy go, zranił śmiertelnie w
                    przypadkowej bójce;
                 193 w Achai   kraina na Peloponezie nad Zatoką Koryncką, ze stolicą w Mykenach, gdzie władali Atrydzi;
                 194 tabunna Troja   bogata w konie;
                                                                                                                             120






                 Zjadła-ż ciebie choroba? Czy łucznica ona,
                 Artemis, lekką strzałę wbiła ci do łona195?
                 Mów o ojcu, o synu moim, co zostali:
                 Czy godność moją dzierżą, czyli też ją zdali
                 Komu z mężów, zwątpiwszy, czy żyję na świecie?
                 Powiedz, co tam małżonka moja myśli przecie?
                 Siedzi-ż jeszcze przy synu i z nim gospodarzy?
                 Czy poszła za którego z achajskich mocarzy?  
                    Tak pytałem, a matka rzekła w odpowiedzi:
                   Ona zawsze stateczna sercem, dotąd siedzi
                 W zamku twym, gdzie dni wszystkie wśród tęsknej żałoby
                 Płyną jej, a na płaczach schodzą nocne doby.
                 Godności twej nikt nie wziął, a królewskie włości
                 Telemach zawsze trzyma, uprawia w cichości;
                 Czasem na ucztę sprasza, jak czynić należy
                 Temu, który najwyższą władzę w kraju dzierży,
                 A sam bywa zapraszan. Rodzic twój na łanie
                 Osiadł sobie i w mieście nigdy nie postanie.
                 Łoże jego nie świeci makatą tam żadną
                 Ni chlajnami; na zimę ma izbę czeladną,
                 W której sypia; zazwyczaj na ziemi w popiele
                 Kładnie się przy ognisku i łachman podściele;
                 W łagodniejsze zaś lato i jesień owocną
                 Rad chodzi po winnicach sypiać porą nocną,
                 K-ędy sobie ze suchych liści łoże mości.
                 A nim zaśnie, wciąż duma o losów srogości
                 Sprzysiężonych na ciebie, i w serce się wpija
                 Nowy ból, a lat ciężar do reszty zabija.
                 Tak i mnie schnącą z żalu śmierć w końcu zabrała.
                 Synu! Mnie nie zabiła Artemidy strzała,
                 Co tak niespodziewanie i lekko przeszywa;
                 Mnie nie zjadła choroba, co duszę wyrywa
                 Z ciała bólem żartego, tylko, drogie dziécię,
                 Ciągła tęskność po tobie wyssała mi życie.  
                    Tak rzekła. We mnie drżała chęć niepowściągniona
                 Marę matki nieboszczki pochwycić w ramiona:
                 Trzykroć chciałem ją objąć myśląc, że przygarnę,
                 Trzykroć umkła196 mi z ręku i znikła jak marne
                 Senne widmo, a serce i rwie się, i goni
                 Tym gwałtowniej. Więc rzekłem tymi słowy do niéj:
                   O matko! Nie broń-że mi rozkoszy uścisku!
                 Czemuż się nie uściskać w tym cieniów siedlisku!
                 Niechby serca strapione w łzach zmieszanych razem
                 Ulgę sobie znalazły. A może obrazem
                 Złudnym tak Persefona przede mną majaczy,
                 Bym poznał całą bezdeń mej nędzy tułaczéj?  
                    Rzekłem, a matka słowy zakwili tkliwemi:
                 195 łucznica Artemis... strzałę wbiła ci do łona   lekką śmierć przypisywano Artemidzie;
                 196 umkła   umknęła;
                                                                                                                             121






                   Synu! Najnieszczęśliwszy z ludzi na tej ziemi!
                 Nie zwiodła cię tym widmem groźna Persefona,
                 Lecz takim jest człek każdy, gdy życia dokona,
                 Kiedy ciała i kości z sobą nic nie sprzęga;
                 Wszystko strawi płomieni niszcząca potęga,
                 Odkąd z białymi kośćmi życie się rozbrata,
                 A dusza, jak sen lekka, w otchłanie ulata.
                 Teraz na świat powracaj i w pamięci żywéj
                 Chowaj to! Kiedyś żonie opowiesz te dziwy.  
                    Gdyśmy tak rozmawiali, przyszły z różnej strony
                 Dusze niewiast, wypełzłe z krain Persefony,
                 Wszystko żony i córy mężów wielkiej sławy.
                 Cienie te obstąpiły dokoła dół krwawy.
                 Widząc to przemyśliwam, jak pytać po jednéj,
                 I na trudność ten sposób zdał się odpowiedny,
                 Żem wydobył miecz długi, wiszący u boku,
                 I wzbroniłem duszyczkom pić we krwi potoku.
                 Więc po jednej puszczałem, o miano rodowe
                 Pytając. Takem poznał te mary grobowe.
                 Pierwsza pomknęła na mnie Tyro urodziwa197,
                 Zacnego Salmoneja córą się nazywa,
                 A Kreteja małżonką. Ta czasy dawnymi
                 Kochała się w Enipie, z wszystkich rzek na ziemi
                 Najpiękniejszej, i często biegła na wybrzeże
                 Enipu. Więc Posejdon na się postać bierze
                 Tego bożka i w rzeki wirowym zakręcie
                 Napadł ją   ona w boskie gdy wpadła objęcie,
                 Z obu stron buchta w górę fala purpurowa
                 I wzdąwszy się sklepieniem przed ludźmi ich schowa.
                 Z miłosnego uścisku gdy panna się cuci,
                 Dłoń jej ściska i takie słowa bożek rzuci:
                   Chwała ci za ten uścisk rozkoszy jedyny.
                 Rok nie przejdzie, a dzielne urodzisz mi syny.
                 Z niebiany dzielić łoże jest błogosławieństwem.
                 Opiekuj się jak matka tych chłopiąt maleństwem,
                 A teraz idź do domu, nie mów nic przed nikim,
                 Żeś była z Posejdonem, wielkim mórz władnikiem198!  
                    Rzekł i wskoczył, a fala nakryła go wzdęta.
                 Tyro zaszedłszy w ciążę powiła bliźnięta:
                 Peliasa i Neleja. Tak jeden jak drugi
                 Wyszli z czasem na dzielne Kronionowe sługi.
                 Pelias siedział na Jolku, sławnym z owiec chowu,
                 A Nelej na Pylosie. Innych synów znowu
                 Powiła Kretejowi ta królewska żona,
                 Jak Ajsona z Feresem, toż Amytaona.
                 197 Tyro urodziwa   była to córka Salmoneusa, matka Neleusa, a babka Nestora;
                 198 władnikiem   władcą;
                                                                                                                             122






                    Po niej jam Antiopę199 ujrzał krasawicę,
                 Chełpiącą się, że z Zeusem dzieliła łożnicę,
                 Że dała mu Amfiona i Zeta, co z czasem
                 Siedmiobramny gród Tebów wznieśli, murów pasem
                 Obwiedli; gdyby bowiem murów tych nie było,
                 Nie mogliby obronić Tebów własną siłą.
                    Po niej przyszła Alkmena200, żona Amfitriona,
                 Którą Zeus pochwyciwszy w miłosne ramiona,
                 Spłodził z nią Heraklesa, męża serca lwiego.
                 Jawi się i Megara201, córka zuchwałego
                 Krejona, za mąż dana Amfitryjonidzie,
                 Co słynął niezłomnością.
                 Wraz i matka idzie
                 Edypa, Epikasta202, sławna strasznym czynem,
                 Gdyż w obłędzie dzieliła łoże z własnym synem,
                 Co ojca swego zabił. Bóstwa im na psotę
                 Przed ludźmi kazirodną wykryły sromotę.
                 Choć Edyp w pięknych Tebach Kadmejami rządził
                 Wyrok bogów na pasmo zgryzot go osądził.
                 Ona zaś w Hades poszła, gdy z rozpaczy wielkiej
                 Uwisła w zadzierzgniętym powrozie u belki,
                 A tak na syna głowę zwaliła te nędze,
                 Jakich skrzywdzonej matce dostarczyły jędze.
                    Po niej żona Tyndara Leda203 się zjawiła.
                 Ta mężowi dwóch dziarskich chłopaków powiła:
                 Kastora, co najdziksze ujeżdżał rumaki,
                 Polydeuka, co bił się Sławnie na kułaki.
                 Obadwaj dotąd żyją w karmiącej nas ziemi,
                 Gdyż pod ziemią uzacnił ich Zeus przed innymi.
                 Dzień przeżywszy mrą w drugim, i tak wciąż koleją
                 Mrąc i żyjąc, jak bogi w chwale swej jaśnieją.
                 Po niej nadeszła Fedra,204 Prokris i Ariadna205,
                 Ta zgubnego Minosa córa dziwnie ładna,
                 Którą ongi Tezeusz, gdy z Krety ostrowu
                 Chciał do Aten uwozić, zbył swego połowu,
                 Gdyż na wysepce Dii Artemis ją grotem
                 Swym ubiła, jak świadczył Dyjonizos o tem.
                 199 Antiopę   Antiope uwiedziona, która przez Zeusa urodziła Amfiona oraz Dzetosa (braci bliźniaków), którzy
                    byli budowniczymi beockich Teb; Amfion był tak znakomitym muzykiem, że kamienie tebańskiego muru
                    same układały się na dźwięk jego kitary;
                 200 Alkmena   por. przypis 34;
                 201 Megara   córka króla tebańskiego Kreona, żona Heraklesa; wg popularnej wersji zamordowana wraz z
                    dziećmi przez oszalałego męża;
                 202 Epikasta   zwana też Jokastą; matka Edypa; bohaterka cyklu mitów tebańskich, na kanwie których osnute są
                    dramaty Sofoklesa: Antygona, Król Edyp i Edyp w Kolonie;
                 203 Leda   żona Tyndareosa, króla Sparty, uwiedziona przez Zeusa ukrywającego się pod postacią łabędzia,
                    matka Dioskurów, tj. Kastora i Polluksa oraz Heleny i Klitajmestry;
                 204 Fedra   córka Minosa druga żona Tezeusza, siostra Ariadny, zakochana bez wzajemności w swym pasierbie
                    Hipolicie, oskarżyła go fałszywie przed mężem i spowodowała jego śmierć; (na losach Fedry osnute są
                    dramaty Eurypidesa i Jeana Racinea);
                 205 Ariadna   siostra Fedry, córka władcy Knossos, Minosa, oraz jego żony Pazyfae; pomogła Tezeuszowi
                    wydostać się z labiryntu, dając mu kłębek nici, którym znaczył drogę;
                                                                                                                             123






                    Więc Majra206 i Klymene, toż pełna sromoty
                 Przyszła i Erifyle207, co za stroik złoty
                 Sprzedała swego męża.
                 Już mi niepodobna
                 Wszystkie zwać po imieniu, opisać z osobna
                 Te sławnych bohaterów i dziewki, i żony,
                 Bo i nocy by brakło, zwłaszcza że spóźniony
                 Czas nagli do spoczynku; a czy się położę
                 Tam w łodzi, z towarzyszami, czy gdzie tu, w komorze,
                 Łasce waszej i bożej podróż mą oddałemŤ.
                    Skończył, a w zgromadzeniu naraz oniemiałem.
                 Nastała uroczysta cisza w izbie ciemnej.
                 Wtem ozwał się Arety głos białoramiennej:
                 ťJakże wam się wydaje mąż ten, o Feaki?
                 Przy tym wzroście i kształcie ciała rozum taki!
                 On gość mój   ależ wolno uczcić go każdemu.
                 Po cóż naglić z odprawą? Lepiej potrzebnemu
                 Tułaczowi nie skąpić, kiedy z łaski nieba
                 Każdy z was chowa skarby większe, niż potrzebaŤ.
                    Na to do zgromadzonych starzec siwogłowy
                 Echeneos się zwrócił i rzekł tymi słowy:
                 ťMężowie! Do serc waszych mowa ta przypada;
                 Mądrze radzi królowa, słuchać ją wypada,
                 Lecz prawo do rozkazu służy li królowiŤ.
                    Na to mu Alkinoos tym słowem odpowie:
                 ťCom przyrzekł, to i spełnię, pókim żyw i czuję,
                 I póki tym żeglownym Feakom panuję.
                 Lecz gość nasz, choć mu do dom tak śpieszno, niech z nami
                 Choć do jutra zabawi; ja się z podarkami
                 Tymczasem dlań uwinę. Na jego odprawie
                 Nam tu wszystkim zależy, najwięcej mej sławie,
                 Jako temu co włada i stoi na czeleŤ.
                    Na to odparł mu Odys obfity w fortele:
                 ťO potężny Alkinie, królu pełny chwały!
                 Choćbyście mnie zmusili siedzieć tu rok cały,
                 Bylem powrót miał pewny, sute opatrzenie,
                 Przystałbym. To by nawet podniosło znaczenie
                 Wracającego do dom, a z mieszkiem niepróżnym.
                 Nie umiano by sobie rady dać z podróżnym
                 W Itace: z taką cześcią byłbym tam witanyŤ.
                    Na to Alkin: ťOdysie! Choć jak gość nieznany
                 Wszedłeś tu, jednak sądząc z postaci i twarzy,
                 Nie patrzysz na oszusta z rzędu tych nędzarzy,
                 Jakich po chleborodnej ziemi moc się kręci,
                 I trzeba czy nie trzeba, kłamią bez pamięci.
                 Lecz ty i słowem wdzięczny, duszą nieobłudny,
                 206 Majra   towarzyszka Artemidy, jej przyjaciółka i powiernica;
                 207 Erifyle   córka władcy Argos Talaosa, żona wieszcza i wodza Amfiaraosa;
                                                                                                                             124






                 Wieszcza krojem w powieści opowiadasz cudnéj
                 Wojsk argejskich niedolę i twą osobistą.
                 Otóż wyznaj mi szczerze, niech wiem prawdę czystą:
                 Czy ci się oni boscy męże pokazali,
                 Coś z nimi szedł pod Ilion, co tam głowy dali?
                 Teraz noc długa, bardzo długa   a do spania
                 Jeszcze nie czas, więc ciągnij swe opowiadania
                 I do boskiej Jutrzenki; mnie to nie unuży,
                 Choćbyś przygód swych powieść przewlókł jak najdłużejŤ.
                    Na to odrzekł mu Odys: ťO królu Alkinie!
                 Bohaterze, którego sława wszędy słynie!
                 Jest czas i na gawędy, jest czas i na spanie;
                 Lecz gdy chcesz, abym dalej mówił, niech się stanie
                 Tobie gwoli: opowiem ową dolę smutną
                 Mych przyjaciół, co śmiercią zginęli okrutną,
                 Bo choć uszli pod Troją krwawego pogromu,
                 Śmierć znaleźli z rąk niewiast z powrotem do domu.
                    Owoż, gdy na skinienie groźnej Persefony
                 On tłum cieniów niewieścich zniknął rozpierzchniony,
                 Widziałem, jak Atrydy duch przyszedł posępny,
                 A z nim pomknął i orszak duchów nieodstępny
                 Tych wszystkich, co w Ajgista zamku dali głowy,
                 Ledwo krwi się tej napił cień Agamemnowy,
                 Wraz mię poznał, w głos łzami zaszlochał rzewnymi,
                 Ręce ku mnie wyciągnął, chcąc przygarnąć nimi;
                 Lecz darmo! Już z nich siła życia uleciała,
                 Dająca niegdyś gibkość członkom jego ciała!
                 Na ten widok serdeczne łzy mi się polały
                 I usta moje tymi słowy go witały:
                   Sławny synu Atreja, o Agamemnonie!
                 Któż cię wtrącił w te śmierci nieprzespane tonie?  
                 Czy Posejdon cię zabił wśród morskiej przeprawy,
                 Nasyłając orkany i wichry na nawy?
                 Czyliś na lądzie zabit od wrażych warchołów,
                 Gdyś im zajmował stada baranów i wołów?
                 Czy gdy w żon swych i grodu stawali obronie?  
                    Takem mówił. On na to odpowiedział:   O nie!
                 Nie, Laertio Odysie, w fortele obfity,
                 Jam z ręki Posejdona nie zginął zabity,
                 On nie nasłał orkanów ni wiatrów, gdym płynął,
                 Anim od wrażych ludzi na lądzie nie zginął:
                 Jeno Ajgist, ten wspólnik mej występnej żony,
                 Śmierć mi zadał. W gościnę przezeń zaproszony,
                 Byłem zabit na godach jako wół u żłobu.
                 Moich zaś towarzyszów, również bez sposobu
                 Obrony, zarzynano jakby wieprzów trzody,
                 Które w gościnnym domu zwykle rzną na gody
                 Czy weselne, czy inne, czy na wielkie święto.
                 Musiałeś nieraz widzieć, jak to ludzi rznięto
                                                                                                                             125






                 W pojedynkach lub w bitew zaciętych natłoku,
                 Ale wszystko to niczym przy onym widoku,
                 Kiedy to wkoło stołów zastawnych i kruży
                 Wiliśmy się po ziemi w krwi czarnej kałuży.
                 Wtenczas srodze mię przeszył jęk córki Pryjama,
                 Kasandry208: Klytajmestra dławiła ją sama
                 Przy mnie, już konającym. Jam wzniósł ręce obie
                 I za miecz schwycił; ona wydarła, i sobie
                 Precz poszła. Nawet powiek moich nie przywarła,
                 Gdym skonał, ani szczęk mych, otwartych do garła!
                 Nie wiem, czy obrzydliwsze na świecie jest zwierzę
                 Nad kobietę, gdy w taką zbrodnię się ubierze,
                 Jak w oną, na małżonku własnym dokonaną.
                 Jam marzył, że gdy wrócę, radość niespodzianą
                 Sprawię dzieciom, czeladce, wszystko mnie powita.
                 Alić ta przeniewiercza zbrodniarka kobiéta
                 Nie tylko sama siebie, lecz rodzaj niewieści
                 Zbezcześciła, te nawet, co warte są cześci!  
                 Skończył, a jam mu na to:   Och! Sroży się, sroży
                 Od dawna nad plemieniem Atreja gniew boży!
                 Zeus za narzędzie zguby niewiastę obiera  
                 Wszak przez oną Helenę tylu już umiera,
                 A przez tę Klytajmestrę i tyś żywot stradał!  
                    Tak rzekłem. On mi na to znowu odpowiadał:
                   O nigdy nie poddawaj się pod rząd kobiécy!
                 Z czułości jej nie zwierzaj żadnej tajemnicy!
                 Udziel coś, a rzecz ważną w sobie zamknij szczelnie.
                 Lecz ciebie twa małżonka nie zdradzi bezczelnie,
                 Bo szlachetność i zacne mieszkają pochopy
                 W sercu Ikariosowej córy, Penelopy.
                 Kiedyśmy szli na wojnę, tyś ją kobieciną
                 Młodą w domu zostawił, u piersi z chłopczyną,
                 Który dziś już w poważnych mężów wstąpił grona.
                 Ojciec go wracający przyciśnie do łona
                 I syn szczęśliwy ojcu rzuci się w objęcia!
                 Mnie nawet żona moja widokiem dziecięcia
                 Oczu napaść nie dała, zgładziła mię wprzódy!
                 Ale powiedz mi szczerze, szczerze, bez obłudy!
                 Czyś co o mego syna nie zasłyszał losie,
                 Bądź w Orchomenie, bądź też w piaszczystym Pylosie,
                 Bądź w Sparcie na Atrydy Menelaja dworze?
                 Gdyż mój Orest na ziemi żyw jeszcze w tej porze.  
                    Tak pytał; jam mu na to:   Atrydo! Daremnie
                 Chcesz mię zbadać, gdyż nic się nie dowiesz ode mnie:
                 Bo nie wiem, a na próżno gadać nie przystało.  
                 208 Kasandra   Kassandra, córka króla Troi Priama i Hekabe, po upadku Troi przypadła Agamemnonowi i razem
                    z nim zginęła z rąk Klitajmestry, jego żony;
                                                                                                                             126






                    Gdy nas dwóch tak na przemian z sobą rozmawiało,
                 Mieszkając w nasze smutki łzę rzewną co chwila,
                 Pomknęła ku nam dusza Pelida Achilla209,
                 Za nią dusza Patrokla210 z Antilocha211 duszą,
                 Wreszcie Ajas212, co kształtem i olbrzymią tuszą
                 Wszystkie gasił Danaje   Achilla nie liczę.
                 Owóż duch Ajakidy213 od razu oblicze
                 Poznał moje i taką powitał mię mową:
                   Laertiado Odysie! O zuchwała głowo!
                 Na jakiż czyn się zrywasz, większy niźli wszystko,
                 Coś zrobił! Po co wszedłeś w to zmarłych siedlisko,
                 Gdzie z ludzi tylko cienie mdławe i bezwiedne?
                    Tak mówił, jam mu słowo posłał odpowiedne:
                   O Achillu! Ty chwało i ozdobo nasza!
                 Przyszedłem tutaj gwoli wieszcza Tejresjasza,
                 By wróżył, czy rodzinną Itakę zobaczę!
                 Dotąd bowiem wciąż życie pędziłem tułacze,
                 I nogą nie postawszy w Achai ni w domu.
                 Lecz z twym szczęściem, Achillu, czy można się komu
                 Równać z nas? Jak bóg czczony byłeś ty na ziemi,
                 A dziś, będąc w Hadesie, trzęsiesz umarłemi;
                 Przeto nie masz ty czego na swój zgon narzekać.  
                    Rzekłem; on z odpowiedzią nie dał na się czekać:
                   Odysie! Ty chcesz w śmierci znaleźć mi pociechę?
                 Walałbym do dzierżawcy iść pod biedną strzechę
                 Na parobka, i w roli grzebać z ciężkim znojem,
                 Niż tu panować nad tym cieniów marnych rojem!
                 Lecz mów mi, co słyszałeś o grackim mym synie:
                 W domu-ż siedzi, czy w boje chodzi, męstwem słynie?
                 Toż mów, jakie o wielkim Peleju masz wieści?
                 Czy Myrmidony zawsze chowają go w cześci?
                 Czy Hellada i Ftyja czci mu swej uwleka,
                 Że stary, a na ręce i nogi kaleka?
                 O, czemuż ja nie taki, jak niegdyś bywało,
                 Gdym żył i na trojańskim polu błyszczał chwałą,
                 I w obronie Achiwów wycinał narody!
                 Obym na jedną chwilę znów silny i młody
                 Stał się i naraz w domu zjawił się rodzica!
                 Starłaby tych zuchwalców synowska prawica,
                 Którzy śmieli królewskiej uwłaczać mu cześci!  
                    Tak Achilles. Jam na to:   Żadnej, żadnej wieści
                 Nie miałem o Peleju; ale słuchajże mię,
                 Opowiem ci o synu twym Neoptolemie214
                 209 Pelida Achilla   Achilles; por. przypis 47;
                 210 Patrokl   por. przypis 49;
                 211 Antilochos   syn Nestora, również poległ pod Troją; młody, waleczny bohater;
                 212 Ajas   syn Telamona, por. przypis 48;
                 213 Ajakida   potomek Ajakosa, chodzi o Achillesa;
                 214 o synu twym Neoptolemie   Achilles pyta Odysa o swojego syna; por. przypis 66;
                                                                                                                             127






                 Wiele rzeczy ciekawych, których byłem świadkiem,
                 Gdyż ja sam go przywiozłem własnym moim statkiem
                 Ze Skyros do pancernych Achiwów pod Troję.
                 Tam on w radach wojennych zwykle słowo swoje
                 Rzucał pierwszy; przemawiał i mądrze, i zdrowo;
                 Li Nestor go pobijał lub ja sam wymową.
                 A gdy przyszło na miecze rozprawiać się krwawo,
                 Nigdy nie został w tyle pomiędzy czerniawą,
                 Ino szedł naprzód, męstwem nad innych górował;
                 Siła też wrogów w boju obalił na pował.
                 Wszystkich tych nie policzę, z nazwisk nie wymienię,
                 Których, broniąc Danajów, posłał między cienie.
                 Li wspomnę Eurypyla, co go miednym grotem
                 Przebódł wskróś, bohatera, z nim dużo pokotem
                 Ktejców o ziem powalił, sprawka to kobiéca;
                 Nigdym nie widział człeka wabniejszego lica
                 Niż Eurypyl; li Memnon piękniejszy od niego.
                 Potem kiedyśmy w konia wleźli drewnianego215,
                 Co go Epej wyciosał, a mnie dozór dano,
                 Kiedy ma być zamkniętą, kiedy otwieraną
                 Ta kryjówka, mieszcząca książęta i wodze,
                 Niejeden tam z Achiwów na los płakał srodze
                 I dygotał ze strachu, lecz u twego syna
                 Nie widziałem łzy jednej; nic go nie ugina,
                 Bo ni razu z bojaźni nie zbladł mu rumieniec.
                 Przeciwnie, nieraz prosił mię ten zapaleniec,
                 Bym go puścił z kryjówki; za oszczep miedziany,
                 Za miecz chwytał i rwał się wysiekać Trojany.
                 W końcu, gdyśmy Pryjamów wzięli gród wysoki,
                 On łupów i podarków nawiązawszy w troki,
                 Oddalił się na okręt, i żadną już strzałą
                 Ani mieczem draśnięty, z walk tych wyszedł cało,
                 Co dziw! Bo Ares w bitwie ślepe sypie cięcia!  
                    Rzekłem, a duch Achilla, ajackiego księcia,
                 Na asfodelu mroczną łąkę216 się oddalił,
                 Uradowan, żem syna męstwo tak wychwalił.
                    Inne zaś, co tam były, nieboszczyków cienie
                 Stały smutne, na swoje płacząc przeznaczenie;
                 A tylko cień Ajasa, syna Telamona,
                 Stał podal. Jego postać srodze zachmurzona
                 Przez to, żem go w zapasach przemógł217 i nagrodą
                 Wziął zbroję Achillesa, którą głosów zgodą
                 W dank dali mi Trojańce i Pallas-Atene,
                 215 konia drewnianego   por. przypis 143;
                 216 asfodelu mroczna łąka   asfodel, złotogłów; w starożytności byt kwiatem żałoby; łąki asfodelu znajdowały
                    się w Hadesie;
                 217 żem go w zapasach przemógł   chodzi o zbroję Achillesa pięknie wykutą w kuźni Hefajstosa, która po
                    śmierci Achillesa miała przypaść w udziale najdzielniejszemu z Greków Ajasowi; otrzymał ją jednak Odys;
                    Ajas jest zagniewany nawet w Hadesie i nie chce rozmawiać z Odysem;
                                                                                                                             128






                 A Tetys przeznaczyła za zwycięstwa cenę.
                 Było lepiej mi nigdy zwycięzcą nie zostać,
                 Niżby miała pod ziemię pójść ta wielka postać
                 Ajasa, co nad Greków wzrósł takimi czyny,
                 Że tylko go Achilles prześcigał jedyny.
                    Więc zagabłem Ajasa, witając serdecznie:
                   O synu Telamona! A czybyś miał wiecznie
                 Gniewać się i po śmierci o zbroję, coś stracił,
                 Którą tylu klęskami Grek potem opłacił?
                 Bo z tobą, kiedyś runął, ty baszto warowna!
                 Jak po śmierci Achilla, żałość niewymowna
                 Ogarnęła Achiwów: wciąż płaczą za tobą!
                 Wszystkiego Zeus nawarzył; on to swoją złobą
                 Trapił wojska danajskie i ciebie tu wpędził.
                 Lecz zbliż się do mnie, królu! Rad bym pogawędził,
                 Zbliż się, już byś to z serca stary gniew wyrzucił!  
                    Rzekłem; on milczał. Po czym kErebu się zwrócił
                 I odszedł, ginąc w tłumie martwych nieboszczyków.
                 Może byłbym od niego dobył co z tajników
                 Lub wzajem on ode mnie, lecz właśnie pragnąłem
                 Poznać dusze, co przyszły i stały nad dołem.
                    Syn Zeusa, boski Minos218, wpadł w oko najpierwej.
                 Siedzący z złotym berłem sądził on bez przerwy
                 Dusze zmarłych. Te stojąc, siedząc z obu boków
                 W bramie gmachu Aisa, słuchały wyroków.
                    Po nim znów olbrzymiego Oriona219 ujrzałem.
                 Na łące asfodelu pędził on nawałem
                 Zwierzynę wszystką, jaką w kniejach pozabijał,
                 Gdy żył i w ręku pałką spiżową wywijał.
                    Widziałem i Tityosa220, syna Gai świętej  
                 Zalegał dziewięć stajań leżąc rozciągnięty.
                 Dwa sępy, jeden z prawej strony, drugi z lewéj,
                 Choć ich spędzał, spod skóry darły z niego trzewy.
                 Kara za Leto, Zeusa boską nałożnicę,
                 Którą on był znieważył, gdy ta okolicę
                 Panopej przechodziła, do Pyto w podróży.
                    Widziałem i Tantala221. Staw widziałem duży,
                 Kędy stał zanurzony aż po samą brodę.
                 Choć pić chciał, nie mógł ust swych zanurzyć w tę wodę,
                 Bo ilekroć się schylił, by jej nabrać w usty,
                 Tylekroć uciekała, ino się grunt pusty
                 Został pod nim, wysuszon przez duchy złowrogie.
                 Nad nim i drzew gałęzie wisiały rozłogie,
                 218 boski Minos   władca Krety, syn Zeusa i Europy, brat Radamantysa, bohater wielu podań i legend; po
                    śmierci obaj bracia sądzili umarłych;
                 219 Orion   por. przypis 85;
                 220 Tityos   por, przypis 118;
                 221 Tantal   syn lub ulubieniec Zeusa, bogaty król Frygii, który uniesiony pychą obraził bogów (niektóre wersje
                    podają, że ujawnił ich tajemnice, inne, że częstował ambrozją zwykłych śmiertelników); jego męki w Hadesie
                    polegały na cierpieniu wiecznego pragnienia;
                                                                                                                             129






                 Pełne jabłek rumianych, słodkich fig i gruszek,
                 Toż granatów, oliwek, lecz byle staruszek
                 Wspiął się, aby rękami uszczknąć owoc który,
                 Wichr się zrywał, gałęzie podbijał do góry...
                    Syzyfa222 takżem widział, i to w strasznych mękach;
                 Ogromną bryłę skały dźwigał on na rękach
                 I wtaczał ją na górę z mordęgą niemałą,
                 Podsadzając się pod nią, a gdy się zdawało,
                 Że ją wtoczył już na szczyt, skręcała się skała
                 I z łoskotem piorunu znów na dół spadała,
                 A on znów ją pod górę wtaczał. Krwawym potem
                 Członki jego okryte, twarz kurzem i błotem.
                    Po czym Heraklesowe widmo tuż przy dole
                 Stanęło, on sam bowiem siedział w bogów kole
                 Na niebiańskiej biesiadzie z Hebą223 na pieszczocie.
                 Wkoło widma, mar roje, ni to ptaków krocie
                 Spłoszonych, wciąż szeleszczą... On jak noc ponury
                 Stał z łukiem i napinał bełt nastrzępion pióry,
                 Groźnie patrząc i gotów grot miotać za grotem,
                 Przez pierś jego pas wisiał rzemienny, a złotem
                 Rżniętym w cudne figury zdobny i łyszczący:
                 Był tam niedźwiedź, odyniec, lew groźnie patrzący,
                 Toż szermierki i bitwy, rzezie krwi niesyte,
                 Dość, że kto dzieło takie stworzył znamienite,
                 Niech się już o piękniejsze nie kusi daremnie!
                 Herakles wraz mię poznał, gdy się wpatrzył we mnie,
                 I tak do mnie przemówił jego cień markotny:
                      O synu Laertesa, Odysie obrotny!
                 Czy i ciebie tak samo okrutny los gniecie,
                 Jak mię nękał, gdym jeszcze na jasnym żył świecie?
                 Syn ja Zeusa, a nędze były mym udziałem,
                 Wysługiwać się chłopu podłemu224 musiałem,
                 Który mię robotami obarczał twardymi:
                 Kazał mi po psa chodzić aż tutaj w głąb ziemi,
                 Myśląc, że w drodze zginę od samego strachu.
                 Jam przecież wyprowadził psa z Aisa gmachu,
                 Bo Hermes i Pallada szli tam razem ze mną...  
                 Rzekłszy to zaraz odszedł w Hadesu głąb ciemną.
                    Jam został oczekując, czy się nie pokaże
                 Kto z dawnych bohaterów lub też inne twarze,
                 Z którymi by się rada spotkać dusza moja;
                 222 Syzyf  król Efiry (Koryntu), skazany na wieczną karę w Hadesie   bezskutecznie wtaczał ogromny głaz na
                    górę, który na samym szczycie odwracał się i staczał w dół; stąd syzyfowa praca", czyli praca bez efektów;
                 223 Heba   córka Zeusa i Hery, piękna bogini młodości, nalewała bogom nektar; po wyniesieniu Heraklesa na
                    Olimp została jego żoną;
                 224 chłopu podłemu   Herakles skarży się Odysowi, że owym podłym człowiekiem był Eurysteusz, dla którego
                    Herakles musiał wykonać dwanaście ciężkich prac (m. in. wykraść z Tartaru strażnika podziemi   psa
                    Cerbera);
                                                                                                                             130






                 Pragnąłem Tezeusza225, a z nim Pejritoja.
                 Lecz się zaczęły ściągać takie mar gromady,
                 A i z takim łoskotem, że mię lęk zdjął blady;
                 Bałem się Persefony, czy ta z swej czeluści
                 Potwornego łba Gorgi226 na mnie nie wypuści.
                 Więc-em pobiegł na okręt, napędził drużynę,
                 By wsiadała, cumową odczepiła linę.
                 Ta, rozkazom posłuszna, rzuciła się w pędy
                 I przy wiosłach ław długich wnet zasiadła rzędy;
                 A okręt zrazu prądem mknął po oceanie,
                 Potem z wioseł pomocą   w końcu wiatr powstanieŤ.
                 225 Tezeusz   syn króla Aten, Ajgeusa; wielki heros ateński, wyprawił się na Kretę, gdzie z pomocą córki
                    Minosa Ariadny zabił potwora Minotaura;
                 226 potwornego łba Gorgi   Gorgona to potwór, Meduza o zabójczym spojrzeniu; Gorgony miały wielkie
                    skrzydła, szpony, węże zamiast włosów, a ich spojrzenie zamieniało w kamień; Meduzę zabił Perseusz, a jej
                    głowę umieściła na tarczy Atena;
                                                                                                                             131






                                                       PIEŚŃ DWUNASTA
                                               Syreny, Skylla i Charybda, bydło Heliosa
                    ťSkoro okręt nasz prądy oceanu minął
                 I na bezkresny przestwór wód morskich wypłynął,
                 Pędzim ku wyspie Ajai, gdzie Eos się rodzi,
                 Gdzie mieszka z swym orszakiem i gdzie Helios wschodzi;
                 A stanąwszy u brzegu przy piaszczystej ławie,
                 Wysiadamy z okrętu, znużeni w przeprawie,
                 Spać się kładziem i śpimy do jutrzenki świtu.
                    Rankiem, gdy zrumieniła Eos strop błękitu,
                 Pchnąłem do zamku Kirki część druhów, by zwłoki
                 Elpenora przynieśli tu nad brzeg zatoki.
                 Potem drzew naścinawszy na wzgórku nad morzem
                 Ze łzami i żalami na stosie go złożem.
                 A gdy trupa i oręż ogień strawił razem,
                 Sypiem nad nim mogiłę, nakrywamy głazem,
                 A na wierzchu mogiły zatykamy wiosło.
                 Wszystko, cośmy zrobili, prędko się doniosło
                 Do Kirki. O powrocie już uwiadomiona,
                 Sama wnet przyszła strojna; za nią panien grona
                 Niosły czerwone wino, kołacze, mięsiwa.
                 Bogini przystąpiwszy, do nas się odzywa:
                   Wy żywi, a w umarłych chodziliście kraje!
                 Śmierć dwukrotna! Na jednej inny poprzestaje.
                 Oj, wy śmiałki! A nuże, syćcie wasze głody,
                 Godujcie; za to jutro, gdy wstanie dzień młody,
                 Dalej w drogę! Ja sama powiem, jak i kędy,
                 Byście znów przez szaleństwo nie popadli w błędy
                 Ani w niebezpieczeństwo na wodzie lub ziemi  
                    Rzekła i nam dodała serca słowy temi.
                 Jakoż przez ten dzień wszystek, nim słońce zapadło,
                 Wyprawiliśmy stypę: piło się i jadło.
                 Lecz kiedy już wieczorna nadeszła godzina,
                 A spać legła przy cumach korabnych drużyna,
                 Wtenczas z sobą mię na bok odwiodła bogini,
                 Usiadła na trawniku, jam też siadłszy przy niéj,
                 Opowiadał jej całą podróż szczegółowie.
                 Na co mi boska Kirka w tych słowach odpowie:
                   Kiedyś tak wszystko sprawił; posłuchać ci zda się,
                 Co powiem i co bóg sam przypomni ci w czasie.
                 Ty w kraj Syren227 zajedziesz, czarownic, co zdradzą
                 227 kraj Syren   kraj umiejscowiony w okolicy Capri na Sycylii oraz Sorrento; Syreny to demony morza, pół
                                                                                                                             132






                 Tych wszystkich, jacy tylko o nie tam zawadzą.
                 Szaleniec, kto się zbliży i Syren tych śpiewy
                 Usłyszy! On nie ujrzy nigdy, póki żywy,
                 Ni małżonki, ni dziatek, ni ziemi rodzinnéj:
                 Tak go sczaruje śpiew tych Syren słodkopłynny,
                 Które siedzą na łące, a wkoło nich gnaty
                 Ludzkie leżą stosami i ciał wyschłych szmaty.
                 Ty je mijaj, i zalep uszy towarzyszy
                 Woskiem miodnego plastru! Niech żaden nie słyszy
                 Głosu ich; lecz jeżeli sam byłbyś ciekawy
                 Posłuchać, to powrozem każ do masztu nawy
                 Przywiązać się a mocno, za nogi i ręce,
                 A wtedy się przysłuchaj dwóch Syren piosence.
                 Lecz gdybyś się wyrywał, wołał, by zdjąć pety,
                 To masz być jeszcze mocniej powrozem ściśnięty.
                    Gdy tak szczęśliwie miniesz Syrenie pobrzeże,
                 Nie wytykam ci drogi. Czy okręt obierze
                 Drogę w prawo lub w lewo, sam rozważysz sobie,
                 Która lepsza. Ja tylko opiszę ci obie:
                 Na jednej z wód wyłażą skał stromych urwiska,
                 Wzdęty wał Amfitryty o nie się rozpryska.
                 Skały te zowią bogi w swej mowie: błędnymi...
                 Żaden ptak ni gołąbka nie przemknie nad nimi
                 Z ambrozją, którą niesie dla ojca Kroniona,
                 Żeby od gładkiej skały nie była schwycona,
                 Lubo Zeus, gwoli liczby, zawsze nową stwarza.
                 Tutaj niechybna zguba czeka na żeglarza:
                 Ciała ludzkie i belek okrętowych szczęty
                 Schłoną albo płomienie, albo mórz odmęty.
                 Jeden li tylko okręt Argo228, sławion wszędy,
                 Gdy wracał od Ajeta, mógł się przemknąć tędy  
                 Lecz te rafy i Argo by nie oszczędziły,
                 Gdyby nie pomoc Hery   Jazon był jej miły.
                    Dalej są dwie opoki: jednej szczyt się jeży
                 Aż w niebiosa, a na nim gruby obłok leży,
                 Co nie znika ni latem, ni czasu jesieni;
                 I ten szczyt się nie złoci od słońca promieni.
                 Nań się wdrapać lub zejść zeń   nie w ludzkiej to sile,
                 Choćby kto rąk dwadzieścia a i nóg miał tyle;
                 Głaz bowiem jak ociosan, gładki z każdej strony.
                 We środku ma jaskinię; otwór jej zwrócony
                 Ku ciemnościom Erebu. Więc oną jaskinię
                 Okręt twój, Odyseju, niechaj tak ominie,
                 By z pomostu w ten otwór żadna nie doniosła
                 Strzała, ciśniona ręką łucznika z rzemiosła.
                 W tej jamie Skylla229 siedzi, słychać ją z daleka;
                    kobiety pól ptaki, śpiewem wabiły żeglarzy i uśmiercały;
                 228 Argo   statek Argonautów; Argonauci byli to bohaterowie greckiej wyprawy po złote runo do Kolchidy kraju
                    króla Ajetesa; wyruszyli na statku Argo pod dowództwem Jazona;
                 229 Skylla i Charybda   dwa potwory zamieszkujące Cieśninę Messyńską i połykające żeglarzy;
                                                                                                                             133






                 Skomli jakby miot szczeniąt i jak one szczeka.
                 Okropna to poczwara, i nikt jej widoku
                 Nie zniesie; sam bóg nawet nie dotrzyma kroku.
                 Łap dwanaście szkaradnych jest u tej bestyi,
                 I sześć szyj wyciągniętych, a na każdej szyi
                 Łeb sprośny, w paszczy zębów trzy rzędy, a przy tym
                 Gęstych, a chropoczących przeraźliwym zgrzytem.
                 Zwykle na dnie pieczary leży tułów spory,
                 A łby tylko wystawia z głębi onej nory,
                 I łapczywie czatując w paszcze swoje chwyta
                 Delfina, psa i wszystko, co ma Amfitryta
                 W swoim państwie podwodnym, wszystko, co się zdarzy,
                 Nie pochlubił się dotąd nikt z tylu żeglarzy,
                 By nie miał od niej szkody; każda jej paszczeka
                 Zwykle z łodzi unosi jednego człowieka.
                    Blisko od niej zobaczysz drugą taką skałę,
                 Lecz niższą, bo przerzucisz przez nią każdą strzałę.
                 Jest tam figowe drzewo ze skały zwieszone,
                 Pod nim groźna Charybda łyka morze słone;
                 Trzykroć w dzień je wyrzuca, trzykroć wciąga w siebie.
                 A gdy wciąga, o! niechże nie będzie tam ciebie!
                 Już by i sam Posejdon nie mógł cię ratować.
                 Pamiętaj, Odyseju, łódź swoją sterować
                 Najbliżej popod Skyllę, gdyż większym jest zyskiem
                 Sześciu ludzi utracić niż zginąć ze wszystkiem.  
                    Skończyła, a jam na to tak jej odpowiedział:
                   Boginio! Chciej odsłonić prawdę! Niechbym wiedział,
                 Czy uchodząc Charybdy łakomego garła,
                 Mógłbym Skyllę ukarać, że moich pożarła?  
                    Tom mówił, a bogini rzekła tymi słowy:
                   Ty byś i Skyllę wyzwać na rękę gotowy;
                 Ty byś się porwał, śmiałku, i na same bogi.
                 Bo przecież nieśmiertelnym jest ten potwór srogi:
                 Nie da on ci się zabić, i nic go nie złamie.
                 Jeden środek: uciekać   na nic silne ramię...
                 Jeśli staniesz pod skałą, by wydać bój Skylli,
                 Ona sześć łbów powtórnie z czeluści wychyli
                 I drugich sześciu porwie. Spiesznie więc przepływaj
                 Koło niej, a boginkę Kratais230 przyzywaj,
                 Matkę Skylli, co życie dała tej szkaradzie.
                 Ta ją wstrzyma, i odtąd nie będzie na zdradzie.
                 Dalej ostrów Trinakii trafisz: tam na łące
                 Do boga słonecznego stada należące
                 Pasą się; jest stad siedem owczych, siedm wołowych,
                 A w każdym po pięćdziesiąt; nigdy liczba owych
                 Nie zwiększa się, nie zmniejsza. Dwie nimfy je pasą:
                 230 Kratais   boginka morska, matka Skylli, jej ojcem był bożek morski Forkys (Forkis);
                                                                                                                             134






                 Lampetia z Faetusą231, obie cudne krasą.
                 Helios je miał z Neajrą. O swe córki dbała
                 Matka, gdy już podrosły, daleko wysłała
                 Aż na ostrów Trinakii, by trzody ojcowskie
                 I woły ciężkorogie pasły dziewy boskie.
                 Jeśli, na powrót pomny, oszczędzisz te trzody,
                 To wrócisz, chociaż nędzarz, do swojej zagrody.
                 Lecz jeśli je naruszysz, twój okręt z drużyną
                 Zginąć musi   ty ujdziesz, ale cię nie miną
                 Nieszczęścia, i choć wrócisz do dom i rodziny,
                 To późno, biedny bardzo, sam jeden, jedyny.  
                    Tak mówiła. Wtem jutrznia zabłysła na niebie
                 Kirka mię pożegnawszy odeszła do siebie;
                 Ja na okręt zwołałem czeladź rozpierzchnioną,
                 Kazałem, by od brzegu liny odczepiono.
                 A gdy wszyscy zasiedli rzędem długie ławy,
                 Wiosłami pruć zaczęli morski nurt słonawy.
                 Wtem od ziemi na okręt nasz modrawodziobny
                 Wiatr pociągnął, nasłany od Kirki nadobnéj,
                 Pięknowłosej bogini, przewodnik żeglugi.
                 Ład zrobiwszy na nawie, płyniemy czas długi
                 Milczący, nieruchomi, na wiatr i ster zdani.
                 W końcu tak się ozwałem:
                   Druhowie kochani!
                 Nie jednemu ni kilku zwierzam się wybranym
                 Z przeznaczeniem, od Kirki mnie przepowiedzianym,
                 Lecz wszystkim chcę obwieścić, jaką przyszłość wróży;
                 Czy zginiem, czy szczęśliwie powrócim z podróży?
                 Najpierw, radzi bogini, na śpiewy zwodzące
                 Głuchym być owych Syren, co siedzą na łące.
                 Mnie jednemu li wolno słuch mieć dla ich śpiewu,
                 Lecz trzeba mię przywiązać kmasztowemu drzewu
                 I spętać powrozami za nogi i ręce,
                 Bym nie drgnął; lecz jeżeli owe więzy skręcę
                 Lub zawołam: Puszczajcie!   odmówcie posłuchu
                 I mocniejszymi pęty skrępujcie co duchu.  
                    Tak więc część przepowiedni zwierzyłem drużynie.
                 Okręt nasz, gnany wiatrem, pod ostrów podpłynie
                 Dwóch Syren, a wtem naraz wiatr ucichł i wodne
                 Fale się wygładziły jak niebo pogodne:
                 Któryś bóg je uciszył. Poskoczyli nagle
                 Towarzysze na nogi, aby zwinąć żagle
                 I na dnie łodzi złożyć; po czym rozbijano
                 Nurt wiosłami, aż morze pokryło się pianą.
                 Jam wtedy miednym nożem krąg wosku na części
                 Krajał drobno i gniótł z nich gałki w silnej pięści;
                 Wosk prędko stał się miękki, już samym gnieceniem,
                 Już rozgrzany gorącym Heliosa promieniem;
                 231 Lampetia z Faetusą   nimfy, dzieci Słońca; ich imiona oznaczają Jasność i Blask;
                                                                                                                             135






                 Co zrobiwszy, każdemu zalepiłem słuchy232.
                 Potem do mnie się wzięto; związali mię druhy
                 Do masztu powrozami za nogi i barki
                 I wziąwszy się do wioseł, gnali okręt szparki.
                 A gdyśmy się zbliżyli do wyspy tej brzegu,
                 Syreny, widząc nawę gnaną w pełnym biegu,
                 Pieszczonymi głosami śpiew zawiodły taki:
                   Zbliż się, chlubo Achiwów, Odysie z Itaki!
                 Zbliż do lądu! Posłuchaj, jak śpiewamy cudnie!
                 Nikt tu jeszcze na czarnym nie przemknął się sudnie,
                 Żeby się nie zatrzymał na dźwięk naszych pieni;
                 Owszem, wszyscy śpiewaniem tym rozweseleni,
                 Oświeceni mądrością płyną sobie daléj.
                 Wiemy, co niegdyś Grecy, Trojanie doznali
                 Nieszczęść, z bogów naprawy, na Ilionu polach,
                 Wiemy o wszystkich ziemskich dolach i niedolach.  
                 Tak śpiewały, a we mnie już żądza się budzi
                 Słuchać jeszcze tych śpiewów; więc mrugam na ludzi,
                 By przyszli mię rozpętać.   Okręt pędzi chyżo.
                 Wtem Euryloch, Perimed do mnie się przybliżą
                 I przywiążą do masztu silniej powrozami.
                 Tymczasem wyspa Syren została za nami,
                 Już ich głosu i śpiewu prawie nikt nie słyszy.
                 Więc wosk z uszu odlepiał każdy z towarzyszy,
                 A i mnie z onych pętów też oswobodzili.
                    Minąwszy zatem wyspę, ujrzałem w tej chwili
                 Jakby dym i wełn wielki łamiący się z grzmotem,
                 Aż z rąk wiosła wypadły ze strachu i potem
                 Same biły się z falą; a nawa jak wryta
                 Wraz stanęła, bo nikt się do wioseł nie chwyta.
                 Widząc to, cały pomost przebiegłem i mową
                 Taką cuciłem martwą czeladź okrętową:
                   Bracia! Tyle już nieszczęść przeszliśmy i znamy!
                 Nic tu nie ma gorszego niż wtenczas wśród jamy
                 Kyklopskiej, kiedy kamień zawalił nam wniście.
                 Jednak stamtąd   pamięta każdy oczywiście  
                 Jakem wywiódł was głową chytrą a przezorną.
                 Nuże, chłopcy! Co każę, wykonać mi sforno233!
                 Wszyscy niech chwycą wiosła, rzędem zajmą ławy
                 I wiosłują co siły. Może Zeus łaskawy
                 Sprawi, że nas ucieczka od śmierci uchroni.
                 Ty zaś, sterniku, który ster nawy masz w dłoni,
                 Omijaj   a przestrogę wyryj sobie w głębi  
                 Owe dymy i wiry, gdzie morze się kłębi,
                 A bierz się popod skałę, bo gdybyś przypadkiem
                 Skręcił tam, koniec z nami byłby i ze statkiem.  
                    Skończyłem. Oni rozkaz natychmiast spełnili;
                 232 słuchy   uszy;
                 233 sforno   posłusznie;
                                                                                                                             136






                 Lecz o nieuniknionej nie rzekłem nic Skylli,
                 Aby drużyna moja, gdyby śmierć spostrzegła,
                 Zbiwszy się w trwożną kupę, wioseł nie odbiegła.
                 Już też i ja, niepomny na rozkaz surowy
                 Dany od Kirki, chciałem na bój być gotowy.
                 Jakoż zbroję-m wdział na się, dwa oszczepy w obie
                 Ręce-m wziął, i stanąłem na okrętu dziobie,
                 Pewien, że potwór, z skalnej wypadłszy komyszy234,
                 Stąd zacznie mi porywać moich towarzyszy.
                 Lecz nigdziem go nie zoczył, choć w szczelinach skały
                 Aż do znużenia oczy go moje szukały.
                    Pod strachem wpłynęliśmy w przesmyk, gdzie szła droga:
                 Tu nam groziła Skylla, tam Charybda sroga,
                 Co bezdenną paszczęką słoną wodę żłopie,
                 A kiedy ją wyrzuca, jak w kotła ukropie
                 Kipiała ona kołbań235 i białymi piany
                 Po szczyt obryzgiwała obu skał tych ściany;
                 A znów gdy słoną topiel wciągała do garła,
                 Skały się trzęsły, kołbań do dna się rozwarła,
                 Aż widać było mułu czarnego pokłady.
                 Struchleli na ten widok; przestrach zdjął ich blady,
                 Bo już śmierć nieochybna przed oczami stała.
                 Wtenczas Skylla wypadłszy sześciu nam porwała
                 Z nawy, a wszystko chłopcy i silne, i żwawe.
                 Owoż gdym się obejrzał na druhów i nawę,
                 Ujrzałem ręce, nogi w powietrzu drgające
                 Nad sobą, i ich głowy na mnie wołające:
                   Odysie!   raz ostatni wyjękli biedacy.
                 Na brzegu z długą żerdką siedzący rybacy
                 Rybom zdradliwą pastwę rzucają do toni,
                 Wbitą na róg wołowy; rybki idą do niéj
                 I trzepocące na brzeg porwane są wędką:
                 Z takim oni trzepotem śmigli w otwór prędko,
                 Gdzie ten smok żreć ich począł, a w najsroższej męce
                 Krzycząc, do mnie błagalnie wyciągali ręce.
                 Nigdym okropniejszego nie spotkał widoku
                 W burzach morskich i w przygód przeróżnych natłoku.
                    Wymknąwszy się z Charybdy i Skylli przesmyku,
                 Przybyliśmy do wyspy bożej, gdzie bez liku
                 Heliosowego bydła na łąkach się pasa;
                 Moc owiec i jałowic rogatych tam hasa,
                 Że kiedym był ma morzu podal, już się dało
                 Słyszeć, jak tam w zagrodach to bydło ryczało.
                 Zaraz na pamięć przyszły i te słowa wieszcze
                 Wróżbity Tejresjasza, nie mniej inna jeszcze,
                 Od ajajskiej bogini dana mi przestroga,
                 Abym unikał wyspy słonecznego boga.
                 234 komyszy   kryjówki;
                 235 kołbań (ukr.)   topiel, otchłań wodna;
                                                                                                                             137






                 Więc ze ściśnionym sercem rzekłem:   Przyjaciele!
                 Uważajcie, co powiem, wróżby wam udzielę,
                 Którą duch Tejresjasza dał mi, i na onych
                 Rad dobrych, od ajajskiej Kirki udzielonych,
                 Żeby z dala omijać dla nas niebezpieczny
                 Ostrów, gdzie stada swoje trzyma bóg słoneczny:
                 Jakieś bowiem nieszczęście wielkie nas tam czeka.
                 Więc, chłopcy, opłyniemy ten ostrów z daleka.  
                    Tak rzekłem; oni smutnie pozwieszali głowy;
                 Lecz Euryloch gniewnymi napadł na mnie słowy:
                   Okrutny! Puszysz siłą: ciebie z nóg nie zwali
                 Trud żaden, członki twoje ukute ze stali.
                 Przeto drużynie, zbitej pracą i niewczasem,
                 Nie dasz wysiąść, pokrzepić się snem i popasem
                 Tam, na ziemi oblanej wodą, i w uporze
                 Każesz ominąć wyspę, aby w nocnej porze
                 Tłuc się po mglistym morzu, nie wiedzieć gdzie, po co?
                 Przecież najsroższe wichry najzwyklej dmą nocą,
                 Gdzież się skryjem? Jak pewnej możemy ujść śmierci,
                 Jeżeli burza przyjdzie, a nawą zawierci
                 Bądź Not wściekły, bądź Zefir? W takiej zawierusze
                 Wbrew bogów woli giną okręty i dusze.
                 Poddajmy się więc nocy, nie będzie na zdradzie;
                 Wieczerzę przyrządzimy tutaj na pokładzie,
                 A rano znowu wsiędziem pruć bezbrzeżne wody.  
                    Rzekł Euryloch i drudzy przyklaśli do zgody.
                 Lecz jam zwietrzył od razu, że bies sprawę gmatwa;
                 Więc rzekłem:   Eurylochu! Zaprawdę, rzecz łatwa
                 Przemóc mię, kiedy wszyscy idą na przekorę.
                 Dobrze, lecz wprzód przysięgę od was tu odbiorę,
                 Że jeśli na tej wyspie na stada traficie
                 Jałowic albo owiec, ni jawnie, ni skrycie
                 Nikt się na nie nie targnie. Głód tu nas nie zmorzy:
                 Kirka nas opatrzyła w żywność z łaski bożéj.  
                    Rzekłem, oni przysięgę świętą wykonali,
                 Że bydła nie tkną. Zatem nie płynąc już daléj,
                 Zawinęliśmy w przystań wydrążoną nawą
                 Nie opodal wód słodkich, i drużyna żwawo
                 Wyskoczyła, wieczerzę na brzegu przyrządza.
                 A gdy się już nasyci zgłodniała ich żądza,
                 Nuż opłakiwać pamięć drogich towarzyszy,
                 Których Skylla wciągnęła do swoich komyszy;
                 Aż nareszcie, spłakani, krzepiącym snem zasną.
                    Trzy części nocy przemkło i gwiazdy już gasną,
                 Gdy oto chmurowładny Zeus wzbudził wichurę,
                 Pędzącą zewsząd chmury, że aż w jedną chmurę
                 Ląd zawinął i morze, i spadła ciemnica.
                 O świcie, gdy Jutrzenka wstała krasnolica,
                 Wciągnęliśmy łódź naszą w wydrążenie skały,
                                                                                                                             138






                 Gdzie nimfy swoje pląsy i zebrania miały,
                 Po czym zwoławszy swoich, rzekłem do gromadki:
                   Dość żywności i wina jest tu, moje dziatki.
                 Przeto wara od bydła! Nuż licho się czepi!
                 Tych jałowic i owiec nie tykać najlepiéj,
                 Bo to własność Heliosa te stada na łące;
                 Groźny pan, słuch ma dobry, oczy wszechwidzące.  
                    Rzekłem; oni uznali moc mego zakazu.
                 Odtąd Not cały miesiąc dął nam, i ni razu
                 Inny wiatr okrom Eura i Nota nie wiéwał.
                 Więc dopóki zapasy każdy rad spożywał,
                 To i bydła nie tykał, bo i nie czuł głodu;
                 Lecz gdy żywność w okręcie wybrano do spodu,
                 Rozbiegły się po wyspie zgłodniałe biedaki
                 Łowić, co do rąk wpadło, czy ryby, czy ptaki.
                 Jam rad samosam236 chadzał, modły gorącemi
                 Prosić bogów o powrót rychły do mej ziemi.
                 A gdym raz się od moich odbił i w ustronie
                 Zaszedł ciche, umyłem, jak się godzi, dłonie,
                 I do bogów olimpskich pobożniem się korzył,
                 A te mi sen zesłały, i sen mię był zmorzył.
                    Wtenczas właśnie Euryloch nawiązał sieć zdrady:
                   Towarzysze niedoli!   rzekł.   Słuchać mej rady!
                 Zaprawdę, śmierć dla człeka każda niedogodna,
                 Lecz żadna tak okropna nie jest, jak śmierć głodna.
                 Dalej więc! Co najlepsze byki z paszy spędźmy
                 I bogom nieśmiertelnym obiatę poświęćmy.
                 A kiedyś, do Itaki gdy wrócim ojczystéj,
                 Cześć powinną odbierze ten bóg promienisty,
                 Chram mu wzniesiem, ozdoby sprawim złotolite.
                 Lecz jeśli się pogniewa o bydło pobite
                 I nasz okręt wraz z nami na zgubę przeznaczy,
                 A bogi mu pomogą, to wolałbym raczéj
                 Od razu morską wodą zalać sobie duszę,
                 Niż w tej pustce na długie skazać się katusze.  
                    Skończył; oni zgodnymi wtórząc mu okrzyki
                 Nuż spędzać Heliosowe na obiatę byki,
                 Które w pobliżu nawy chodziły po trawie,
                 Szerokołebne, z wszystkich najpiękniejsze prawie.
                 Spędzone otoczyli, bóstw potęgi święte
                 Wezwali, mietli listki na dębie uszczknięte,
                 Gdyż jęczmienia nie mieli. Owoż gdy skończono
                 Modły, bydła nabito, ze skór obłupiono;
                 Wycięte udźce, tłuszczem dwukrotnie spowite,
                 Nieociekłymi ze krwi mięsami nakryte,
                 Wraz z trzewiami w ofiarnym skwarzyli płomieniu,
                 Lecz że wina zabrakło, wody kpokropienu
                 Użyto. Więc na stosie gdy udźce zgorzały,
                 236 samosam   w pojedynkę;
                                                                                                                             139






                 Resztę mięsiw na mniejsze krajano kawały
                 I wkładano na rożny.
                 Wtem z drzemoty mojéj
                 Zbudziwszy się, poszedłem ku morskiej ostoi,
                 A zbliżając się knawie dwakroć owłosionej,
                 Zalatywał mię dymek ofiary spalonej.
                 Struchlałem i tę skargę zaniosłem do nieba:
                   Ojcze Zeusie! Wy, bogi! Zguby mej wam trzeba,
                 Że mnie snem zmorzyliście, aby ci niegodni,
                 Nie widząc mię, bezecnej dokonali zbrodni.  
                    Wtem Lampetia237 w powiewnym wionęła rańtuchu238,
                 Do Heliosa wiadomość zanosząc co duchu
                 O bykach porzezanych. Wstrząsł się Promienisty
                 I wołał wrząc od gniewu:   Zeusie wiekuisty!
                 I wy wszyscy bogowie! Mścijcie się okrutnie
                 Na drużynie Odysa! Zuchwałe te trutnie
                 Wycięli moje stada, na które patrzałem
                 Z lubością, gdy na gwiezdne błękity wjeżdżałem
                 Lub gdym z niebios się staczał ku ziemskiej krawędzi.
                 Jeśli kara za rozbój łotrów tych oszczędzi,
                 Zejdę w mroki Hadesu świecić nieboszczykom  
                    Na to Zeus, chmur i wiatrów przewodzący szykom:
                   Heliosie! Świeć jak zawsze bogom tu na niebie,
                 I ziemi, która ludzi wykarmia przez ciebie,
                 Wnet ja na ten ich okręt piorun cisnę z góry
                 W mórz środkowiu i okręt strzaskam w drobne wióry!  
                    Rzecz tę wiem od Kalypsy, onej krasawicy,
                 A jej z tym się Hermejas zmierzył w tajemnicy.
                    Przyszedłszy więc do nawy i morskiego brzegu,
                 Jąłem ostro strofować wszystkich po szeregu.
                 Lecz cóż począć? Porznięte leżały bydlaki!
                 Niebawem i złowróżbne zjawiły się znaki:
                 Skóry same pełzają, na rożnach mięsiwa
                 Ryczą, a i surowe rykiem się odzywa.
                    Sześć dni tak używali na mięsie zbytniki,
                 Heliosowi najlepsze pozjadawszy byki.
                 Lecz Zeus Kronion gdy zesłał siódmy dzień z kolei,
                 Nagle wiatr ustał, srogiej nie było już wiei.
                 Wsiadamy więc, sterujem na morze otwarte,
                 Maszt już dźwignion i jasne żagle rozpostarte.
                    Gdy za nimi Trinakii został smug zielony,
                 Nie widzim nic krom nieba i wód z żadnej strony.
                 Wtedy Zeus ciemnomodrym nad nimi obłokiem
                 Zwiesił się, i noc była na morzu głębokiem.
                 Okręt ledwo się ruszał. Zachodni wiatr zadął
                 Wściekłym gwizdem i zmącił do dna wody padół;
                 237 Lampetia   por. przypis 231;
                 238 rańtuch   chusta;
                                                                                                                             140






                 On to liny masztowe zdarł jednym napadem,
                 I maszt się zwalił; w środek posypał się gradem
                 Wszystek sprzęt; maszt o tyły okrętu zawadził,
                 Łeb strzaskał sternikowi, z pomostu go zsadził,
                 Że jak nurek w głąb runął, a zgniecione ciało
                 Duch opuścił.   Wtem nagle nad nami zagrzmiało!
                 Piorunem Zeus padł w okręt z łoskotem; wstrząśnięcie
                 Od góry aż do spodu czuć było w okręcie,
                 Toż siarki zapach. Wszystka z pomostu drużyna
                 Zmieciona, wpadła w morze; szamocąc się wspina,
                 I znowu się zanurza, niby morskie wrony.
                 Bóg im nie dał powrócić, żywot ich skończony!
                 Jam biegał po okręcie, póki bałwan wielki
                 Nie odarł żebr do spodniej przyprawionych belki,
                 Która sama bujała, aż drzewo masztowe
                 Spadło na nią. Przy maszcie linę surowcowę
                 Postrzegłszy, maszt ten z wręgą do kupy związałem,
                 Wsiadłem okrak, i wzdętym falom się oddałem.
                    Wkrótce już wiatr zachodni stracił pęd gwałtowny,
                 Lecz wtomiast Not się zerwał; mnie strach niewymowny
                 Ogarnął, bym w Charybdy nie wpadł w wir bezdenny.
                 Tak płynąłem noc całą, aż póki brzask dzienny
                 Nie odkrył tu Charybdy, a owdzie skał Skylli.
                 Charybda słone morze łykała w tej chwili,
                 Co widząc, figowego jąłem się konaru.
                 Uczepion jak nietoperz, nie mogłem z wiszaru
                 Nóg oprzeć ani ciału ulżyć oczywiście,
                 Bo korzenie daleko, a gałęzi kiście
                 Szły w górę   całą kołbań ocieniała figa.
                 Więc wisiałem czekając, pokąd nie wyrzyga
                 Wir napowrót tej wręgi, a czekałem właśnie
                 Niecierpliwie i długo, jak ten, który waśnie
                 Sądził między młodzieżą zebraną w agorze
                 I głodny śpieszył do dom o wieczornej porze:
                 Tyle zeszło, nim wręgę kołbań wyrzuciła.
                 Zebrawszy się więc w kupę, skoczyłem co siła
                 I padłem tuż przy drewnach, które woda niosła;
                 A dosiadłszy ich, rąk mych użyłem za wiosła.
                 Lecz Skyllim już nie spotkał   o dzięki wam, bogi!
                 Inaczej nigdy śmierci nie uszedłbym srogiej.
                    Tak dni dziewięć się tłukłem, aż dziesiątej nocy
                 Przybiłem do Ogygii239 przy boskiej pomocy,
                 Gdzie mieszka pięknowłosa Kalypso, bogini.
                 Gościnnie tam przyjęty, długom bawił przy niéj.
                 Lecz po co opowiadać przygody wam znane,
                 Wczoraj w tej tu świetlicy już opowiadane
                 Tobie i twojej małżonce? Mam nieco odrazy,
                 By jedną rzecz, już znaną, powtarzać dwa razyŤ.
                 239 Ogygia   wyspa Kalypso; por. przypis 84;
                                                                                                                             141






                                                       PIEŚŃ TRZYNASTA
                                                      Odyseusz odpływa od Feaków
                                                            i przybywa do Itaki
                    Tak opowiadał Odys. Słodkie zachwycenie
                 Oniemiło siedzące w izbie zgromadzenie;
                 Li Alkinoj głos zabrał i rzekł tymi słowy:
                 ťJeśliś raz nogą wstąpił w zamek mój spiżowy,
                 Tuszę, że już nieszczęście nie dojmie ci chłostą,
                 Bez burz groźnych i przygód do dom wrócisz prosto.
                 Wy zaś, sąsiedzi moi, co o każdej porze
                 Przywykliście na moim gromadzić się dworze,
                 By słuchać piewców pieśni, pić wino czerwone,
                 Posłuchajcie, co powiem: w skrzyni tej złożone
                 Mieszczą się dla naszego gościa piękne szaty;
                 Misterne złote sprzęty i inny bogaty
                 Dar, zniesiony przez różne feackie panięta.
                 Lecz nie dość   niech on szczodrość naszą popamięta:
                 Każdy da mu kociołek i trójnóg w dodatku,
                 Zresztą lud nam powróci koszt tego wydatku,
                 Gdyż na jednego ciężar byłby to niemałyŤ.
                    Te słowa Alkinoj a w myśl wszystkim trafiały.
                 Więc każdy na spoczynek pośpieszał do siebie,
                 Lecz gdy Eos różana zabłysła na niebie,
                 Każdy śpieszył na okręt i niósł miedne sprzęty,
                 Które sam Alkinoos w mocy swojej świętéj
                 Przyjmował i pod ławą ustawiał w rząd długi,
                 By zawadą nie były flisom do żeglugi.
                 Potem poszli na zamek godować u stołu;
                 Alkinoj kazał zarznąć na ofiarę wołu,
                 Aby dla gościa zjednać chmurnego Kroniona
                 Spaliwszy lędźwie, stypa suto obchodzona
                 Wesoło się odbyła, gdyż z ust Demodoka
                 Pieśń zabrzmiała, natchnieniem i myślą wysoka.
                 Lecz Odys często okiem na słonko spoglądał,
                 Czy nie zaszło, gdyż bardzo domu już pożądał.
                 Jak oracz, który chodząc za pługiem dzień cały,
                 Popędza czarne ciołki, a patrzy zgłodniały
                 W słońce i rad, gdy zniknie za krańcem zachodnim,
                 Pośpiesza na wieczerzę, aż nogi drżą pod nim:
                 Tak i Odys rad wielce był z słońca zachodu
                 I wraz do zebranego zwrócił się narodu,
                 A właściwie do króla mówił słowy temi:
                                                                                                                             142






                 ťSławny królu Alkinie! Okraso tej ziemi!
                 Libację240 odprawiwszy, puśćcie mnie już w drogę
                 I żegnajcie! Mam wszystko, czego pragnąć mogę:
                 Pewny odwóz, cennego mnóstwo podarunku,
                 Snadź niebo błogosławi, bym już bez frasunku
                 Wierną żonę obaczył i przyjaciół drogich,
                 A wy, których zostawiam, doznajcie chwil błogich
                 Przy małżonkach i dziatwie! Wszystko niech wam płuży:
                 Pomyślności tej wyspy niech nic nie zachmurzy!Ť
                    Tak rzekł witeź. Tę mowę wszyscy mu chwalili,
                 Mówiąc, że go odprawić wypada tej chwili.
                 Więc keryksa wezwała święta moc Alkina:
                 ťPontonoju! W te kruże namieszasz nam wina
                 I podasz je każdemu. My Zeusa na niebie
                 Wezwiem, gościa wyprawim, niech wraca do siebie!Ť
                    Tak kazał, a Pontonoj w krużach pomieszane
                 Wino czerpał, roznosił, a kniazie zebrane
                 Nie ruszając się z miejsc swych, bóstwom, co mieszkają
                 Na niebie, cząstkę wina z pucharów strząsają.
                 Po czym wstał boski Odys z pucharem bliźniakiem
                 I kładąc go Arecie do rąk, słowem takiem
                 Do królowej przemówił: ťKrólowo! Żyj w zdrowiu,
                 Póki śmierć przeznaczona ludzkiemu pogłowiu
                 Na starość cię nie zmoże. Żegnaj mi, królowo!
                 Opływaj zawsze w szczęście i słodycz domową
                 Razem z dziećmi, z twym ludem, małżonkiem królewskim!Ť
                    Rzekł witeź i za progi odszedł krokiem rześkim.
                 Alkinoj pchnął keryksa w trop za odchodzącym,
                 By nie błądził za statkiem u brzegu stojącym.
                 Areta zaś wysłała trzy służebne dziewki:
                 Jedna niosła wyprany chiton i odziewki,
                 Druga niosła zamkniętą z podarkami skrzynię,
                 Trzecia nie zapomniała o jadle i winie.
                    A gdy przyszli do statku u morskich wybrzeży,
                 Przewoźnicy te dary mieszczą jak należy
                 W wnętrzu statku: toż napój i żywność zniesiono;
                 Posłanie dla Odysa także wymoszczono
                 Z wojłoków241, prześcieradeł, na pokładzie statku,
                 Przy rudlu, by spokojnie mógł spać. Na ostatku
                 On wszedł i na posłaniu milcząc się położył.
                 Każdy flis zajął ławę, wiosło do rąk włożył,
                 Przewleczoną przez kamień już odjęto linę,
                 I wiosła wraz zaczęły pruć morską głębinę.
                    Odysowi sen słodki wnet spadł na powieki,
                 Sen, jak śmierć nieprzespany242, lecz przyjemnie lekki.
                 A jako na równinie czwórka dziarskich koni
                 Sadzi w górę kopytem, gdy ją bicz pogoni,
                 240 libacja   strząśnięcie kropli wina na ofiarę; tu: biesiada;
                 241 wojłoków   koców;
                 242 sen... nieprzespany   sen podobny do śmierci (motyw ten wykorzystuje J. Kochanowski w Trenach);
                                                                                                                             143






                 I w okamgnieniu znika w szerokim przestworze  
                 Tak ich okręt się wspinał, dziobem porąc morze
                 Kipiące spiętrzonymi bałwanami wokół,
                 I pędził takim lotem, że nawet i sokół
                 Nie byłby go dogonił, choć najchyższy z ptaków.
                 Niósł tego po mórz toni ów okręt Feaków
                 Męża mądrości bożej do ojczyzny drogiéj,
                 Którego uporczywie nękał los złowrogi
                 W tylu bojach i w długiej tułaczce po wodach.
                 Spał teraz i zapomniał o swoich przygodach.
                 Z zejściem gwiazdy243, świecącej najjaśniej w błękicie,
                 Co zwykle rannej Eos zwiastuje przybycie,
                 Dobijali do wyspy nad samym świtaniem.
                    Pod Forkysa244, morskiego starucha, wezwaniem
                 Jest tam przystań w Itace: dwie groźne opoki
                 Sterczą u wnijścia, niby wrota tej zatoki,
                 Odpierające fale, które burza pędzi
                 W przystań; więc tuż u cichej wybrzeża krawędzi
                 Nie cumowanych łodzi stoi rząd spokojny.
                 Wyżej, gdzie brzeg, tam rośnie oliwnik w liść strojny;
                 Jest i ciemna pieczara oliwnika blisko:
                 Boginek Najadami245 zwanych w niej siedlisko.
                 Wewnątrz dzbany i garnki dwuuszne tam stoją,
                 Pszczoły w nich robią miody, jak w ulach się roją.
                 Są i narzędzia tkackie, kamienne warsztaty:
                 Boginki purpurowe na nich dzieją szaty;
                 Środkiem bije zdrój żywy; po bokach dwa wchody:
                 Jeden, północny, ludziom służy do wygody;
                 Od południa   ten święty; stopa śmiertelnika
                 Przestąpić go nie może, bogom się odmyka.
                    W tę przystań, przewoźnikom znaną, łódź gdy wpadła
                 Rozpędzona, połową tułowiu aż siadła
                 Na brzegu, tak ją parła wioślarzów tych siła.
                 Teraz, gdy z ław drużyna na brzeg wyskoczyła,
                 Nuże Odysa dźwigać z nawy, na pościeli
                 Purpurowych kobierców, prześcieradeł bieli;
                 I złożywszy na piasku w śnie pogrążonego,
                 Znosiła potem dary, zebrane dla niego
                 Przez feackie panięta z natchnienia Ateny:
                 Więc pod pniem oliwnika sprzęt niemałej ceny
                 Złożono podal drogi, by kto przechodzący
                 Nie wziął czego, nim Odys przebudzi się śpiący,
                 Po czym nazad odbili.
                 Lecz u Posejdona
                 Dawny gniew na Odysa zawrzał w głębi łona,
                 Więc rzekł, wolę Zeusową badając w tym względzie:
                 243 z zejściem gwiazdy   chodzi o Wenus, która jest gwiazdą najjaśniejsza;
                 244 Forkys   Forkis, starzec morski, syn Morza i Ziemi (Gai), ojciec nimfy Toosy, brat boginki Kleo;
                 245 Najadami   Najady, nimfy wodne mieszkające w strumieniach, źródłach i jeziorach;
                                                                                                                             144






                 ťCzyż ja, Ojcze Kronidzie, tutaj w bogów rzędzie
                 Mogę cześć mieć, jeżeli człek o mnie nie stoi,
                 Jak te Feaki246? Ród to przecie ze krwi mojej.
                 Jam tuszył, że ten Odys nacierpi się dużo,
                 Nim wróci do ojczyzny, a byłbym go burzą
                 Niejedną bił w przeprawie do domu z powrotem.
                 Wszakżeś sam na to przystał i sam radził o tem!
                 A oni go przewieźli śpiącego okrętem
                 Bezpiecznie do Itaki, opatrzyli sprzętem
                 I złotym, i spiżowym i cienkimi szatki!
                 Większe ma, niżby z Troi wywiózł był dostatki,
                 Gdyby z łupem tam wziętym powrócił bez szkodyŤ.
                    Na to odrzekł mu władca chmur i niepogody:
                 ťO mój ty ziemioburco! Mówisz nie do rzeczy.
                 Nikt tu z niebian powinnej czci tobie nie przeczy.
                 Bo któż by śmiał ujmować czci najstarszej głowie?
                 Lecz jeśli z sił swych butni jacyś tam ludkowie
                 Robią-ć ujmę   do zemsty masz otwarte pole:
                 Jak czujesz i jak sam chcesz, ukarz ich swawolęŤ.
                    Na to znowu Posejdon: ťO mój chmurowładny!
                 Co mówisz, ja bym zrobił bez odwłoki żadnej.
                 Wżdy nie chciałbym zasłużyć na gniew twój, bo groźny.
                 Więc tylko wracający ten okręt przewoźny
                 Feacki na otwartym morzu tak uderzę,
                 Że to im chęć przewózki na zawsze odbierze.
                 W końcu miasto ich zamknę w krąg wielkimi góryŤ.
                    Odparł mu na to Kronion gromadzący chmury:
                 ť Kochanku! Myśl ta dobra zda się mnie samemu.
                 Z miasta patrzeć tam będą ku wracającemu
                 Z Itaki okrętowi... Ty go zamień w skałę,
                 Kształtu nawy, czym sprawisz zdziwienie niemałe,
                 A w końcu gród im opasz stromych gór łańcuchemŤ.
                    Na te słowa Posejdon ziemioburca duchem
                 Biegł do Scherii feackiej i tam zaczajony
                 Czekał, aż ku brzegowi wiosłami pędzony
                 Okręt się zbliżył   wtedy Posejdon wyskoczył,
                 Palnął weń pięścią z góry, na dno morskie wtłoczył  
                 Już w skałę obrócony... a sam pognał daléj...
                    Na brzegu między sobą wtenczas rozprawiali
                 Feakowie. Z nich każdy wiosłem sławnie włada.
                 Więc ten i ów tak mówił do swego sąsiada:
                 ťBiada nam! Ktoś nasz okręt wstrzymał w pełnym biegu,
                 Jak wracał, w żywe oczy widzieliśmy z brzegu!Ť
                 Tak pytali nie wiedząc, z jakiego powodu,
                 Aż król do zebranego przemówił narodu:
                 ťBiada mi! Dziś się spełnia los przepowiedziany
                 Wiem od ojca, że Posejd na nas rozgniewany
                 Za przewożenie ludzi bezpiecznymi nawy,
                 246 Feaki   Feakowie; por. przypis 93;
                                                                                                                             145






                 Ma kiedyś wracający z podobnej wyprawy
                 Okręt nasz na błękitnociemnej wód roztoczy
                 Zatopić, a to miasto górami otoczy.
                 Tak przepowiedział rodzic   więc wszystko się stanie!
                 A zatem radzie mojej dajcie posłuchanie:
                 Nie przewoźmy nikogo, choćby w nasze bramy
                 Jaki tułacz zawitał. Na ofiary damy
                 Posejdonowi byków dwanaście bez skazy.
                 Może się ulituje, zapomni urazy
                 I miasta nam grzbietami gór nie pozamykaŤ.
                 Tak rzekł, i każdy w strachu na ofiarę byka
                 Przysłał i wszyscy stojąc dokoła ołtarza
                 Błagali Posejdona, wielkich mórz mocarza,
                 Za ludu feackiego władcą i książęciem.
                    Właśnie Odysej ze snu zerwał się ocknięciem
                 Na rodzinnej swej ziemi, lecz jej nie poznawał,
                 Bo odkąd ją opuścił, ubiegł czasu kawał.
                 Przy tym mgłą był opasan, którą nań nasłała
                 Atena, Zeusa córa   ta bowiem go chciała
                 Zmienić do niepoznania, podmówić, by ani
                 Żona go nie poznała, ni właśni poddani,
                 Pókiby nie ukarał gachów za ich gwałty.
                 Więc w oczach jego wszystko brało inne kształty,
                 Tak wijące się ścieżki, jak szklące zatoki,
                 Tak drzewa gęstolistne, jak strome opoki.
                 On zerwawszy się patrzeć w swe ojczyste smugi,
                 Wzdychał ciężko, po bokach dłonią raz i drugi
                 Macnął się, i tak mówił słowy żałosnemi:
                 ťBiada mi! Gdzie, do jakiej dostałem się ziemi?
                 Czy tu mieszka dzicz sama, żyjąca z grabieży?
                 Czy też naród gościnny, który w boga wierzy?
                 Gdzie podziać moje skarby? Gdzie i mnie samemu
                 Schronić się w tej nieznanej krainie? O, czemu
                 Od Feaków odszedłem! Tam inny król może
                 Byłby mi dał przytułek gościnny w swym dworze
                 I odesłał do domu. Gdzież ten skarb podzieję?
                 Tu przecież nie zostawię, skradliby złodzieje...
                 Ty ich ukarz, o Zeusie! Obrońco jedyny,
                 Co patrzysz w ludzkie sprawy, a karzesz ich winy!
                 Lecz trzeba się obliczyć, czy nie zachwycili
                 Co z mych skarbów, gdyż z łodzią tak prędko odbiliŤ.
                    Tak mówił i rachował złoto i nalewki,
                 I trójnogi, i cienko tkane przyodziewki:
                 Nic nie brakło. Więc smutny i jak błędny chodził
                 Ponad morzem, wciąż wzdychał i płaczem zawodził
                 Po ojczyźnie.
                 Wtem drogę zaszła mu Pallada:
                 Miała postać mołojca, pastuszka od stada,
                 Wątława, niby rodu królewskiego dziécię;
                                                                                                                             146






                 Dwakroć ją owijało na barkach okrycie,
                 W ręku oszczep, na nogach zaś miała postoły.
                 Odys do niej się zbliżył, spotkaniem wesoły,
                 I młodzieńca lotnymi słowy zagabywa:
                 ťWitam cię, o mój miły! Pierwsza duszo żywa,
                 Którą tutaj spotykam. Nie bądźże mi wrogiem:
                 Broń mnie i mego mienia! Tyś mi niemal bogiem;
                 Tak cię błagam, kolana ściskam twe w pokorze!
                 Chciej powiedzieć otwarcie, jeśli to być może:
                 Jaki lud tutaj siedzi? Jak się ten kraj zowie?
                 Czy na jakim górzystym jestem tu ostrowie?
                 Czy na lądzie, co w morze językiem się wrzyna?Ť
                    Na to mu odpowiedział on piękny chłopczyna:
                 ťLub niemądryś, lub bardzo przychodzisz z daleka,
                 Że się o kraj ten pytasz. Przecież nie ma człeka,
                 Co by o nim nie wiedział. Kraj to wcale znany,
                 I tym, którzy mieszkają tam, od wschodniej ściany,
                 I tym, co od zachodu, gdzie słońce zagasa.
                 Kraj to skalny, rumakiem nikt tu nie pohasa.
                 A choć równin tu nie ma, urodzajna gleba
                 Daje wyborne wino i dostatek chleba,
                 Bo rosy są obfite, ziemię deszczyk zrasza,
                 A dla bydła i kózek wyborna tu pasza;
                 W lasach drzewo wszelakie, zawsze szumią zdroje.
                 Sława tej tu Itaki dobiega pod Troję,
                 A mówią, że ta Troja bardzo stąd daleko!Ť
                    Gdy skończył, wraz na sercu zrobiło się lekko
                 Odysowi, że stanął na ziemi ojczystéj,
                 O czym miał z ust Ateny dowód oczywisty;
                 A więc lotnymi słowy tak ozwał się potem,
                 Lecz prawdy nie powiedział, gdyż chytrym obrotem
                 Chciał jej oczy zaprószyć, wykrętnik przebiegły:
                 ťDaleko stąd, za morzem, na Krecie rozległéj
                 Słyszałem o Itace. Teraz tu przybyłem
                 Z skarbami, drugie tyle dzieciom zostawiłem,
                 Zmuszon uchodzić, bowiem przeze mnie zabity
                 Był syn Idomeneja, biegun znamienity,
                 Orsiloch, który sławnych szybkobiegów Krety
                 Zwyciężał nóg chyżością w wyścigach do mety.
                 Chciał mię on z moich łupów wziętych w Troi grodzie
                 Obedrzeć   jam ich gwoli na ziemi i wodzie
                 Przecież tyle napaści, tyle burz wytrzymał!
                 Mścił się, żem z jego ojcem pod Troją nie trzymał
                 Jak sługa i że na bój sam z drużyną chodzę.
                 Otóż z drugim, gdy z pola powracał, przy drodze
                 Zasiadłem, i w pierś wbiłem miedny grot oszczepu.
                 Nikt nas żywy nie widział, bo już z niebios sklepu
                 Noc się czarna spuściła; zabiłem go skrycie.
                                                                                                                             147






                 A kiedym mu tak grotem miednym wywlókł życie,
                 Wprost na okręt Feników247 poszedłem, co stali
                 W porcie, i ubłagałem, że mię obiecali
                 Za dobry okup przywieźć bądź na brzeg pyloski,
                 Bądź pod Epejów248 rządy do Elidy boskiéj.
                 Alić na ich zmartwienie, burzą napadnięci,
                 Szlak zgubili, lecz zdradzić nie mięli mię chęci.
                 Więc zbłąkani, przybyli z trudem w porze nocnéj
                 W tę przystań, a choć wszystkim dokuczał głód mocny,
                 Nikt wieczerzy nie warzył, bo skoro wybiegli
                 Na ląd wszyscy z okrętu, zaraz do snu legli;
                 Jam zmęczon usnął także, snem przyjemnym zdjęty.
                 Oni tymczasem z nawy wynieśli mi sprzęty
                 I na piasku, gdzie spałem, złożyli, a potem
                 Okrętem do Sydonu249 odbili z powrotem.
                 Sam zostałem i żałość zdjęła mię głębokaŤ.
                    Uśmiechnęła się Pallas sowiooka:
                 ťEj! byłby to nie lada gracz, skryty a szczwany,
                 Kto by cię wywiódł w pole! Sam bóg od wygranéj
                    Odstąpiłby zapewne. Porzuć te wybiegi!
                 Nie kryj się, kiedyś wrócił na ojczyste brzegi,
                 I nie kłam! Tyś to lubił od małego chłopca.
                 Lecz dajmy temu spokój; sztuka to nie obca
                 Nam dwojgu. Ty dowcipem i wymową płynną
                 Najpierwszyś między ludźmi; jam u bogów słynną
                 Z przebiegłości; a jednak córy Kronionowéj,
                 Ateny, tyś nie poznał, choć nieraz twej głowy
                 W niejednej niebezpiecznej broniła przygodzie:
                 Przez nią miłość zyskałeś w feackim narodzie.
                 I dziś przyszłam, już aby pomówić, co z tymi
                 Skarby zrobić, od paniąt feackich danymi
                 Tobie na drogę do dom, z mojego natchnienia,
                 A oznajmić ci przy tym, jak wiele zmartwienia
                 Czeka cię w zamku twoim. Przecierp te boleście
                 I nie zwierz się nikomu z mężów lub niewieście,
                 Żeś z tułaczki powrócił. Znoś, choćby najciężéj
                 Znieść ci przyszło, obelgę każdą od tych mężyŤ.
                    Na to przebiegły Odys:
                 ťŻaden człowiek żywy
                 Nie poznałby cię, bóstwo, choć tak przenikliwy!
                 Bowiem często odmienną postać bierzesz na się.
                 Wiem jednak, że łaskawą byłaś mi w tym czasie,
                 Gdym z Argiwami mury Ilionu szturmował;
                 Lecz gdyśmy gród Pryjamów zburzyli na pował,
                 A z powrotem bóg nasze porozpraszał łodzie,
                 247 Feników   Fenicjan; był to starożytny naród żeglarzy i kupców; przypisywano im wynalezienie purpury,
                    stopu metali i szkła; pierwsi doszli do pisma literowego i stosowali alfabet; ich najbardziej znaną kolonią była
                    Kartagina;
                 248 pod Epejów... do Elidy   Epejowie to mieszkańcy Elidy na płn. zach. Peloponezie;
                 249 do Sydonu   Sydon miasto w Fenicji; dziś: Saida;
                                                                                                                             148






                 Nigdym cię już nie widział i w żadnej przygodzie
                 Nie przyszłaś na mój okręt pomóc mi lub bronić...
                 Więc mi przyszło z rozpaczą w sercu światem gonić,
                 Póki bóstwa się doli mojej nie użalą!
                 Raz tylko u Feaków, gdziem był rzucon falą,
                 Słowyś mię pokrzepiła i do ich stolicy
                 Prowadziłaś mię sama... Na imię rodzicy
                 Twojego cię zaklinam! Powiedz, bo nie wierzę,
                 Żem już w skałach Itaki! Pewnie to wybrzeże
                 Jakie inne, ty sobie żarty stroisz ze mnie,
                 Puszczasz tuman250 i chcesz, bym uwierzył daremnie.
                 Mów, mów! czy już na ziemi stanąłem rodzinnéj?
                    Na to Atene: ťZawszeć ten sam a nie inny:
                 Niezmienny i stateczny; dlatego przy tobie
                 Jestem w każdym nieszczęściu i o każdej dobie,
                 Boś mężny i ostrożny, a rozum masz duży...
                 Pójdź! Pokażę-ć Itakę, aby nabrał ducha:
                 Tu zatoka Forkysa, morskiego starucha,
                 Na jej krańcu oliwnik rozłożysty, stary.
                 Stamtąd blisko jest wejście do miłej pieczary
                 Poświęconej boginkom zwanym Najadami.
                 W tej pieczarze ty ongiś czciłeś obiatami
                 Hojnymi te boginki... A tam patrz, wysoki
                 Neriton, co obrosłe lasem dźwiga bokiŤ.
                    Rzekła i mgły rozwiała: świat widny był wkoło.
                 Boski tułacz na kraj swój poglądał wesoło,
                 Całował żywicielkę ziemię, i do góry,
                 Wzniósłszy ręce, modlił się:
                 ťO Zeusowe córy!
                 Boginki tego źródła! Już wierzyć przestałem,
                 Że was kiedy obaczę! A więc sercem całem
                 Witajcie! Wnet ja dary złożę wam ofiarne,
                 Jeśli zwycięska Pallas odwróci dni czarne,
                 Żyć pozwoli i syna widzieć mi pozwoli!Ť
                    Na to rzekła Atene: ťNiech cię już nie boli
                 Głowa o to! Troskami nie obciążaj duszy!
                 Wżdy prędko skarby twoje, gdzie ich nikt nie ruszy,
                 W cieniu świętej jaskini ukryć nam wypada,
                 A co dalej masz począć, wynajdzie się radaŤ.
                    Tak rzekła Atena i pod sklepy ciemne
                 Weszła, by zbadać wewnątrz przechody tajemne.
                 Więc Odysej przenosił tam feackie dary:
                 Szaty cienkie, spiż trwały, toż złote puchary
                 Na schowek; po czym córa egidnego boga251
                 Odłamem skały wnijście zamknęła od proga.
                    A tak siadłszy oboje w oliwnika cieniu,
                 250 puszczasz tuman   zwodzisz, oszukujesz;
                 251 egidnego boga   egida była to tarcza Zeusa wykonana przez Hefajstosa, pokryta skórą kozy Amaltei; na
                    środku tarczy Atena umieściła głowę Meduzy; egidy używali Zeus, Atena i Apollo;
                                                                                                                             149






                 Radzili o zupełnym gachów wytępieniu.
                 Pierwsza Atene wszczęła takie rozhowory:
                 ťBoski synu Laerta! Myślże od tej pory,
                 Jak masz położyć rękę na wszetecznych gachach,
                 Co lat trzy gospodarzą jak chcą w twoich gmachach,
                 A żonę twą ślubnymi podarkami kuszą.
                 Ona zaś, lubo w tobie żyje całą duszą,
                 Wszystkim robi nadzieję, każdemu swą rękę
                 Obiecuje, lecz w sercu inną ma piosenkęŤ.
                    Na to Odys rzekł do niej: ťO, biada mi! biada!
                 We własnym moim domu czyha na mnie zdrada!
                 Jak Atryd Agamemnon padłbym tam zabity!
                 Dzięki tobie wiem wszystko, i zamach odkryty.
                 Teraz radź: jaką gachom mam wymierzyć karę?
                 Stój przy mnie, krzep mi ducha i obudzaj wiarę,
                 Jak ongi, gdyśmy Ilion burzyli. O, gdyby
                 Takeś mi pomagała, mógłbym bez pochyby
                 Na trzystu nawet wrogów rzucić się bezpiecznie!
                 Z twą pomocą, o święta, wygram ostatecznieŤ.
                    Na to rzekła Atene o błyszczącym oku:
                 ťPomoc dam, zawsze znajdziesz mię przy swoim boku,
                 Gdy się weźmiesz do sprawy. Już dziś widzieć mogę,
                 Jak niejeden krwią zbryzga i mózgiem podłogę
                 Z tej zgrai, co twe mienie i dobytek trwoni,
                 Lecz wprzód zmienię twą postać, aby nikt, ni oni
                 Nie poznali, kto jesteś: skurczę piękne członki,
                 Z głów postrącam ci jasnych kędziorów pierścionki,
                 Na grzbiet łachman narzucę, byś pozór miał wstrętny,
                 Ten wzrok, taki iskrzący, zmienię w mdły i smętny.
                 I staniesz przemieniony przed tą gachów zgrają,
                 Ni cię żona, ni syn twój, ktoś jest nie poznają.
                 Naprzód jednak Eumaja masz widzieć, pastucha;
                 On trzody świń twych pasie, człek dobrego ducha,
                 Przywiązany, o tobie zawsze rad wspomina,
                 Kocha Penelopeję i twojego syna.
                 Znajdziesz go, jak tam pasie trzodę świń niemałą
                 U źródła Aretusy, pod Koraksu skałą252,
                 Gdzie to pożywna żołądź i czarne są wody,
                 Od których porastają w słoninkę te trzody.
                 Wkręć się tam253, zaprzyjaźnij i pytaj o wszystko.
                 Ja do Sparty, gdzie dziewcząt uroczych siedlisko,
                 Pośpieszam; twego syna stamtąd tu nagonię:
                 U Menelaja bawi on w Lakedajmonie,
                 Myśląc, że się o tobie coś pewnego dowieŤ.
                    Na to przebiegły Odys bogini odpowie:
                 252 u źródła Aretusy pod Koraksu skałą   źródło na Itace, którego dokładna lokalizacja nie jest pewna; Arteusa  
                    nimfa, której imię nosiło wiele źródeł w Grecji;
                 253 wkręć się tam   tu: zostań;
                                                                                                                             150






                  ťCzemuś mu nie odkryła, coś widziała przecie?
                 Czy żeby na nieszczęścia narazić mi dziecię
                 I włóczęgę, gdy w domu zgraja go objada?Ť
                    Na to błyszczącooka odparła Pallada:
                 ťNie trujże sobie serca turbacją254 daremną;
                 On tę podróż w kraj cudzy odbywał wraz ze mną.
                 Chciałam, by sławy nabył. Nic mu nie zagraża,
                 Siedzi w zamku Atrydy, swego gospodarza,
                 I w rozkoszach opływa. Jest wprawdzie zasadzka:
                 W ciemnej łodzi na niego czyha młódź junacka
                 I w powrocie do domu ma go zamordować,
                 Ale nic z tego; pierwej przyjdzie nam pochować
                 Pod ziemię niejednego z tych gachów zbytnikaŤ.
                    Rzekło bóstwo, i z lekka różdżką go dotyka:
                 W mig się członki skurczyły, postać w dwoje zgięta,
                 Płowy włos spadł ze skroni, skóra obwiśnięta
                 Na wychudłych piszczelach, jak u starców bywa,
                 A iskrzące się piękne oko we mgle pływa.
                 Miasto szat chiton został z siermięgą255 na grzbiecie,
                 Brudne, dziurawe, w dymie wędzone rupiecie256.
                 Ogromną także skórę jelenią, bezwłosną,
                 Zarzuciła bogini na tę postać sprosną;
                 Dała kostur, biesagi z plecionym rzemieniem
                 Do noszenia, lecz zdarte już długim noszeniem.
                    Po tej zmowie oboje poszli w swoje strony:
                 Pallas po Telemacha do Lakedajmony.
                 254 wkręć się tam   tu: zostań;
                 255 z siermięgą   chodzi o chiton i łachmany;
                 256 rupiecie   bezużyteczne przedmioty, stare rzeczy; tu: szmaty;
                                                                                                                             151






                                                     PIEŚŃ CZTERNASTA
                                                           Odyseusz u Eumajosa
                    Odysej od przystani piął się ścieżką w górę
                 Przez wyżyny lesiste, aż do miejsca, które
                 Wskazała mu Atena, gdzie ów pastuch siedzi,
                 Dbalszy o pańskie dobro niż reszta gawiedzi.
                    Zastał go, jak na progu siedział wśród zagrody,
                 Która tu zbudowana dla trzodnej wygody
                 Na wyżynie, skąd patrzy naokół widziana;
                 Wybudował ją pastuch pod niebytność pana,
                 Bez wiedzy Laertesa, bez pani rozkazu.
                 Wzniósł mury, ogrom głazu stosując do głazu,
                                        257
                 Otamił, a wańczosy         wkoło dębowemi
                 Obwiódł, jeden przy drugim wbijając do ziemi.
                 W środku obejścia chlewów dwanaście zbudował
                 Obok siebie, w nich na noc trzodę pilnie chował.
                 Pięćdziesiąt ryjów w każdej zamykał oborze,
                 Zwykle same maciory; wieprze śpią na dworze,
                 Lecz ich szczupłe, gdyż liczbę zmniejszały codziennie
                 Szumne gachów biesiady, na które niezmiennie
                 Musiał dostarczać wieprzów z najgrubszą słoniną
                 Więc sztuk trzysta sześedziesiąt w zapasie miał ino;
                 Przy nich zaś na podwórzu odprawiały wartę
                 Ręką jego karmione cztery psy zażarte.
                    Właśnie krajał on sobie z byczej tęgiej skóry
                 Chodaki258, a pastuchów tu i owdzie w góry
                 Powyprawiał: trzech poszło paść nierogaciznę,
                 Czwarty pognał do miasta jakby za pańszczyznę
                 Wypasionego wieprza dla zamkowej rzeszy;
                 Przysmak ten serca gachów nie lada ucieszy.
                 Wnet Odyseja czujne sobaki259 spostrzegły
                 I szczekając opadły; lecz on człek przebiegły:
                 Od razu siadł na ziemi, kij na bok odłożył.
                 Jeszczeż by tej obelgi na śmieciach swych dożył!
                 Kiedy widział to pastuch, poskoczył za wrota
                 Tak żywo, że mu z ręku wypadła robota,
                 I nuż krzyczeć, kamieńmi odpędzać, sobaki.
                 I odpędził, a gościa przyjął w sposób taki:
                 257 wańczosy   grube pnie, belki;
                 258 chodaki   liche trzewiki wykonane z drewna, łyka, skóry lub innego materiału; tu: sandały;
                 259 sobaki   psy;
                                                                                                                             152






                 ťCo tylko cię nie zjadły te psiska, mój dziadku!
                 Oj! Byłożby zmartwienie, a i wstyd w dodatku,
                 Jakbym nie dość goryczy miał w sercu znękanem!
                 Małoż człek się napłacze za zginionym panem?
                 A tu co dzień najtłustsze posyłaj im świnie
                 Na stoły, kiedy tamten gdzieś tam z głodu ginie
                 I tuła się w obczyźnie między ludem dzikim,
                 Jeśli żyw i słonecznym cieszy się promykiem.
                 Pójdź więc za mną, mój dziadku, do chaty was proszę,
                 Abyś chlebem i winem skrzepił się po trosze,
                 A powiedz mi, skąd jesteś, jakieś przeżył straty?Ť
                    Rzekłszy to, boski pastuch powiódł go do chaty,
                 Posadził, z chrustu wiązki zrobiwszy podnóże,
                 Na rozciągniętej koziej od sypiana skórze,
                 Szerokiej i kosmatej. Odys się ucieszył
                 Z gościnnego przyjęcia i ze słowem śpieszył:
                 ťPrzyjacielu! Zeus da ci, da każdy bóg inny
                 Wszystko, czego sam pragniesz, żeś taki gościnny!Ť
                    Na to tyś mu, Eumaju, odparł słowem takim:
                 ťGrzech byłby i biedniejszym niźli ty żebrakiem
                 Gardzić i w próg nie puszczać. Tułacz czy ubogi,
                 Jest pod Zeusa opieką. Datek, choć niedrogi,
                 Lecz szczery, nam przystoi, otrokom służebnym,
                 Drżącym ciągle, a zwłaszcza pod jarzmem haniebnym
                 Tych młokosów. Tamtemu nie dali niebianie
                 Wrócić do dom. U niego miałem zachowanie;
                 On byłby mię osadził na chlebie łaskawym,
                 Jaki dobrzy panowie dają sługom prawym  
                 Chatę, kawałek ziemi i żonę serdeczną
                 Za ich pracę; a pracę bóg wspiera stateczną,
                 Jak i mnie powierzoną zawsze błogosławił.
                 Pan mój pewnie nie z próżnym byłby mię zostawił  
                 Lecz zginął! Niechby raczej przepadł ten ród wraży
                 Heleny! Przezeń tylu padło już mocarzy!
                 Bo i on poszedł krzywdy Atrydowej mścić się
                 Pod Ilion koniorodny, z Trojanami bić sięŤ.
                    Rzekłszy to objął chiton kawałkiem rzemyka,
                 I tak do prosięcego poskoczył chlewika,
                 Wybrał parę i zarżnął, jak trzeba przyładził,
                 Osmalił i pokrajał, i na rożny wsadził.
                 A upiekłszy nad ogniem, gdy mięso skwierczało,
                 Podał. Odysej mąką posypał je białą,
                 On zaś w kubek drewniany nalawszy mu wina,
                 Siadł naprzeciw i gościa jeść prosząc, rzecz wszczyna:
                 ťJedz, mój gościu, prosiątko   nie stać nas na lepsze.
                 Na dwór pański dla gachów idą karmne wieprze.
                 Te gachy zatwardziałe boga się nie boją,
                 Uwzięli się bezprawnie broić i wciąż broją.
                 Czyż niebo może patrzeć na takich zbytników?
                 Wszak i napadających na brzegi łotrzyków,
                                                                                                                             153






                 Chociaż Zeus na ich sprawki pogląda przez szpary,
                 Gdy do dom zrabowane uwożą towary  
                 Nieraz myśl o odwecie naprawdę zatrwoży.
                 Ale ci, choć ich przestrzegł zapewne głos boży
                 O karze, jaka spadnie na te dziewosłęby,
                 Najechawszy dom cudzy, łakomymi gęby
                 Chłoną wszystkie zasoby, dobytek domowy;
                 I dzień, noc, które z łaski miewamy Zeusowej,
                 Nie jedną, nie dwie obiat sprawia ta drużyna;
                 Na te hulanki nie wiem skąd już starczy wina.
                 On przecież na dziedzictwie siedział tu niemałym,
                 Możniejszym był od władców, co na lądzie stałym
                 I na Itace siedzą. Na jego majątek
                 Takich panów by trzeba w kupę zbić dziesiątek.
                 Zaraz ci to wyliczę: w stepach się wypasa
                 Aż dwanaście stad wołów, tyleż kóz tam hasa,
                 Świń tyle, owiec tyle, pod okiem najętych
                 Lub poddańczych skotarzy. Tu zaś razem wziętych
                 Mamy trzód jedenaście kozich na ostrowie.
                 Pasą je z poczciwości znani pastuchowie;
                 Lecz z nich każdy codziennie daje na ich gody
                 Najlepszą, najtłuściejszą sztukę z całej trzody.
                 Ja zaś tu świnie chowam, nie leniąc dozoru,
                 I co najtłustsze wieprze odstawiam do dworuŤ.
                    Tak rzekł   a on łakomie mięsiwa zajadał,
                 Pił wino, milczał; gachom śmierć już zapowiadał.
                 Lecz gdy się już nasycił, winem skrzepił ducha,
                 Kubek, co sam zeń pijał, nalał mu pastucha
                 I podał napełniony, a Odys takowy
                 Wdzięcznie przyjął i tymi przemówił doń słowy:
                 ťKtóż to był, co cię kupił? Powiedz, przyjacielu!
                 Kto ten pan tak potężny, bogatszy od wielu,
                 Co za cześć Atrydową zginął, jak słyszałem
                 Z ust twych? Bardzo być może, że takiego znałem.
                 Nazwij go: bóstwa w niebie wiedzieć muszą przecie,
                 Czym go spotkał! Jam dużo włóczył się po świecieŤ.
                    Na to mu odpowiedział pastuch, wódz pasterzy:
                 ťNie myśl, starcze, że żona albo syn uwierzy
                 W to, co o nim donoszą przybłędy podróżne;
                 Tacy bowiem za kłamstwa i pochlebstwa próżne
                 Chcą gościnne przyjęcie wyłudzić w swej biédzie.
                 Toż gdy który włóczęga do Itaki przyjdzie,
                 Prosto sunie do pani i bajki jej gada;
                 Ona go podejmuje, o szczegóły bada,
                 Wzdycha za każdym słowem, łzy jej strugą cieką,
                 Jak zwyczaj u żon, którym mąż zginął daleko.
                 I ty mógłbyś jej bajkę zanieść tak uwitą,
                 Za co by cię chitonem i chlajną okryto.
                 Ależ on, jej małżonek, dawno już umarły,
                 A psy i ptaki ciało z kości mu obżarły
                                                                                                                             154






                 Lub zjadły ryby morskie, a kilka piszczeli,
                 Na brzeg rzuconych, gdzieś tam na piasku się bieli.
                 Nie ma go! Swych przyjaciół zostawił w żałobie,
                 Mnie w największej! Bo gdzież bym znalazł pana sobie
                 Tak dobrego? Chociażbym szukał w okolicach,
                 Choćbym i do dom wrócił, osiadł przy rodzicach,
                 Gdziem się rodził, gdziem pod ich okiem się wychował!
                 Toć nie żal mi ich tyle, aczbym się radował
                 Witać ich i rodzinną obaczyć krainę;
                 Lecz tylko po Odysie260 z tęsknoty aż ginę.
                 Nawet lękam się jego wymawiać nazwisko,
                 Tak zawsze dla mnie dobre było to panisko;
                 Tylko zwę go mym drogim, choć nie jest tu z namiŤ.
                    Na to tułaczy Odys odparł mu słowami:
                 ťPrzyjacielu! Trwasz, widzę w zwątpiałym uporze,
                 I nawet nie przeczuwasz, że on wrócić może.
                 Lecz jam gotów przysięgą za prawdę zaręczyć:
                 Odys wróci! Wiadomość masz mi tę odwdzięczyć,
                 Skoro tylko on w domu własnym stanie nogą:
                 Odziejesz mię chitonem i chlajną chędogą.
                 Lecz wziąć bym nie wziął naprzód, acz jestem człek biédny,
                 Albowiem w oczach moich frymark261 to ohydny
                 Tych oszustów, co z biedy kłamią jak najęte!
                 Świadkiem Zeus i bogi, ten stół i to święte
                 Ognisko Odysowe, przy którym się chronię,
                 Że wszystko się to spełni, co ci tu odsłonię:
                 W tym roku niezawodny powrót Odysowy!
                 Ledwie miesiąc ten przejdzie, a nastanie nowy,
                 Wróci do dom, ukarze szajkę rozwydrzoną,
                 Co się znęca nad synem jego i nad żonąŤ.
                    Tyś, pastuchu Eumaju, tak mu odrzekł na to:
                 ťNie ucieszysz się, starcze, za tę wieść zapłatą,
                 Bo Odys już nie wróci! Winem się pokrzepiaj,
                 A mówmy o czym innym   i już nie zaczepiaj
                 O niego, gdyż mi serce od żalu się ściska,
                 Jeśli kto mego pana wspomni choć z nazwiska.
                 Dajmy pokój przysięgom! Czyż nie życzę sobie,
                 By on wrócił? Toż życzy i żona w żałobie,
                 Życzy stary Laertes, życzy syn sierota.
                 Oj! Ten śliczny Telemach to moja zgryzota!
                 Bogi mu jakby drzewku w górę poróść dały;
                 Jam marzył, że ojcowskie dopędzi on chwały,
                 Że wzrostem i powagą zrówna mu oblicza.
                 Lecz czy kto z ludzi, czy też jakaś tajemnicza
                 Władza miesza mu rozum: wyrwało się chłopię
                 Szukać ojca w Pylosie, kiedy tu na tropie
                 260 po Odysie   w tym miejscu pasterz Eumajos wymienia po raz pierwszy imię swego pana;
                 261 frymark   oszustwo, szachrajstwo;
                                                                                                                             155






                 Stoją gachy czatując, gdy powróci z drogi,
                 By boski szczep Arkejsja262 wyciąć co do nogi.
                 Lecz dość tego   a chłopię czy głową nałoży,
                 Czy też ujdzie, od woli zawisło to bożéj.
                 Mów mi raczej, mój dziadku, coś o twojej nędzy,
                 A szczerze opowiadaj, bym wiedział co prędzéj:
                 Ktoś jest? Z jakiego kraju? Skąd twój ród pochodzi?
                 Z kimeś tu do Itaki przybył? W jakiej łodzi?
                 I z jakiego narodu byli te flisaki?
                 Bo przecież przyjść nie mogłeś pieszo do Itaki!Ť
                    Na to rzekł mu Odysej, do wybiegów wprawny:
                 ťWszystko to ci opowiem szczerze, w prawdzie jawnéj.
                 Lecz choćby zapas jadła mieć tu na czas długi,
                 Huk wina, a robotę dzienną zdać na sługi,
                 A tu siedzieć przy stole w tym cichym szałasie:
                 Przeminąłby rok cały, i jeszcze w tym czasie
                 Nie skończyłbym powieści o nędzach tej doli,
                 Pod jaką dusza moja jęczy z bogów woli.
                    Z rozległej jestem Krety. Rodzic mój imiona263
                 Znaczne miał; wielu synów powiła mu żona,
                 I po pańsku się chował szczep ten pracowity
                 W domu jego. A jam zaś rodził się z kobiéty
                 Kupnej, lecz Hylakowy Kastor264, co mię spłodził,
                 Równie z prawymi syny ze mną się obchodził.
                 Lud wielbił go jak boga, kochał bez wyjątku
                 Gwoli władzy i synów dziarskich, i majątku.
                 Ale prędko go zmiotła w Hadesu krainy
                 Śmierć okrutna. Więc butne zaraz potem syny
                 Los rzucili o podział puścizny ojcowskiéj.
                 Mnie się mało dostało: dom z kawałkiem wioski.
                 Mimo to wziąłem żonę z bogatego rodu,
                 Podbitą cnotą moją, bom karny był z młodu
                 I do boju zuch wielki. Lecz przeszło to wszystko!
                 Dziś jestem, jakbyś patrzał na gołe ściernisko.
                 Tak nędza mię zgnębiła i dziś jeszcze gnębi.
                 Wprawdzie Ares z Ateną męstwo w ducha głębi
                 I moc dzielną mi dali. Nieraz, gdym dobrany
                 Huf zasadził, by napad zrobić niespodziany,
                 To nigdy nie postała w duszy myśl o śmierci,
                 Ino pierwszy-m wypadał i rąbał na ćwierci
                 Każdego, kto przede mną uciec był niezdolnym!
                 Bitwy-m lubił, lecz za to gospodarstwem rolnym
                 I domem się brzydziłem i dzieci wychowem,
                 A tylko na pokładzie żyłem okrętowym,
                 W bitw zgiełku, świstu grotów i kopij265 warczących
                 262 boski szczep Arkejsja   Arkejsjos był dziadkiem Odysa i jednocześnie synem Zeusa;
                 263 z rozległej... Krety   w zmyślonej opowieści Odys udaje, że pochodzi z Krety; imiona w znaczeniu
                    posiadłości;
                 264 Hylakowy Kastor   Kastor oznacza błyszczący;
                 265 kopij   chodzi o włócznię;
                                                                                                                             156






                 I innych okropności zgrozą przejmujących.
                 Lecz darmo! Tom ukochał, co bóg wlał do duszy  
                 Ten to lubi, a inny czym innym się puszy.
                 Dobrze wprzód, nim Achiwy wyciągli pod Troję,
                 Dziewięć razy wodziłem zbrojne nawy moje
                 Na ludy oddalone, i z łupem wracałem,
                 Biorąc zeń co najdroższe, i potem znów brałem,
                 Co losem przysądzono. A tak rosłem w mienie,
                 Żem u wszystkich na Krecie był we czci i cenie.
                 Lecz gdy Zeus nas do onej pobudził wyprawy,
                 W której to tylu mężów znalazło zgon krwawy,
                 Mnie kazano pod Ilion prowadzić okręty
                 Z królem Idomenejem266; chciałem przez wykręty
                 Wyprosić się, lecz ludu zląkłem się wyroków.
                 My Achiwi tam dziewięć biliśmy się roków;
                 W dziesiątym, Pryjamowe rozwaliwszy grody,
                 Gdyśmy do dom wracali, uniosły nas wody
                 I w tę, i ową stronę z bożego zrządzenia.
                 Mnie zaś Zeus na najsroższe zachował strapienia.
                 Bom ledwo miesiąc w domu przy dzieciach, małżonce
                 I mych skarbach zabawił, jak przygód łaknące
                 Serce mię do Egiptu rwało. W ziemie one
                 Chciał wpaść wziąwszy druhów i łodzie wioślone.
                 Więc zbroję dziewięć statków, lud się do mnie garnie.
                 Sześć dni tym ochotnikom otwarłem spiżarnię,
                 Częstowałem ich hojnie, a porznięte woły
                 Szły bogom na ofiarę i dla nich na stoły.
                 W siódmym, od brzegów Krety gdy odbiły łodzie,
                 Z dobrym wiatrem północnym suniem się po wodzie
                 Lekko, jak gdyby z prądem, że się w żadnym sudnie
                 Nic nie psuło, a zdrowie ożywiało cudnie
                 Gnanych wiatrem pomyślnym i ręką sternika.
                 Po dniach pięciu egipska witała nas rzéka.
                 W nią wpłynąwszy jam kazał zastanowić nawy,
                 A dziarskim towarzyszom tej naszej wyprawy
                 Kazałem naw pilnować i trzymać się brzegów,
                 Na wzgórza zaś pobliskie wysłałem był szpiegów.
                 Ale ci nieposłuszni w ślepej zuchwałości
                 Napadli na egipkich kilka pięknych włości,
                 Żony w jeństwo267 pobrali z dziatwą niedorosłą,
                 A mężów w pień wysiekli! Gdy się to doniosło
                 Do miasta, rankiem tłumy i konno, i pieszo
                 Migocąc miedną zbroją na ratunek spieszą
                 I okrywają pola... Kronion gromowładny
                 Zesłał na mą drużynę popłoch bezprzykładny,
                 Żaden bowiem wrogowi już nie stawił czoła.
                 Więc włóczniami wykłuto ściśniętych dokoła,
                 266 z królem Idomenejem   Idomeneus, Kreteńczyk, syn Deukaliona, prawnuk Zeusa; jeden ze starszych
                    wiekiem wodzów greckich pod Troją;
                 267 w jeństwo   w niewolę;
                                                                                                                             157






                 Innych żywcem pojmanych w jarzmo powleczono,
                 Mnie zaś Zeus taką myślą zapalił szaloną  
                 (O losie! Niechbym raczej głowę był położył
                 Tam w Egipcie, a nieszczęść późniejszych nie dożył!),
                 Że zaraz pięknie kuty szlem268 mój z głowy zdjąłem,
                 A cisnąwszy z bark tarczę o ziem z włócznią społem,
                 Szedłem wprost do rydwanu króla i kolana
                 Objąwszy całowałem. Serce tego pana
                 Wzruszyło się, przebaczył, wziął do wozu swego
                 I od wrogów zasłaniał mię szlochającego,
                 Gdyż każdy we mnie mierzył grotem nastawionym,
                 Chcąc zabić   taka wściekłość była w tłumie onym.
                 On mię bronił, bo wiedział, że Zeus nie przebacza
                 Żadnej krzywdzie spełnionej na głowie tułacza.
                 Siedm lat tam przesiedziałem. Hojne zewsząd datki
                 Tak płynęły, że prędko urosłem w dostatki.
                 Lecz gdy się na rok ósmy z kolei zabrało,
                 Przyszedł do mnie Fenijczyk269, szalbierz jakich mało,
                 Który już niejednego obdarł aż do nici,
                 I namówił na podróż z sobą do Fenicji,
                 Gdzie ów oszust miał własny dom i posiadłości.
                 Jakoż rok korzystałem z jego gościnności,
                 Lecz gdy się wypełniły dni, miesiące roku,
                 A rok drugi się zaczął w Hor krążącym toku,
                 Do Libii270 mię pociągnął ze sobą na nawie,
                 Chytrze zwąc pomocnikiem w towarów dostawie,
                 A właściwie chciał za mnie wziąć tam okup suty.
                 Wsiadłem z nim mimo woli podejrzeniem truty.
                 Szedł nasz okręt północnym wiatrem wartko gnany
                 Ponad Kretą. Lecz zdrajca wnet będzie skarany,
                 Gdyż ledwie z oczu zginął wyspy smug zielony,
                 Nic nie widzim krom nieba i wód z żadnej strony.
                 Wtedy Zeus ciemnomodrym nad nami obłokiem
                 Zwiesił się i noc była na morzu szerokim,
                 A wtem piorun Zeusowy padł w nawę, wstrząśnięcie
                 Od góry aż do spodu czuć było w okręcie,
                 I woń siarki   aż wszystka z pomostu drużyna
                 Zmieciona wpadła w morze, szamocząc się wspina
                 I znowu się zanurza niby morskie wrony  
                 Bóg im nie dał powrotu   żywot ich skończony.
                 Wtenczas Kronion, gdym obiegał wystraszon i zbladły,
                 Dał mi maszt zdruzgotanej nawy, w morze spadły,
                 Pochwycić, bym od pewnej ratował się zguby.
                 Wsiadłem nań, i tak prułem wzdętych fal przeguby
                 Przez dni dziewięć; dziesiątej nocy wyrzucony
                 268 szlem   hełm;
                 269 Fenijczyk   Fenicjanin;
                 270 do Libii   Libią nazywali Grecy płn. Afrykę;
                                                                                                                             158






                 Byłem na brzeg tesprocki271 przez bałwan spiętrzony.
                 Gdzie Fejdon, król Tesprotów, miał o mnie staranie
                 Za darmo. Syn to jego znalazł mię był w stanie
                 Omdlałym i skostniałym; zajął się rozbitkiem,
                 W dom ojca zaprowadził, i gościnnym zbytkiem
                 Podjąwszy, obdarował szatkami pięknemi,
                 Też chitonem i chlajną. Otóż w tej tam ziemi
                 Słyszałem o Odysie. Fejdon utrzymywał,
                 Że go wracającego do dom podejmował.
                 On mi nawet pokazał jego skarb niezmierny,
                 Złoty, miedny, żelazny, roboty misternéj,
                 Dany mu do schowania: a tyle tam było,
                 Że i dziesięć pokoleń z tych bogactw by żyło.
                 Sam zaś Odys, jak twierdził, odszedł do Dodony272,
                 Ażeby się dowiedzieć, co dąb poświęcony
                 Kronionowi o losach jego mu nagada:
                 W jaki sposób w Itace stanąć mu wypada?
                 Czy ukradkiem, w przebraniu? Czy w własnej postaci?
                 Otóż raz mi się Fejdon zaklął przy libacji,
                 Że okręt gotów stoi, gotowe flisaki,
                 Co Odysa przywiozą prosto do Itaki.
                 Lecz jam wprzódy wyjechał. Właśnie w te tu strony
                 Na pszeniczny Dulichion273 statek wyprawiony
                 Miał mię odwieźć do króla Akasta; wyraźnie
                 Tak nakazał flisakom, lecz ci nieprzyjaźnie
                 Naprzeciw mnie stanęli, chcąc zniszczyć ze szczętem:
                 Bo gdy się oddalili od brzegów okrętem,
                 Nuż grozić mi niewolą! Był to bunt otwarty;
                 Wnet też byłem z chitonu i chlajny obdarty.
                 Ten łachman i opończę na grzbiet mi rzucono,
                 Jak widzisz, połataną i podziurawioną.
                 Pod wieczór do itackich przybywszy wybrzeży,
                 Byłem związan w okręcie przez onych szalbierzy
                 Powrozami, zaś oni na brzegi wysiedli
                 I wieczerzę naprędce uwarzoną jedli.
                 Lecz bóg dał mi rozwiązać z łatwością te pęty.
                 Przytwierdziwszy do głowy ten łachman zwinięty,
                 Zsunąłem się po gładkim rudlu w samo morze
                 I zaraz się piersiami na wodzie położę,
                 I wiosłując rąk dwojgiem; gdym upłynął kawał,
                 I okręt już daleko za mną pozostawał,
                 Rzuciłem się do lądu zarosłego lasem
                 I przycupłem; a oni biegali tymczasem
                 Szukać mię, zadyszani, lecz się wnet spostrzegli,
                 Że nadaremno, bo nazad do nawy pobiegli,
                 271 Tesproci   lud w południowym Epirze (Grecja Północna); Epir   kraina historyczna w zach. Grecji, nad
                    Morzem Jońskim; dziś graniczy z Albanią;
                 272 do Dodony   Dodona, miasto w Epirze, słynące z najstarszej wyroczni greckiej; kapłani tej wyroczni  
                    Sellowie wróżyli z szumu liści dębu; obyczaj zabraniał im mycia nóg i nakazywał spanie na gołej ziemi;
                 273 Dulichion   wyspa w pobliżu Itaki; por. przypis 25;
                                                                                                                             159






                 Aby odbić. Bogowie czuwali nade mną:
                 Skryli mię i w tę ustroń zawiedli przyjemną,
                 Gdzie mądry człowiek mieszka w wieśniaczym szałasie
                 Widzę z tego, że życie moje na coś zda sięŤ.
                    Na to mu pastuch Eumaj: ťGościu nieszczęśliwy!
                 Powieść twoja w mym sercu wzbudziła ból żywy!
                 Ileż cierpień w tułactwie swoim doświadczyłeś!
                 Przecież w jedno nie wierzę, i w tym się zmyliłeś,
                 Coś mówił o Odysie. Starcze! Co-ć się roi,
                 Że kłamiesz tak bezwstydnie? Wiem ja, jak rzecz stoi
                 Z powrotem mego króla: ściga go gniew bogów.
                 Dlatego i pod Troją nie padł z ręki wrogów,
                 Ani na ręku krewnych w powrocie z wyprawy,
                 Gdyżby mu Achiwowie wznieśli pomnik sławy,
                 A na syna by takie zaszczyty stąd spadły...
                 Lecz on zniknął bez sławy, Harpie274 go ukradły!
                 Ja tu siedzę z mą trzodą, w mieście gościem rzadkim
                 Bywam, cna Penelopa chyba mnie przypadkiem
                 Każe wołać do siebie, zwłaszcza gdy się zdarzy
                 Poseł z wieścią; takiego i młodzi, i starzy,
                 Obsiadają dokoła, pytają o wszystko:
                 Tak ci, którym na sercu stracone panisko,
                 Jak owi, którzy radzi mienie jego trwonić.
                 Lecz mi zbrzydło już dłużej za wieściami gonić,
                 Odkąd jeden Etolczyk zwiódł mię tak niegodnie:
                 Włóczęga ten, gdzieś krwawą popełniwszy zbrodnię,
                 Zabiegł do mej zagrody. Przyjąłem uczciwie,
                 A on mi rozpowiadał, że Odysej żywie.
                 Że na Krecie go widział u Idomeneja,
                 Jak łódź naprawiał, którą strzaskała mu wieja,
                 Że zapewne tu stanie na jesień lub lato
                 Nawą pełną drużyny i w skarby bogatą.
                 Przeto, starcze, jeżeli bóg cię tu sprowadził,
                 Niechbyś pochlebnym kłamstwem uszu mi nie gładził.
                 Nie za to też zyskałeś cześć i miłość moję,
                 Lecz żeś biedny, że Zeusa rozgniewać się bojęŤ.
                    Na to te słowa wyszły z ust Odyseusza:
                 ťZaprawdę, w tobie siedzi podejrzliwa dusza.
                 Jeśli u ciebie niczym przysięga i słowo,
                 Więc taką między sobą zwiążem się umową
                 A na świadków przyzywam tu olimpskie bogi:
                 Że jeśli twój król wróci i wstąpi w te progi,
                 Ty mię w chiton i chlajnę przyodziejesz piękną
                 I wyślesz na Dulichion, dokąd mi tak tęskno;
                 Przeciwnie, jeśli król twój nie ma już powrócić,
                 Każesz mię swym pastuchom z szczytu skały zrzucić
                 Na postrach dla włóczęgów za język ich lżywyŤ.
                    Na to odrzekł Eumajos, świniopas poczciwy:
                 274 Harpie   por. przypis 24;
                                                                                                                             160






                 ťGościu mój! Tożbym sobie na imię zarobił
                 I na cześć między ludźmi! Tożbym sam się dobił,
                 Gdybym cię w dom przyjąwszy serdecznie, gościnnie,
                 Potem dał zabić, życia zbawił cię niewinnie!
                 Mógłżebym czystą myślą modlić się Kronidzie?
                 Lecz oto czas wieczerzać   wnet czeladź się znidzie
                 I razem w tym szałasie zasiądziem do stołuŤ.
                 Takie z sobą rozmowy toczyli pospołu.
                    Pastuchy z chlewną trzodą nadeszli po chwili
                 I zaraz ją do chlewów na noc zapędzili:
                 I po obórkach pełno rechtania i kwików.
                 Po czym Eumajos do swych tak rzekł pomocników:
                 ťCo najspaśniejszą świnkę wybierzcie mi, chłopcy!
                 Użyjem i my sami, użyje gość obcy.
                 Czy mało namartwiły nas te kływe275 wieprze,
                 Gdy pracę naszą tamci zjadali w najlepsze!Ť
                    Rzekł, i srogą siekierą jął rąbać polana.
                 Pięćroczna karmna locha do izby przygnana
                 Stanęła przy ognisku. Pastuch o ofierze
                 Nie zapomniał dla niebian: pobożnym był szczerze.
                 Jakoż z łba świni wyrwał szczeć i w ogień rzucił
                 Dla bogów, i z modlitwą do nich się obrócił
                 Prosząc, by Odys z długiej powrócił podróży.
                 Po czym wziął odszczypany dębu kawał duży,
                 Palnął w łeb i powalił, zaraz ją dorznięto,
                 Rozpłatano, a pastuch w skórę obrośniętą
                 Tłuszczem kładł pierwociny mięsiw z różnych części,
                 Zawinął, i jęczmienną mąkę sypiąc z pięści,
                 Dał resztę wziąć na rożny i upiec na żarze.
                 Gdy pieczeń na stolnicy złożyli kucharze,
                 Przystąpił cny świniopas sam krajać mięsiwa,
                 Bo chce być sprawiedliwym i zawsze nim bywa:
                 Więc w siedm części pokrajał; modlitwy odprawił
                 I dla Nimf i Hermesa część jedną odstawił,
                 Resztę dla biesiadników, zaś w jednym kawale
                 Grzbiet wieprzowy gościowi wydzielił wspaniale
                 I uradował pana swego tym przysmakiem.
                 Więc zwrócił się doń Odys i rzekł słowem lakiem:
                 ťOby Zeus cię ukochał jak ja, dobry człecze,
                 Że mną biednym nie gardzisz!Ť
                 Na to mu odrzecze
                 Boski pastuch Eumajos: ťO gościu mój biedny,
                 Pożywaj, na co stać nas; to nasz chleb powszedny.
                 Bóg daje i bóg bierze podług woli swojéj;
                 Na jego wszechmocności przecież ten świat stoiŤ.
                    Rzekł i mięs pierwociny spalił; winem zlanem
                 Bogi uczcił i wino postawił ze dzbanem
                 Przed grodoburcą, który swej misy pilnował.
                 275 kływe   mające kły;
                                                                                                                             161






                 Chleby krajał Mesaulios. Eumajos go chował
                 Kupionego za własne, w króla niebytności
                 Bez wiedzy Laertesa i samej jejmości,
                 A kupił go od Tafiów za część swego mienia.
                 Teraz do gotowego zasiedli jedzenia.
                 A gdy jadłem, napitkiem się już nasycono,
                 Mesaulios sprzątnął chleby, a biesiadne grono
                 Syte mięsem i chlebem do snu się zabrało.
                    Noc była bezksiężycna, czarna, z góry lało
                 Dżdżem ulewnym, wilgotne świstały zefiry.
                 Odys chcąc wypróbować, czy pastuch dlań szczéry,
                 Czy własną da mu chlajnę, lub też każe komu,
                 By mu swojej odstąpił, jak grzeczny pan domu,
                 Rzekł: ťSłuchaj, Eumajosie, i wy kłońcie uszy!
                 Coś o sobie opowiem. Gdy kto łeb zaprószy,
                 Choć rozumny, to gotów głośno wyśpiewywać
                 I śmiać się do rozpuku, skakać, wygadywać,
                 Aż z ust wymknie się wróbel, a powróci wołem276.
                 Lecz mnie skończyć wypada, kiedy raz zacząłem.
                 Oj, czemuż ja nie młody i nie zuch ten samy,
                 Jak wtenczas, gdym się skradał pod Ilionu bramy!
                 Hufce Odys prowadził z Menelajem razem,
                 I ja trzeci, co za ich stało się rozkazem.
                 Podkradłszy się pod miejskie warownie wyniosłe,
                 Obsaczamy je wkoło, a w bagna zarosłe
                 Trzciną układł się każdy, w pancerz swój zakuty.
                 Nadeszła noc burzliwa, Boreasz dął luty
                 I mroził aż do kości; śnieg płatami padał
                 I na pawężach277 naszych biały szron osiadał.
                 Inni, oprócz chitonów chlajnami okryci
                 Pod pawężmi na grzbietach, spali jak zabici.
                 Jam zaś chlajnę, niebaczny, zostawił w obozie
                 Towarzyszom, nie myśląc o tym nocnym mrozie,
                 I wyszedłem z pawężą, jasnym pasem spięty.
                 Lecz już o trzeciej straży tak byłem zziębnięty,
                 Żem trącił Odyseja, śpiącego koło mnie,
                 Łokciem, a on, obudzon, słuchał mię przytomnie.
                   Boski Odysie!   rzekłem   źle się ze mną dzieje,
                 Przyjdzie życiem nałożyć, od zimna drętwieję.
                 Nie mam chlajny, bies jakiś skusił mię zapewne,
                 Żem wybrał się tak lekko, więc i duszę ziewnę278.  
                 Rzekłem, a on wnet skoczył po rozum do głowy,
                 Jako zawsze do rady i boju gotowy;
                 Więc nachylon, te słowa szepnął mi do ucha:
                   Nie gadaj! Nuż cię który z Achiwów podsłucha!  
                 I na ręku się wsparłszy:   Towarzysze mili!
                 276 wróbel ...powróci wołem   może wymknąć się niepotrzebne słowo;
                 277 na pawężach (staropol.)   na tarczach;
                 278 duszę ziewnę   wyzionę ducha, umrę;
                                                                                                                             162






                 Wołał głośno   proroczy sen miałem w tej chwili:
                 Od okrętów my naszych poszli za daleko.
                 Niechże który ochotnik kopnie się, a lekko,
                 Spytać Agamemnona, narodów pasterza,
                 Czyby nie mógł nam więcej przysłać tu żołnierza?  
                 Na to podniósł się Toas, syn Andrajmonowy279,
                 I na ziemię zrzucając swój płaszcz purpurowy
                 Poskoczył do okrętów. Jam porwał płaszcz jego,
                 Okrył się nim, i spałem aż do dnia białego.  
                 Gdybym tak jak i ongi młody był i żwawy,
                 Pewnie by ma mnie pastuch więcej był łaskawy
                 I dał chlajnę przez pamięć i cześć bohatera.
                 A żem nędzarz, więc każdy mną dziś poniewieraŤ
                    Na to pastuch Eumajos odparł: ťW tej powieści,
                 Mój staruszku, niemało dobrego się mieści:
                 W niczem-eś nie przesadził, a dopiąłeś celu.
                 Więc okrycie tu u nas znajdziesz, przyjacielu,
                 I resztę, co-ć potrzebnym w twoim biednym stanie
                 Na tę noc; ale jutro chodź sobie w łachmanie,
                 Bo chlajnów i chitonów zapas tu nieduży,
                 Zbytnich nie ma: każdemu jeden tylko służy
                 Lecz jeśli syn Odysów wróci tu dostojny,
                 O chlajnę i o chiton możesz być spokojny,
                 On cię nawet odeśle, gdzie zechcesz, niebożeŤ.
                    Rzekłszy to wstał i zaczął słać dla niego łoże
                 Przy ognisku, rozpostarł kozie i baranie
                 Skóry, a gdy Odysej legł na to posłanie,
                 On mu dał do nakrycia swą chlajnę kudłatą
                 I zawiesistą, która służyła mu na to,
                 Że się nią przyodziewał zawsze w zmiennej porze,
                 Gdy słota albo zimny wicher dął na dworze.
                    Spoczął tedy Odysej. Przy nim tuż na ziemi
                 Pokładli się parobcy, ale pasterz z niemi
                 Spać nie myślał: o trzodę swoją on troskliwy,
                 Wybierał się do obór. Odys był szczęśliwy
                 Z tego sługi, co chociaż w domu pana nié ma,
                 Dba o jego dobytek i taki ład trzyma.
                 Więc się zbierał, miecz ostry przewiesił z ramienia,
                 Wdział chlajnę, która chroni go od przeziębienia,
                 Na tę jeszcze zarzucił skórę z dużej kozy,
                 W dłoń wziął oszczep i ludziom, i psom do pogrozy,
                 I wyszedł spocząć bliżej białokływej trzody,
                 Pod wiszarem ustronnym, czasu niepogody.
                 279 Toas, syn Andrajmonowy   król i dzielny wódz Etolczyków pod Troją;
                                                                                                                             163






                                                       PIEŚŃ PIĘTNASTA
                                                    Telemach przybywa do Eumajosa
                    Poszła Pallas-Atene w gród Lakedajmony,
                 Kędy syn Odyseja siedział zabawiony,
                 Naglić go, bo mu do dom wracać wielka pora.
                 Zastała Telemacha, jak z synem Nestora
                 Spali obaj w przysionkach Menela teremu.
                 Li Pejsistrat wczasowi poddał się sennemu,
                 Bo Telemach już nie spał. On przez całe noce
                 Nie sypia, tak się myślą o ojcu kłopoce.
                 Więc Atene doń rzekła, stając u wezgłowi:
                 ťNie siedź tu, Telemachu, i śpiesz ku domowi!
                 Odbiegłeś od majątku, w zamku twoim siedzą
                 Wyuzdane zuchwalce, a nuż wszystko zjedzą
                 I mieniem się podzielą? Wrócisz poniewczasie!
                 Więc Menelę grzmigłosa błagaj, niech nie pasie
                 Dłużej cię, a odsyła, byś mógł zastać doma
                                                         280
                 Matkę cną, gdyż jej własny ojciec           się nie sroma,
                 Toć i bracia, nastawać na nią, by wybrała
                 Na męża Eurymacha, któremu stąd chwała,
                 Że hojny i od innych bogatsze wniósł wiano.
                 Nie dajże, by ci z domu jaki skarb zabrano;
                 Wiesz przecie, co niewiasta w sercu swoim chowa:
                 Z kim pójdzie, temu wszystko oddać już gotowa,
                 A o dziatwę swą pierwszą i o nieboszczyka,
                 Miłego niegdyś, nie dba, serce im zamyka.
                 Przeto wracaj ład zrobić, zdać rządy domowe
                 Na wiernej i roztropnej służebnicy głowę,
                 Nim z ręku bożych weźmiesz zacną połowicę.
                 Lecz jeszcze mam ci zwierzyć jedną tajemnicę:
                 Zasiedli na cię z gachów najtęższe junaki,
                 W cieśninie, która dzieli Samos od Itaki,
                 I chcą cię w drodze zabić, nim do dom powrócisz.
                 Lecz ty podal od wysep łódź swoją odrzucisz,
                 A nocą płynąć będziesz. Bóg, który cię broni
                 I strzeże, dobrym wiatrem żagiel twój pogoni.
                 Wszakże dotarłszy brzegów itackich już blisko,
                 Odeślij łódź do miasta i drużynę wszystką,
                 A sam do Eumajosa udaj się, pastucha,
                 Co trzodę twoją pasie, człek dobrego ducha.
                 Tam noc spędzisz, a jego wyprawisz w te tropy
                 280 ojciec   Ikarios;
                                                                                                                             164






                 Z wiadomością od ciebie do cnej Penelopy,
                 Żeś już wrócił z Pylosu i cało, i zdrowoŤ.
                    Tak rzekła i na górę poszła Olimpową.
                 Wtem Telemach obudził uśpionego błogo
                 Pejsistrata, i mówił trącając go nogą:
                 ťZbieraj się, Nestorydo, i śpiesz do kolasy
                 Zaprząc konie! Przed nami droga, nie wywczasyŤ.
                    Na to mu odpowiedział Nestoryd: ťCo? Tobie
                 Chce się jechać? Lecz zjazdy ponoś nic na dobie;
                 Któż wyjeżdża w noc ciemną? Czekaj blasku zorzy,
                 Niech pierwej podarunki w rydwanik nam włoży
                 Menelaj, syn Atreja   z męstwa świat go sławi  
                 Niech nas grzecznymi słowy pożegna, odprawi;
                 Przybysz bowiem rad chowa pamięć gospodarza,
                 Co go przyjmie gościnnie i hojnie obdarzaŤ.
                 Rzekł, i rychło Jutrzenka w złotym błyska stroju.
                 Nadszedł też Menelaos, on grzmiący głos w boju,
                 Co z łoża od kędziornej281 Heleny wstał boku.
                 Gdy go zoczył Telemach, jął w jednym poskoku
                 Nadziewać na się chiton świetny, a ramiona
                 Okryła mu szeroka szata narzucona.
                 Potem wyszedł mołojec na jego spotkanie,
                 I syn Odysa mówił, gdy przy nim już stanie:
                 ťAtrydo Menelaju! Boski władco rzeszy!
                 Odeślij mię do ziemi ojców! Mnie się śpieszy:
                 Pragnąłbym dzisiaj jeszcze puścić się w tę drogęŤ.
                    Na to odparł Menelaj: ťZaprawdę nie mogę
                 Zatrzymywać cię dłużej, Telemachu, u mnie,
                 Gdy tak tęsknisz do domu. Wiem, jak nierozumnie
                 Robią ci gospodarze, co męczą swych gości
                 Zbytkiem przynuk282 lub zbytkiem jawnej oziębłości.
                 Środek dzierżę, gdyż jedno i drugie niemiłe:
                 Czy kto gościa wypędza, czy trzyma na siłę.
                 Chce gość jechać   odsyłam, chce zostać   więc goszczę.
                 Czekajże, niech ci wprzódy kolasę wymoszczę
                 Pięknymi podarkami, abyś patrzał na nie,
                 A niewiastom rozkażę przyrządzić śniadanie.
                 Sute, z wszystkich zapasów, w jakie dom obfity.
                 Cel podwójny osiągnę, bo uczczę zaszczyty,
                 A i ciało nakarmię. Potem już możecie
                 Jechać sobie i brodzić po bezbrzeżnym świecieŤ.
                    Na to taką odpowiedź dał mołojec hoży:
                 ťAtrydo Menelaju, wychowanku boży!
                 Śpieszy mi się do domu, bo gdy odjeżdżałem,
                 Nikt nie był, aby oko miał nad mieniem całem.
                 A nuż syn szukający ojca sam przepadnie?
                 Lub w zamku kto tymczasem skarb mi jaki skradnie?Ť
                 281 kędziornej   pięknowłosej;
                 282 przynuk (rus.)   zachęta, namowa;
                                                                                                                             165






                    Na te słowa Menelaj, głosem w boju grzmiący,
                 Kazał żonie i dziewek czeredzie służącéj
                 Śpiesznie stoły zastawić domowym zapasem.
                 I Boetycz Etonej zjawił się tymczasem,
                 Tylko co z łóżka wstawszy; mieszkał on tuż blisko.
                 Jemu kazał Menelaj rozpalić ognisko
                 I piec mięso; ten rozkaz prędko był spełniony.
                 Po czym zeszedł do skarbca, który był sklepiony;
                 Lecz nie sam, bo z Heleną szedł i Megapentem283.
                 Gdy w sklep weszli, kosztownym zapełniony sprzętem,
                 Atryd wybrał podwójny puchar z tych, co stały,
                 A Megapencie kazał krater srebrny cały
                 Nieść w ręku, zaś Helena szła skrzynie otwierać,
                 I w szatach przez się dzianych jęła tam przebierać.
                 Z tych jedną wydobyła: szata to fałdzista,
                 Połyskująca ni to gwiazda promienista;
                 Leżała też na spodzie. Po czym wszyscy troje
                 Do Telemacha poszli przez świetlic podwoje,
                 A stanąwszy już przed nim rzekł płowy Menela:
                 ťNiechaj ci, Telemachu, w powrocie udziela
                 Swej opieki Zeus Kronid, piorunny mąż Hery!
                 Tymczasem z mego skarbca ten podarek szczery
                 Racz wziąć, co najpiękniejszy i najdroższy miałem.
                 Także kruż cudnie rzeźbion dla ciebie wybrałem
                 Srebrny z złotym okrajkiem, Hefajst go wykował,
                 A Fajdim284, król Sydońców, niegdyś mi darował,
                 Gdym z powrotem doń wstąpił. Więc niechże ci służy!Ť
                    Po tych słowach Atryda dał mu puchar duży,
                 Podwójny, a Megapent wniósł on srebmolity
                 Kruż, i przed nim postawił. Helena płaszcz szyty
                 Ręką swą wniosła także, krasą niezrównana,
                 I   ťPrzyjm dar ten ode mnie   rzekła do młodziana  
                 Tę szatę z rąk Heleny285; chowaj ją starannie
                 Do wesela, gdy staniesz przy wybranej pannie.
                 Tymczasem daj ją matce, ona ci przechowa.
                 A teraz zdrów mi bywaj! Droga twoja głowa
                 Szczęśliwie niech powraca w ojców twoich progi!Ť
                 Rzekła   a on z radością przyjął ten dar drogi.
                    Wnet Pejsistrat, podarki pozbierawszy liczne,
                 W kolasie je ustawił, dziwiąc się, jak śliczne.
                 Zaś płowy Menelaos do gotowej sali
                 Wszystkich z sobą zaprosił. Gdy pozasiadali
                 Zastawione tam rzędem ławice i krzesła,
                 Zaraz jedna z służebnic złoty dzbanek wniesła
                 Z wodą do rąk; tę lała im do misy srebrnéj;
                 283 Megapent   nieprawy syn Menelaosa;
                 284 Fajdim   władca Sydonu;
                 285 przyjmij... tę szatę   Helena daje Telemachowi szatę z przeznaczeniem dla jego przyszłej żony; wg legendy
                    miała nią być piękna Nauzykaa córka króla Feaków, która uratowała Odysa;
                                                                                                                             166






                 Przed każdym postawiła stoliczek potrzebny.
                 Poważna też szafarka z zapasy różnymi
                 Przyszła, i te przysmaki stawiła przed nimi.
                 Syn Boetów pokrajał i rozdał pieczyste,
                 Megapent zaś lał wino w puchary złociste.
                 Więc do mis się rzucono po niedługiej chwili;
                 A gdy głód nasycili, pragnienie zgasili,
                 Jął Telemach z Nestora synem jarzmo wkładać
                 Na rumaki i w krasną kolasę już wsiadać,
                 A wsiadłszy, ruszył w bramne sklepienie dudniące.
                 Atryd sam odprowadzał te odjeżdżające
                 Goście z kielichem w ręku po brzegi nalanym,
                 By odjezdną libację spełnić roztruchanem286.
                    Więc zachodząc im drogę, rzekł: ťBywajcie zdrowi,
                 Mołojcy! A pokłońcie się tam Nestorowi
                 Ode mnie: on był dla mnie jak ojcem rodzonym,
                 Gdyśmy się tam, Achiwi, bili pod IlionemŤ.
                    Na to odparł Telemach: ťO ty mężu boży!
                 Co każesz, to się wszystko dokładnie przedłoży,
                 Skoro na miejscu staniem. Obym tak z powrotem
                 Mógł ojca zastać w domu i mówić mu o tem,
                 Jak mię tu ugościło przyjęcie łaskawe,
                 Jak sute upominki dano na odprawę!Ť
                    Gdy to mówił, wtem orzeł mignął z prawej strony;
                 Dużą, białą gęś pochwycił on w szpony
                 I z nią leciał, a za nim z wrzaskiem tuż, tuż goni
                 Zgraja chłopów i kobiet. Orzeł blisko koni
                 Skręcił w prawo i wionął. Widok niespodziany
                 Ucieszył i otuchą napełnił młodziany,
                 Aż Menelę Pejsistrat zagabnął słowami:
                 ťPomyśl-no, władco ludów, czy znak ten za nami,
                 Czy za tobą, i komu wróżbę niebo zsyła?Ť
                    A właśnie go ta wróżba już zastanowiła,
                 Bo myślał, co by wnosić miał z tej tajemnicy,
                 Gdy go ubiegł w tym dowcip pięknej połowicy:
                 ťWieszczę wam! Posłuchajcie, co mi wlali w duszę
                 Bogowie, a co wkrótce spełni się, jak tuszę:
                 Orzeł po łup przyleciał i gęś uniósł białą
                 W te skały, gdzie i gniazdo ma, i dziatwę małą;
                 Tak Odysej po długiej tułaczce i biedzie
                 Kiedyś w próg swego zamku jako mściciel przyjdzie,
                 Lub już przyszedł i gachom śmierć już zapowiadaŤ.
                    Więc Telemach jej na to: ťOby ten, co włada
                 Niebem, Hery małżonek piorunny, to sprawił!
                 Niech się ziści, a będę cię jak bóstwo sławił!Ť
                 Rzekł i zaciął rumaki; lotnymi kopyty
                 Wpadły w miasto, po równi cwałują odkrytéj
                 Przez dzień cały; gdy ciemny mrok poczernił szlaki,
                 286 roztruchan (staropol., poch. z tar.)   ozdobny wielki puchar biesiadny, dzban na wino i miód;
                                                                                                                             167






                 Do zamku Dioklesa przybyli junaki.
                 Ojcem jego Orchiloch, syn Alfeuszowy.
                 U Diokla tam w Ferach i nocleg gotowy
                 Znaleźli, i gościnne przyjęcie im dano.
                    Ze wschodzącą nazajutrz Jutrzenką różaną,
                 Zaprzągłszy, jadą dalej w przekrasnej kolasie
                 Przez bramę, aż w przysionkach turkot rozlega się.
                    Tak pędząc, wóz ich prędko tę drogę przemierzył
                 Do Pylos. Wtem Telemach druhowi się zwierzył:
                 ťNestorydzie287! Mam prośbę, lecz chcę wiedzieć, czy mi
                 Jej nie odmówisz? Wszak my z dawna pobratymi
                 Przez ojców naszych przyjaźń; równe nasze lata,
                 A ta podróż tym ściślej jeszcze nas pobrata.
                 Otóż wstrzymaj wóz, proszę, gdzie okręt mój czeka;
                 Tam wysiądę. Twój stary   sprawa z nim nielekka  
                 Gotów by mnie nie puścić, gościć bez ustanku,
                 Kiedy mnie tak się śpieszy; zrób to, mój kochanku!Ť
                    Rzekł, a Nestoryd w duchu już wszystko obliczył,
                 Aby spełnić najlepiej, co sobie druh życzył.
                 I ta rada najlepszą zdała się w tej mierze,
                 Że skręcił zaraz końmi nad morskie wybrzeże
                 I na pokład okrętu jął wynosić dary;
                 Dane od Menelaja, te złote puchary
                 I te szaty, a nagląc rzekł skrzydlate słowo:
                 ťŚpiesz na okręt i zbieraj czeladź okrętową;
                 Zwiń się nim w zamku stanę i ojcu zdam sprawę.
                 Już czuję, jaką przyjdzie odbyć z nim przeprawę:
                 Starzec to popędliwy; sam on tutaj wpadnie,
                 Naciśnięty przez niego nie wymkniesz się snadnie.
                 Już go widzę, jak przyjdzie i zmiesza ci szykiŤ.
                    Powiedziawszy to, zaciął grzywiaste koniki,
                 Przez gród Pylu przejechał, stanął przed mieszkaniem.
                    Telemach zaś na swoich wołał z naleganiem:
                 ťŁadzić nawę, a żywo, towarzysze mili!
                 Wsiadać i dalej w drogę, nie traćmy ni chwili!Ť
                    Posłuszni, rozkaz jego wykonali pędem,
                 Do wioseł się rzucili i zasiedli rzędem.
                    Gdy był gotów, na tylnym okrętu pokładzie
                 Jął odprawiać ofiarę Atenie Palladzie.
                 Wtem stanął przed nim jakiś przechodzień z daleka,
                 Z Argos, skąd aż tu uciekł, zabiwszy tam człeka.
                 Wieszczkiem był i potomkiem po Melampie288 owym,
                 Co ongi mieszkał w Pylu, słynnym owiec chowem...
                 Gdy Telemach u burty lał z wina obiatę,
                 Zagabł go ów i słowa posłał mu skrzydlate:
                 ťMój druhu! Ty, jak widzę, ofiarą zajęty;
                 287 Nestoryd   Nestorides, syn Nestora;
                 288 Melampus   syn Amythaona, brat Biasa; jeden z pierwszych wieszczków greckich; znał sztukę leczenia,
                    rozumiał mowę zwierząt; dopomógł Biasowi zdobyć rękę królewny Pero, córki Neleusa, w zamian za byki
                    Ifiklesa, których zażądał Neleus;
                                                                                                                             168






                 Więc zaklinam cię na nią i na cel jej święty,
                 Na twoją głowę własną i czeladzi twojéj,
                 Że mi odpowiesz prawdę szczerą, jak przystoi:
                 Ktoś jest? Z jakiego kraju? Rodzina twa jaka?Ť
                    Więc otrzymał odpowiedź wraz od Telemaka:
                 ťCudzoziemcze! Usłyszysz mowę niekłamaną:
                 Itaka mą ojczyzną, Odys   ojca miano.
                 Oby żył! Lecz on dawno smutną śmiercią zginął!
                 Przetom go na okręcie tym szukać popłynął,
                 By się zwiedzieć o losie drogiego rodzicaŤ.
                    Na to mu Teoklymen rzekł pięknego lica:
                 ťI jam tułacz bez ziemi, bom w rodzinnej stronie
                 Zabił kogoś, co w Argos hodującym konie
                 Miał krewnych i przyjaciół, używał czci wielkiéj;
                 Więc uchodząc odwetu ich ręki mścicielki,
                 Tu zabiegłem, na żywot już skazan tułaczy.
                 Błagam cię, weź mię z sobą, a błagam w rozpaczy:
                 Zabiją mię   co tylko nie widać pogoniŤ.
                    Na to roztropny młodzian: ťO, niechże bóg broni,
                 Abym cię z łodzi wypchnął! Gdy chcesz z nami płynąć,
                 Wsiadaj! Dzieląc się z tobą, nie damy ci zginąćŤ.
                    Tak witając przybysza, wziął mu z rąk spiżowy,
                 Oszczep, i ten na pomost złożył okrętowy;
                 Sam potem wszedł do środka nawy owioślonéj,
                 Siadł u burty, a przy nim usiadł zaproszony
                 Teoklymen. Już jedni łódź odcumowali,
                 Drudzy ład robiąc wewnątrz nawy się krzątali;
                 Telemach ich naganiał, więc robią, co każe.
                 Sosnowy maszt zatknąwszy w drążonym ligarze,
                 Wyprostowali, w mocne ujęli go sznury,
                 I na rzemieniach żagle podciągli do góry.
                 Zaraz im wiatr pomyślny zesłała Pallada:
                 Z szumem lecąc z obłoków, wiatr na okręt wpada,
                 Po słonej go powierzchni pędzi jak w zawody,
                 Że wnet Kruny ominą i Chalkisu wody289.
                    Słońce zgasło, dokoła szlaki poczerniały  
                 Telemacha do Fejów290 wiatry już zagnały.
                 Stamtąd mijając Elis, gdzie władną Epeje,
                 Mknął ku kolczastym wyspom291, a w duchu truchleje,
                 Myśląc, czy śmierci ujdzie, czy głową nałoży.
                    Podczas siedział Odysej, a z nim pastuch boży,
                 W zagrodzie; wśród czeladzi wieczerzą się krzepił.
                 Gdy zjedzono, wypito, witeź znów zaczepił
                 Słówkiem, by Eumajosa doświadczyć w potrzebie,
                 Azali go jak gośca dłużej tu u siebie
                 Zatrzyma, czy do miasta odprawi dla zbytu.
                 289 Kruny... i Chalkisu wody   Kruny (nazwa oznacza źródło) to miasto w Elidzie, zaś Chalkis   rzeka w
                    południowej części tej krainy;
                 290 do Fejów   Feja była nadmorskim miastem w Elidzie;
                 291 ku kolczastym wyspom   chodzi o Echinady zwane Wyspami Jeżowymi, na Morzu Jońskim;
                                                                                                                             169






                 ťCzy wiesz co, Eumajosie?   rzekł.   Jutro do świtu
                 Zbieram się iść do miasta po żebranym chlebie;
                 Nie chcę dłużej ciężarem być dla was i ciebie.
                 Tylko radą mię opatrz i daj mi na drogę
                 Przewodnika, gdyż w mieście sam sobie pomogę.
                 Łażąc tędy owędy po prośbie, obaczę,
                 Czy w zysku da kęs chleba rzemiosło żebracze.
                 Nawet w zamek Odysa chciałbym się odważyć,
                 Z Penelopą o różnych wieściach coś pogwarzyć,
                 Zetknąć się też i z pyszną rzeszą zalotniczą:
                 Z mnóstwa potraw na stole może coś użyczą.
                 Jeśli służby mej zechcą, najzręczniej się sprawię.
                 Ależ słuchaj! I dobrze rozum, co-ć wyjawię:
                 Oto z łaski Hermesa, co wdziękiem pięknoty
                 I pomyślnością ludzkie zwykł wieńczyć roboty,
                 Nie sprosta mi nikt w służbie pilnej   to rzecz pewna:
                 Umiem ogień rozpalić, suche łupać drewna,
                 Lać wino, mięso krajać i obracać rożny  
                 Zgoła wszystko, co od sług wymaga pan możnyŤ.
                    Zmartwion tym, wraz mu odrzekł boski nasz pastucha292:
                 ťGościu mój! Jakaż znowu ugryzła cię mucha293,
                 Że się chcesz na niechybne nieszczęście narazić?
                 Po cóż ci między gachy wyuzdane włazić,
                 Których gwałty już biją w nieb żelazne stropy!
                 Oj! Nie takie im służą przecie, jak ty, chłopy,
                 Jedno w chlajny, chitony przystojne ubrane,
                 Młodziki gładkolice, wonne, uczesane:
                 Tacy służą do stołów toczonych, chędogich
                 Gnących się od win, mięsiw i od chlebów mnogich.
                 Zostań z nami, twa bytność nikomu nie wadzi,
                 Ani mnie, ni żadnemu z naszej tu czeladzi:
                 Niech tylko syn Odysa jedyny powróci,
                 Chlajnami, chitonami całego zarzuci,
                 I odeśle, gdzie sercem pragniesz być i głowąŤ.
                 Na to cierpiciel Odys odrzekł taką mową:
                 ťObyś ty, Eumajosie, był tak miły bogu,
                 Jak mnie jesteś, za litość nad nędzą w barłogu
                 I przytułek mi dany! Los różnie uciska,
                 Lecz najsrożej, gdy człeku nie do przytuliska,
                 A wzgardę, poniewierkę co dzień musi przeżyć,
                 By tylko krzyk głodnego żołądka uśmierzyć!
                 Lecz gdy chcesz, bym na jego poczekał przybycie,
                 To mi też coś o ojcu i matce powiécie
                 Odyseja; on ponoć, wychodząc na boje,
                 Już dobrze podstarzałych zostawił oboje,
                 Żyją-ż oni? Słoneczne świecą-ż im promienie?
                 Czy zmarli, hadesowe zamieszkują cienie?Ť
                 292 boski pastuch   w ten sposób określony został Eumajos;
                 293 jakaż... mucha   tu w znaczeniu: Jakaż myśl;
                                                                                                                             170






                    Wódz pasterzy, Eumajos, tak mu odpowiedział:
                 ťZ ust mych prawdę usłyszysz, wszystko będziesz wiedział.
                 Laertes dotąd żyje, choć boga wciąż prosi,
                 By śmierć zesłał na niego; życia już nie znosi,
                 Odkąd utrata syna serce mu rozdarła
                 I odkąd mu małżonka, cna pani294, umarła.
                 Z płaczu przyszła nań starość wczesna i przygniata;
                 Ona także z tęsknoty po synie ze świata
                 Zeszła śmiercią okropną. O! Niech tak nie kończy
                 Nikt dobry, kto mię kocha, z kim przyjaźń mię łączy!
                 Dopóki ona żyła, choć smutkiem przybita,
                 Dopóty wszystkim dla mnie była ta kobiéta.
                 Szukałem jej, rozmawiał   bom chował się przecie
                 Z długoszatną Ktimeną295 jak własne jej dziecię,
                 Z tą ostatnią jej córką, panną urodziwą;
                 I była ona matką dla mnie nie mniej tkliwą.
                 Ktimena gdy dorosła, jam chłopak był jary  
                 Wydano ją do Same, a bogate dary
                 Wzięto za nią. Wraz matka chiton mi chędogi
                 A chlajnę sprawiwszy, toż sandał na nogi,
                 Wysłała na wieś, coraz kochała mię czuléj.
                 Dziś już nie mam nikogo, nikt mię nie przytuli!
                 Za to pracy mej jakoś błogosławią nieba:
                 Mam co jeść i pić, gościa przyjmę jak potrzeba,
                 Lecz od mojej dziedziczki nic mi już nie spadnie,
                 Ani datek, ni słowo, odkąd domem władnie
                 Ta zgraja najezdników. A sługom tak miło
                 Mówić z panią czasami, jak to dawniej było,
                 Przetrącić coś z jej łaski, zapasik wziąć w pole,
                 Bo to zniewala sługi i słodzi ich dolę...Ť.
                 Na to przemyślny Odys rzekł mu: ťCzy być może!?
                 Toś ty dzieckiem był wtenczas, kiedy tu niebożę
                 Odbił się od rodziców, od rodzinnej ziemi?
                 Ależ jak się to stało? Proszę, powiedz-że mi!
                 Czy miasto, gdzie rodziców miałeś i rodzinę,
                 Wrogowie najechawszy zburzyli w perzynę?
                 Czy cię od krów i owiec rabusie porwali
                 I zawlókłszy na okręt aż tutaj sprzedali
                 Komuś, który za ciebie zapłacił sowicie?Ť
                    Na to pastuch Eumajos: ťKiedy tak prosicie,
                 Gościu mój, to odpowiem na pytanie wasze.
                 Siedźcie sobie, a pełną wychylajcie czaszę.
                 Noc długa i wywczasu może kto chce zażyć  
                 A kto nie chce, przyjemnie może noc przegwarzyć.
                 294 małżonka, cna pani   matka Odysa, Antikleja, która zmarła z tęsknoty za utraconym synem; jej ducha
                    spotyka Odys w Hadesie (pieśń XI);
                 295 Ktimene   siostra Odysa, żona Eurylocha, który zginął wraz z innymi towarzyszami Odysa podczas burzy u
                    wyspy Feaków;
                                                                                                                             171






                 Nikt cię tu nie przymusi do spania   sen długi
                 Wadzi zdrowiu. A jeśli tam jeden lub drugi
                 Kwapi się już do łóżka, to niech się położy.
                 Za to jutro o rannej zbudziwszy się zorzy,
                 Po śniadaniu, wraz trzodę na paszę wywiedzie.
                 My zaś sobie tu w dwójkę zasiadłszy, sąsiedzie,
                 Jeść będziem i popijać, i szukać osłody
                 W zwierzeniach się z niejednej minionej przygody.
                 Bo taki, co się tułał i nędz zaznał wiele,
                 Lubi czasami grzebać w tych cierpień popiele.
                 A więc ci to opowiem, o coś pytał, druhu.
                 Jest wyspa Syria296, może wiesz o niej z posłuchu,
                 Leży w górze Ortygii, na słońca zwrotniku,
                 Niewielka, ale żyzna. Owiec tam bez liku
                 I bydełka, i winnic, i zboża się chowa,
                 Głód nie znany i nigdy zaraza morowa
                 Biedne ludzie nie trapi, lecz gdy wiek zgrzybiały
                 Przejdzie na nich, Artemis ze swoimi strzały,
                 Toż Apollon ów łucznik pojawia się boży,
                 Strzelają i strzał cichy nieznacznie umorzy.
                 Na wyspie dwa są miasta, kraj ma dwie połowy,
                 Nad obiema był królem syn Ormenidowy
                 Ktesios, mój ojciec, bogom z wejrzenia podobny.
                 Raz więc okręt Feników, a lud to sposobny
                 Do żeglugi, lecz chytry, przywiózł był towary
                 Świecideł rozmaitych. W domu zaś mój stary
                 Miał Fenijkę wysmukłą i ładną kobiétę,
                 Ręcznych robót świadomą. Feniki te skryte
                 I chytre  ją uwiodły. Jeden z nich, gdy prała,
                 Przyczepił się tam do niej. Miłość się wplątała.
                 Bo na miłość niewiasta najłatwiej się łowi,
                 Choćby która i wstrętną była niewstydowi.
                 Więc ją pytał:   Skąd rodem? Z jakiej okolicy?  
                 Ona mu opisała dom swego rodzicy:
                   Miejscem moim rodzinnym Sydon śpiżolśniące,
                 Arybas ojcem, skarbów liczy na tysiące.
                 Lecz mię Tafije skradli, gdym biegła przez pole,
                 Łotrzyki, tu przywieźli, sprzedali w niewolę
                 Do domu mego pana; za pieniądz gotowy.  
                 Na to rzekł ów, co skryte miewał z nią rozmowy:
                   Może byś chciała z nami wrócić, panno miła,
                 Byś rodziców i gniazdo własne obaczyła?
                 Bo rodzice twe żyją i w dobrym są stanie.  
                 Niewiasta tę odpowiedź dała na pytanie:
                   Zgoda, byle mi twoi poprzysięgli święcie,
                 Że mię do dom odstawią całą na okręcie.  
                 Rzekła, oni przysięgli, że ją tam odwiozą,
                 296 Syria   tu: bajkowa wyspa daleko na zach.; dzisiejsza Syria za czasów Homera była częścią Mitanni,
                    następnie została podbita przez Hetytów, Egipt, Asyrię, Babilonię i Persję;
                                                                                                                             172






                 Wszyscy najświętszych ślubów związali się grozą,
                 A ona znów związała ich takimi słowy:
                   Milczeć! Niech nikt z załogi nie śmie okrętowej,
                 Choć słówkiem mnie zaczepić, czyli mię tam w mieście,
                 Czy przy krynicy spotka, czy gdzie bądź nareszcie,
                 Bo mógłby kto podpatrzeć i donieść do dworu,
                 A starzec podejrzliwy chwyci się pozoru,
                 Uwięzi mnie, wam zada co najsroższe kary,
                 Sza! zatem, a tymczasem skupujcie towary,
                 A okręt masz ładugę swoją już dostanie,
                 Niech który tę wiadomość da mi niemieszkanie,
                 Ja zaś schwycę co tylko znajdzie się pod ręką,
                 Za przewóz wam zapłacę lepiej niż podzięką,
                 Bo przy mnie syn się chowa mojego tam pana,
                 Wcale bystra chłopczyna, do mnie przywiązana,
                 Pójdzie ze mną na okręt   możecie zań duży
                 Okup dostać, gdziekolwiek trafi się w podróży.  
                    Tak rzekła i do dworu odeszła z powrotem
                 Fenicjanie rok jeszcze siedzieli tam potem,
                 Skupując do okrętu zewsząd towar mnogi.
                 A gdy statek ładowny gotów był do drogi,
                 Zaraz jeden z nich przyszedł do onej kobiéty
                 Na dwór mojego ojca, człek w ciemię nie bity.
                 Bo naszyjnik wziął z sobą złoty, bursztynowy.
                 Zbiegły się wraz z mą matką, wszystkie białogłowy
                 Oglądać, obmacywać misterne noszenie,
                 A nareszcie targować. Wtem on dał skinienie
                 Umówione i odszedł wprost do nawy swojej,
                 Ona zaraz mię wzięła, wywiodła z pokoi,
                 Lecz w przysionku spostrzegłszy złote roztruchany,
                 Gdyż był tam do biesiady stół przygotowany
                 Dla gości, co z mym ojcem poszli na agorę  
                 Więc w zanadrze schowała trzy puchary spore
                 I wyszła, a ja za nią biegłem niemyślący.
                 Helios zgasł, szlaki sczernił mrok już padający,
                 Gdyśmy się do nadmorskiej przystani dostali,
                 Gdzie Feniki z ładownym okrętem czekali
                 Gotowi do wyjazdu na mokre przestworze.
                 Nas zabrawszy wiatr dobry wyniósł ich na morze
                 Zesłany od Kroniona. Tak sześć dni i nocy
                 Płyniem, lecz gdy dzień siódmy nastał z bożej mocy,
                 Artemis białogłowę oną strzałą zdradną
                 Przeszyła, aż z łoskotem padła w okręt na dno
                 Jak rybitwa. Z pomostu zrzucono jej ciało,
                 Żer rybom i morsukom297, mnie nic nie zostało
                 Krom smutku, a tymczasem nie wstrzymany w biegu,
                 Gnan wiatrem okręt dobił itackiego brzegu,
                 297 morsukom   fokom;
                                                                                                                             173






                 Gdzie mię Laertes kupił z własnej swej skarbony.
                 W taki sposób ujrzałem pierwszy raz te stronyŤ.
                    Na to wyszła odpowiedź z ust Odyseusza:
                 ťJakże mię, Eumajosie, do żywego wzrusza
                 Powieść twoja! Tyś w życiu nacierpiał się tyle!
                 Przecież Zeus obok przykrych dał ci dobre chwile,
                 Jeśliś po tych przygodach znalazł przytulisko
                 W domu zacnego człeka, który dał ci wszystko,
                 Który ci hojnie strawę i napitek dawał,
                 Że mogłeś żyć wygodnie. A ja, świata kawał
                 Obleciawszy, ot nędzarz, staję tu przed tobąŤ.
                    Podobne rozhowory wiedli jeszcze z sobą,
                 A potem się przespali krótko, bo różowa
                 Jutrzenka wnet zabłysła.
                 Zaś Telemachowa
                 Czeladź, żagle zwinąwszy na owym noclegu,
                 Maszt spuściwszy wiosłami dopchała do brzegu
                 Statek. Kotwicę rzuci, linami przytroczy,
                 I na brzeg falą bity ochoczo wyskoczy,
                 Aby strawę uwarzyć, pić ogniste wino.
                 Kiedy się tak z obiadem i napitkiem zwiną,
                 Wraz roztropny Telemach rzekł do swej czeladzi:
                 ťWy odpłyńcie, do miasta łódź się odprowadzi,
                 Ja zaś skoczę tu na wieś do moich pasterzy,
                 A gdy wszystko obejrzę, wrócę o wieczerzy,
                 I nazajutrz, za wierne usługi w tej drodze,
                 Sutą mięsną i winną ucztą was nagrodzęŤ.
                    Na to rzekł Teoklymen, mąż z boskim wejrzeniem:
                 ťGdzież pójdę? Czyja strzecha będzie mi schronieniem?
                 Czy mnie przyjmie kniaź który na skalnej Itace,
                 Czy mam iść wprost na twoje lub matki pałace?Ť
                    Roztropny mu Telemach odrzekł: ťW każdym innym
                 Przypadku dom nasz byłby dla ciebie gościnnym
                 I miałbyś tam wygodę, lecz dziś o przyjęciu
                 Nie myśleć; mnie tam nie ma, a matka w zamknięciu
                 Ciągle siedzi, a w izbie gaszej298 też nie bywa,
                 Tylko w górnych komnatach na krosnach wyszywa.
                 Wskażę ci więc, do kogo możesz iść bezpiecznie:
                 Do Eurymacha pójdziesz, ten przyjmie cię grzecznie.
                 On teraz na Itace ma miru najwięcej,
                 Mąż dzielny, on o matkę moją najgoręcej
                 Się dobija, po berło Odysowe sięga.
                 Nie wiem, jak go osądzi olimpska potęga,
                 I czy nań przed weselem nie padnie cios krwawy!Ť
                    Gdy to rzekł, jastrząb wionął mu od ręki prawéj;
                 W szponach darł on gołębia, ten Feba ptak299 chyży,
                 Z góry się posypała siła piór i pierzy
                 298 w izbie gaszej   w izbie męskiej, w której przesiadywali zalotnicy;
                 299 Feba ptak   jastrząb lub sokół, gdyż ptaki te z racji swej szybkości byty poświęcone Febowi, czyli
                    Apollinowi, bogu słońca, muzyki, tańca i wróżb;
                                                                                                                             174






                 Pomiędzy Telemachem a łodzią padając.
                 Widział to Teoklymen, i odprowadzając
                 Na stronę Telemacha, by nie był słyszany,
                 Za dłoń go ścisnął, i rzekł: ťOd boga zesłany
                 Ten jastrząb przelatywał po twojej prawicy:
                 Był to ptak przeznaczenia, pełny tajemnicy
                 Wieszczy on, że w Itace nigdy nie postanie
                 Inny ród, li przy twoim będzie panowanieŤ.
                 Na to roztropny młodzian: ťO gościu mój miły!
                 Oby się słowa twoje w przyszłości ziściły!
                 Ja bym cię podarkami obsypał, ugościł,
                 Iżby twojego szczęścia każdy ci zazdrościł!Ť
                    Rzekł i przyzwał Pejraja300; z wszystkiej on drużyny
                 Odznaczał się wiernością, towarzysz jedyny:
                 ťKlytia synu, Pejraju! Ty w drodze do Pylu
                 Zawsześ spełniał mój rozkaz, lepszyś był od tylu,
                 Więc zabierz z sobą do dom obcego tu człeka,
                 Ugość go, poczcij grzecznie, i niech na mnie czekaŤ.
                    Na to odrzekł mu Pejraj, sławny kopii miotem:
                 ťChoćbyś się, Telemachu, opóźnił z powrotem,
                 To go przyjmę, i wdzięczen będzie za przyjęcieŤ.
                    Rzekłszy, skoczył na okręt i kazał w okręcie
                 Brać się wioseł, cumowną odwiązywać linę,
                 Aż gotową do jazdy zgromadził drużynę.
                    Telemach zaś, postoły zawdziawszy na nogi,
                 Leżący na pomoście wziął w garść oszczep srogi
                 Z miednym grotem. Flisacy linę odwiązali,
                 Statek odbił, ku miastu popłynęli dalej,
                 Jak im kazał Telemach, Odysa syn młody,
                 Którego niosły nogi do onej zagrody,
                 Gdzie mnogość trzód się chowa, które pastuch strzeże,
                 Mąż zacny, panom służy i wiernie, i szczerze.
                 300 Pejraja   Pejrajos, syn Klytosa;
                                                                                                                             175






                                                       PIEŚŃ SZESNASTA
                                                    Telemach rozpoznaje Odyseusza
                    Odys wstał z Eumajosem o porannej chwili,
                 Przy ogniu roznieconym strawę przyrządzili
                 I pasterzy wysłali z trzódmi na pastwiska;
                 A wtem nadszedł Telemach. Zawsze czujne psiska
                 Łaszą się, nie szczekając. Nie uszło to wzroku
                 Odysa; słyszał także chód męskiego kroku.
                 Więc się lotnymi słowy ozwał do pastérza:
                 ťKtoś tu idzie; zapewne jakiś druh się zbliża
                 Lub znajomy; pies żaden na niego nie szczeka,
                 Lecz się łasi; stąpanie słyszałem z dalekaŤ.
                    Ledwo skończył, a we drzwiach syn jego kochany
                 Zjawił się. Skoczył kniemu pastuch, tak zmieszany,
                 Że mu dzban, w którym wino miał pomieszać z wodą,
                 Z ręki wypadł, gdy podbiegł witać postać młodą
                 Swego pana. Całował głowę mu i oczy,
                 I ręce, aż po licu starca łza się toczy.
                 Iście tak ojciec syna tuli w swym objęciu,
                 Gdy z obczyzny mu wraca po latach dziesięciu
                 Jedynaczek, co tyle trosek go kosztował.
                 Tak samo Telemacha ściskał i całował
                 Wiemy pastuch, jak gdyby nieboszczyka witał,
                 I łkając, tymi słowy lotnymi go pytał:
                 ŤTyżeś to, światło moje, Telemachu miły?!
                 Gdyś odjeżdżał do Pylos, oczy me zwątpiły,
                 Czy cię kiedy już ujrzą. Pójdźże tu, kochanku,
                 Przyjrzę ci się, nacieszę, patrząc bez ustanku
                 W ciebie, wracającego z dalekiej żeglugi.
                 Tyś tak rzadko nawiedzał twe trzody i sługi,
                 Siedząc w mieście! Zapewne siedziałeś tam gwoli
                 Onych gachów zbytników, świadek ich swawoli?Ť
                 Na to roztropny młodzian odrzekł: ŤDobry tatku,
                 Ot mię masz, gdy umyślnie, a nie zaś z przypadku
                 Przyszedłem cię odwiedzić i spytać, co robi
                 Matka moja: czy w domu jeszcze? Czy już zdobi
                 Łoże innego męża Odyseja żona?
                 A łożnica po ojcu mym osierocona
                 Pustką-ż stoi pajęczyn li nakryta siatką?Ť
                    Wódz pasterzy Eumajos na to: ŤZ twoją matką
                 Zawsze jedno: niezłomna na zamku swym siedzi
                 Odpierając napaści; dzień i noc się biedzi
                 I usycha w tęsknicach, łzami wciąż zalanaŤ.
                                                                                                                             176






                    Rzekłszy to, włóczń spiżową odjął z rąk młodziana,
                 A ten, gdy próg kamienny do izby przestąpił,
                 Zaraz ojciec Odysej z miejsca się ustąpił,
                 Lecz go Telemach wstrzymał:
                 ŤGościu! Siedź, gdzieś siedział!
                 Jest tu miejsce i dla mnie. Ten człek będzie wiedział,
                 Kędy mię w swej zagrodzie najlepiej posadzić!Ť
                    I Odys usiadł znowu   a pastuch jął ładzić
                 Siedzenie z miękkich liści, kożuchem nakryte,
                 Na którym to paniątko siadło znamienite.
                 Eumajos wraz im przyniósł mięsa misę całą
                 Pieczonego, co wczoraj z wieczerzy zostało.
                 Zwinnie kosz pełny chlebów postawił wśród stołu,
                 W kruż bluszczowy lał wino i wodę pospołu
                 I naprzeciw Odysa sam już zasiadł ławę.
                 Jakoż jęli spożywać zastawioną strawę,
                 A gdy jadła, napitku mieli już do syta,
                 Tymi słowy Telemach pastucha zapyta:
                 ťPowiedz, tatku, skąd gość ten u ciebie się zjawił?
                 Jaki okręt do naszej wyspy go dostawił
                 I z jakiego to kraju są jego flisaki?
                 Bo przecież przyjść piechotą nie mógł do ItakiŤ.
                    Na to boski Eumajos: ťChcesz wiedzieć, mój synku,
                 Więc ci opowiem, prawdę czystą, bez przyczynku.
                 On powiada, że z Krety pochodzi rozległéj,
                 Że nogi jego siła grodów już obiegły,
                 Gdyż na żywot tułaczy niebo go skazało.
                 Teraz mu się z tesprockiej nawy ujść udało
                 Tu, do mojej zagrody. Opiece go twojéj
                 Oddaję; od tej chwili pod skrzydłem twym stoiŤ.
                    Roztropny mu Telemach na to odpowiada:
                 ťWbiłeś mi, Eumajosie, w serce sęk nie lada!
                 Jakże tego przychodnia w domu mym umieszczę,
                 Sam młody i ramieniem nie dość silny jeszcze,
                 By się komu obronić, kto by mię znieważył?
                 Co zaś matki się tyczy, tom już zauważył,
                 Że jej serce się waha, dzieli się na dwoje:
                 Nie wie, czy ma prowadzić gospodarstwo moje,
                 Szanować pierwsze łoże, u ludu być czczoną301,
                 Czy pierwszego z Achiwów onych zostać żoną,
                 Co goszczą w naszym zamku, a który się stara
                 O jej rękę i darów składa co niemiara?
                 Ale tego przychodnia, że jest gościem twoim,
                 Piękną chlajną, chitonem uczciwie przystroim,
                 Damy mu i postoły, i miecz obosieczny,
                 I gdzie go serce ciągnie, odjedzie bezpieczny.
                 Chcesz-li go zaś u siebie zatrzymać na dłużéj,
                 301 u ludu być czczoną   wdowy, które nie wychodziły powtórnie za mąż cieszyły się wielkim poważaniem;
                                                                                                                             177






                 To przyślę mu odziewek, przyślę zapas duży
                 Żywności, by nie ciężył tobie ni czeladzi.
                 Lecz włazić między gachy, tego mu nie radzi
                 Zdrowy rozum: bo nużby zuchwałe te trutnie
                 Pohańbili mi człeka? Zgryzłbym się okrutnie;
                 Jeden przeciw gromadzie takiej nic nie wskóra,
                 Choćby największy siłacz   przy niej zawsze góraŤ.
                    Ozwał się na to Odys, cierpiennik niezłomny:
                 ťPozwól i mnie dorzucić jeden wyraz skromny.
                 Jakże mi serce rwie się, gdy wszystko to słyszę,
                 Co mówicie o gachów zuchwalstwie i pysze
                 Tam na zamku, na przekór tobie, cny młodzianie!
                 Powiedz, czyś im sam uległ, czy też Itakanie
                 Uwzięli się na ciebie, podszczuci przez bogów?
                 A możeś w braciach swoich znalazł teraz wrogów?
                 W braciach, na których człowiek spuszcza się najwięcej
                 W bitwie, a zwłaszcza, kiedy w boju najgoręcej.
                 O! gdybym tak był młodym, jak mam w piersi ducha,
                 Lub gdybym był Odysa synem, tego zucha,
                 Lub nim samym (o, niechby z włóczęgi po świecie
                 Wrócił już! a że wróci, mam nadzieję przecie),
                 To choćby łeb mi z karku miał strącić z nich który,
                 Obces w Odysowego zamku wpadłbym mury
                 I zuchwałej tej tłuszczy dałbym się we znaki!
                 Niechby silniejsi liczbą zmogły mię junaki,
                 To na własnych mych śmieciach wolałbym dać gardło,
                 Niż patrzeć, jak hultajstwo to się rozpostarło,
                 Jak przechodniem pomiata, a dziewki służebne
                 Wlecze w pańskie komnaty na te gry haniebne,
                 Wino toczy, zapasy domu marnotrawi,
                 Hulanką, pijatyką bawi się a bawiŤ.
                    Roztropny mu Telemach na to odpowiedział:
                 ťWszystko to ci opowiem, przychodniu, byś wiedział.
                 Ani mi lud itacki nienawiścią płaci,
                 Ani w tym razie wina pochodzi od braci,
                 Którym człek podczas bitwy zwykł ufać najwięcéj,
                 Tylko że z woli Zeusa ten nasz szczep książęcy
                 Stoi jednym potomkiem: Arkejsjos miał syna
                 Jedynaka, Laerta; ten, dziś starowina,
                 Miał jednego Odysa; a Odys mnie spłodził
                 Jednego   i odjechał, ledwom się urodził.
                 Słodkich pieszczot ojcowskich zaznałem ja mało!
                 Stąd dom jego aż tylu wrogów najechało:
                 Bo ilu tu władyków siedzi w naszej stronie,
                 Czy na leśnym Zakincie, Samie, Dulichionie,
                 Czy na skalnej Itace włada i rej wodzi,
                 Każdy, chcąc ślubić matkę moją, dom mój głodzi.
                 Ona zaś ni odmawia, ni spełnić się śpieszy
                 Tych ślubów, a tymczasem od drapieżnej rzeszy
                 Dobytek mój marnieje; wkrótce i mnie zjedzą.
                                                                                                                             178






                 Lecz jak się to tam skończy, bogi tylko wiedzą!
                 Śpiesz więc, tatku, i donieś matce Penelopie,
                 Że z Pylos w dobrym zdrowiu wróciło jej chłopię.
                 Ja tymczasem zaczekam, aż będziesz z powrotem;
                 Krom niej, nikomu z onych Achiwów nic o tem
                 Nie mów; wielu z nich bowiem skrycie na mnie godzi...Ť.
                    Rzekł i naglił, a pastuch postoły nakłada
                 I pośpiesza do miasta. Widziała Pallada,
                 Jak Eumajos wychodził z wrót onej zagrody;
                 Więc zbiegła, kształt przybrawszy przecudnej urody
                 Smukłej dziewki, w misternych ćwiczonej robotach,
                 I stanęła, że widzieć mógł ją tam we wrotach
                 Sam Odysej. Telemach nie widział bogini:
                 Bóstwo komu chce zwykle widzialnym się czyni.
                 Otóż krom Odyseja i psy ją spostrzegły:
                 Skomląc, lecz nie szczekając, po kątach przyległy.
                 Wtem ona nań mrugnęła   on spostrzegł mruganie.
                 I przeszedłszy dziedziniec stanął przy parkanie,
                 A gdy od niej był blisko, Atena mu powié:
                 ťLaertiado Odysie! Możesz już synowi
                 Odkryć się, a i wspólną odbyć z nim naradę,
                 Aby stanąwszy w mieście, zgotować zagładę
                 Krwawą tym zalotnikom. Teraz się oddalę,
                 Lecz przyjdę wam pomagać: do bitwy się palę!Ť
                    Rzekłszy to, wraz dotknęła go laską złocistą,
                 I już w mig przyobleczon w chiton, chlajnę czystą
                 Stał Odys; wrócił dawny jego wzrost wspaniały,
                 Ślady bladej starości naraz poczerniały...
                 Spełniwszy to, odeszła. Odys przemieniony
                 Gdy wrócił do szałasu, ujrzał go zdumiony
                 Syn i wzrok spuścił myśląc, że na boga patrzy,
                 I tak się doń odezwał:
                 ŤTeraz ty inaczéj
                 Wyglądasz, mój przychodniu, niż wpierw cię widziałem:
                 Inne suknie, i zmiana jakaś w tobie całym.
                 Zaprawdę, tyś jest bogiem, mieszkasz w górnym niebie!
                 Zmiłuj się! Wnet obiatą hojną uczczę ciebie,
                 Dam ci złotą ofiarkę. Zmiłuj się nad nami!Ť
                    Boski Odys takimi odparł mu słowami:
                 ťJam nie bóg, i nie mogę równać się z niebiany.
                 Jam twój ojciec, twoimi łzami opłakany,
                 Dla któregoś wycierpiał tyle, duchem mężnym
                 Opierając się łotrom na nasz dom sprzysiężnymŤ.
                    Rzekłszy to, pocałował syna; łza po licach
                 Mu pobiegła, choć długo więził ją w źrenicach.
                 Ale syn, choć go widział, uwierzyć nie zdołał,
                 Że to ojciec, i trwożny do niego zawołał:
                 ťTyś nie ojciec mój, Odys! To zły duch zapewne
                 Zwodzi mię, bym się martwił, łzy wylewał rzewne.
                 Gdy człek nigdy rozumem dokazać nie może
                                                                                                                             179






                 Tego cudu, widocznie jest w tym ramię boże,
                 Żeby w mgnieniu przemieniać starce na młodziany.
                 Przed chwilą był dziad z ciebie, okryty w łachmany,
                 Teraz bożek, mieszkaniec niebieskiego gmachuŤ.
                    Odys mu odpowiedział: ťO mój Telemachu!
                 Przerażać się i dziwić tobie czyż przystoi,
                 Kiedy własny twój ojciec przed tobą tu stoi?
                 Innego się Odysa nie spodziewaj widziéć:
                 Jam jest ten, co się długo miał błąkać i biédzić,
                 By po latach dwudziestu wrócił w kraj ojczysty.
                 Sprawa to Atenei, mojej oczywistéj
                 Opiekunki, gdyż ona jak chce mię przemienia.
                 Tylko co byłem żebrak odarty z odzienia,
                 Teraz masz mię mołojcem, w stroju ślicznie lśniącym.
                 Łatwo bóstwom, w szerokim niebie mieszkającym,
                 Bądź w proch zetrzeć człowieka, bądź stawić na szczycie!Ť
                    Powiedziawszy to, usiadł. Młodzianek w zachwycie
                 Do serca cisnął ojca, łez wylewał strugi
                 Rozbolał się, rozrzewnił, tak jeden, jak drugi.
                 Obaj głośno szlochali, kwiląc jakby ptaki,
                 Jastrzębie albo sępy, kiedy im chłopaki
                 Z gniazd wydrą nieudolne do lotu pisklęta:
                 Tak kwiliły, zawodząc, oba niebożęta,
                 Że i słońce by zaszło, oni nie przestali,
                 Gdyby syn się zapytał:
                 ťWyście się dostali
                 Na jakim tu okręcie? I jakie flisaki
                 Przywieźli cię, mój Ojcze, do naszej Itaki?
                 Przecież to niepodobna, byś przyszedł piechotą!Ť
                 Więc mu odrzekł Odysej:
                 ťGdy mię pytasz o to,
                 Bez ogródki najczystszą prawdę ci wyjawię:
                 Feaki mię na swojej odwieźli tu nawie.
                 Zwykle, kto ich się prosi, odwożą każdego,
                 Więc i mnie tak odwieźli przez morze, śpiącego,
                 Aż na brzegi itackie; podarek bogaty
                 W miedzi, w złocie mi dali i prześliczne szaty.
                 Wszystkom z rozkazu bogów przechował w jaskini,
                 Tu zaś jestem na rozkaz Ateny bogini,
                 By się z tobą naradzić, jak by znieść te wrogi.
                 Powiedz mi, ilu ich tam? Czy poczet ich mnogi?
                 Chcę wiedzieć, co za jedni i skąd te zuchwalce?
                 Muszę się wprzód namyślić dobrze o tej walce,
                 Czy sami, bez pomocy przyjaciół uderzem,
                 Czyli też nam wypadnie związać się przymierzem?Ť
                    Więc roztropny Telemach rzekł doń tymi słowy:
                 ťOjcze! Wciąż o twej sławie słyszałem bojowéj,
                 O ramieniu do kopii, o głowie do rady  
                 Lecz czyś nie rzekł za wiele i nie bez przesady,
                 Aby we dwóch się porwać na ten tłum siłaczy?
                                                                                                                             180






                 Gdyby ich tam dziesiątek, dwa nawet   cóż znaczy!
                 Ale bo to gromada! Policz sam ich siły,
                 Jakie z sąsiednich wysep na dom się zwaliły:
                 Z Dulichionu pięedziesiąt302 i dwóch dziarskiej młodzi,
                 I sześciu pacholików, co koło nich chodzi;
                 Z Same dwudziestu czterech; z Zakintu leśnego
                 Dwudziestu masz Achajów; dodajmy do tego
                 Dwunastu Itakanów, wszystko kwiat młodzieży;
                 Medon keryks i pieśniarz do nich też należy;
                 Okrom nich dwaj krajczowie służą im przy stole.
                 Gdybyśmy takiej kupie w zamku dali pole,
                 Kto wie, czy miasto zemsty klęska nas nie czeka!
                 Radziłbym przeto w pomoc przybrać więcej człeka;
                 Pomyśl raczej, kto mógłby poprzeć nas ramieniem?Ť
                    Odparł mu na to Odys, niezłomny cierpieniem:
                 ťZważ na każde me słowo, niech darmo nie pada!
                 Czyż mało, gdy nas wesprą Kronion i Pallada?
                 Czy chcesz może lepszego szukać sprzymierzeńca?Ť
                    Na to wyszła odpowiedź taka z ust młodzieńca:
                 ťWielkie masz pomocniki, Ojcze mój, nie przeczę,
                 Siedzące tam w obłokach, bo losy człowiecze
                 I bożyszcz303 spoczywają w ich wszechmocnej dłoni!Ť
                    Odysej znów mu na to: ťBądź pewien, że oni
                 Nie zostawią nas samych w tej potrzebie krwawej,
                 Kiedy na zamku naszym przyjdzie do rozprawy
                 I bój będzie rozstrzygał między mną a nimi.
                 Ty zaś pójdziesz z jutrzenki brzaskami pierwszymi
                 Do miasta i zabawisz gachy pogawędką;
                 Ja z pastuchem po tobie nadejdę tam prędko
                 W postaci znędzniałego żebraka i dziada.
                 A jeśli mię lżyć pocznie w zamku ta gromada,
                 To znoś obrazę moją, choćby ci zuchwali
                 Za nogi mię z własnego domu wywlekali
                 Lub ciskali czym na mnie; znośże to statecznie.
                 Jednak wprzód możesz słówkiem napomnieć ich grzecznie,
                 Aby się hamowali; lecz wzgardzą przestrogą,
                 Wiem o tym   bo dnia śmierci swojej ujść nie mogą.
                 Jeszcze jedno: a niech to zostanie przy tobie.
                 Gdy rajczyni304 Atene podda mi na dobie
                 Myśl swą tajną, natychmiast skinę głową na cię...
                 Co widząc, wraz oręże, jakie w izbie macie,
                 Powynosisz i zamkniesz tam w górnym skarbczyku.
                 Gachy, gdy się spostrzegą, wraz narobią krzyku.
                 Ty im mów, żeś te bronie na miejsce osobne
                 Z dymu wyniósł, bo już się stały niepodobne
                 302 z Dulichionu pięćdziesiąt   wszystkich zalotników było 108 i 10 osób służby; tylu przeciwników musieli
                    pokonać Odys z Telemachem;
                 303 bożyszcz   bogów;
                 304 rajczyni   doradczyni;
                                                                                                                             181






                 Do tych, co po odjeździe Odysa zostały,
                 Od kopcia ogniowego tak bardzo sczerniały.
                 Mów, co większa, że Kronid szepnął ci do duszy,
                 Że o zwadę nietrudno, gdy się łeb zaprószy,
                 A do zwady dojść może i do krwi przelania.
                 To by gody zepsuło, nie mniej jak starania
                 O rękę Penelopy   wszak pociąg do męży
                 Ma żelazo... Lecz dla nas zostaw z tych oręży
                 Dwa miecze, dwa oszczepy, dwie tarcz z byczej skóry,
                 By je chwycić, gdy przyjdzie napaść na nich z góry.
                 Pewnie ich Zeus z Ateną oślepią na razie.
                 Lecz ty jeszcze o jednym pamiętaj zakazie.
                 Jeśliś syn mój, szlachetne masz w sercu zarzewie,
                 To, że Odys powrócił, niech żywy nikt nie wie,
                 Nawet Laertes, nawet zacny nasz pastucha;
                 Niech to nie dojdzie nawet Penelopy ucha...Ť
                    Na takich rozhoworach dzień dla nich ubiegał.
                 Tymczasem do itackiej przystani zawinął
                 Okręt, którym Telemach z Pylosu przypłynął.
                 Druhowie, gdy w głębokiej przystani stanęli,
                 Zaraz wyciągać nawę na suchy brzeg jęli.
                 Służba wnet wypełniła, czym okręt ładowny.
                 Do Klytia upominek zniesiono kosztowny.
                 Już i keryks na zamek Odysów wysłany
                 Z wieścią do Penelopy, o syna stroskanéj,
                 Że już wrócił, lecz na wsi został, tylko łodzi
                 Kazał płynąć do miasta. Wiadomość złagodzi
                 Smutek jej i łzy otrze stęsknionej niebodze.
                 Jego pastuch Eumajos spotkał był po drodze,
                 I obydwaj wiadomość jedną jej przynieśli.
                    A tak, kiedy w królewski zamek obaj weszli,
                 Keryks wobec zebranych białogłów tak prawił:
                 ťKrólowo! Twój syn wrócił, na wyspie się zjawił!Ť
                    Po nim pastuch przystąpił i mówił z królową:
                 Wszystko, co mu syn zlecił, oddał słowo w słowo,
                 A gdy się ze wszystkiego, co przyniósł, pozwierzał,
                 Wracając do trzód swoich, z wrót zamku wybieżał.
                    Przeraziło to gachy; trwogi cień ponury
                 Padł na nich   przed zamkowe zaraz wyszli mury,
                 Posiadali i radzić zaczęli u bramy.
                 Eurymach, syn Polyba, rzekł im: ťOtóż mamy!
                 Telemach odbył podróż, dokonał rzecz śmiałą;
                 Nie sądziliśmy nigdy, by mu się udało.
                 Dalej więc! Łódź najchyższą wyprawić na morze
                 Z tęgimi wioślarzami! Niech pędzi, co może,
                 I tamtych uwiadomi305, by wracali do domŤ.
                    Tak rzekł; wtem Amfinomos306 twarz zwrócił ku wodom
                 Tam w zatoce, i nawę ujrzał w pełnym biegu,
                 305 tamtych uwiadomi   zalotników, którzy zastawili pułapkę na Telemacha;
                 306 Amfinomos   syn Nisosa z Dulichanu, sąsiedniej wyspy;
                                                                                                                             182






                 Z żaglem zwisłym, wiosłami pędzoną do brzegu.
                 Śmiechem parsknął, i mówił do drużyny swojéj:
                 ťNie trzeba już posyłać; okręt w porcie stoi.
                 Bóg ich natchnął widocznie lub też sami oni
                 Widząc żagiel nie mogli dopaść go w pogoniŤ.
                    Zerwali się gachowie i poszli gromadnie
                 Na brzeg, gdzie łódź na suszę307 wyciągnąwszy snadnie,
                 Dali sługom wypróżnić ładowne jej boki.
                 Stamtąd potem na rynek skierowali kroki
                 I zrobiwszy tam koło, innych nie wpuścili
                 Ani starych, ni młodych, by z nimi radzili.
                    Antinoj, syn Eupejta, tak rzekł zgromadzonym:
                 ťDziw mi, jak on się wymknął sidłom zastawionym?
                 Snadź bóstwa go ostrzegły; przecież z szczytu wzgórzy,
                 We dnie go śledził poczet czuwających stróży,
                 A w noc lotny nasz okręt wciąż po morzu krążył
                 Do rana, by Telemach uciec nam nie zdążył
                 I śmierć poniósł. Lecz widać, że bóstwa go strzegą,
                 Kiedy do dom powrócił. Co bądź, tu śmierć jego
                 Musimy przygotować  już się nie wyśliźnie!
                 Bo dopóki on żyje, nikt z nas ani liźnie
                 Tego, czego tak pragniem. Dzieciak to układny
                 I zna się na chytrościach; a jaki poradny!
                 Zresztą i lud nie całkiem sprzyja nam jak wprzódy.
                 Zabić go, nim achajskie na wiec zwoła ludy:
                 Ręczę, że niezadługo chwila ta nastąpi.
                 Wtenczas gniewem wybuchnie, przeciw nam wystąpi,
                 Winiąc o skrytobójstwa zamach, choć chybiony;
                 Gwałt ten przez wszystkich zgoła bywa potępiony.
                 To złe na nas się skrupi: z ojczyzny wypędzą
                 I każą na obczyźnie łamać się nam z nędzą.
                 A więc pierwej go zgładźmy, gdzie bądź w ręce wpadnie,
                 Czy na wsi, czy tu w mieście, a potem przykładnie
                 Podzielim się majątkiem. Matce się przeznaczy
                 Zamek oraz mężowi, którego wziąć raczy.
                    Jeśli wam rada moja nie w smak, przyjaciele,
                 A chcecie, by Telemach żył na swym udziele
                 Dziedzicznym, po-ojcowskim   to nie wiem, dlaczego
                 Siedzimy tu taborem chłonąc mienie jego?
                 Czyż nie słuszniej, by każdy wprost ze swego domu
                 Podarki jej posyłał? Ona musi komu
                 Dać pierwszeństwo i pojąć, kogo bóg wybierze!Ť
                    Tak mówił, lecz nikt głosu nie zabrał w tej mierze,
                 Li Amfinom krótkimi odezwał się słowy,
                 Syn Nisosa, potomek ze krwi Aretowéj,
                 Który tu z pszenicznego przybył Dulichiona,
                 Czoło gachów. Mowami jego zachwycona
                 307 na suszę   na brzeg;
                                                                                                                             183






                 Nawet i Penelopa   mąż niepospolity!
                 Wstał on i tak przemówił:
                 ťPotępiam ten skryty
                 Zamach na Telemacha, towarzysze moi!
                 Kto zgładza szczep królewski, boga się nie boi.
                 Raczej nam wolę bogów wpierw poznać wypada;
                 Jeśli na to zezwoli nieśmiertelna rada,
                 Wtedy sam go zabiję, każdy zabić może;
                 Lecz nie wolno uprzedzać nam wyroki bożeŤ.
                    Zgromadzeni te słowa przyjęli ze smakiem
                 I w zamek Odyseja ruszyli orszakiem,
                 A przyszedłszy, rząd krzeseł zajęli junaki.
                    Wtem w głowie Penelopy powstał zamiar taki,
                 Żeby samej wystąpić przed zuchwałych gachów;
                 Doniósł bowiem jej Medon, świadomy zamachów,
                 Jakie niebezpieczeństwo grozi głowie syna.
                 Zeszła do nich, a za nią panienek drużyna.
                 Gdy stanęła przed nimi postać jej wspaniała,
                 W progu szczytnie sklepionej izby się wstrzymała
                 I na lice namiotkę zapuściwszy z głowy,
                 Łajała Antinoja donośnymi słowy:
                    ťTy szalbierzu, warchole! Choć wszyscy cię cenią
                 I co najlepszym w rzędzie rówienników mienią
                 Tak rozumem, jak mową  lecz bajka to taka!
                 Mów! Dlaczego chcesz śmiercią zgładzić Telemaka
                 I pomiatasz nieszczęściem, które bóg ma w pieczy?
                 Grzeszy, kto jest przyczyną niedoli człowieczej!
                 Czyś zapomniał, jak ojciec twój, przez lud ścigany,
                 Skrył się u nas? Bo srodze był lud rozgniewany
                 Za to, że z tafijskimi związał się łotrzyki
                 I Tesproty rabował, nasze sojuszniki.
                 O, tak! Chcieli go zabić, wypruć mu wnętrzności,
                 Mienie zniszczyć, zagrabić wielkie posiadłości!
                 Lecz Odys pohamował tłumy rozjuszone.
                 Ty w odwet chcesz mu zniszczyć mienie, porwać żonę,
                 Syna mu zamordować, mnie na śmierć zasmucić!
                 Przestań, przebóg! I drugich staraj się odwrócićŤ.
                    Syn Polyba, Eurymach, odparł jej w te słowa:
                 ťO mądra Penelopo, córo Ikariowa!
                 Pociesz się, twoja żałość niech się ułagodzi:
                 Taki się nie urodził ani nie urodzi,
                 Co by śmiał Telemacha pozbawić żywota;
                 Pókim żyw, póki dzienna świeci mi jasnota,
                 Ręczę ci, że wykonam pogróżkę niemarną:
                 Z takiego bym wytoczył oszczepem krew czarną.
                 Czczę ja pamięć Odysa: on to mię, bywało,
                 Sadzał na swych kolanach, i dziecinę małą
                 Karmił mięsem, i wino podawał mi w czaszy.
                 Przeto twojego syna z wszystkiej młodzi naszéj
                                                                                                                             184






                 Najbardziej kocham. Niechże śmierci się nie lęka
                 Od nas, gachów   chyba go dotknie boża rękaŤ.
                    Tak ją cieszył, a w duchu stał mu już na zdradzie.
                 Ona odeszła do swych pokojów na gadzie308
                 Opłakiwać małżonka   i długo płakała,
                 Aż Atene ją słodkim snem ukołysała.
                    Wieczorem do Odysa i do jego syna
                 Wrócił pastuch. W szałasie była krzątanina
                 Przy obiacie ze świeżo zarzniętym prosięciem,
                 Gdy przed chwilą Atene weszła i dotknięciem
                 Różdżki znów Odyseja w starość i łachmany
                 Przyoblekła, ażeby nie był on poznany
                 Od pastucha, który by natychmiast biegł w tropy
                 Donieść o tym, co widział, wprost do Penelopy,
                 I wydał tajemnicę.
                 Więc syn Odysowy,
                 Ujrzawszy Eumajosa, powitał go słowy:
                 ťWracasz, mój ty poczciwcze! Co tam słychać w mieście?
                 Czy już gachy z zasadzki powrócili wreszcie?
                 Czy jeszcze na mój przejazd czatują w przesmykach?Ť
                 Na to odrzekł mu pastuch: ťNic o tych zbytnikach
                 Nie wiem; a gdym przechodził miasto, nie pytałem
                 Nikogo, tylko pilnie na zamek pognałem,
                 By panią uwiadomić i wrócić tu wcześnie.
                 Idąc, keryksa-m spotkał, jak również niósł spiesznie
                 Wiadomość od twych druhów posłaną do matki.
                 Oprócz tego, a oczy własne mam za świadki,
                 Kiedym wzgórek Hermesa309 tuż pod miastem mijał,
                 Ujrzałem lotny okręt, jak w przystań zawijał,
                 A na pokładzie stali wszystko tędzy chłopi,
                 I było tarcz tam dużo i dwoistych kopij:
                 Zdaje się, że to oni; choć może w tym nié ma
                 Nic pewnegoŤ.
                 Gdy skończył, Telemach oczyma
                 Zerknął na swego ojca nieznacznie, z uśmiechem,
                 By nie spostrzegł Eumajos. I zaraz z pośpiechem
                 Jęli znowu przy ogniu przyrządzać jedzenie.
                 Wnet ochocze do stołu siadło zgromadzenie,
                 A jadłem i napitkiem pokrzepiwszy siły,
                 Szli spocząć, i każdego przytulił sen miły.
                 308 na gadzie   na piętrze;
                 309 wzgórek Hermesa   wzgórze Chordakia na Itace, skąd widać zatokę i pobliskie morze;
                                                                                                                             185






                                                    PIEŚŃ SIEDEMNASTA
                                                     Telemach wraca do miasta Itaki
                    Ledwo z mroków różana Jutrzenka wystrzeli,
                 Telemach, syn Odysów, zerwał się z pościeli;
                 Białe stopy w postoły ozuł i wnet potem
                 Kopię w dłoń przystającą wziął z dwusiecznym grotem,
                 I pastuchowi myśl swą odchodząc tłumaczył:
                    ťTatku! Idę do miasta, bym matkę obaczył,
                 Bo ona   o, wiem ja to!   trapi się i wzdycha;
                 U niej z ustawnych płaczów oko nie osycha,
                 Póki mię nie obaczy. Ty zaś za rozkazem
                 Moim pójdziesz do miasta z tym biedakiem razem,
                 Żeby sobie tam żebrał; ten i ów mu przecie
                 Da kęs chleba, łyk wina. Mnie bieda zbyt gniecie,
                 Żebym brał sobie na kark każdego biedaka;
                 Lecz jeżeli pogniewa kogo mowa taka,
                 Tym-ci gorzej dla niego; ja prawdy się trzymamŤ.
                    Na to odrzekł Odysej: ťJa też chęci nié mam,
                 Drogi mój, tutaj siedzieć dłużej między wami.
                 Łatwiej w mieście niż na wsi; niejeden coś da mi
                 I z łaski nie odmówi żebrakowi strawy.
                 Za stary ja już na wieś i do pracy krwawéj,
                 Bym robił, co się panu mojemu podoba;
                 Ty idź, a my z pastuchem wnet ruszymy oba.
                 Lecz wprzód chciałbym się ogrzać; cieplej też na dworze
                 Zrobi się, bo ten łachman ogrzać mnie nie może;
                 Chłód zdrowiu wadzi, a stąd do miasta dalekoŤ.
                    Tak mówił, a Telemach i szybko, i lekko
                 Z zagrody wybiegł, myśląc o zagładzie gachów.
                 Niebawem, gdy już stanął u wspaniałych gmachów,
                 Drzewce oparł o słupek i wraz próg kamienny
                 Przekroczywszy, był w izbie wysokosklepiennej.
                    Eurykleja piastunka najpierw go zoczyła,
                 Gdy ozdobne siedzenia skórami mościła,
                 Więc z płaczem kniemu biegła; inne służebnice
                 Rzuciły się też za nią całować mu lice
                 I ręce, i panicza witać po kolei.
                    Wtem z komnat wyszła postać cnej Penelopei
                 Podobna Artemidzie, złotej Afrodycie.
                 Ta objąwszy w ramiona syna łzą obficie
                 Zrosiła, w oba oczy, lice całowała
                 I głośno łkając tymi słowy go witała:
                                                                                                                             186






                    ťWracasz mi, Telemachu, wracasz, mój jedyny!
                 Zwątpiłam, czy cię ujrzę   wszak z twojej to winy,
                 Żeś wbrew woli matczynej popłynął do Pylu
                 Dla odszukania ojca tam, po latach tylu.
                 Opowiedz, coś w tej drodze widział? Jakie wieści?Ť
                    Na to rzekł jej Telemach: ťNie budź mych boleści,
                 Matko moja! Żal próżny serce by mi skrwawił!
                 Po cóż! Kiedym od pewnej śmierci się wybawił.
                 Raczej wykąp się, schludne przyodziej sukienki,
                 A zebrawszy w komnatę górną twe panienki
                 Ślubuj dać wszystkim bogom sowitą ofiarę,
                 A może Zeus na gachy ześle słuszną karę.
                 Ja sam idę na rynek za owym przybyszem,
                 Który w tej tam podróży był mym towarzyszem;
                 Lecz go naprzód wysłałem na łodzi z drużyną,
                 Zleciwszy Pejrajowi, by go wziął gościną
                 W dom swój, z czcią podejmował, aż wrócę do miastaŤ.
                    Tak rzekł   a woli syna powolna niewiasta
                 Poszła wziąć kąpiel, w szatki przyoblec się czyste,
                    Ślubować hekatomby bogom uroczyste,
                 Jeśli Zeus da jej odwet za gwałt wycierpiany.
                    I Telemach zamkowe opuszczał już ściany
                 Z kopią w dłoni; tuż za nim biegły lotne pieski.
                 Atenea nań urok rozlała niebieski,
                 Że gdy szedł, gmin się dziwił postaci uroczéj.
                 Wnet też butny tłum gachów do niego się tłoczy,
                 Grzecznie wita, lecz w sercu knuje same zdrady.
                 Telemach przeszedł mimo tej gaszej gromady
                 I kędy Haliterses, Antif, Mentor stary,
                 Od ojca przyjaciele, a z nim dobrej wiary,
                 Siedzieli, tam się zwrócił, siadł przy nich na ławie.
                 Ci go wypytywali o wszystko ciekawie.
                 Nadszedł wreszcie i Pejraj, kopijnik jak mało,
                 Prowadząc z sobą gościa. Tego wypadało
                 Powitać, i Telemach biegł już ku gościowi,
                 Gdy Pejraj w drogę wchodząc rzekł Telemachowi:
                    ťPrzyślijże dziewki dworskie do mojej tam chaty,
                 Niech zabiorą złożony u mnie sprzęt bogaty,
                 Dar MeneliŤ.
                 Telemach na to mu odrzuci:
                 ťPrzyjacielu! Sam nie wiem, jak się to obróci.
                 A nużby mię w mym domu zuchwalce napadli
                 I zabiwszy, majątek między siebie skradli?
                 Wolę, byś ty go użył, niżeli z nich który.
                 Lecz jeśli na mnie padnie łupić ich ze skóry,
                 To odnieś, bym wesoły więcej się ucieszyłŤ.
                    Rzekł i zabrawszy gościa w zamek wraz pośpieszył.
                 A kiedy już do komnat mieszkalnych wstąpili,
                 Obaj z siebie chitony na krzesła rzucili;
                 Zaraz weszli do łaźni, w wygładzone wanny,
                                                                                                                             187






                 Gdzie oliwą wytarłszy ich służebne panny
                 Przyoblekły w chitony i chlajny wełniane.
                 Po czym szli zająć miejsca im przygotowane.
                 Wnet też jedna z dzieweczek wniosła w złotym dzbanie
                 Wodę do rąk umycia i lała ją na nie
                 W podstawioną miednicę, stoliczek przed nimi
                 Przysunąwszy. Klucznica przyszła z przeróżnymi
                 Przysmaki, swoich gości hojnie częstująca.
                 A Penelopa, we drzwiach świetlicy siedząca,
                 Pochylona na krześle przędła cienkie nici.
                 Tymczasem smacznym jadłem każdy rad się syci,
                 A gdy się już najedli, napili do syta,
                 Tak mądra Penelopa ozwie się i spyta:
                    ťSynu! Mamże do siebie na górę tam wrócić
                 I znowu się na łoże łzami zlane rzucić,
                 Które wylewam, odkąd wraz z Atreja syny
                 Mąż mój poszedł na Ilion? Czemuż, mój jedyny,
                 Nie chcesz, nim się tu zejdą ci zuchwali gburzy,
                 Opowiedzieć o ojcu, coś słyszał w podróży?ť
                    Na to odparł Telemach mówiąc tymi słowy:
                 ťOpowiedzieć ci wszystką prawdę jam gotowy:
                 Najpierw my do Nestora, ten rzeszom przywodzi,
                 Do Pylosu zabiegli. Przyjął mię najsłodziéj
                 Starzec na swoim dworze; był dziwnej czułości,
                 Jakby ojciec dla syna, co po niebytności
                 Długiej do dom powraca: tak dla mnie był dobrym
                 Wraz z dzielnymi synami. A jednak o chrobrym
                 Odysie nic nie słyszał od ludzi w tym czasie,
                 Czy żyje, czy nie żyje. Więc w pięknej kolasie
                 Rumakami zaprzężnej słał mię do Atrydy
                 Menelaja, sławnego w boju rzutem dzidy.
                 Poznałem tam Helenę, przez którą Trojanie
                 I Argowie wycierpieć mieli niesłychanie.
                 Menelaj grzmigłos pytał mię zaciekawiony,
                 Co mogło mię przypędzić do Lakedajmony
                 Opowiedziałem prawdę całą najdokładniej
                 A on na to zawołał:   Bogowie wszechwładni!
                 Tożby w łoże człowieka tak mężnego serca
                 Miałby wnęcić310 się podły i tchórzliwy wdzierca311!
                 Tak samo miot swój drobny łania się odważa
                 Złożyć gdzie w legowisku lwa, pustyń mocarza,
                 I odbieżawszy małe, szuka sobie trawy
                 Po górach i dolinach   a wtem lew z wyprawy
                 Wraca i ssący pomiot podusi szkaradnie:
                 Tak samo i Odysej kiedyś na nich spadnie...
                 Ojcze Zeusie! Ateno! Febie-Apollinie!
                 Sprawcie, jak ongi w Lesbu bogatej krainie,
                 Kiedy on się w zapasy wziął z Filomelidem
                 310 wnęcić się   wkraść się;
                 311 wdzierca   tchórz;
                                                                                                                             188






                 I o ziem przeciwnika zwalił z jego wstydem,
                 A uciechą Achiwów   niechby w tej postawie
                 Zalotnicy ujrzeli Odysa na jawie!...
                 Krótki byłby ich żywot   swaty w gardle kością  
                 Lecz na to, o coś pytał z taką ciekawością,
                 Dam nielżywą312 odpowiedź i w szczerości ducha
                 Powtórzę, com z ust słyszał morskiego starucha,
                 I z jego przepowiedni dam słowo po słowie:
                 Jak smutnego witezia widział na ostrowie
                 U Kałypsy, bogini  jak gwałtem go trzyma,
                 A on rwie się do domu; lecz próżno się zżyma,
                 Bo tam nie ma ni człeka zdolnego do wiosła,
                 Ni łodzi, by po grzbiecie morskim go przeniosła.  
                 Tak mi mówił Menelaj on oszczepomiotny.
                 Sprawiwszy to, wracałem; bogowie mi lotny
                 Wiatr na okręt zesłali, podróż się udała.. .Ť
                    W ten sposób tam o różnych rzeczach rozmawiano.
                 Gachy zaś, zgromadzone w podwórzu zamczyska,
                 Bawili się ciskaniem oszczepu i dyska
                 Na miejscu zwykłych igrzysk pięknie brukowanym.
                 Lecz kiedy na południu z bydłem pospędzanym
                 Z łąk wracali skotarze, wiodąc je za sobą,
                 Rzekł do nich keryks Medon, który swą osobą
                 Miał mir u zalotników i z nimi godował:
                    ťPanowie, niechby każdy tym grom już folgował
                 I do izby powracał obiad przygotować,
                 Bo ten w porze właściwej lepiej zwykł smakować!Ť
                    Na te słowa gachowie z swych miejsc się schwycili.
                 A gdy obszerną izbę sobą napełnili,
                 Porzucawszy chitony na krzesła i stołki
                 Nuże rzezać barany i tuczne koziołki,
                 Także i karmne wieprze, toż ze stada wołu
                 Dla siebie na biesiadę.
                 Odysej pospołu
                 Z Eumajosem do miasta byli na wychodzie,
                 Gdy do niego rzekł pastuch, gospodarz w zagrodzie:
                 ťPrzychodniu! Ty do miasta masz iść niemieszkanie313,
                 Bo tak pan mój rozkazał, a więc się tak stanie.
                 Wszakże ja bym cię wolał stróżem mieć w oborze,
                 Jedno pana się boję, złajałby mię może;
                 Rzecz przykra połajanie pańskie ciągle znosić.
                 A więc w drogę! Już nawet dnia ubiegło dosyć,
                 Nierad bym cię narazić na chłodek wieczomyŤ.
                    Na to mu odpowiedział Odysej przezorny:
                 ťPojmuję i rozumiem, jako za rozkazem
                 Aż do samego miasta masz ze mną iść razem.
                 Więc chodźmy, tylko w rękę daj jakie kijisko,
                 312 nielżywą   niekłamaną;
                 313 niemieszkanie   szybko, bez zwłoki;
                                                                                                                             189






                 Do podparcia, bo pewnie na ścieżkach tam ślisko!Ť
                    Rzekł i na grzbiet zarzucił łatami świecące
                 Biesagi, co wisiały na lichej plecionce,
                 A Eumajos mu w rękę włożył kostur spory;
                 I tak wyszli obydwaj, a na straż obory
                 Zostały psy i czeladź. Prowadził więc króla,
                 A ten, jak dziad żebrzący, we dwoje się skula,
                 I wlecze się o kiju, okryty w łachmany.
                 Owoż krocząc po ścieżce kamieńmi zasianej,
                 Weszli w miasto; stanęli u cembrzyn krynicy
                 Misternych, gdzie brał wodę mieszkaniec stolicy.
                 Itak, Nerit, Polyktor314 wznieśli ową studnię,
                 Którą wilgoć lubiące topole przecudnie
                 Ocieniały dokoła, a chłodny ze skały
                 Zdrój tryskał. Nieco wyżej ołtarzyk był mały,
                 Poświęcony boginkom315; przechodzień tam stawał
                 I cześć obiatowaniem boginkom oddawał.
                    Syn Doliosa Melantios właśnie szedł do wody,
                 Pędząc z dwoma pastuchy samo czoło trzody,
                 Najpiękniejsze koziołki, dla gachów na kuchnię.
                 Ten ledwo ich obaczył, grubiaństwem wybuchnie
                 Obelżywym, aż serce zawrzało w Odysie:
                 ťNicpoń wiedzie nicponia! To podoba mi się!
                 Zawsze znajdzie swój swego i z nim się pobrata!
                 Gdzież to z tym pasibrzuchem wleczesz się u kata,
                 Z tym dziadygą, co godom wesołość odbiera,
                 We drzwiach staje i odrzwia plecyma wyciera
                 Na okruchy łakomy, a wstręt ma do mieczy?
                 Daj mi go! Straż nad stajnią oddam jego pieczy,
                 Będzie mi ją zamiatał, kozom nosił trawę,
                 Na serwatce utuczy cielsko chuderlawe.
                 Ale że to pędziwiatr, więc nie wiem, czy zechce
                 Rąk do pracy przyłożyć   takim się nic nie chce,
                 Jedno łazić z wsi do wsi po chlebie żebraczym.
                 Więc się stanie, co powiem   sami to zobaczym...
                 Ze jeśli on tam wlezie w progi Odysowe,
                 Mołojcy grad podnóżków sypną mu na głowę,
                 A niejeden zawadzi o żebro włóczęgiŤ.
                    Tak mówił i mijając zadał mu raz tęgi,
                 Nogą w biodro kopnąwszy. Odys stał jak wryty
                 I z ścieżki nie ustąpił. Tylko w głębi skryty
                 Zamiar ważył: czy ma wziąć zuchwalca na kije,
                 Czy podniósłszy go w górę, łeb o ziem rozbije?
                 Lecz się przemógł i zniósł to. Pastuch zaś nakiwał
                 Zuchwalcowi i wzniósłszy dłonie, bogów wzywał:
                    ťO boginki źródlane, o córy Zeusowe!
                 314 Itak, Nerit, Polyktor   trzej herosi z Itaki, którzy przybyli na wyspę z Kefalenii; od Itakosa wzięła nazwę cała
                    wyspa; od Neritosa   góra Neriton; od Polyktora   miejscowość Polyktorion;
                 315 boginkom   tu raczej: nimfom źródła;
                                                                                                                             190






                 Jeżeli dawniej Odys lędźwie niejałowe
                 Z kóz i jagniąt najlepszych żertwował wam zawsze,
                 To spełńcie moją prośbę, bądźcie mi łaskawsze:
                 Niechby witeź nasz wrócił, a bóg mu pomagał!
                 On by za to pyszalstwo dobrze cię wysmagał;
                 Nie dworowałbyś więcej, ty miejski włóczęgo,
                 A strzegł trzody, ginącej pastuchów mitręgąŤ.
                    Na to koziarz Melantios dał odpowiedź taką:
                 ťI ty śmiesz odszczekiwać mnie, chytra sobako?
                 Jeszcze ja cię z Itaki na wioślanej łodzi
                 Wywiozę, sprzedam komu; zysk mi to nagrodzi.
                 Oby Apollon z łuku tak na pewno mierzył
                 Lub Telemach, na zamku uśmiercon, dziś nie żył,
                 Jak to pewna, że Odys dawno leży w ziemiŤ.
                    Rzekł i odszedł; ci za nim szli kroki wolnemi.
                 On zaś śpieszył na zamek w królewskie pokoje,
                 Gdzie wszedł i w gronie gachów zajął miejsce swoje
                 Naprzeciw Eurymacha, z którym rad przestawał.
                 Wraz służba przed nim mięsa postawiła kawał,
                 Chleb klucznica. Zajadał. A właśnie w tej chwili
                 Boski pastuch z Odysem na zamek wchodzili.
                 Dźwięk drążonej formingi rozlegał się w ciszy;
                 Stanęli: pieśń Femiosa gędźbie towarzyszy.
                 Wtem rzekł Odys, pastucha chwytając za ramię:
                    ťTo pewnie dwór Odysa; sam widok nie kłamie.
                 Łatwo poznać z wszystkiego, co uderza oko:
                 Gmach tutaj ponad gmachem piętrzy się wysoko,
                 Szczytny mur blankowany obiega dokoła
                 Otaczając dziedziniec, a brama od czoła,
                 O podwójnych wrzeciądzach, mocno go zamyka.
                 Dwór to najdumniejszego godny śmiertelnika.
                 Co większa, gody widzę i liczne zebranie
                 Mężów; woń zalatuje, i formingi granie
                 Słyszę   obejść się bez niej mogłażby biesiada?Ť
                    Na to pastuch Eumajos te słowa powiada:
                 ťZgadłeś; widać, że rozum masz w każdym przypadku.
                 Lecz pomyśl, co nam począć wypadnie, mój dziadku:
                 Czy ty wnijdziesz tam pierwszy w progi ci nie znane,
                 Prosto pomiędzy gachy, a ja tu zostanę  
                 Czy też tutaj poczekasz, a ja pierwej wnidę.
                 Wżdy niedługo, bo nużby wpadłbyś w jaką biédę,
                 Zobaczyłby cię który i cisnął kamieniem?
                 Radzę więc ten przypadek brać z zastanowieniemŤ.
                    Na to odrzekł Odysej, cierpiciel niezłomny:
                 ťMiarkuję i rozumiem, co chcesz, rad twych pomny.
                 Idź więc pierwszy: ja tutaj zostanę na dworze;
                 Do bicia i pocisków już ja nawykł może.
                 Umiem cierpieć, bo wielem wycierpiał na wojnie
                 I na morzu: więc zniosę i ten cios spokojnie.
                 Głód najtrudniej jest znosić, gdy żołądek krzyczy;
                                                                                                                             191






                 On nas tyle nabawia cierpień i goryczy,
                 Przezeń na mórz pustkowie uzbrojone nawy
                 Wyprawiają, by zbierać na wrogach łup krwawy!Ť
                    Kiedy taki rozhowor wiódł Odys z pastuchem,
                 Pies leżący tam blisko łeb podniósł, strzygł uchem.
                 Był to Argos316, którego sam Odys wychował,
                 Lecz nie użył, gdyż wcześniej on był pożeglował
                 Pod Troję. Potem chłopcy go na polowanie
                 Brali w góry na kozy, zające i łanie.
                 Teraz leży wzgardzony, gdyż nie stało pana,
                 Na kupie, co spod mułów i krów wyrzucana
                 Zalega koło bramy; gnojem tym nawożą
                 Parobcy pola pańskie i pożytek mnożą.
                 Na nim to leżał Argos, jedzon przez robactwo.
                 Lecz skoro bliskość pana zwietrzyło biedactwo,
                 Pokiwało ogonem tuląc uszy obie,
                 Chciałoby się doczołgać, sił nie miało w sobie.
                 Uważał to Odysej i łzę uczuł w oku;
                 Otarł ją, by nie widział pastuch, co stał z boku.
                    ťDziwna rzecz, Eumajosie   Odys mu powiada  
                 Jak ten pies na barłogu pięknym jest nie lada!
                 Z tym kształtem czy i rączość łączył? Szedł na łowy?
                 Czy też to ot zwyczajny sobie pies stołowy,
                 Jakich dużo na dworcach trzymają panowie?Ť
                    Na to pastuch Eumajos te słowa odpowie:
                 ťTen pies to własność męża dawno już zgasłego.
                 Trzeba ci było widzieć kształt i rączość jego
                 Wtenczas, kiedy na Ilion Odys szedł z wyprawą!
                 Zdziwiłbyś się psa tego siłą i postawą.
                 Przed nim nie mógł zwierz żaden umknąć, tak był rączy:
                 Wpadłszy na trop, wciąż trzymał, niezrównany gończy.
                 Teraz zbiedniał: pan jego przepadł gdzieś daleko,
                 Więc mu źle pod niedbałych służebnic opieką.
                 Bo to tak z tą czeladzią   niech pan nie napędza,
                 Zaniedba obowiązku, rąk sobie oszczędza.
                 Zeus wszechmocny odziera człowieka z połowy
                 Cnej poczciwości, odkąd ten bierze okowyŤ.
                    To powiedziawszy, odszedł w głąb pysznych podwoi,
                 Do izby, kędy świetny tłum gachów się roi;
                 Tymczasem Argos w śmierci pogrążył się mroku,
                 Gdy ujrzał swego pana po dwudziestym roku.
                    Postrzegł boski Telemach wpierw niźli kto drugi,
                 Jak pastuch wszedł do izby, i zaraz na mrugi
                 Przywołał go do siebie. Ten powiódł oczyma,
                 A widząc próżny stołek, dla siebie zatrzyma.
                 Był to stołek, na którym krajczy zwykle siadał,
                 Kiedy pieczeń rozbierał i gościom nakładał.
                 Do stołu Telemacha szybko go przystawił
                 316 Argos   imię oznaczające szybki lub gończy;
                                                                                                                             192






                 I siadł naprzeciw pana. Wnet keryks się zjawił,
                 Nałożył mu mięsiwa, chleb podał z koszyka.
                    Wkrótce się i Odysej do izby przemyka:
                 Istny dziadek żebrzący, obciążony laty,
                 Pełzł o kiju, okryty w łachmany i łaty,
                 I siadł na jaworowym progu, oparł głowę
                 O misternie rzeźbione odrzwia cyprysowe,
                 Które cieśla przyciosał do miary jak trzeba.
                 Zaś Telemach z pięknego kosza bułkę chleba
                 Wyjął i mięs nabrawszy, co garść objąć może,
                 Przywołał Eumajosa i rzekł mu: ťNiebożę,
                 Weź to, zanieś dziadkowi, i poradź, niech wkoło
                 Obejdzie gachów. Żebrak powinien mieć czoło
                 Prosić o miłosierdzie: wstydem nic nie zyska!Ť
                    Wysłuchawszy to pastuch, przez tłum się przeciska
                 Do progu, gdzie był Odys, i rzeki doń: ťMój dziadku,
                 Telemach ci to przysłał z tą radą w dodatku,
                 Byś poszedł między gachy i każdego prosił:
                 Nie wypada, by żebrak wstydem się unosiłŤ.
                    Na to wołał Odysej: ťWszechwładny Kronidze!
                 Błogosław Telemacha! Niech wszystko mu idzie
                 Kwoli życzeń, a z ludzi będzie najszczęśliwszy!Ť
                 Tak rzekł, datek w garść przyjął, potem go złożywszy
                 U nóg swoich na torbie starej połatanej,
                 Pożywał, a pieśniami brzmiały zamku ściany.
                 Lecz gdy skończył, a boski pieśniarz przerwał śpiéwy,
                 A w izbie podniósł wrzawę tłum gachów zgiełkliwy,
                 Wtedy Odysej ujrzał przed sobą Palladę,
                 Ta go skłoniła obejść biesiadną gromadę
                 I pozbierać od gachów stołu odrobiny,
                 Gdyż po tym pozna winnych i tych, co bez winy  
                 Co jednak nie przeszkadza, że głowy ich padną,
                 Szedł więc w kolej i prośbą błagał ich układną
                 I rękę tak wyciągał jak zwykle żebraki.
                 Każdy dał coś z litości, lecz taki owaki
                 Nuż się dziwić i pytać: skąd on, jak się zowie?
                 Na to koziarz Melantios mówił w tej osnowie:
                    ťSłuchajcie, dziewosłęby317 o rękę królowéj!
                 Widok tego przybysza dla mnie nie jest nowy;
                 Widziałem, jak go świniarz prowadził przez drogę,
                 Lecz co zacz i skąd rodem, powiedzieć nie mogęŤ.
                    Wtem Antinoj łajaniem napadł na pastucha:
                 ťMów, hultaju, po co nam tego pasibrzucha
                 Sprowadziłeś? Czy nie dość mamy tu tych mętów,
                 Takich biesiadopłochów318, żebrzących natrętów?
                 Czy-ć jeszcze nas tu mało, aby twego pana
                 Majątek zjeść z kretesem, żeś tego gałgana
                 Przyprowadził tu z sobą?Ť
                 317 dziewosłęby   zalotnicy, lub swaci (w tradycji staropol.);
                 318 biesiadopłochów (neologizm)   psujących nastrój biesiady;
                                                                                                                             193






                 Na to pastuch: ťSzpetny
                 Język twój, Antinoju, chociaż ród tak świetny.
                 Któż by obcych przybyszów sprowadzał do siebie?
                 A jeśli ich sprowadza, to w ważnej potrzebie
                 Lub dla dobra ogółu: na przykład lekarza,
                 Cieślę, wróżbitę albo boskiego pieśniarza,
                 Który pieśnią nam serca krzepi i weseli.
                 Takich tylko się bierze, gdzie bądź by się wzięli,
                 Lecz dziadków nikt umyślnie nie ciągnie w swe progi.
                 Wszakżeś ty na Odysa sługi nader srogi,
                 Od innych sroższy; dla mnie tyś najsroższy może.
                 Jednak mało dbam o to, dopóki w tym dworze
                 Penelopa i syn jej śliczny władną namiŤ.
                    Roztropny mu Telemach rzekł na to słowami:
                 ťPrzestań już tę szermierkę prowadzić daremnie,
                 Antinoj, wiesz, jak umie dociąć nieprzyjemnie
                 Językiem i jak tamtym głowy poprzewracał
                    Rzekł i do Antinoja mowę swą obracał:
                 ťPięknie dbasz o mnie, pięknie, jakby ojciec wtóry,
                 Jeśli tego przechodnia za zamkowe mury
                 Chcesz grubiaństwem wypłoszyć. O, niechże bóg broni!
                 Raczej opatrz go, hojnej nie pożałuj dłoni.
                 Ni ja, ni matka moja, ni kto bądź z czeladzi
                 Za złe-ć tego nie weźmie: owszem, będą radzi.
                 Lecz darmo! To uczucie obce sercu twemu;
                 Wolisz sam zjeść niż kęsek ustąpić drugiemuŤ.
                    Ofuknął go Antinoj, tą mową dotknięty:
                 ťCo tam gadasz, młokosie butny i nadęty!
                 Gdyby on tyle kęsów nazbierał w tym tłoku,
                 Tobyś my się zwolnili odeń na ćwierć rokuŤ.
                    To rzekłszy spopod stołu wyciągnął podnóżek,
                 Na którym nogi wspierał; trząsł nim wśród pogróżek.
                 Lecz inni za to hojnie tkali w wór dziadowski
                 To mięsiwa, to chleby, i już Odys boski
                 Chciał wrócić i na progu zasiąść zjadłem swojem,
                 Gdy się ozwał stanąwszy tuż przed Antinojem:
                 ťDaruj mi co, mój miły! Sądząc cię z postawy,
                 Tyś nie prostak: wyglądasz mi jak książę prawy.
                 Toż się pokaż szczodrzejszym dla mnie niż ci drudzy,
                 A ja pójdę cię sławić wszędy, gdzie lud cudzy.
                 Ongi i jam był szczęśliw: miałem dom i grzędę,
                 I dostatki   i nieraz takiego przybłędę
                 Opatrzyłem, bądź głodny był lub bez okrycia.
                 Rój sług w domu i wszystko, co szczęściem jest życia,
                 Miałem   a sławę bogactw kwitła moja dola.
                 Lecz Zeus Kronion mię zniszczył; dziej się jego wola!...Ť
                    Antinoos mu na to głosem rzekł donośnym:
                 ťA czy nas bies opętał tym dziadem nieznośnym?...
                 Precz od stołu! Tam możesz na środku stać sobie!
                 Ruszaj! Bo Cypr i Egipt gorzkim ja ci zrobię.
                                                                                                                             194






                 A jaki dziad natrętny! Wszystkim lezie w oczy;
                 Każdy mu nieoględnie, co ma, w torbę tłoczy.
                 Nie w miejscu taka szczodrość i politowanie;
                 Gdy się cudze rozdaje, z kupy co zostanie?Ť
                    Cofając się Odysej rzekł mu: ťO bogowie!
                 Z tą szlachetną postacią nieszlachetnyś w mowie!
                 Snadź ze swego i szczypty soli byś żałował,
                 Kiedyś przy cudzym stole siedząc nie darował
                 Biednemu ani kęska, choć stosy przed tobąŤ.
                    Na to Antinoj większą rozpalił się złobą;
                 Ponuro nań spojrzawszy rzekł słowa skrzydlate:
                 ťO! co teraz, nie ujdziesz cały z izby, za te
                 Zuchwalstwa obraźliwe, włóczęgo plugawy!Ť
                 I cisnąwszy podnóżkiem, trafił go w bark prawy
                 Blisko karku; lecz Odys stał wryty jak skała:
                 Gwałtowna moc pocisku nic go nie zachwiała.
                 Li głową kiwał myśląc, jak wrogów tych zmiecie.
                 Wrócił na próg i usiadł, a z torbą rupiecie
                 Rzucił przed się, i tymi do gachów rzekł słowy:
                 ťSłuchajcie, dziewosłęby do ręki królowéj,
                 A powiem wam, co serce w usta mi nasuwa:
                 Nie zasmuca to bardzo ni duszy zatruwa,
                 Jeżeli kto w obronie mienia i zagrody
                 Krew przelał za swe bydło albo owce trzody;
                 Lecz Antinoj mię pobił za ten brzuch zgłodniały,
                 O który tak się trapi ludzki ród nasz cały.
                 Lecz jeśli dla skrzywdzonych jest bóg, są Erynny  
                 Strzały śmierci przed żeństwem ubić cię powinny!Ť
                    Na to rzucił Antinoj odpowiedź zelżywą:
                 ťJedz i siedź tam lub z dworu wynoś się co żywo,
                 Nim mołojce wywloką-ć za ręce i nogi,
                 I zdarłszy z ciebie skórę, wyrzucą za progi!Ť
                    Tak mówił, a ta mowa wszystkich innych gniéwa;
                 Wreszcie któryś z tej gaszej rzeszy się odzywa:
                 ťŹleś zrobił, Antinoju, ciskając w nędzarza.
                 Nużby to był niebianin, jak nieraz się zdarza,
                 Że bóg przybrawszy postać wędrownego dziada
                 Grody, włości przebiega i naocznie bada
                 Zbrodnie ludzkie i cnoty bogobojnej duszy?Ť
                    Tak mówili, lecz on to puścił mimo uszy.
                 Choć wzburzył Telemacha serce czyn szkaradny,
                 Potrząsał tylko głową milcząc, a łzy żadnéj
                 Nie uronił, lecz myślał o gachów zatracie.
                    Dowiedziała się o tym w swej górnej komnacie
                 Penelopa   i rzekła do białogłów grona:
                 ťObyż weń tak ugodził pocisk Apollona!Ť
                 Klucznica Eurynome rzekła zaś do pani:
                 ťO! jeśli modły nasze spełnią się, to ani
                 Jeden z nich nie doczeka brzasku jutrzni złotéj!Ť
                 Penelopa jej na to: ťMatko, te niecnoty
                                                                                                                             195






                 Wstrętne są sercu memu; każdy z nich złe płodzi,
                 Lecz Antinoj od wszystkich gorszy, jak śmierć chodzi.
                 Tam w izbie właśnie żebrak przybyły z daleka
                 Szedł po prośbie do wszystkich, bo mu głód dopieka  
                 I każdy dał coś w torbę, gdy w kolej obchodził,
                 A zły Antinoj w ramię stołkiem go ugodziłŤ.
                 Tak mówiła królowa, w panien licznym kole
                 Siedząca w swej komnacie. Tymczasem na dole
                 Odysej się pożywiał. Onę zaś chęć zdjęła
                 Przywołać Eumajosa, i tak doń zaczęła:
                 ťŚpiesz co żywo, niech do mnie przyjdzie ten podróżny:
                 Chcę z nim mówić, o szczegół wypytać go różny;
                 Może on co o chrobrym zasłyszał Odysie
                 Lub go spotkał: bywalcem w świecie wydał mi sięŤ.
                    Na to odrzekł Eumajos, świniopas poczciwy:
                 ťNiechby dali mu pokój te Achiwy,
                 Zdziwiłby cię: tak prawi pięknie i rozumnie
                 Już on trzy dni, trzy noce przedtem siedział u mnie,
                 Dokąd przybył, uciekłszy z okrętu obcego,
                 A jeszcze opowiedzieć nie mógł mi wszystkiego.
                 A jak patrzym w pieśniarza, kiedy pieśń swą śpiewa
                 Od bogów mu natchnioną, że pierś ci rozgrzewa,
                 I jak ty byś rad słuchać wciąż i w każdym czasie:
                 Tak ten przybysz powieścią bawił mię w szałasie.
                 Z Odysem, jak mi mówił, miał stosunek dawny
                 Po ojcu; a na Krecie mieszkał, kędy sławny
                 Ród Minosa. Więc stamtąd ścigan bez wytchnienia,
                 Dobił się do nas, straszne przeszedłszy zmartwienia.
                 O Odysie też słyszał, a między innemi,
                 Że stąd blisko na bujnej, na tesprockiej ziemi
                 Żyje, i skarby wiezie, bogaty ogromnieŤ.
                    Na to mu Penelopa rzekła: ťIdź, i do mnie
                 Przyprowadź go na górę: niech sam opowiada!
                 A niech w dziedzińcu gachów pustuje319 gromada,
                 Czy tu w izbie; to nie dziw, że tacy weseli...
                 Oby wrócił Odyseus, ukazał się w domu:
                 Wraz z synem spadłby na nich podobien do gromu!Ť
                    Gdy to mówi, Telemach naraz głośno kicha,
                 Aż się w izbach rozległo; ona się uśmiécha
                 I pastuchowi słowa posyła skrzydlate:
                 ťIdź i sprowadź przychodnia tu w moją komnatę.
                 Czyś baczył, jak on kichnął, kiedym to wyrzekła?
                 Znak jawny, że swym cieniem śmierć gachy oblekła!
                 Padną wszyscy, przeznaczeń spełnią się wyroki!
                 Jeszcze jedno   lecz w piersi ukryj to głębokiéj:
                 Jeśli poznam, że człek ten mię nie oszukuje,
                 Chitonem go i piękną chlajną obdarujęŤ.
                 319 pustuje   dokazuje, zabawia się;
                                                                                                                             196






                    Eumajos wysłuchawszy mówiącą królowę
                 Poszedł i do Odysa zwrócił lotną mowę:
                 ťPenelopa cię wzywa, Ojcze mój podróżny!
                 Z serca pragnie, nie gwoli ciekawości próżnéj,
                 Pytać się o małżonka, po którym w żałobie.
                 A gdy pozna, żeś ufność wzbudził jej ku sobie,
                 Da ci chlajnę i chiton; a właśnie-ć potrzeba
                 Przyodziewku, gdyż łatwiej u ludzi kęs chleba
                 Wyżebrać i nakarmić żołądek zgłodniałym
                    Odpowiedział mu Odys, w nieszczęściu wytrwały:
                 ťChętnie wszystko opowiem i prawdę wynurzę
                 Rozumnej Penelopie, Ikariowej córze,
                 Bom go znał, bo z nim równa przypadła mi dola.
                 Jednak straszy mię więcej tych gachów swawola
                 I zuchwałość, w żelazny strop nieba bijąca.
                 Ot, teraz, za cóż tamten tak mię w bark potrąca,
                 Przechodzącego izbę bez żadnej złej myśli?
                 A Telemach lub drudzy czy mi w pomoc przyszli?
                 Powiedz więc Penelopie: choć słyszeć mię pragnie,
                 Niech cierpliwie poczeka, aż słońce się nagnie
                 Do zachodu; o mężu wtenczas jej opowiem,
                 Usiadłszy przy ognisku. Lichą odzież bowiem
                 Mam na sobie   wszak o tym najlepiej wiesz pono.Ť
                    Skończył, a pastuch odniósł wszystko, co mówiono.
                 Penelopa go widząc, jak wchodził w jej progi,
                 Rzekła: ťCzemuż sam wracasz, gdzie jest ten ubogi?
                 Czy się lęka zuchwalców lub czegoś się boi?
                 Może wstyd mu? Żebrakom wstyd ten nie przystoiŤ.
                    Na to odrzekł Eumajos, przywódca pasterzy:
                 ťMyśl co chcesz, lecz ten człowiek mówi jak należy,
                 Że butnym gwałtownikom nierad włazić w oczy.
                 Czekaj więc, aż się Helios do morza zatoczy.
                 Dla cię samej, o pani, lepiej to wypadnie:
                 Sam na sam z nim pomówisz i wybadasz snadnieŤ.
                    Na to mu Penelopa: ťSnadź u tego człeka,
                 Kto bądź on, rozum dobry i głowa nielekka;
                 Bo też nigdzie na ziemi, gdzie ludzie mieszkają,
                 Nie spotkać się z zuchwalszą i złośliwszą zgrająŤ.
                    Boski pastuch szedł prosto po rozmowie onéj
                 Między gachów, gdzie tłum ich siedział zgromadzony,
                 I rzekł do Telemacha po cichu, do ucha,
                 Z obawy, że go który z tych gachów podsłucha:
                 ťJuż odchodzę, mój drogi, do trzód, do zagrody,
                 By w twym i mym dobytku nie było tam szkody;
                 Ty zaś tutaj we dworze na wszystko uważaj,
                 A najlepiej na siebie: nic się nie narażaj,
                 Gdyż Achiwi na jakiś zamach się sposobią.
                 Oby Zeus ich wygubił, nim złego coś zrobią!Ť
                    Rzekł mu na to Telemach, młodzieniec przezorny:
                                                                                                                             197






                 ťDobrze, tatku, lecz na mrok poczekaj wieczorny,
                 A jutro nam tu hojne dostawisz obiaty;
                 Ja zaś z bożą pomocą wyjdę tu bez stratyŤ.
                    To powiedział, a pastuch znów siadł w krześle swojem.
                 A gdy się już uraczył jadłem i napojem,
                 Poszedł do swej zagrody i trzódek z powrotem.
                 Świetlice i przysionki wciąż brzmiały łoskotem
                 Śpiewów i pląsów gości bawiących się w dworze,
                 Bo wieczór już się zbliżał, gasły dzienne zorze.
                                                                                                                             198






                                                     PIEŚŃ OSIEMNASTA
                                                  Walka na pięści Odyseusza z Irosem
                    Wtem nadszedł zwykły żebrak, w mieście dobrze znany,
                 Gdyż żebrał tam od dawna, żarłok zawołany,
                 Wiecznie głodny i opój, przy tym niedołężny,
                 Wątłej siły   na oko chłop rosły i mężny.
                 Nazywał się Amajos; tak zwała go matka,
                 Irosem zaś przezwała uliczna czeladka,
                 Gdyż często do posyłek dawał się on użyć.
                 On to wszedł i Odysa chcąc z domu wykurzyć,
                 Począł go lżyć słowami, grubiaństw mu nie szczędził:
                 ťPrecz mi stąd, jeśli nie chcesz, abym cię przepędził!
                 Patrzaj, jak każdy z gości na mrugi mi każe320
                 Wywlec cię, a ja przecież na to się nie ważę;
                 Precz zatem, albo zmusisz dołożyć kułaka!Ť
                    Odys zaś rzekł, ukosem zmierzywszy żebraka:
                 ťNigdym cię nie obraził uczynkiem ni słowem;
                 Nie zajrzę, choć z najsutszym odejdziesz obłowem:
                 Ten próg obu nas zmieści. Tobie nie przystoi
                 Zazdrościć cudzych datków! Znać to z miny twojéj,
                 Żeś dziad, jako ja, taki. A komu bóg szczęści,
                 Ten bogaty; więc po cóż wyzywasz na pięści?
                 Choć ja stary, lecz gniewu nie umiem hamować:
                 Mógłbym pierś ci lub gębę juchą zafarbować
                 I nazajutrz przyszedłbym siedzieć tu w spokoju;
                 Ty zaś już byś nie wrócił pewno po tym boju
                 Siadywać popod drzwiami dworu Laertiada!Ť
                    Na to mu z wściekłą złością Iros odpowiada:
                 ťCo ten żebrak językiem i kłapie, i kłapie
                 Jak baba przy kominie! Oj że, jak cię złapię,
                 Kułakami obłożę, aż wyskoczą usty
                 Wszystkie zęby z paszczęki, ty kabanie321 tłusty!
                 Opasz się322   przy tych świadkach wychodź na kułaki!
                 Zobaczym, czy młodemu oprze się dziad taki!Ť
                    Tak kłócili się z sobą w drzwiach, na progu lśniącym
                 Dziady, mierząc się wzajem wzrokiem pałającym.
                 Świętej mocy Antinoj usłyszał ich kłótnię
                 I rzekł do towarzyszy, śmiejąc się okrutnie:
                 320 na mrugi mi każe   nakazuje mrugnięciem;
                 321 kaban (ukr.)   wieprz;
                 322 opasz się   zawodnicy przed walką przywdziewają pasy;
                                                                                                                             199






                 ťNigdyśmy jeszcze takiej nie mieli zabawy,
                 Zsyła nam ją widocznie jakiś bóg łaskawy,
                 Uwierzycie-ż, że Iros z tym drugim przybłędą
                 Wyzwali się na pięści i wnet się bić będą?
                 Chodźmy szczuć ich nawzajemŤ.
                 Gachy parskli śmiechem
                 I zerwawszy się z krzeseł, skoczyli z pośpiechem,
                 Aby kołem otoczyć te obdarte dziady;
                 I Antinoj tak mówił do gachów gromady:
                 ťSłuchajcie mię, druhowie! Widzicie tam ano
                 Kozią kiszkę323, krwią zsiadłą i tłuszczem nadzianą,
                 Jak się smaży na węglach dla nas do wieczerzy?
                 Owoż wygrywający jeden z tych szermierzy
                 Może przyjść, wybrać kiszkę podług woli swojej
                 I zawsze jadać z nami. Lecz już nie postoi
                 W tych progach odtąd inny z natrętnych żebraków!Ť
                    Te słowa Antinoja ujęły junaków.
                 Chytrze im na to Odys rzekł: ťO przyjaciele!
                 Jam już stary, jam w życiu bied doznał tak wiele!
                 Mogę-ż z młodszym się mierzyć? Cóż robić, gdy trzeba?
                 Głodny zniesie i kije dla kawałka chleba.
                 Więc zgoda! Wprzódy jednak każdy z was przysięgnie,
                 Że mnie zdradliwą pięścią wśród walki nie sięgnie,
                 Ażeby Irosowi dopomóc w wygranejŤ.
                    Rzekł, i wszyscy przysięgli, a gdy wymaganej
                 Uroczystej już zadość stało się przysiędze,
                 Telemach pośród rzeszy rzekł w świętej potędze:
                 ťPrzychodniu! Jeśli sił ci starczy i odwagi,
                 Wyrzuć go, od Achiwów nie bój się zniewagi.
                 Kto by cię wyciął, miałby z nami do czynienia;
                 A jak mniemam, jednego sposobu myślenia
                 Wraz ze mną, gospodarzem, są rozumne głowy
                 Antinoj i EurymachŤ.
                 Do tej jego mowy
                 Przychylili się wszyscy. Odysej tymczasem
                 W pół się opiął z łachmanów ukręconych pasem,
                 Odsłaniając potężnie uda, bark szeroki,
                 Pierś, ramiona żylaste   gdy lekkimi kroki
                 Zbiegła kniemu Atene i postać mu całą
                 Zolbrzymiła. W podziwie wszystko nań patrzało,
                 Aż niejeden się zwrócił mówiąc do sąsiada:
                 ťIros licha napytał! Oj, będzież mu biada!
                 Patrz   staruch jakie uda odsłonił potężne!Ť
                    Irosowi zaś serce tłukło się niemężne,
                 Lecz mu pachołcy gwałtem, choć jak się szamotał,
                 Pas włożyli. Na całym ciele on dygotał.
                 Więc Antinoj go łajał słowami bez braku:
                 ťPo coś ty się urodził, chełpliwy junaku,
                 323 kozia kiszka   nagroda dla zwycięzcy w zapasach;
                                                                                                                             200






                 Kiedy trzęsiesz się wszystek przed staruchem onym,
                 Bezsilnym, cierpieniami żywota zjedzonym?
                 Zapowiadam ci tedy, i to cię nie minie,
                 Że jeśli on silniejszy, pokona cię ninie,
                 Wsadzę cię na łódź czarną wyślę na ląd stały
                 Do Echeta324   a złośnik to zapamiętały,
                 Ma zwyczaj, kogo złapie, kaleczyć okrutnie;
                 Więc niechybnie i tobie nos i uszy utnie,
                 A wyrwany człon męski psom da, aby zjadły.Ť
                    Rzekł, a wszystkimi członki drżał Iros wybladły,
                 Wleczon w szranki. Więc obaj wznieśli już ramiona,
                 Lecz Odysowi myśl ta przyszła rozdwojona:
                 Czy ma go palnąć z góry, ducha zeń wypędzić,
                 Czy na ziemię zwaliwszy, życie mu oszczędzić?
                 To ostatnie za lepsze w tym razie uznaje;
                 Inaczej podejrzewać mogliby Achaje.
                 Więc obaj wpadli na się. Iros w prawe ramię
                 Uderzył Odyseja, a ten mu kość łamie,
                 Palnąwszy w kark pod uchem, aż krew buchła z gęby.
                 Z krzykiem runął na piasek, dzwoniły mu zęby,
                 Nogi ziemię kopały. Gachowie weseli
                 Wznieśli ręce i wraz się do rozpuku śmieli.
                 Zaś Odys go za nogę przez całe podwórze
                 Przewlókłszy aż do bramy, posadził przy murze,
                 Opierając plecyma, w garść mu kostur włożył,
                 Mówił doń, i lotnymi słowami dołożył:
                 ťSiedźże tu, abyś świnie i psy stąd odganiał,
                 A biednym, gdy tu przyjdą, wstępu nie zabraniał;
                 Inaczej, co gorszego spotka cię, nędzniku!Ť
                    Powiedziawszy to, torbę z łatami bez liku
                 Znów wdział na grzbiet, a torba na sznurku wisiała,
                 I tak wrócił na próg swój. Aż tu zgraja cała
                 Gachów, śmiejąc się wdzięcznie, szła doń z powitaniem:
                 ťOby Zeus i bogowie hojnym zmiłowaniem
                 Dali-ć wszystko, co pragniesz. Zeus pewnie wysłucha
                 Za to, żeś nas od tego zbawił pasibrzucha,
                 Którego do Echeta wnet wyszlem na łodzi  
                 Król ten ludziom okrutny i jemu dogodzi!Ť
                    Tak życzyli. Odysej wielce się radował
                 Z tych życzeń, zaś Antinoj już mu przygotował
                 Sporą kiszkę: krwią była i tłuszczem nadziana.
                 Amfinom dał dwa chleby, po czym z roztruchana
                 Złotego przepijając, te słowa doń rzecze:
                 ťPozdrowienie ci, stary, nieznany człowiecze!
                 Obyś lepszą miał dolę choć na przyszłe lata:
                 Brzemię wielkiej niedoli teraz cię przygniataŤ.
                    Odrzekł mu na to Odys, mąż w fortele płodny:
                 324 do Echeta   Echetos, okrutny król Epiru, który okaleczał swych gości; postacią Echetosa straszono dzieci;
                                                                                                                             201






                 ťAmfinomie! Tyś ojca swojego syn godny,
                 Bo masz rozum, a sława dobiegła aż do mnie,
                 Że Nisos Dulicheński bogaty ogromnie
                 I poważan u swoich   takiego rodzica
                 Będąc synem i ciebie uprzejmość zaléca.
                 Więc słuchaj, a co powiem, niech pamięć zatrzyma:
                 Nic słabszego od człeka na ziemi tej nié ma;
                 Słabszy od wszystkich istot, co po świecie chodzą,
                 Nie myśli, że weń kiedyś nieszczęścia ugodzą,
                 Póki bóg daje dzielność i dobrych nóg parę.
                 Lecz gdy bóstwa nań spuszczą cierpienia za karę,
                 To choć z opornym wstrętem, znosi je, jak umie;
                 Taka bowiem jest zmienność w tym ludzkim rozumie...Ť
                    Wtem Atene, bogini, wzbudziła natchnienie
                 W sercu Penelopei, Ikariosa córy,
                 Że gachom się ukaże, znijdzie do nich z góry,
                 By serca gachów żądzą na nowo rozpalić,
                 A w małżonku i synie dla się cześć ustalić
                 Większą jeszcze, niż miała. Z uśmiechem udanym
                 Rzekła więc swym niewiastom, wkoło niej zebranym:
                 ťEurynomo! Jam nigdy nie pragnęła bardziéj,
                 Niż teraz, iść tam do nich, choć nimi się gardzi:
                 Gdyż synowi mam szepnąć coś, co go ocali,
                 Aby się od tych gachów trzymał jak najdalej,
                 Bo choć w ustach tych słodycz, w sercach siedzi zdrada!Ť
                    Eurynome klucznica na to odpowiada:
                 ťRoztropne twoje słowo! Mówisz wyśmienicie!
                 Idź więc i powtórz mu to wszystko, moje dziecię!
                 Lecz wprzód opłucz się, namaść maściami wonnymi:
                 Nie Iza z twarzą spłakaną stawać tam przed nimi.
                  Łzami popsułaś sobie kwitnące jagody  
                 A przecież syn twój wyrósł, doczekał się brody:
                 Takim jest, jak u bogów sobieś wymodliła!Ť
                    Penelopa jej na to: ťEurynomo miła!
                 Nie troskaj się ty o mnie i nie radź z przyjaźni,
                 Abym ciało maściła i poszła do łaźni.
                 Wszak bogi mię olimpscy dawno oduczyli
                 Dbać o płci mej ozdoby, jak raz od tej chwili,
                 Kiedy mąż mój odpłynął. Owszem, Hippodamię
                 I Autonoe325 przyzwij, niech mi dadzą ramię,
                 Gdy tam pójdę, bo wstydem spłonęłabym cała,
                 Gdybym się sama jedna gachom ukazałaŤ.
                    Na ten rozkaz z komnaty wybiega klucznica
                 Wołać panny i pośpiech każdej z nich zaléca.
                    Lecz bogini Atene myśl powzięła inną:
                 Penelopie zesłała drzemkę dobroczynną;
                 Sen ją zamroczył i padła już ubezwładniona
                 W krzesło, i już bogini tchnęła jej do łona
                 325 Hippodamia i Autonoa   dwie ulubione, najwierniejsze służebne Penelopy;
                                                                                                                             202






                 Boski czar, aby wzbudzić w Achiwach zdumienie.
                 Jej lice w ambrozyjne ubrała promienie  
                 Kytera z takich wdzięków wieniec ma uwity,
                 Kiedy w pląsy się puszcza ze swymi Charyty.
                 Przy tym wzrost jej i postać dała okazałą,
                 W bielsze niż kość słoniowa oblokła ją ciało.
                 Co sprawiwszy, bogini znikła. A tymczasem
                 Pięknoramiennych panien dwie wpadło z hałasem
                 Do świetlicy. Z snów słodkich ocknięta królowa,
                 Przetarłszy dłońmi oczy, wyrzekła te słowa:
                 ťMnie smutną ukołysał sen słodki tak błogo!
                 Oby Artemis śmiercią tak samo niesrogą
                 Zabiła mię tu zaraz, bym w żalu ustawnym
                 Nie mamiła żywota po mężu mym sławnym,
                 Który cnót blaskiem gasił achajskich herojówŤ.
                    Powiedziawszy to, zeszła z swych górnych pokojów;
                 Nie sama: dwie panienki tuż przy sobie miała.
                 Więc gdy się zgromadzonym gachom ukazała,
                 Wstrzyma się w świetnym progu świetlicy sklepionéj,
                 Na twarz od głowy spuszcza srebrzyste zasłony,
                 A dwie panny stanęły po każdym jej boku.
                 Gachom nogi zadrżały, tyle w niej uroku,
                 I każdy chciałby łoże podzielać królowéj.
                 A wtem ona do syna rzekła tymi słowy:
                 ťSynu, mój! Coś twój umysł i wola się chwieje!
                 Małym będąc, robiłeś większe mi nadzieje,
                 A teraz, kiedyś podrósł, wyszedł na młodziana,
                 I każdy w tobie widzi całą gębą pana,
                 Nawet obcy się dziwią twej dziarskiej postaci  
                 Czemuż zdrowy rozsądek u ciebie nie płaci?
                 Jakąż zgrozę spełniono tu w twej obecności?
                 Tyżeś dał sponiewierać jednego z twych gości?
                 Jak to? Gość, który w domu naszym się znachodzi,
                 Obelgi miałby doznać? O! to nie uchodzi!
                 Na ciebie hańba spadnie, ludzie tobą wzgardzą!Ť
                    Na to roztropny młodzian: ťMatko! o, i bardzo
                 Twoje to oburzenie czuję i rozumiem,
                 A chociaż od dobrego złe odróżnić umiem,
                 Mogę-ż w każdym zdarzeniu iść drogą rozsądku,
                 Gdy mię tak oszołomił wróg pełen zawziątku,
                 Owe gachy spiknięte, a mnie nikt nie broni?...Ť
                    O tym z sobą mówili   i po tej rozmowie
                 Tak się do Penelopy Eurymach ozowie:
                 ťO mądra Penelopo! Gdyby cię widziano,
                 To wszyscy z jazyjskiego Argos326 jutro rano
                 Zbiegliby się achajscy tutaj zalotnicy
                 Na gody: bo gdzie równej tobie krasawicy
                 326 z jazyjskiego Argos   z Peloponezu;
                                                                                                                             203






                 Co by ci kształtem, wzrostem, rozumem sprostała?Ť
                 Mądra mu Penelopa tak odpowiedziała:
                 ťEurymachu! Mnie bóstwa wdzięków mych i krasy
                 Pozbawiły od dawna; jeszcze w owe czasy,
                 Gdy z Argami małżonek mój poszedł pod Troję;
                 Niechby wrócił, mnie nędzną wziął pod skrzydła swoje,
                 Dopieroż bym jaśniała sławą mej piękności!
                 Teraz jęczę, na ciągłe wydana przykrości,
                 Odkąd on mię na brzegu przed samym rozstaniem
                 Wziął za rękę i słowa te rzekł z pożegnaniem:
                   Nie wszyscy ci pancerni męże, droga żono,
                 Którzy idą na Ilion, powrócą tu pono.
                 Bo i Trojańcy w boju dzielnie, jak słyszałem,
                 Robią kopią, miotają z łuków celnym strzałem,
                 Toż lotnym toczą koniem, a dziarskie to zwiérzę
                 Zwykło dawać zwycięstwo w chwiejnym bitwy wirze.
                 Przeto nie wiem, czy bóg mię stamtąd przyprowadzi,
                 Czy tam liszy327? Więc głowa twoja niech tu radzi:
                 W domu miejże o ojcu, o matce staranie
                 Jak dotąd, a tym więcej, jeśli mnie nie stanie.
                 Gdy zaś syn nasz dojrzeje, wyjdzie na człowieka,
                 Idź za mąż   twoja nad nim skończy się opieka.  
                 Tak mówił, i już teraz spełni się to wszystko:
                 Idzie noc, w której wstrętne dla mnie weselisko
                 Czeka mię z woli Zeusa ciężko nawiedzoną.
                 A jednak gorszym bólem przeszywa mi łono
                 Ten zwyczaj niebywały między zalotniki,
                 Dawniej, kto się dobijał uczciwej podwiki328,
                 Córy ojca zamożnego, wysadzał się na to,
                 By dom zasilać wołmi, trzodą nierogatą,
                 A narzeczonej hojne upominki składać;
                 Nie śmiał cudzego mienia marnować i zjadaćŤ.
                    Tak rzekła, a w Odysie cieszyła się dusza,
                 Że im dary wyłudza i oczy zaprósza
                 Słodką mową, choć w sercu myślała inaczéj.
                    Antinoj, syn Epeja, tak jej to tłumaczy:
                 ťO córo Ikariosa, cna Penelopejo!
                 Przyjm tylko te podarki, które wraz pośpieją
                 Znieść Achiwy; odmówić nie mogłabyś przecie,
                 My zaś nie ustąpimy z miejsc tych za nic w świecie,
                 Póki mężem twym który Achiw nie zostanieŤ.
                    Mowa ta w zgromadzeniu znalazła uznanie.
                 W skok też keryksów do dom po podarki słano:
                 Od Antinoj a szatę cudnie wyszywaną
                 Przyniesiono, dwanaście w niej złotych pętliczek;
                 Od Eurymacha przyszedł piękny naszyjniczek
                 Szczerozłoty, z bursztynem, co jak słońce lśniący;
                 Od Eurydama parę kolców wniósł służący:
                 327 liszy   zgubi;
                 328 podwiki   kobiety;
                                                                                                                             204






                 Misternej to roboty, trójgwiezdne wisiory;
                 Zaś od Pejsandra, syna króla Połyktory,
                 Łańcuch jej przyniesiono na szyję ozdobny.
                 Zgoła każdy z nich złożył podarek osobny.
                    Znów wróciła do górnych komnat boska pani,
                 A panny upominki niosły dane dla niéj.
                 Gachy zaś do swych pląsów i śpiewek wrócili,
                 Aż i wieczór ich zastał na tej krotochwili.
                    A gdy wesołych nocne ogarnęły cienie,
                 W izbie wnet w trzech kagańcach wzniecili płomienie
                 Świecące im dokoła, w które pęk smolaków
                 I drzazg, miedzią naciętych z wysuszonych pniaków,
                 Narzucali na ogień. Służebne zaś panny,
                 Gdy gasnął, rozniecały ogień nieustanny.
                 Do nich to boski Odys zwrócił swoją mowę:
                 ťNieobecnego pana dziewki Odysowe!
                 Idźcie stąd, przy królowej siedzieć wam w komnacie.
                 Tam wasze miejsce; panią rozweselać macie
                 Albo kręcić wrzeciono, lub też czesać wełnę.
                 Ja zaś o tych kagańcach staranie zupełne
                 Chcę tu mieć, choć do rannej zostaliby zorzy.
                 Do trudów jam nawykły, mnie to nie umorzyŤ.
                    Dziewki w śmiech i po sobie zerknęły z ukosa,
                 Aż Melanto, rumiana córeczka Doliosa,
                 Pod okiem Penelopy od dziecięcych latek
                 Wyrósłszy, jak jej własny pieszczony gagatek
                 (A jednak obojętna na płacz opiekunki,
                 Tajemne z Eurymachem miewała stosunki),
                 Ona więc na Odysa napadła i łaje:
                 ťPrzybłędo! Tobie we łbie klepki nie dostaje,
                 Że na noc do gospody albo ciepłej kuźni
                 Nie idziesz, a tu wlazłeś, gdzie panowie różni
                 A dostojni się bawią, a tak hardo przy tym
                 Gadasz tu! Znać po tobie, że musisz być spitym
                 Lub frant jesteś. Widocznie przez ciebie coś gada:
                 Czy pycha z pokonania Ira, tego dziada?
                 Waruj się, by ktoś tęższy mię wyzwał na rękę!
                 Nuż trafisz na pięść twardą: zgruchocze ci szczękę
                 I za progi wyrzuci, oblanego juchą!Ť
                    Gniewnie spojrzał Odysej i wraz odparł sucho:
                 ťEj, nie bresz329! Bo Telemach, niech powiem mu słówko  
                 Patrz, tam stoi   a w puch cię zrąbie, pokojówko!Ť
                    To rzekł i tak przestraszył białogłowy one,
                 Że z izby precz uciekły jakby oparzone,
                 W przekonaniu, że Odys nie żartował z nimi.
                 On zaś przed kagańcami stał zapalonymi
                 I ogień utrzymywał; lecz inne w nim wrzały
                 Myśli, które niebawem czynem stać się miały.
                 329 nic bresz   nie kłam;
                                                                                                                             205






                    Atene, znów folgując gachom, choć zbyt hardzi,
                 Podszczuła ich do szyderstw, ażeby tym bardziéj
                 Rozjątrzyć na nich duszę Odysa, już wściekłą.
                 Jakoż mu Eurymacha słowo dość dopiekło,
                 Które rzekł, aż parsknęła śmiechem ich gromada:
                 ťSłuchajcie, dziewosłęby królowej (powiada),
                 A ogłoszę, co z głębi do ust mi się ciśnie:
                 Jakiś bóg tego człeka przysłał tu umyślnie;
                 Bo ta jasność w tej izbie, jeśli wzrok nie zwodzi,
                 Nie od ognia, od jego łysiny pochodziŤ.
                    Po czym się do Odysa zwracając: ťA nużby
                 Wziąć ciebie za parobka? Czy zdasz się do służby
                 Gdzie tam na wsi? A dobrym mytem bym nagrodził:
                 Sadziłbyś cień dające drzewa, płoty grodził,
                 Strawę, wino dostaniesz, co dzień będziesz syty,
                 Przyzwoicie obuty i dobrze okryty.
                 Aleś ty do niczego! Bąki tylko zbijać!
                 Leniuch! Po okolicy wolisz się uwijać
                 I pakować w żarłoczny kałdun chleb dziadowski!Ť
                    Na to mu odpowiedział Odysej, mąż boski:
                 ťTrzeba nam, Eurymachu, pójść o zakład z sobą!
                 Kiedy dzień bywa długi, tak wiosenną dobą,
                 I na łące z kosami obydwaj stanąwszy,
                 Spróbować się na kośbę, nic w usta nie wziąwszy,
                 Od świtu aż do nocy, ciągle w pracy krwawej,
                 Póki by sianożęci starczyło i trawy.
                 Albo niechbym miał w pługu tęgich wołów parę,
                 Zażywnych, mocnych, równą trzymających miarę,
                 Jednolatek, do orki co się już wprawiły,
                 Łan przy tym, gdzie by lemiesz snadno krajał bryły:
                 Zobaczyłbyś, czy umiem orać proste skiby!
                 Lub żeby bóg dał wojnę, poszedłbym bez chyby330,
                 Zbrojny tarczą i dwoma oszczepami w dłoni,
                 I hełmem pięknie kutym ze spiżu na skroni  
                 A widząc mię na harcu i zawsze na przedzie,
                 Nie urągałbyś memu brzuchowi i biedzie.
                 Ale pychą nadęty, z sercem nieużytem,
                 Mniemasz się być potęgi i dzielności szczytem,
                 Że siedzisz wśród tej zgrai odwagi wątpliwéj.
                 O! gdyby na swą ziemię wrócił Odys żywy,
                 Wnet te drzwi, choć szerokie i stoją otworem,
                 Zmykającemu ciasnym byłyby wątorem331!Ť
                    Na te słowa zawrzało serce w Eurymaku,
                 Gniewnie pojrzał i rzekł doń: ťDam ja ci, żebraku!
                 Zaraz weźmiesz zapłatę za harde gadanie
                 I za mężów dostojnych nieuszanowanie.
                 Czyżeś wińskiem się upił, czy tak ze zwyczaju,
                 330 bez chyby   szybko, niechybnie, na pewno;
                 331 wątorem   wąskim przesmykiem, przejściem;
                                                                                                                             206






                 Co ślina ci przyniesie, bajesz, hardy baju?
                 Czy ci łeb się zawrócił, żeś zbił Ira, dziada?Ť
                    Rzekłszy, chwycił za stołek   wżdy Odys przypada
                 Do kolan Amfinoma, chroniąc się pocisku
                 Eurymacha; zaś stołek, lecąc, trafił w ścisku
                 Cześnika w prawą rękę, aż mu dzban z łoskotem
                 Wypadł, a on sam na wznak przewrócił się potem.
                 Gachowie na to wszczęli tumult w izbie całej,
                 I mówili   ich słowa wkoło obiegały:
                 ťO! bodaj ten włóczęga pierwej kark był skręcił,
                 Nim przyszedł do Itaki i do nas się wnęcił,
                 By wzniecić taki rozruch! My się tu kłócimy
                 O dziada! Czy już nigdy spokojnie nie zjemy?
                 Snadź górę u nas wzięła niezgoda przeklęta!Ť
                 Wtem Telemach głos zabrał i rzekła moc święta:
                 ťSzalejecie, to nie dziw: sytych i opiłych
                 Jakiś demon podszczuwa do kłótni niemiłych;
                 Więc po tłustej wieczerzy iść wam spać do domu,
                 Kto ma chęć, gdyż nie bronię siedzieć tu nikomuŤ.
                    To rzekł, a oni wargi przygryźli w podziwie,
                 Że tak mówił stanowczo i tak natarczywie  
                 Gdy Amfmom do tłumu rzekł zgromadzonego,
                 Nisa syn, z Aretiadów332 rodu królewskiego:
                 ťO druhowie! Telemach sprawiedliwie gada!
                 Niech się nikt nie obraża ani z nim ujada!...
                 Ani też napastuje tego wędrownika,
                 Ni bądź kogo tu w domu Odysa władnika!
                 A teraz lejcie wino ofiarne w te czasze:
                 Bogom strząśniem i pójdziem spać na leże nasze.
                 Ten zaś człowiek zachoży niechaj tu zostanie;
                 Telemach o swym gościu będzie miał staranieŤ.
                    Skończył, a mowie jego przyklasnęła rzesza.
                 Tymczasem Mulios wodę z winem w krater miesza;
                 On, wiernek333 Amfinoma i keryks z Dulichu,
                 Wszystkim wino podawał po pełnym kielichu.
                 Strząsnąwszy kilka kropel w cześć bogom, gachowie
                 Pili wino, dające wesołość i zdrowie.
                 Więc obiata spełniona, pragnienie zgaszone
                 I poszli na spoczynek, każdy w swoją stronę.
                 332 z Aretiadów rodu...   syn Nisosa, władcy z potomstwa Aretesa;
                 333 wiernek   wierny, zaufany (wyraz utworzony na wzór słowa: giermek, neologizm);
                                                                                                                             207






                                                  PIEŚŃ DZIEWIĘTNASTA
                                                     Odyseusz rozmawia z Penelopą.
                                                      Rozpoznanie przez Eurykleję
                    Został się boski Odys z Ateną w świetlicy,
                 Ważąc, jaką by śmiercią padli zalotnicy...
                    Penelopeja z górnych schodziła już progów,
                 Podobna z Afrodytą złotą, ubóstwioną,
                 Przy ogniu krzesło dla niej własne postawiono,
                 Srebrem, kością słoniową misternie obite
                 Ręką cieśli Ikmalia334, a skórą nakryte,
                 Z podnóżkiem przytwierdzonym, aby oprzeć stopę;
                 Owoż w wspaniałym krześle siadła Penelope.
                 Wnet i białoramienne zbiegły się tam dziewki
                 Sprzątać stoły i chleby, puchary, nalewki
                 Rozrzucone po izbie, resztki gaszej stypy.
                 Z kagańców żar wytrzęsły na ziem, świeże szczypy
                 W nie wetknęły, by ciepło było tam i jasno.
                 Wtem znów mową napadła Odysa napastną
                 Melanto:
                 ťCóż, przybłędo? Nocy nam spokojnéj
                 Nie dasz i wciąż się kręcisz; jakbyś nieprzystojny
                 Zamiar miał   fora z dwora! Wszakże po wieczerzy?
                 Wynoś się, bo ta głownia plecy twoje zmierzyŤ.
                    Mądry Odys w nią wlepił spojrzenie ponure:
                 ťZa co mi znów, niecnoto, załazisz za skórę?
                 Czy za to, żem niemłody? Czy żem tak obdarty?
                 Czy że mnie do żebraczki zmusza los uparty?
                 Przecież to przeznaczenie biednych i tułaczy!
                 Niegdyś i jam był szczęśliw, i żyłem inaczej
                 W moim zamku, i często przechodniów wspierałem:
                 Co za jedni i skąd są, nigdy nie pytałem.
                 Było u mnie sług wiele, były mnogie włości
                 I co do zbytku służy i okazałości.
                 Ale wszystko mi odjął bóg w swej woli świętéj!
                 Pamiętaj i ty, dziewko, że twoje ponęty,
                 Którymi tak się chełpisz, mogą spełznąć snadnie.
                 A nuż gniew twej królowej kiedy na cię spadnie
                 Albo Odysej wróci? Wszystko stać się może.
                 Jeśli zginął i w tym tu nie zjawi się dworze,
                 Za to syn jego żyje i Feb go zaszczyca
                 334 Ikmalios   imię cieśli utworzone od nazwy drewna używanego do robót stolarskich;
                                                                                                                             208






                 Łaską swą! On wie przecież, co tutaj kobiéca
                 Rozpusta dokazuje, majacząc zdradziecko.
                 Telemach w domu swoim to pan, nie zaś dzieckoŤ.
                    Penelopa słuchała, gdy mówił, aż wreszcie
                 Gniewem wybuchła przeciw zuchwałej niewieście:
                 ťO bezwstydna ty suko! Sprawki mi twe znane,
                 Wkótce one twą głową będą ukarane.
                 Wiedziałaś, boś co tylko słyszała ode mnie,
                 Że się mam z tym podróżnym widzieć potajemnie
                 I pytać o małżonka opłakiwanegoŤ.
                    Potem zaś do klucznicy rzekła: ťWnieść dla niego,
                 Eurynomo, krzesełko zasłane baraniem
                 Runem, aby w nie siadłszy, swym opowiadaniem
                 Odpowiadał na różne pytania zadaneŤ.
                    Rzekła, i wraz klucznica przyniosła rzezane
                 Piękne krzesło, nakryte kożuchem baranim.
                 Boski cierpicie! Odys zaraz usiadł na niém,
                 Zaś królowa podjęła rozhoworu wątek:
                 ťObcy człeku! Przed wszystkim spytam na początek:
                 Coś zacz? I w jakiej ziemi twe gniazdo ojczyste?Ť
                    Na to odrzekł Odysej: ť Królowo! Zaiste
                 Nie wiem, czy kto jest taki na ziemskim przestworze,
                 Kto by-ć ganił! Twej sławie nic sprostać nie może,
                 Jak sławie tego króla, co cześć bogom składa,
                 Co rozlicznym narodem dzielnych mężów włada
                 I sprawiedliwość pełni. Jemu ziemia czarna
                 Rodzi owoc, pszeniczne i jęczmienne ziarna,
                 Mnoży trzody, a morze ryb daje do syta;
                 Pod mądrym panem ludu pomyślność zakwita.
                 Lecz w tym domu o rzeczy rozpytuj mię inne,
                 A nie o ród mój ani o miejsce rodzinne,
                 Jeśli nie chcesz boleścią serca mi zakrwawiać,
                 Gdybym miał obraz nieszczęść już przebytych wznawiać.
                 W cudzym domu te skargi zresztą, te łzy rzewne
                 Nie przystoją, i w gorsze popadłbym zapewne,
                 Bo ty sama lub twoje rzekłyby kobiéty:
                   Nie darmo ten człek płacze; on musi być spityŤ.
                    Roztropna Penelopa odrzekła mu na to:
                 ťPowiem ci, że woń cnoty, urodę bogatą
                 Wydarli mi niebianie odtąd, gdy na Troję
                 Szli Argeje, a z nimi Odys, szczęście moje.
                 Niechby on był powrócił i żył razem ze mną,
                 Sławą bym zajaśniała nie taką nikczemną!
                 Dziś z tęsknoty usycham, a różnych klęsk mnóstwo
                 Wciąż zsyła na mnie jakieś nieprzyjazne bóstwo.
                 Ilu bowiem władyków mieszka w tej tu stronie
                 Na lesistym Zakyncie, Samie, Dulichionie
                 I tych, którzy w słonecznej Itace rej wodzą  
                                                                                                                             209






                 Wszyscy drą się do ręki mojej i dom głodzą,
                 Przeto mało się troskam o biednych żebrzących
                 Lub cudzych, lub keryksów ludowi służących;
                 Jedno pamięci męża łzy moje poświęcam
                 I ciągle się natrętnym zalotom wykręcam.
                 Aż niebo mię natchnęło myślą wybiegliwą,
                 Żem na krosnach w mej izbie cieniutkie przędziwo
                 Nałożyła, by utkać ogromną oponę335,
                 I tak rzekłam do gachów:   Chcecie mieć za żonę
                 Mnie, wdowę po Odysie, młodzi oblubieńcy!
                 To czekajcie ze ślubem ni dłużej, ni więcéj,
                 Aż się zwinę z zaczętą ma krosnach robotą!
                 Przędza wniwecz by poszła   a mnie idzie o to
                 Aby miał piękny całun Laertes mój stary,
                 Gdy go w czarnej godzinie śmierć weźmie na mary.
                 Toż szydziłyby ze mnie achajskie kobiety,
                 Gdyby pan taki wielki leżał nie okryty.  
                 Tak rzekłam wybiegliwie, i zmiękły ich serca.
                 Odtąd dniem pracowałam około kobierca,
                 Porąc336 nocą przy żagwiach, com we dnie utkała;
                 Takem ich przez trzy roki wciąż oszukiwała.
                 Lecz gdy czwarty przyniosły pór odmienne lica,
                 Wyszła przez suki-dziewki na wierzch tajemnica.
                 Wpadli gachy, groźnymi jęli lżyć mię słowy,
                 I zmusili dokończyć. Całun był gotowy!
                 Dłużej mi niepodobna wesela odkładać  
                 Cóż począć? Już rodzice zaczęli napadać
                 Na mnie, abym szła za mąż, i syn mój się krzywi
                 Widząc, jak go tu niszczą. Lecz to mnie nie dziwi:
                 Zmężniał i sam dziedzicznym mieniem władać może,
                 Byleś ty go łaską wspierał, Zeusie, boże!
                 Lecz powiedz mi, kto jesteś? Skąd ród twój pochodzi?
                 Przecież nie dąb bajeczny, nie kamień cię rodzi?Ť
                    Bystroumny337 Odysej odrzekł jej to słowo:
                 ťLaertiady Odysa zacna białogłowo!
                 Toż koniecznie chcesz o mym rodzie się dowiedzieć?
                 Słuchaj więc, lubo z góry muszę cię uprzedzić,
                 Że to boli, rozjątrza serca przeszłe blizny
                 Każdemu, co lat wiele nie widział ojczyzny,
                 Co, jak ja, przewędrował ziem i grodów tyle!
                 Lecz gdy pytasz, do twoich życzeń się przychylę.
                    Kreta, wyspa śród morskiej rzucona otchłani,
                 Żyzna, pełna uroków   a siedzą tam na niéj
                 Roje luda, a liczy dziewięćdziesiąt grodów.
                 Moc tam różnego szczepu i mowy narodów.
                 335 oponę   opończę; tkaninę, którą tkała Penelopa dla swego teścia, był to całun pogrzebowy;
                 336 porąc   prując;
                 337 bystroumny   epitet określający Odysa, bystry, przemyślny, mądry;
                                                                                                                             210






                 Są Achaje338, Kydony339, Dory340 bujnogrzywe,
                 Pelazgi341, toż Kreteńcy, tubylcy właściwe.
                 Na wyspie jest gród Knosos342, wielki i stołeczny,
                 Gdzie lat dziewiątek władał Minos, druh serdeczny
                 Zeusowy, rodziciel ojca mego, którym
                 Był Deukalion; ja byłem jego synem wtórym,
                 Pierwszym zaś Idomenej343. Ten z Atreja syny
                 Poszedł gród Ilionu rozwalać w perzyny.
                 Ja zaś, młodszy, Ajtona nosiłem nazwisko.
                 Tam poznałem Odysa, i w przyjaźń z nim bliską
                 Zaszedłem, bo na brzegi Krety wicher srogi
                 Sudna jego był rzucił, zbite z swojej drogi
                 Od przylądku Malei... Zatem na kotwicy
                 U Amnisy on stanął, kędy w okolicy
                 Pieczara Ejlejtyi   schroniony przed burzą
                 W tej niedobrej przystani cierpiał jeszcze dużo.
                 Ledwo przybył, natychmiast do miasta pośpieszył,
                 Aby z Idomenejem, druhem swym, się cieszył.
                 Lecz już dziesiąty czy też jedenasty dzień minął,
                 Jak Idomenej w sudnach pod Troję odpłynął.
                 Jam więc gościa zaprosił w dom mój, jak przystoi,
                 I hojniem udarował ze spiżami mojéj.
                 Krom tego towarzysze na nawach będące
                 Lud opatrzył dostawą tak w winie, jak w mące,
                 Jak w wołach, aby w drodze nie zaznali głodu.
                 Dni dwanaście mieliśmy tego tam narodu;
                 Bowiem Borej, wiatrobóg344, ciągle morze wzdymał,
                 I wiał, że człek na nogach ledwo się utrzymał.
                 W trzynastym, gdy wiać przestał, odbili AchajeŤ.
                    Takie prawdopodobne gadał on jej baje,
                 Lecz słuchająca żona w łzach topniała wszystka.
                 Jak na górach Zefirem zwiane zasypiska
                 Śniegu zwykle roztapia rankiem Eur ciepławy:
                 Tak roztapiał jej śliczne lica potok łzawy,
                 Co płynął po małżonku345, tuż przy niej siedzącym.
                 Dla Odysa płacz żony był rozdzierającym;
                 Oczy jego, jak z rogu lub żelaza ryte,
                 Nieruchome, chowały w sobie łzy ukryte.
                 Więc gdy ona ten potok żalów swych wylała,
                 Wszczęła znowu rozmowę i powiedziała:
                 ťGościu mój! Chcę cię spytać o szczegóły różne:
                 338 Achaje   Grecy;
                 339 Kydony   Kydończycy, przedgrecka ludność Krety;
                 340 Dory   Dorowie, najliczniejszy szczep na Krecie;
                 341 Pelazgi   Pelazgowie z wysp greckich na Morzu Egejskim;
                 342 Knosos   Knossos, wspaniałe miasto na Krecie, z pięknym pałacem zbudowanym przez Dedala dla
                    Minotaura; władcą Knossos i Krety był król Minos;
                 343 Idomenej   por. przypis 266;
                 344 wiatrobóg   bóg wiatru;
                 345 po małżonku   z powodu męża;
                                                                                                                             211






                 Czyś naprawdę ugaszczał te druhy podróżne
                 Wraz z mym mężem u siebie, jak to z ust twych słyszę?
                 Mówże, jak on wyglądał, i jak towarzysze?
                 I jakie mąż mój suknie wtedy miał na sobie?Ť
                    Odparł wtedy Odysej: ťCiężko mi na dobie
                 Przypomnieć, jak wyglądał i jakie miał szaty,
                 Gdyż się to działo niemal przed dwudziestu laty,
                 Kiedy płynąc pod Ilion był w naszym ostrowie.
                 Jednak wszystko opowiem, com zatrzymał w głowie:
                 Boski Odys miał chlajnę czerwienną, wełnianą,
                 Podbitą, a na złotą pągwicę346 spinaną
                 Dwupętliczną. Misterna rzeźba była na niéj:
                 Pies w przednich łapach trzymał jelonka od łani,
                 Który drgał w tym uścisku. Cudownej robocie
                 Dziwowali się wszyscy, że tak wyszła w złocie;
                 Zwłaszcza psu, jak się w zwierzę dławione wpatrywał,
                 I jelonkowi, jak się z jego łap wyrywał.
                 Widziałem też i chiton na nim: ta sukienka,
                 Jak łuska na cebuli suchej była cienka,
                 A miękka, a białości jako słońce ćmiącéj.
                 Wtedy on w oczach niewiast był zachwycający.
                 Dodam jeszcze, a słowa rozważ sobie moje,
                 Że nie wiem, czy Odysej z domu wziął te stroje,
                 Czy też jaki przyjaciel dał mu na okręcie,
                 Czy kto obcy, chcąc gościa uczcić na przyjęcie,
                 Bo dużo miał życzliwych ten mąż niezrównany!
                 Jam mu także darował piękny miecz miedziany,
                 Płaszcz347 podwójny z czerwieni, toż chiton mu dałem.
                 Ze czcią odprowadziwszy do naw, pożegnałem.
                 Był jeszcze przy nim keryks podeszłego wieku.
                 I o tym co opowiem także coś człowieku:
                 Garbaty, smagłej cery, włos miał kędzierzawy,
                 Zwał się Eurybat348; Odys go z druhów wyprawy
                 Najwięcej cenił, że był podobien mu duchemŤ.
                    Skończył. Ona spłynęła nowym łez wybuchem,
                 Słysząc, jak każdy wiernie był odmalowany.
                 Wszczęła znowu rozmowę zadając pytanie:
                 A gdy ból jej się ulżył, łzami wykąpany,
                    ťGościu! Choć miałam dla cię pierw politowanie,
                 To odtąd tutaj miłość czeka cię i chwała.
                 Szaty, któreś opisał, jam sama mu dała,
                 Poskładane w mym schowku, i złotą zaponą349
                 Ozdobiłam. Lecz nigdy nie ujrzę go pono.
                 Jak nie ujrzą powrotu pana ot te progi!
                 346 pągwica   agrafa;
                 347 płaszcz   tu; chlajna pod nią chiton;
                 348 Eurybat   herold z Itaki, brał udział w wojnie trojańskiej;
                 349 zapona   szpilka, zapinka, agrafka;
                                                                                                                             212






                 W złej godzinie odpłynął Odysej mój drogi
                 Pod Troję tę przeklętą i znienawidzoną!Ť
                    Na to odrzekł jej Odys: ťCzcigodna matrono
                 Laertiady Odysa! Ależ zdrowie szanuj,
                 Nie psuj pięknej urody, nad smutkiem zapanuj
                 I nie płacz tak ustawnie! Łez twych ja nie ganię:
                 Każda małżonka płacze, gdy męża nie stanie,
                 Towarzysza młodości, z którym miała dziatki.
                 A choć Odys jak bożek był śliczny i gładki,
                 To się ukój i słuchaj mojej opowieści.
                 A są to najprawdziwsze, jakiem zebrał, wieści
                 O powrocie twojego męża, który ninie
                 Blisko stąd siedzi w żyznej Tesprotów krainie
                 I wiezie do ojczyzny bogactwa niezmierne...
                 Oto jest, co mi gadał Fejdon, król Tesprotów,
                 Przysięgając przy czaszy obiatnej najwięciéj,
                 Że łódź czeka, flisacy czekają najęci,
                 Co go mają odwozić do rodzinnej ziemi.
                 Mnie zaś wprzódy wyprawił z nawy tesprockiemi,
                 Które właśnie wysyła na Dulichion pszenny.
                 Pokazał mi też Fejdon Odysa skarb cenny,
                 Złożny w domu króla; tych bogactw tam było
                 Tyle, żeby i dziesięć pokoleń z nich żyło.
                 Sam zaś Odys, jak mówił, miał się do Dodony
                 Odprawić, by usłyszał, co dąb poświęcony
                 Kronionowi o losach jego mu nagada,
                 W jaki sposób w Itace stanąć mu wypada:
                 Czy jawnie w swej postaci? Czy w przebraniu, skrycie?
                 Więc żyje w dobrym zdrowiu, i wnet go ujrzycie
                 Tutaj; a on rad skończy te długie podróże
                 I wśród swoich zostanie. Będzie tak, jak wróżę!
                 Świadkiem bóg mi najwyższy, świadkiem to ognisko
                 Odysowe, przy którym mam dziś przytulisko,
                 Że się rzeczy tak spełnią, jak tobie je wieszczę!
                 Odys wróci, a wróci w ciągu roku jeszcze,
                 Gdy ten miesiąc się skończy, a zaświeci nowy!Ť
                    Roztropna Penelopa odrzekła mu słowy:
                 ťOby się twe spełniły, gościu, obietnice!
                 A tak cię udaruję, przyjaźnią zaszczycę,
                 Że każdy, kto cię napotka, zazdrością zapała.
                 Lecz już wiem, co się stanie  jak bym przeczuwała:
                 Ani Odys nie wróci, ni ciebie w te strony
                 Odeślą, bo ten dom nasz już osierocony:
                 Nie ma w nim Odyseja! Gdy ten gospodarzył,
                 I gościa przyjąć umiał, i hojnie obdarzył.
                 Wy zaś, dziewki! Słać łoże, myć gościowi nogi!
                 Piękne wnieść tu poduszki, kołdry! Niech sen błogi
                 Aż do porannej zorzy trzyma go w pościeli!
                 A jutro dać mu kąpiel, wymaścić w kąpieli,
                 By odświeżon mógł razem z Telemachem śniadać
                                                                                                                             213






                 W tej tu izbie! Lecz wara na niego napadać!
                 Kto by śmiał go znieważyć, ciężko pożałuje,
                 I niech mi się na oczy już nie pokazuje!
                 A ty gościu, pomyśleć mógłbyś, że rozumem
                 I sercem nie góruję ponad niewiast tłumem,
                 Gdybym cię nie mytego i w lichej odzieży
                 Częstowała. Nasz żywot krótką metę mierzy,
                 A kto serce ma twarde i w czynach okrutny,
                 Takiemu życzą wszyscy, by żywot miał smutny,
                 A jeszcze i po śmierci przekleństwo go ściga.
                 Lecz kto myśli poczciwie i przed złem się wzdryga,
                 Tego sławę po świecie roznoszą przechodnie,
                 Krocie ust powtarzają, że umiał żyć godnieŤ.
                    Na to jej bystrogłowy Odys odpowiada:
                 ťWierzaj mi, o czcigodna żono Laertiada,
                 Żem już odwyki od kołder i miękkiej pościeli,
                 Odkąd z śnieżnych gór Krety na morskiej topieli
                 Przyszło mi w długodziobnym okręcie się wędzić,
                 Pozwól więc, jak mam zwyczaj, i tę noc przepędzić;
                 A spędziłem ich wiele na nędznej pościółce,
                 Tęskniący ku Jutrzence, złotej przyjaciółce!
                 Mycie nóg, które każesz   także niepotrzebne,
                 Nie zniósłbym, aby panny myły mię służebne!
                 Za nic nóg mych dotykać żadnej nie pozwolę.
                 Jeśli masz jaką starkę350 stateczną, to wolę,
                 Co by tak nieszczęśliwą w życiu jak ja była  
                 Tej bym nie bronił, niechby nogi mi umyłaŤ.
                    Na to mu Penelopa: ťO gościu mój drogi!
                 Żaden z tylu podróżnych, wchodzących w te progi,
                 Rozumem ci nie sprostał: wszystko w tobie wyższe
                 I wszystko takie mądre, co z twoich ust słyszę.
                 Mam ja tu jedną starkę, przywołam staruchy  
                 Niańczyła mego męża, niemowlę w pieluchy
                 Owinęła, jak tylko matka je powiła.
                 Wątła jest, lecz twe stopy jeszcze by umyła
                 Przybliż się Euryklejo i usłuż starcowi!
                 On w latach twego pana. Mój Odys   któż to wié?  
                 Może tak samo sterał jak ty ręce, nogi?...
                 Nic bardziej nie starzeje ludzi niż los srogi!Ť
                    Rzekła, a cna staruszka, twarz ukrywszy w dłoni,
                 Ozwie się żałośliwym głosem i łzy roni:
                 ťOj! Nieszczęsneż to dziecko! Bóg się tak rozsrożył
                 Przeciw niemu, choć sercem on bogom się korzył.
                 Nikt z ludzi pobożnością nie wyrównał jemu:
                 Nikt więcej lędźw nie spalił bogu piorunnemu
                 W nadziei, że się błogiej starości doczeka,
                 A i własnego syna wychowa na człeka!
                 A teraz dnia powrotu zaprzeczył mu zgoła!
                 350 starką   staruszką (dziś: regionalizm   znaczy tyle co babcia");
                                                                                                                             214






                 Może mu tam w obczyźnie kobiety bez czoła
                 Urągały, gdy chodził po żebraczym chlebie,
                 Jak te suki, co gościu urągały z ciebie,
                 Że już   bojąc się szyderstw   nie chcesz, by ci stopy
                 Którakolwiek z nich myła. Ja zaś Penelopy,
                 Pani mej, rozkaz spełnię, służyć ci gotowa
                 Najczęściej, choćby pani nie rzekła ni słowa:
                 Taką litością serce ku tobie wezbrało.
                 Lecz wprzódy chcę się spytać: Przez nasz dom niemało
                 Przesunęło się biednych, przecież twarzy rysem
                 Ni głosem nie był żaden, tak jak ty, z Odysem
                 Podobniutki!Ť
                 Jej na to rzekł Odysej: ťMatko!
                 Od tych, którzy nas znali, słyszałem nierzadko,
                 Że wielkie podobieństwo jest pomiędzy nami,
                 Więc to prawda, i wzrok twój wcale cię nie mamiŤ.
                    Tak rzekł, a starka miednik351 wraz przyniosła śliczny
                 Do nóg mycia, i wlała w niego zdrój kryniczny,
                 Przymieszawszy coś wrzątku. Odys przy ognisku
                 Usiadł, lecz się odwrócił w ciemność od połysku,
                 Bowiem pomyślał sobie, że przy tym nóg myciu
                 Blizna, jaką ma, łatwo podpadnie odkryciu.
                 Starka zaś, przystąpiwszy, zaczęła myć pana,
                 I zaraz ją poznała. Blizna była zadana
                 Niegdyś białym kłem dzika, jeszcze w owym czasie,
                 Gdy bywał w odwiedzinach na górskim Parnasie352
                 U Autolyka353, ojca matki swej rodzonej.
                 Ten ze zręcznych kradzieży wielce był wsławiony;
                 A tej sztuki sam Hermes za to go wyuczył,
                 Że go dymkiem koźlątek i jagniąt wciąż tuczył
                 Żertwując mu ich lędźwie. Hermes tym ujęty
                 Osłaniał te szalbierstwa i jego wykręty.
                 Właśnie się ów Autolyk w Itace znachodził,
                 Kiedy mu córka zległa i wnuk się narodził.
                 Eurykleja złożyła na kolanach dziada
                 Dziecię pod koniec uczty i tak doń powiada:
                 ťAutolyku, ot wnuk twój   daj mu jakie imię.
                 Wnukaś pragnął, od ciebie niech więc miano przyjmieŤ.
                 I Autołyk tak mówił do córy i zięcia:
                 ťDrodzy moi, wynajdę imię dla dziecięcia;
                 A ponieważ z niewiasty i mężmi skłócony
                 Sierdząc się na ród ludzki w waszem przybył strony  
                 Więc zwijmy go Odysem354: sierdzistym zwę wnuka.
                 A kiedyś, gdy wyrośnie, niechże mię poszuka
                 W parnaskich górach, w mojej ojczystej siedzibie,
                 A ja mu w upominkach hojnych nie uchybięŤ.
                 351 miednik   miednica;
                 352 Parnas   wysokie góry w Fokidzie (pow. 2500 m n.p.m.);
                 353 Autolyk   dziadek Odysa;
                 354 Odysem   etymologia imienia: zagniewany, nadasany;
                                                                                                                             215






                    Więc później, gdy się wybrał po te upominki,
                 Autolyk gościa witał, Autolyka synki
                 Dłoń mu bratnią podali, przyjęli uprzejmie;
                 Niemniej i Amfitea355 z czułością obejmie
                 Swego wnuka, całując w oczy, w oba lica.
                 Autołyk dziarskim synom krzątać się zaléca
                 I sposobić biesiadę. Ci rozkaz spełniają,
                 Ciągną pięcioletniego ciołka, zarzynają,
                 Drą ze skóry, na ćwierci rąbią, te znów sieką
                 Na drobniejsze kawały, na rożnach je pieką
                 Ponad żarem i gościom rozdają pieczenie.
                 Tak dzień cały, aż słońca zagasły promienie,
                 Cieszyli się u wspólnej rodzinnej biesiady.
                 Lecz po słońcu, gdy ziemię owinął mrok blady,
                 Spać poszli i snów słodkich krzepili się darem.
                    O jutrzence, gdy błysła już na niebie szarym,
                 Autolyka synowie zebrawszy psów złaje356
                 Na łów ciągną. I Odys do wyprawy staje.
                 Pną się w góry Parnasu skróś leśnych zarośli  
                 A gdy do smaganego wiatrem szczytu doszli,
                 Wyszedł Helios z Okeanowej toni sennej,
                 I ziemia zajaśniała w owej szacie promiennej.
                 Wtenczas łowcy w głęboki spuścili się parów,
                 Psy puszczono do kniei; za tropem ogarów
                 Autolyka synowie jedną ławą idą,
                 Lecz Odys ich poprzedzał, długą wstrząsał dzidą
                 Jakoż srogi odyniec miał tam swoją knieję  
                 Gąszcz taka, że ją wiater nigdy nie przewieje,
                 Ani słońce przewierci, ni przemoczą słoty,
                 Tak gałęzie gęstymi związały się sploty
                 Ponad suchymi liśćmi tego legowiska.
                 Snadź chód mężów, psów hałas zwierz posłyszał z bliska,
                 Bo z gęstych chaszczów naraz porwał się, wyskoczył,
                 Szczeć najeżył, ślepiami iskrzącymi toczył
                 I tak wyszedł na łowców. Odys był na przodzie,
                 Więc pewny, że oszczepem wskróś dzika przebodzie,
                 Posunął się na niego. Dzik zwinniej się sprawił
                 I goleń zwyż kolana srodze mu rozkrwawił
                 Krzywym kłem, który mięsa wydarł z niej kawałek,
                 Lecz kości nie naruszył; alić Odys śmiałek
                 Tak odyńca w łopatkę prawą pchnął dzirytem,
                 Że grot przeszedł na wylot   dzik runął ze zgrzytem
                 O ziem i dech wyzionął. Syny Autolyka
                 Obstąpili dokoła rannego od dzika,
                 Obwiązując mu ranę, a krew, co tryskała,
                 Zamówiono. Więc do dom czym prędzej wracała
                 Ta wyprawa łowiecka, gdzie Autolyk stary
                 355 Amfitea   babka Odysa, żona Autolyka;
                 356 psów złaje   sfora psów gończych;
                                                                                                                             216






                 Z synami miał oń pieczę i hojnymi dary
                 Opatrzywszy, odesłał zdrowego młodziana
                 Do kochanej Itaki. Tam uradowana
                 Matka i ojciec syna drogiego powrotem
                 Nuż pytać go o wszystko, by mówił im o tem,
                 Jak otrzymał tę bliznę. On im opowiadał,
                 Że mu w kniei odyniec białym kłem ją zadał,
                 Gdy polował w Parnasie z synmi Autolyka.
                    Właśnie starka tę bliznę pod dłonią spotyka,
                 A poznawszy, jak miała nogę jego w ręku,
                 Tak puściła   ta w miednik upadła i brzęku
                 Narobiwszy, naczynie z wodą przechybnęła.
                 Ona trwogą zadrżała, radością spłonęła,
                 Głos jej zastygł, a łzy się cisną; lecz wzruszenie
                 Przeszło   i już podbródek głaszcząc mu pieszczenie,
                 Rzekła ťSynu! Tyś Odys!... Jam ciebie, mój panie,
                 Nie mogła pierwej poznać, aż ot, po tej ranieŤ.
                    I w stronę Penelopy wzrok jej promieniący
                 Znać dawał, że to mąż jej, Odys wracający,
                 Lecz królowa na migi te nie uważała,
                 Gdyż Atene gdzie indziej myśl jej skierowała.
                 Wtem Odys starkę chwycił za gardło, i ksobie
                 Przyciągając, rzekł do niej: ťEj, matko, co tobie?
                 Chcesz mię zagubić? A przecież tyś mię własnym mlekiem
                 Wykarmiła   i kiedy po świecie dalekim
                 Nabiedowawszy, wracam do ojczystej ziemi,
                 Dwudziestoletni tułacz pomiędzy obcemi!
                 Więc jeśli-ć pozwolili poznać mię bogowie,
                 To milcz! I niech się o mnie nikt w zamku nie dowie!
                 Bo inaczej   a groźby dotrzymam ja święcie,
                 Gdy z łaską bożą gachów nastąpi wyrżnięcie,
                 Wezmę się do występnych dziewek, łby im skręcę,
                 I tobie nie daruję, i ciebie poświęcęŤ.
                    Na to mu Eurykleja, zacna białogłowa:
                 ťO, jakież to, mój synu, z ust twych wyszły słowa?
                 Wiesz przecie, jakem silna, niezłomna w sumieniu!
                 Tajemnicę tę zamknę w sobie jak w kamieniu.
                 Li dodam, a to, proszę, schowaj w głębi duszy:
                 Kiedy boska moc twoja gachów tych pokruszy,
                 Wydam ci, byś ukarał, te wszystkie służebne,
                 Co dom ten zbezcześciły przez sprawki haniebneŤ.
                    Na to odrzekł jej Odys, on w ciemię nie bity:
                 ťPo co masz mi wydawać, matko, te kobiéty?
                 Ja każdą sam podpatrzę i, co warta, zważę;
                 Tylko sza! A ufajmy, że bóg złe ukarze.Ť
                    Rzekł witeź, a staruszka z izby się wymyka
                 Po wodę, gdyż się dawna wylała z miednika.
                 A gdy pan był umyty, namaszczon oliwą,
                 Poszedł siąść, gdzie płomieniem buchało łuczywo,
                 By się ogrzać, a bliznę ukryć pod łachmany.
                                                                                                                             217






                 I Odys od królowej był znów zagabany:
                 ťGościu mój! Chcę się spytać jeszcze o rzecz drobną,
                 Bo się już na spoczynek udamy podobno,
                 Lubo tym, którzy cierpią, sen powiek nie skléja.
                 Mnie z bożego dopustu cierpienie zabija;
                 W dzień mam niby rozrywkę i utulam płacze,
                 Gdy mej własnej roboty i sług moich patrzę;
                 Lecz w nocy, gdy spać pójdą moi domownicy,
                 Leżę w łóżku, w bezsennej wiję się tęsknicy,
                 A boleść mi wyciska z serca jęk żałosny.
                 Podobnie kwilić zwykła na początku wiosny
                 Zielonawa Aedon, córa Pandarewa,
                 Ukryta w gęstych splotach liściastego drzewa,
                 Opłakująca pieśnią na różne odmiany
                 Ityla   a ten Ityl to syn jej kochany,
                 I syn króla Zetosa. Matka w zaślepieniu
                 Zabiła go swą ręką.   W takim rozdwojeniu
                 I jam jest, i już nie wiem, jak sobie poradzić:
                 Czy mam zostać przy synu, majątek gramadzić,
                 Sługi moje i świetność zachować w tym dworze,
                 Dbać o sławę, małżeńskie czcią otaczać łoże?
                 Czy z goszczących tu w zamku mam sobie młodzieńca,
                 Co hojne dary złożył, wziąć za oblubieńca?
                 Póki syn mój był dzieckiem, w głowie miał zielono,
                 Z miłości dlań nie chciałam drugiego być żoną
                 I opuścić to gniazdo; lecz dziś, kiedy wiekiem
                 Dojrzał i już zupełnym zrobił się człowiekiem,
                 Sam pragnie, bym się z tego wyniosła mieszkania,
                 Gdzie gach dobytek jego i mienie roztrwania.
                    Lecz powiedz mi, co znaczy ten sen, który miałam:
                 Dwadzieścioro ja gęsi w podwórzu chowałam,
                 Jadły one pszenicę, wodę piły w stoku;
                 Widok tych gęsi miłym był mojemu oku.
                 Wtem z gór orzeł nadleciał, miał dziób, szpony krzywe,
                 Gęsiom szyje poskręcał   i padły nieżywe,
                 Pozabijane. Orzeł wionął znów w błękity,
                 A jam przez sen płakała, zbiegły się kobiéty
                 Pięknowłose, tam, z miasta, cieszyć rozszlochaną
                 Po mych gęsiach. Wtem orła z powrotem ujrzano,
                 Jak się spuścił i usiadł na belce u strzechy,
                 I głosem ludzkim rzekł mi te słowa pociechy:
                   O córo Ikariosa, próżne twe zmartwienie!
                 To nie sen, to prawdziwe z nieba objawienie:
                 Tymi gęśmi są gachy, tym orłem ja byłem,
                 A twym małżonkiem jestem; to ja powróciłem,
                 Aby wszystkie te gachy wyciąć co do nogi!
                 Mówił orzeł; mnie zaraz opuścił sen błogi;
                 Wyjrzę na dwór: są gęsi, żadna nie zabita;
                 Dziobały swym zwyczajem pszenicę z korytaŤ.
                 Na to rzekł jej Odys: ťPewnie nikt inaczéj
                                                                                                                             218






                 Tego ci snu, królowo, już nie wytłumaczy,
                 Niż sam Odysej, kiedy zapowiedział słowy,
                 Że wszystkich zalotników w zamku padną głowyŤ.
                    Penelopa mu na to rzekła: Gościu miły!
                 I sen bywa niekiedy ciemny i zawiły,
                 I nie zawsze się prawdzą naszych snów majaki;
                 Bo, jak mówią, do krain sennych wchód dwojaki:
                 Bramą z kości słoniowej i bramą rogową.
                 Więc sny z pierwszej idące plotą to i owo,
                 A ich wróżby kłamliwe zawsze nas zawodzą;
                 Za to sny, co przez bramę rogową przechodzą,
                 Iszczą się i nie mylą ludzi, co śnią nimi.
                 Lecz mój sen nic wspólnego nie ma z ostatnimi,
                 Acz bardzo bym pragnęła tych tam wróżb ziszczenia!
                    Jeszcze jedną rzecz ważną mam ci do zwierzenia.
                 Jutro straszny dzień dla mnie: przyjdzie dom Odysów
                 Rzucić, gdyż jutro daję pole do popisów.
                 Przez dwanaście toporów, rzędem w ziemię wbitych,
                 Odys niegdyś bełt357 puszczał, i było przeszytych
                 Uch dwanaście, a strzelał na odstęp daleki.
                 Owoż mym dziewosłębom zadam trud nielekki:
                 Ten, który łuk potrafił napiąć dłonią silną
                 I przez topory strzałę przepędzić niemylną,
                 Otrzyma rękę moją, a ja to siedlisko,
                 Gdzie mi pierwszego męża przypomina wszystko,
                 Opuszczę   lecz tęskniąca sercem, nawet we śnie!Ť
                    Na to Odys rzekł do niej: ťRozkaz wydaj wcześnie,
                 Laertiady Odysa najzacniejsza żono,
                 By się do tych zapasów w zamku sposobiono.
                 Bo Odys pierwej wróci, jeżeli już wraca,
                 Nim ów łuk, chociaż każdy z gachów go obmaca,
                 Jeden napnie i strzałą przeszyje toporyŤ.
                    Penelopa mu na to: ťGościu! Jeśliś skory
                 Siedzieć tu ze mną w izbie, to siedź sobie dłużej,
                 I rozmawiaj: bezsenność wcale mię nie nuży.
                 Lecz człeku sen potrzebny, kiedy mu jest dany,
                 Każda rzecz ma swą porę i swoje odmiany:
                 Na tej ziemi bogowie tak postanowili.
                 Ja zatem do mych komnat odchodzę w tej chwili,
                 Aby spocząć na łożu, wciąż łzami wilżonem,
                 Odkąd Odys mój poszedł walczyć pod Ilionem
                 Obrzydłym, co wspomnieniem samym rani srodze.
                 Idę więc na spoczynek, ty zaś na podłodze
                 Ściel tu sobie, lub łóżko wniosą ci gotoweŤ.
                 357 bełt   nasada strzały, w której tkwią trzy odpowiednio wykrojone pióra; strzała, pocisk do dużych łuków i
                    kusz;
                                                                                                                             219






                    Rzekła odchodząc w górne komnaty zamkowe,
                 Nie sama, lecz swych panien gronem otoczona.
                 A gdy się tam ujrzała pośród niewiast grona,
                 Znowu w płacz po Odysie, i tak wciąż płakała,
                 Aż Atena ją słodkim snem ukołysała.
                                                                                                                             220






                                                     PIEŚŃ DWUDZIESTA
                                                    Wypadki przed rzezią zalotników
                    Odys w podsienu do snu słał sobie posłanie:
                 Na spód skóry wołowe, a na wierzch baranie
                 Z tych skopów, które gachy pojadły łakome;
                 Chlajnę mu do przykrycia dała Eurynome.
                 I legł witeź, lecz nie spał, zamyślony o tym,
                 Jak by gachy wygubił. Wtem z pustym chichotem
                 Z komór wybiegły dziewki, takie, co zwyczajne
                 Zadawać się z gachami, miewać schadzki tajne.
                 Słysząc Odys ich śmiechy ważył w głębi duszy,
                 Czy się zerwie i wszystkie do jednej pokruszy,
                 Czy im jeszcze dozwoli na bezwstyd zbrodniczy
                 Raz ostatni? I serce w piersiach mu skowyczy
                 Jak u suki, co szczeniąt pilnując swych szczeka,
                 I zaczepia każdego przechodniego człeka.
                 Tak w nim wrzało i byłby na nie wraz uderzył,
                 Ale bijąc się w piersi poryw ten uśmierzył:
                 ťCierp, serce, przecię nieraz gorsześ przecierpiało,
                 Jak z Kyklopem, gdy szarpał żywcem druhów ciało!
                 A jednak to się zniosło   wyszedłem z tej matni,
                 Pewien, że przyszedł na mnie w życiu dzień ostatniŤ.
                    Tak mówił i ukajał358 w głębi burze duszne,
                 Serce się ukoiło rozkazom posłuszne.
                 On tylko wił się ciągle w bezsennym ucisku,
                 Jak ten, co postawiwszy kiszkę na ognisku,
                 Nadzianą krwią i tłuszczem, przewraca co chwila,
                 Bo prędzej usmażona prędzej go posila:
                 Tak i on z boku na bok ciągle się przewracał,
                 Myśląc, jak by te gachy naraz powytracał.
                 Lecz ich tylu, on jeden!... Wtem z nieba Pallada
                 Zbiegła doń, kształt przybrawszy panny, i powiada
                 Stanąwszy u głów jego (tak mówiło dziéwczę):
                 ťCzemu czuwasz, a nie śpisz, ty mój nieszczęśliwcze?
                 Przecież jesteś w swym zamku, z żoną pod tym dachem
                 I z najlepszym, jaki jest, synem Telemachem!Ť
                    Na to jej odpowiedział Odys, mądra głowa:
                 ťBogini! To, co mówisz, prawda, ani słowa!
                 Lecz ja z myślami mymi mam niemałą mękę,
                 Jak się wziąć do tych gachów, jak wyzwać na rękę
                 Sam jeden, a ich taka schodzi się gromada?...
                 358 ukajał   uspokajał;
                                                                                                                             221






                 Lecz większy jeszcze grozi kłopot mi i biada,
                 Że gdy z bożą pomocą gachy w pień wysiekę,
                 Rozważ: gdzie mam się podziać, gdzie znaleźć opiekę?Ť
                    Na to mu sowiooka Atene odpowie:
                 ťDziwnyś! Wszak druhom zwykle ufają druhowie,
                 Choć śmiertelni i pomóc niezdolni w potrzebie.
                 Jam przecież nieśmiertelna, jam broniła ciebie
                 W każdej przygodzie. Uważ mowy mojej wątek:
                 Choćby różnojęzycznych hufców pięćdziesiątek
                 Obskoczył mnie i ciebie, chcąc zabić oboje,
                 To w końcu ty ich trzody pognałbyś jak swoje.
                 Uśnij więc: ta bezsenność wyniszcza ci siły,
                 Uśnij! Twoje cierpienia niemal się skończyłyŤ.
                    To powiedziawszy, snem mu potrzęsła powieki;
                 I wnet boginię w Olimp unosił pęd lekki.
                 Skoro sen go utulił, rozwiązał mu członki
                 I troski spędził.
                 Za to ócz jego małżonki
                 Sen nie skleił. Siedząca na łożu, w łzach cała,
                 Gdy już wszystkie boleści serca wypłakała,
                 Taką modlitwą błaga Artemis boginię:
                 ťCóro Zeusa, Artemis! O, ugódź mię ninie
                 Strzałą twą! Smutny żywot wydrzyj z mego łona,
                 Lub ześlij na mnie wicher, którym uniesiona
                 W tumany mgieł zawalnych padnę gdzie na brzegu
                 Okeanu, co ziemię okrąża w swym biegu!...Ť
                    Tak mówiła. Wtem promień błysł złotej Jutrzenki,
                 I doszły usz Odysa te płacze i jęki;
                 Zamyślił się, bo ciągle snuły się widziadła,
                 Że ona przy nim stoi i, kto jest, odgadła
                 Jakoż chiton i skóry służące za łoże
                 Zwinął wraz i na stołku położył w komorze,
                 A na podwórze wyniósł li skórę wołową
                 I wzniósłszy w górę ręce, błagał moc Zeusową:
                 ťOjcze Zeusie! Tyś skazał mię na trud i nędzę,
                 A dziś rodzinie wracasz po długiej włóczędze;
                 Spraw, niech słowem wróżebnym ozwą się te ściany,
                 A z nieba znak widomy niech będzie mi dany!Ť
                    Tak błagał witeź. Zeus go wysłuchał istotnie:
                 Z świetlanego Olimpu piorun naraz grzmotnie
                 Wypuszczony z obłoku. Odys rad był wielce
                 Z tego znaku, gdy z miejsca, gdzie królewskie mielce359
                 Stały blisko, mielcarka przesłała mu wróżbę.
                 Przy żarnach bab dwanaście pełniło tam służbę
                 Mieląc jęczmień, pszenicę dla męży na strawę,
                 Lecz wszystkie spać już poszły w pracy więcej żwawe
                 Krom jednej, co, najsłabsza, mąkę mełła jeszcze;
                 Ta zatrzymawszy żarna rzekła słowo wieszcze:
                 359 królewskie mielce   tu: żarna;
                                                                                                                             222






                 Ojcze Zeusie, władnący ludźmi i bogami!
                 Tęgo zagrzmiałeś z nieba, choć nigdzie nad nami
                 Nie ma chmury360; zapewne znak dajesz dla kogo.
                 Wysłuchajże mej prośby i pociesz niebogą!
                 Oby nigdy już więcej ten gaszy tłum nie siadł
                 Tu, w zamku Odysowym, do rozpustnych biesiad,
                 Na które mleć im mąkę muszę, mdła kobiéta!
                 Niechby się raz ostatni najedli do syta!ť
                    Usłyszawszy Odysej tę wieszczbę mielcarki
                 I ten grzmot, już był pewny, że skręci im karki.
                 Tymczasem inne dworskie służebne się zbiegły
                 I stos drew na ognisku płomieniem zażegły.
                 Toż i boski Telemach ze snu się ocucił,
                 Przywdział szaty, przez ramię świetny miecz zarzucił,
                 Pięknymi postołami białe opiął nogi,
                 Do ręki wziął z miedzianym grotem oszczep srogi
                 I rzekł do Euryklei, w progu stojąc: ťNianiu,
                 Myślałaś też ojadle, o miękkim posłaniu
                 Dla tego tam przychodnia? Czyś też nie myślała?
                 Albowiem matka moja, choć taka wspaniała,
                 Często się zapomina i lada hultaje
                 Przyjmuje, a uczciwym przystępu nie dajeŤ.
                    Na to mu Eurykleja wymówkę uczyni:
                 ťNiewinnej matki swojej niechże syn nie wini!
                 Bo ów gość siedział w izbie i wytrząsał dzbany,
                 A jeść nie chciał, choć o to przez nią był pytany.
                 Aż gdy sen jął go morzyć o spóźnionej porze,
                 Kazała dlań służebnym w izbie mościć łoże.
                 Lecz nieszczęsny, od wygód odwykły staruszek
                 Nie chciał na łożu miękkich spoczywać poduszek,
                 Ino skóry baranie słał sobie pokotem
                 W przysionku, a my chlajną nakryły go potemŤ.
                    To rzekła a młodzieniec dzierżąc w dłoni kopię
                 Wyszedł z zamku, a za nim psy biegły po tropie;
                 I na wiecę szedł między pancerne Achiwy.
                    Tymczasem Eurykleja zwoływała dziéwy
                 Służebne, najzacniejsza z niewiast tego dwora,
                 Opsa córa (a Ops był synem Pejsenora):
                 ťNuże, dziewki, do mioteł! Z izby wymieść śmiecie,
                 Lecz wprzód skropić; a potem krzesła zaścielecie
                 Krasnymi kobiercami! Wy zaś drugie, dziewki,
                 Myjcie stoły gąbkami, wypłuczcie nalewki
                 I dwuuszne puchary; inne niechaj skoczą
                 Po wodę do krynicy, a raźno! ochoczo!
                 Bo gachy zejść się mają wcześniej: uprzątniętą
                 Niechże izbę zastaną. Dziś dla wszystkich święto361!Ť
                    Rozkazom jej posłuszna czeladka niewieścia:
                 Przynieść wodę z krynicy pobiegło dwadzieścia,
                 360 nie ma chmury   piorun pojawił się na pogodnym niebie   był to znak od Zeusa;
                 361 święto   święto nowiu, poświęcone Apollinowi, początek miesiąca;
                                                                                                                             223






                 Reszta piękny porządek w izbie już kończyła.
                 Wtem czeladź panów gachów na zamek przybyła
                 I wzięła się drwa rąbać, a dziewki od wody
                 Też wróciły. Zjawił się także pastuch trzody,
                 Który trzy wykarmione, a z trzody najlepsze
                 Przygnał i na dziedziniec wolno puścił wieprze,
                 A sam Odysa zagabł słowem uprzejmości:
                 ťGościu! Czyś ty z Achiwy w lepszej zażyłości,
                 Czy jak wpierw obelgami trapią cię we dworze?Ť
                    Na to mądry mu Odys odrzekł: ťKiedyś może,
                 Eumajosie, bogowie spuszczą srogie kary
                 Na one rozpustniki bez czci i bez wiary,
                 Co się rozwielmożywszy tutaj, w cudzym domu,
                 Płodzą bezwstyd, ustąpić nie myśląc nikomuŤ.
                    Takie tam rozhowory jeden z drugim toczył,
                 Kiedy koziarz Melantios prosto ku nim kroczył,
                 Gdyż co tylko najlepsze z obory koziołki
                 Przygnał gachom na gody; dwa jego pachołki
                 Zaraz je uwiązali pod wystawą brzmiącą;
                 Melant zaś na Odysa wpadł mową łającą:
                 ťPrzybłędo! Więc wciąż będziesz męże napastował,
                 Twoją tu żebraniną? Ot, byś już się schował,
                 Bo, jak widzę, inaczej ciebie nie pozbędę
                 Niż tą pięścią; i po co cierpieć tu przybłędę,
                 Darmojada? Idź sobie żebrać w inne domy!Ť
                    Tak mówił, a Odysej w milczeniu zniósł gromy,
                 Li trząsł głową i myślał, jak mu ten łeb zleci,
                 Gdy wtem znowu Filojtios nadszedł, pastuch trzeci,
                 Który z tuczną jałówką przygnał stadko kozie.
                 Te się z lądu dostały morzem, na przewozie
                 Przewożącym każdego wprost na drugą stronę,
                 I pod brzmiącą wystawą362 były umieszczone.
                 A gdy je tam uwiązał mocno, jak należy,
                 Zagabnął Eumajosa, starostę pasterzy:
                 ťPowiedz mi, kto jest, jeśli zapytać się godzi,
                 Ów gość nowy? Z jakiego kraju on pochodzi?
                 Jakie rodu nazwisko i dziedzicznych włości?
                 Nędzarz! A postać jego pełna królewskości.
                 Snadź bogi na ród ludzki srodze są zawzięte,
                 Kiedy nędzą i króle bywają dotknięteŤ.
                    Rzekłszy to, prawą rękę Odysowi podał
                 Pozdrawiając i takie lotne słowa dodał:
                 ťWitam cię, Ojcze gościu! Da bóg, lepszej doli
                 Doczekacie! Dziś nędza trapi was i boli.
                 O Zeusie, okrutniejszy niż inni niebianie!
                 Ludzi-ś spłodził, a jesteś tak zawzięty na nie,
                 Że nędza i cierpienie bywa ich udziałem.
                 Toż zimny pot mię oblał, kiedy cię ujrzałem,
                 362 pod... wystawą   pod ścianą;
                                                                                                                             224






                 I łza spadła   bo Odys stanął mi w pamięci.
                 Jak ty, i on tam może wśród obcych się kręci,
                 Łachmanami okryty, jeśli jeszcze żywy
                 W słońce patrzy; lecz jeśli zmarł ten nieszczęśliwy
                 I jest w Hadesie, żal mi, żal po panu takim!
                 Ongi stado on bydła, kiedym był chłopakiem,
                 Na smugach kefalońskich363 powierzył mej straży;
                 A jam je tak rozmnożył, że się już nie zdarzy
                 Nikomu piękniejszego wyhodować bydła.
                 Ale mi ta hodowla nareszcie obrzydła,
                 Gdym zmuszon tuczyć mięsem żarłoczny brzuch gaszy,
                 Co nie dba o pańskiego syna ni się straszy
                 Zemsty bogów; bo gachy i na to już kroją,
                 By się włością królewską podzielić jak swoją.
                 O! nieraz ja z myślami biłem się i biję,
                 Co począć? Bo czyż mogłem, dopóki syn żyje,
                 Zabrać stado i uciec na ziemie sąsiada,
                 Aby błagać pomocy? Zostać   gorsza biada,
                 Gdy bydło dawać muszę dziś na stoły wraże!
                 Dawno byłbym się przeniósł pod inne mocarze
                 Z tej tu ziemi, gdzie dłużej wytrzymać nie mogę!
                 Alem zawsze nadzieję w sercu żywił błogę,
                 Że mój król nieszczęśliwy po latach powróci
                 I z zamku zalotniki napastne wyrzuci!Ť
                    Na to mu odrzekł Odys: ťO mój skotopasie364!
                 Twoja mowa niegłupia i niepodła zda się.
                 Widzę, żeś człek rozumny i dobrych przymiotów;
                 Więc słuchaj, a co powiem, jam zaprzysiąc gotów:
                 Zeusa biorę na świadka, ten stół, to ognisko
                 Boskiego Odyseja, gdzie mam przytulisko,
                 Że powrót twego pana ciebie tu zastanie
                 I własnymi oczyma ujrzysz, co się stanie,
                 Gdy się on tu zabierze do gaszej gawiedzi!Ť
                    Na to skotarz te słowa dał mu w odpowiedzi:
                 ťO, niechże Kronion ziści twoje obietnice!
                 Zobaczysz, żem dość krzepki, twardą mam prawicęŤ.
                    A Eumajos się modlił nieśmiertelnym bogom,
                 By Odysa ojczystym wrócili już progom.
                    Taką to między sobą wiedli tam rozmowę.
                 Telemach pod miecz gachów miał już oddać głowę,
                 Lecz ptak złowróżbny z strony przeleciał im lewéj:
                 Orzeł z drżącej gołąbki darł szponami trzewy.
                 Ujrzawszy go, Amfinom rzekł do zgromadzenia:
                 ťPrzyjaciele! Z naszego nic postanowienia:
                 Telemacha nie zgładzim. Siadać do biesiady!Ť
                    Zgromadzeni uznali trafność dobrej rady
                 I hurmem weszli w wnętrze gmachów Odysowych,
                 363 kefalońskich   z Kefallenii, krainy którą władał Odyseusz;
                 364 skotopas   wolarz, pasterz bydła (skot);
                                                                                                                             225






                 Chlajny zdjęte na krzesłach kładąc purpurowych,
                 Oblatując barany i tuczne koziołki,
                 Wieprze karmne i ze stad najpiękniejsze ciołki,
                 Skwarząc trzewia i nimi racząc się nawzajem.
                 Wino w dzbanach mieszano zwykłym obyczajem;
                 Świniopas czasze wkładał w ręce godowników,
                 Skotarz Filojtios chleby wyjmował z koszyków
                 I rozdawał, Melantios znów dolewał wina.
                 Więc do gotowej uczty zasiadła drużyna.
                    Snadź Telemach coś chytrze w głowie swej uradził
                 Bo Odysa przy progu kamiennym posadził
                 U małego stolika, na krzesełku lichem;
                 Kąsek trzewiów mu podał, toż wino z kielichem
                 Szczerozłotym i mówił do króla w ten sposób:
                 ťPij tu sobie spokojnie w gronie tych tam osób,
                 A od gwałtu, urągań, będę ci obroną
                 Przeciw całej gromadzie; tu nie karczma pono,
                 Lecz zamek Odyseja  ja po nim dziedziczę,
                 Przeto od gwałtów, obelg powstrzymać się życzę,
                 Aby stąd nie wypadły kłótnie i zatargiŤ.
                    Tak powiedział, i każdy przygryzł sobie wargi
                 Podziwiając tę ciętą wymowę młokosa,
                 Aż w tłumie dał się słyszeć głos Antinoosa:
                 ťSłyszeliście, Achiwi, jak nas wziął na słowa,
                 Jak groził! Co kto dostał, niechże sobie schowa!
                 Cóż robić! Zeus nie zwolił.   Bez tej tam przeszkody
                 Zapewne by na wieki zamilkł mówca młody.Ť
                    Telemach na tę mowę nie zważał tam wiele,
                 A tymczasem przez miasto, z keryksy na czele,
                 Ciągnęła hekatomba, a kudłata rzesza
                 Achiwów w gaj Apolla Łucznika pośpiesza.
                    Zaś gachy pokrajawszy pieczone mięsiwa
                 Rozdali między gości; każdy je spożywa.
                 Dla Odysa przyniesili pachołcy służbowi
                 Tyle mięsa, co dali każdemu gościowi,
                 Bo tak im syn Odysów wyraźnie zalecał.
                    W gachach przecież jad złości coraz się rozniecał,
                 Bo tak chciała Atene, by ich szyderstw jady
                 Coraz bardziej jątrzyły serce Laertiady.
                 Był tam pomiędzy nimi gbur nieokrzesany,
                 Rodem z ostrowu Same, Ktesippem nazwany;
                 Pyszałek, dął w bogactwa, więc mu się zachciało
                 Wziąć sobie po Odysie żonę pozostałą.
                 On głos zabrał i mówił do gachów gromady:
                 ťPosłuchajcie, co powiem, wspólnicy biesiady!
                 Ten przybysz swoją cząstkę dostał, jak z nas każdy;
                 Wszak ująć coś gościowi rzecz naganna zawżdy
                 I niesłuszna, gdyż w domu goście równi sobie.
                 Ja mu przecież od siebie podarunek zrobię,
                 Niech nim dziewkę łaziebną lub kogo obdarzy
                                                                                                                             226






                 Z sług, będących tu w domu naszych gospodarzyŤ.
                    Rzekł i z kosza wyjąwszy gnat racicy krowiéj
                 Z zamachem cisnął prosto na łeb Odysowi.
                 Król uniknął pocisku lekko głowy zwrotem
                 I rozśmiał się wzgardliwie; gnat wyciął z łoskotem
                 O ścianę. Więc Telemach gniewny ścisnął pięście
                 I tak groził: ťKtesippie! Wielkie dla cię szczęście,
                 Żeś mi gościa nie trafił, gdyż umknąć pośpieszył;
                 Inaczej byłbym ciebie na wskroś dzidą przeszył,
                 I ojciec by ci sprawił pogrzeb, nie wesele!
                 Radzę wam nie pozwalać sobie tu za wiele.
                 Nabyłem doświadczenia i własnym pojęciem
                 Poznam, co złe, co dobre: nie jestem dziecięciem.
                 Nawet umiem cierpliwie znieść, co widzą oczy,
                 Jak rzniecie bydło moje, jak wino się toczy
                 I wypróżnia spiżarnia. Opór byłby próżny
                 Jednemu przeciw tylu; lecz każdy mi dłużny
                 Zachować się przystojnie, kto gości w tym domu.
                 Wam chce się mnie żywota zbawić po kryjomu:
                 Zabijcie! Śmierć znośniejsza niźli takie życie,
                 Niźli widok tych gwałtów, jakie tu robicie
                 Lżąc wędrowce ubogie lub włócząc w świetlice
                 Na bezwstydne uciechy dziewki służebnice!Ť
                    Skończył. Każdy oniemiał i milczący siedział,
                 Aż w końcu Agelaos365 tak mu odpowiedział:
                 ťPrzyjaciele! On mówił po sprawiedliwości;
                 Niech się nikt z nim nie spiera ani nań nie złości,
                 Ani lży tego dziada, ni dokucza komu
                 Z czeladzi należącej do Odysa domu.
                 Wszakże jemu i matce potrzebną jest rada,
                 Którą mogliby przyjąć, jeśli się im nada:
                 Pókiście tęsknym sercem wierzyli oboje,
                 Że Odysej powrócić mógłby w progi swoje,
                 Póty wolno wam było na powrót ten czekać
                 I gachów natarczywość z dnia na dzień odwlekać
                 (Chociaż, mówiąc po prawdzie, gdyby Odys żywy
                 Z woli bogów powrócił, byłby traf szczęśliwy).
                 Lecz dziś, gdy znikła wiara w powrót twego ojca,
                 Namów matkę, niech sobie wybiera mołojca
                 Najtęższego, co dary najhojniejsze składał,
                 I poślubi. Ty będziesz odtąd mieniem władał
                 Ojcowskim, bez podziału, jadł i pił swobodnie;
                 Matka z domu ustąpiŤ.
                 Na to odparł godnie
                    Roztropny młodzian: ťNigdy! Bogami się świadczę
                 I cierpieniami ojca, który bądź tułacze
                 365 Agelaos   jeden z zalotników;
                                                                                                                             227






                 Dni tam pędzi, bądź znalazł śmierć w nieznanej stronie,
                 Że matce nie przeszkodzę, owszem  ją nakłonię.
                 Niechaj sama na męża kogo chce wybierze;
                 I kto jej najhojniejsze dary niósł w ofierze;
                 Wżdy sam nigdy nie śmiałbym odezwać się do niéj,
                 By z domu ustąpiła. O, niech mię bóg broni!Ť
                    Rzekł, i naraz coś gachom zrobiła Pallada,
                 Że wszystkich nieskończony, dziki śmiech napada.
                 Oszaleli! Śmiech parskał z ich szczęk wykrzywionych,
                 Połykali kawały mięsiw krwią czerwonych,
                 Łzy im ciekły, a serca owładnęły strachy...
                 Wtem boski Teoklymen rzekł wskazując gachy:
                 ťO wy biedni nieszczęścia zewsząd na was godzą.
                 W ćmie nocy głowy, twarze, stopy wasze broczą...
                 Słychać głosy jęczące, z ócz płyną łez strugi...
                 Krwią ciepłą pobroczone ściany i framugi...
                 A co mar pcha się do drzwi, co ich tam w podziemiu!
                 A wszystkie w Ereb lecą... a na nieb sklepieniu
                 Helios gaśnie i straszne ogarniają mroki!Ť
                 Wieszczek rzekł, oni z śmiechu rwali się za boki,
                 Aż Eurymach się ozwał do gachów i prawił:
                 ťSnadż oszalał ten przybysz, co się świeżo zjawił.
                 Hej, mołojcy, za próg z nim, wywiedźcie na pole!
                 Jemu to wszystko ciemno, noc go w oczy koleŤ.
                    Boski mu Teoklymen rzekł po raz ostatni:
                 ťNa nic mi przewodnicy twoi nieprzydatni.
                 Mam, jak widzisz, wzrok, uszy, a i nogi zdrowe,
                 A szałem obłąknia nie zmąconą głowę.
                 Więc wyjdę z ich pomocą, bo i tak już wietrzę
                 Zbliżającą się biedę, która w proch was zetrze
                 Wszystkich co do jednego w Odysowym dworze,
                 Za urągania biednym, sprośne cudzołoże!Ť
                 Rzekłszy to wraz opuścił pyszne zamku ściany,
                 Wracając w dom Pejraja366, gdzie był pożądany.
                    Gachowie ze zdziwieniem po sobie spojrzeli
                 I drwili z Telemacha, a z gości się śmieli  
                 Aż jeden butny młokos odezwał się w tłumie:
                    ťNikt pono gorszych drabów w dom puszczać nie umie
                 Niż Telemach. Wszak wpuścił nam głodnego dziada,
                 Co wino tęgo łyka i dobrze zajada;
                 Lecz to szczery niezdara, na pracę się wzdryga.
                 Ciężar to niepotrzebny ziemi, co go dźwiga.
                 Toż i drugi, co wieszcza udając chciał wróżyć.
                 Słuchaj mię, mojej rady mógłbyś dobrze użyć,
                 Gdybyś obu przybyszów wsadził w łódź wiośloną
                 I posłał do Sikelów367, tam by ich kupionoŤ.
                 366 Pejraja   syn Klytosa; por. przypis 300;
                 367 do Sikelów   Sycylijczyków;
                                                                                                                             228






                    Te ich gwary Telemach puszczał mimo uszy
                 Jedno w Odysa patrząc, czekał, czy się ruszy
                 I podniesie prawicę na występne głowy.
                    Tam zaś, w ozdobnym krześle, wprost izby godowej
                 Siedziała Penelopa i nasłuchiwała
                 Tych rozmów, jakie wiodła w izbie młódź zuchwała,
                 Która wśród pustych śmiechów, hucznej wesołości,
                 Zażywała przysmaków różnych do sytości,
                 Gdyż na obiad niemało sztuk zarznięto bydła.
                 Za to żadna wieczerza tak im nie obrzydła
                 Jak owa, którą Odys z pomocą Pallady
                 Miał im sprawić, wetując ich gwałty i zdrady.
                                                                                                                             229






                                          PIEŚŃ DWUDZIESTA PIERWSZA
                                                                  Próba łuku
                    Sowiooka bogini tchnęła w pierś królowej,
                 Rozumnej Penelopy, pomysł tej osnowy:
                 Żeby gładkie żelaza, kołczan, łuk Odysów
                 Poznosić w wielką izbę, gachom do popisów  
                 I do rzezi, co zaraz potem się rozpocznie.
                 Więc na wschody, ku szczytom zamku szła niezwłocznie,
                 Gdzie klucz miedny z słoniową rączką wziąwszy w dłonie,
                 Do najdalszej komory w swych służebnic gronie
                 Zeszła, kędy pokłady królewskie schowane:
                 Złoto, spiż i żelazo misternie kowane.
                 Tam leżał i Odysów łuk pomiędzy nimi,
                 I kołczan, nabit strzałmi jęk roznoszącymi.
                 Za bytności swej w Sparcie darem on go dostał
                 Od Ifita368, jen bogom nieśmiertelnym sprostał,
                 A był Euryta synem. Oba bohatery
                 Zawarli między sobą sojusz drużby szczerej
                 W Messenie369, gdzie Orsiloch podejmował gości.
                 Właśnie Odys tam przybył ściągać należności,
                 Upoważnion od ludu, a powód był taki,
                 Że Messeńcy na łodziach wpadłszy do Itaki
                 Trzysta owiec z pastuchy zabrali w grabieży.
                 Więc Odysa w tej sprawie, acz młodzik i świeży,
                 Wyprawił tam Laertes za starszyzny zgodą,
                 Ifitos tam za swoją również nadbiegł szkodą,
                 Gdyż mu dwanaście mułów i klaczy skradziono,
                 Lubo przez nie śmierć znalazł sobie przeznaczoną,
                 Bo gdy w dom Heraklesa, pierwszego z siłaczy,
                 Męża dzieł wielkich, przyszedł szukać swoich klaczy,
                 Ten zbrodniarz w domu własnym śmierć gościowi zadał,
                 Choć przy gościnnym stole razem z nim zasiadał.
                 Zabił go, na gniew bogów mszczących się nieczuły,
                 Sobie zaś jego klacze przywłaszczył i muły.
                 Tych on szukając właśnie zeszedł się przypadkiem
                 Z Odysejem i cennym obdarzył go datkiem:
                 Był nim łuk. Witeź Euryt niegdyś z niego strzelał,
                 Lecz przy śmierci na syna własność łuku przelał.
                 Wzajem Odys go mieczem i kopią obdarzył
                 368 od Ifita   wnuka Menelaosa, który był znakomitym łucznikiem;
                 369 w Messenie   Messenii, była to żyzna kraina na Peloponezie;
                                                                                                                             230






                 Na zadatek przyjaźni. Los przecież nie zdarzył
                 Spotkać się im przy jednym stole   syn Euryty,
                 Ifit, przez Heraklesa, wkrótce był zabity.
                 Szlachetny więc Odysej wcale nie używał
                 Broni tej, gdyż pod Ilion w okrętach odpływał,
                 Ino w domu pamiątkę po druhu zostawił;
                 Póki w Itace mieszkał tym łukiem się bawił.
                    Więc królowa, stanąwszy pod drzwiami skarbczyka,
                 Weszła na próg dębowy, ręką rzemieślnika
                 Ciosan gładko, od progu w górę odrzwia biegły,
                 W nich wprawione wierzeje mocne skarbów strzegły.
                 Ona rzemień zadzierzgnion szarpła dłonią zręczną,
                 Potem kluczem zaworę odsunęła wnętrzną,
                 A pchnąwszy je, zaskrzypły wierzejów dwie poły
                 Takim skrzypem, jak ryczą na pastwisku woły,
                 I naraz się otwarły pod klucza obrotem.
                 Wszedłszy tam, na police370 wspinała się potem,
                 Gdzie stały skrzynie, pełne odzieży woniącéj.
                 Stamtąd sięgnęła po łuk, na kołku wiszący
                 W pięknych łubach371, a zdjąwszy takowy ze ściany,
                 Siadła, cisnąc do serca łuk ten ukochany
                 Mężowski, teraz przez nią z łubów wydobyty,
                 I zaczęła w głos szlochać; a gdy zdrój obfity
                 Łez rzewnych ulgę przyniósł sercu zbolałemu,
                 Wprost poszła tam, do gachów zuchwałych teremu,
                 Trzymając zakrzywiony łuk Odysów w ręku
                 I kołczan, a w nim lotne strzały, sprawce jęku.
                 Za nią niosły służebne sepecik zamknięty
                 Z żelazem i miednymi orężmi i sprzęty.
                 A gdy przyszła cna pani przed tłum zgromadzony,
                 Stanęła w progu izby wysoko sklepionéj.
                 Cienką z głowy namiotkę spuściła na lice,
                 A mając z obu boków służebne dziewice,
                 W te słowa do zebranej ozwała się rzeszy:
                 ťSłuchajcie, dziewosłęby! Snadź bardzo was cieszy
                 Zbierać się w tym tu zamku codziennie na gody,
                 Odkąd mąż mój odjechał. Jakież są powody,
                 Że zajazdem i dom nasz, i mienie niszczycie?
                 Jeżeli to z miłości do mnie, jak mówicie,
                 Więc dobrze! Zatem pora stanąć do popisów:
                 Przyniosłam wam ów sławny, wielki łuk Odysów,
                 Który z was ot, ten kabłąk napnie dłonią silną
                 I uch dwanaście strzałą przeszyje niemylną,
                 Tego żoną zostanę, mężowskie siedlisko,
                 Zamek ten ukochany, opuszczę   z nim wszystko!
                 Ale tęsknota moja nigdy nie przeminie!Ť
                    To rzekłszy na pastucha Eumajosa skinie,
                 By topory i łuk te przed nimi postawił.
                 370 police   półki, ławy;
                 371 w pięknych łubach   w futerale;
                                                                                                                             231






                 Płacząc wziął je Eumajos i rozkaz jej sprawił.
                 Łuk ten widząc Filojtios rozpłakał się rzewnie,
                 Co spostrzegłszy Antinoj strofował ich gniewnie:
                 ťO, wy głupcy! Dzień biały, a wam sny się roją
                 Zaprzestać mi tych szlochań, które niepokoją.
                 I jątrzą serce pani, i tak już strapionéj,
                 Odkąd mąż jej odjechał, na zawsze stracony.
                 Dość tych łez, kto chce siedzieć z nami tu przy stole!
                 A jeśli chcecie szlochać, to za drzwi! Precz w pole!
                 Łuk zostawcie! O lepsze wnet do walki staniem.
                 Li jedną mam obawę z łuku napinaniem:
                 Nużby się pokazało, że w tym gronie całem
                 Nie ma człeka jak Odys. Niegdyś go widziałem,
                 I pamiętam, choć byłem dzieckiem w onej dobieŤ.
                    Tak mówił, a w umyśle układał już sobie,
                 Że łuk napnie i strzałą topory przeszyje.
                 Nie przeczuł, że strzał pierwszy łuku go zabije,
                 Z rąk Odysa, bo on go pierwszy w oczy żywe
                 Zelżył i szczuł na niego gachy urągliwe.
                    Świętej mocy Telemach głos zabrał wśród tłumu:
                 ťPrze bogi! Toż mię Kronion pozbawił rozumu!
                 Matka moja oświadcza, mądra białogłowa,
                 Że z drugim mężem dom ten opuścić gotowa,
                 A ja się śmieję wesół, ot sobie trzpiot młody!
                 Kiedy tak   hej mołojcy! Stawać wam w zawody
                 I dobijać się o tę niewiastę bez ceny,
                 Jak równej nie ma Argos, Achaja, Mykeny.
                 Bo jak w świętym Pylosie, tak tu, w naszej stronie,
                 Któraż by wyrównała dostojnej matronie?
                 Lecz co mi chwalić matkę! Wy przecież ją znacie!
                 Dalej więc! Niepotrzebnie tak się ociągacie
                 Z tym strzelaniem   łuk czeka, ujrzym, kto zwycięży.
                 I ja bym też spróbował, czy ten łuk napręży
                 Ręka moja i strzałą topory przestrzeli?
                 Wtedy nic mię z kochaną matką nie rozdzieli!
                 Nie poszłaby już za mąż, mnie nie sierociła!
                 Pragnę walczyć jak ojciec: w tych ręku jest siła!Ť
                 Tak mówił i skoczywszy z krzesła, płaszcz czerwienny
                 Z barków rzucił, odpasał swój miecz naramienny;
                 Po czym zrobiwszy bruzdę, topór przy toporze
                 Wsadził w ziemię rzędem długim, równo jak być może,
                 I obdeptał dokoła, co wszystkich zdziwiło,
                 Że choć nie znał roboty, a zrobił aż miło.
                 Więc na próg wstąpił, trzymając łuk krzywy,
                 Po trzykroć się przysadził do wartkiej cięciwy
                 I trzykroć sił mu brakło; lecz nie tracił ducha,
                 Że łuk napnie i pocisk przepędzi przez ucha.
                 I już brał się napinać, silniejszy tym razem,
                 Lecz Odys mrugnął   niemym wstrzymał go rozkazem,
                 I Telemach się ozwał znowu w tłumie gwarnym:
                                                                                                                             232






                 ťPrze bóg! Mamże bezsilnym zostać i niezdarnym?
                 Czy zbyt młody, na pięści nie puszczać się twarde
                 I nie odbić, gdy w twarz mi rzuci kto pogardę?
                 Dalej zatem! Silniejsi niż ja niech tu staną,
                 Łuk napną i tę walkę zakończą wygraną!Ť
                    To powiedziawszy kabłąk odstawił na stronę,
                 Oparłszy o podwoje pięknie wygładzone,
                 A lotną strzałę oparł na lśniącym pierścieniu.
                 Co sprawiwszy, wraz odszedł usiąść w swym siedzeniu.
                    Wtem oto syn Eupeja tak się tam ozowie,
                 Antinoj: ťPo porządku chodźcie tu, druhowie,
                 Od lewej ku prawicy: tą samą koleją,
                 Jaką cześnicy wino w puchary mam lejąŤ.
                    Słowa te Antinoj a przypadły do smaku.
                 Syn Ojnopa, Lejodes pierwszy stał w orszaku;
                 Był to wróżbit i zwykle ostatni przy dzbanie
                 Siadywał, mierząc sobie złe ich zachowanie.
                 Li on jeden, potępiał te gachy zuchwałe.
                 Więc się zbliżył i podjął łuk, nałożył strzałę,
                 A stanąwszy na progu, cięciwę w kabłęku
                 Napiąć chciał, lecz sił nie miał w nieudolnych ręku.
                 Zatem do zgromadzonej tak mówił drużyny:
                 ťNie dam rady, niech łuk ten napina kto inny!
                 A i najtężsi męże przy tym łuku pono
                 Nie tylko serce stracą, lecz ducha wyzioną.
                 Lepiej umrzeć, niż żyjąc nie osiągnąć celu,
                 Który nas tu sprowadza dzień w dzień od lat wielu!
                 A choć z nas tu niejeden poi się nadzieją
                 Do małżeńskiej łożnicy wnijść z Penelopeją,
                 To gdy łuk ten pomaca, nic mu nie zostanie,
                 Tylko kinnej Achajce obrócić staranie,
                 I słać jej upominki, bo jej przeznaczono
                 Dającego najwięcej mołojca być żonąŤ.
                    Rzekłszy, Lejodes kabłąk odstawił na stronę,
                 Oparłszy o podwoje pięknie wygładzone,
                 A lotną strzałę oparł na świetnym pierścieniu.
                 Co sprawiwszy, wraz odszedł siąść w swoim siedzeniu.
                    Wtem Antinoj głos zabrał i tak go strofował:
                 ťTożeś się z piękną mową do nas wysforował!
                 Same groźby i strachy! Ta mowa mnie gniewa;
                 Więc, jak mówisz, młódź nasza ducha powyziewa
                 Przy tym łuku, którego twoja dłoń nie zmoże?
                 Snadź matka cię nie na to chowała, niebożę,
                 Abyś sławy się dobił strzałami i kuszą!
                 Są tu inni mołojce, którzy łuk ten rusząŤ.
                    Rzekł i przyzwał Melanta, przywódcę koziarzy:
                 ťZakręć się koło ognia, niech się wnet rozżarzy;
                 Stolik mi tam postawisz nakryty baranem,
                 Ze spiżami przyniesiesz łój całym sałhanem372
                 372 sałhan (ukr.)   naczynie na sadło;
                                                                                                                             233






                 Tłustością tą łuk natrzem, rozgrzan przy ognisku,
                 A próba nam pokaże, kto co weźmie w zyskuŤ.
                    Melant ogień rozniecił, płomień buchł do góry;
                 Stołek przyniósł, zasłany baranimi skóry,
                 A duży sałhan łoju przyniósł ze spiżarnie,
                 A oni róg rozgrzawszy gięli go   lecz mamie!
                 Szwankującym na sile nie dopisał sposób
                 Naciągnięcia cięciwy. Więc ze wszystkich osób
                 Li Antinoj, Eurymach, dwaj mężowie przedni
                 Nie chcieli się do próby mieszać sami jedni.
                    Więc i słudzy Odysa, wolarz z świniopasem,
                 Obydwa się wynieśli z świetlicy tymczasem,
                 A za nimi sam Odys podążył bez zwłoki.
                 Gdy minęli podwoje, przysionek wysoki
                 I wyszli na podwórze, idący za nimi
                 Odys tak ich zagabał słowy przyjaznymi:
                 ťMógłbym wam coś powiedzieć, kochani skotarze,
                 Lub zamilczeć   lecz serce gwałtem mówić każe:
                 Przy kim byście stanęli, gdyby niespodzianie
                 Odysa wam z tułaczki wrócili niebianie?
                 Przy kim? Czy przy Odysie, czy przy zalotnikach?
                 Powiedzcie, co tam w serca chowacie tajnikachŤ.
                    Na to mu odpowiedział od wołów pastucha:
                 ťO! jeśli Zeus modlitwy mojej raz wysłucha
                 I powróci nam pana w te progi domowe,
                 Zobaczysz, że mam siłę i ręce mam zdroweŤ.
                    I Eumajos do bogów również wznosił modły,
                 By Odysa do ziemi rodzinnej przywiodły.
                 A gdy się o wierności obu sług przeświadczył,
                 Otwarcie z nimi mówił i już nie majaczył:
                 ťMacie mię   otóż jestem! Jak raz w lat dwadzieścia,
                 Dobiłem się do ziemi rodzinnej nareszcie.
                 Widzę, żeście tęsknili za moim powrotem,
                 Wy jedni ze sług tylu! Inni nigdy o tem
                 Nie myśleli i o to nie prosili bogów.
                 Więc zwierzę wam zamiary moje względem wrogów:
                 Jeżeli gachów zetrę przy pomocy nieba,
                 Każdemu z was dam żonę i dobry szmat chleba,
                 Toż chatę gdzie pod bokiem, byście każdej chwili
                 Z mym synem jako bracia i druhowie żyli.
                 Nie dość to: lepszy dowód pokaże wam przecie,
                 Po którym mnie poznawszy, wierzyć już będziecie:
                 Oto blizna   przed laty zadana kłem dzika,
                 Gdym w Parnasie polował z synami AutolykaŤ.
                    Tak mówił i tę bliznę odkrył spod łachmana;
                 A gdy była odkryta i przez nich poznana,
                 Z płaczem go w swe ramiona obydwaj porwali,
                 Witali, a po rękach i w twarz całowali  
                                                                                                                             234






                 I Odys ich nawzajem w twarz, w ręce całował.
                 I prędzej by się Helios popod ziemię schował,
                 Niżby płakać przestali; lecz Odys ich z góry
                 Nabrał: ťDosyć tych kwileń, nuż tam z dworskich który
                 Nas podpatrzy i gachom, co widział, wygada!
                 Po jednemu nam przeto wracać się wypada.
                 Ja pierwszy   a wy po mnie. Uważać, co daléj:
                 Nigdy by zalotnicy na to nie przystali,
                 By się łuk ten z kołczanem dostał w ręce moje;
                 Więc Eumajos niech śmiało przekroczy pokoje
                 Z owym łukiem i odda mnie do rąk takowy.
                 Również trzeba nakazać, aby białogłowy
                 Mocno te drzwi zaparły, co idą na tyły,
                 A gdyby z wielkiej izby jakie dochodziły
                 Do nich jęki i łomot, to nic im do tego!
                 Siedzieć im przy robocie i pilnować swego!
                 Filojtiowi oddaję główne pod straż wrota:
                 Zawory niech zasunie, rzemieńmi omotaŤ.
                    Powiedziawszy to, wkroczył w zamkowe pokoje,
                 Gdzie pierwej zajmowane zajął krzesło swoje,
                 A za nim po jednemu pastuchy wrócili.
                    Eurymach w ręku kabłąk373 obracał w tej chwili
                 Tak i owak przy ogniu; lecz łuk, choć rozgrzany,
                 Nie dał się wcale napiąć, czym on rozgniewany,
                 Ciężko westchnąwszy, wołał: ťO, wy bogi w niebie!
                 Patrzcie na me cierpienia za drugich i siebie!
                 Nie przeto, że na niczym spełzło to wesele,
                 Przecież dziewic achajskich znajdzie się tu wiele
                 W Itace i po miastach! Choć to przykre niemniéj  
                 Lecz że obok Odysa my tacy nikczemni,
                 Łuku jego naciągnąć żaden nie ma siły!
                 Dość, by o nas z pogardą prawnuki mówiły!Ť
                    Syn Eupejta Antinoj na to odpowiedział:
                 ťEurymachu, źle mówisz, jak gdybyś nie wiedział,
                 Że boga Apollona lud dziś święci święto:
                 W taki dzień nie lza kuszę napinać przeklętą.
                 Na bok z nią! Lecz topory w miejscu niech zostaną!
                 Nie ma przecie obawy, by je stąd zabrano;
                 Na zamku Odyseja bezpiecznie dostoją.
                 Hej, wina! Wy, cześnicy, pełńcie służbę swoją!
                 Bogów czcić nam obiata, a niechać strzelania!
                 Za to nam koźlarz Melant jutro do świtania
                 Dostawi co najlepszych kóz z całego stada,
                 Więc na cześć Apollona obiatę nie lada
                 Wyprawim. Łuk zapewne łatwo napiąć da się,
                 A tak walkę o zakład skończym w krótkim czasieŤ.
                    Tę mowę Antinoja wszyscy podzielali.
                 373 kabłąk   tu: łuk;
                                                                                                                             235






                 Wjęc keryksi na ręce zdrój wody im lali,
                 A służebni kielichy po brzegi naleją
                 I od prawej każdemu obnoszą koleją,
                 Po czym część zlawszy bogom, spełnili gachowie,
                 Gdy wtem przebiegły Odys chytrze się ozowie:
                 ťWy, dostojnej królowej dziewosłęby młodzi,
                 Słuchajcie! To, co powiem, z serca mi wychodzi.
                 Zaklinam Eurymacha razem z Antinojem,
                 Który rzeczy wyświęcił trafnym zdaniem swojem,
                 Żeby łuku nie tykać, a z bogiem mieć sprawę.
                 A jutro bóg da siłę i z wygranej sławę.
                 Tymczasem mnie pozwólcie spróbować kabłęku!
                 Chcę przed wami pokazać, czy siłę mam w ręku
                 Tę samą, co przed laty członki mymi władła,
                 Czy też bieda z włóczęgą do szczętu ją zjadła?Ť
                    Na tę prośbę gachowie wpadli w straszne gniéwy
                 Z obawy, by przypadkiem nie napiął cięciwy.
                 Antinoj wstał nań gromko i te słowa rzucił:
                 ťO, włóczęgo! Toż we łbie mózg ci się przewrócił!
                 Małoż ci z nami w gronie cnych mężów zasiadać,
                 Kąski od nas tu wszystkich wyłudzać i zjadać,
                 Nasłuchiwać mów naszych, poufnej gawędy,
                 Tu, gdzie wstępu nie mają dziady i przybłędy?
                 Spiłeś się słodkim winem, powiadam ci szczerze,
                 Wino zbłaźni każdego, kto miarę przebierze.
                 Winem spity Eurytion, Kentaur374 w świecie głośny,
                 W domu u Pejritoja szał go uniósł sprośny;
                 Przybył tam do Lapitów i winem się zalał.
                 Zaraz też w Pejritoja domu się rozszalał,
                 Co widząc bohatery skoczyli jak wściekli
                 I wywlekłszy pijaka mieczem mu odsiekli
                 Nos i uszy. On do dom powlókł się pijany,
                 Nie wiedząc, jak okrutnie za to był skarany.
                 Z tego wojna się wszczęła Kentaurów z Lapity  
                 Najgorzej na niej wyszedł Kentaur, co był spity.
                 Toż i ciebie to czeka, gdybyś łuk ten gładki
                 Napiął, wnet ci upadną miłosierne datki,
                 Wnet do króla Echeta wyślem cię w okręcie.
                 Wiesz, jak ludzi kaleczy i dręczy zacięcie!
                 Nie ujdziesz ty mu żywcem   a chcesz wyjść bez szkody,
                 Jedz, pij, lecz się nie puszczaj z młodszymi w zawody.
                    Słyszy to Penelopa i tak się odzywa:
                 ťAntinoju! Rzecz zdrożna, nawet niegodziwa,
                 Lżyć gościa, przyjętego w domu Telemacha!
                 Ciebież to nadzwyczajna siła jego stracha,
                 Że gdy łuk Odysowy napnie i wystrzeli,
                 Już mię weźmie za żonę i łoże podzieli?
                 374 Kentaur   Centaur; centaurowie byli to dzicy, pokryci włosem mieszkańcy lesistych gór Pelionu w Tesalii,
                    półzwierzęta; zaproszeni na wesele króla Lapitów Pejritoosa i Hippodamii wszczęli zwadę; do walki z nimi
                    stanęli m. in. Herakles, Nestor i Tezeusz;
                                                                                                                             236






                 Ani jemu te myśli po głowie nie krążą,
                 Ani wam podejrzenia takie niech nie ciążą.
                 Pożywajcie spokojnie: kłopot wasz daremnyŤ.
                    Na to odrzekł Eurymach tłumiąc gniew tajemny:
                 ťO córo Ikariosa, Penelopo zacna!
                 Żeby on cię miał dostać, rzecz wcale niełacna,
                 O to się nie kłopoczem. Lecz to jedno trwoży,
                 By o nas nie gadali ludzie jak najgorzéj.
                 Mógłby rzec jaki Achiw, podły niedołęga,
                 Że z nas żaden wielkiego męża nie dosięga,
                 Jeśli łuku Odysa naciągnąć nie zdoła,
                 Aż bóg nadniósł jakiegoś błędnego warchoła,
                 Który jak nic łuk napiął i topory przeszył.
                 Świat by nas taką mową na wieki ośmieszyłŤ.
                    Penelopa już miała odpowiedź w odwodzie,
                 Wiec rzekła: ťEurymachu! Trudno, by w narodzie
                 Dobrze o tych mówiono, co ten dom posiedli,
                 Rozpustą zbezcześcili, a dobytek zjedli.
                 Lecz tego wam nie wstydno. Ten zaś człek przychodni
                 Tęgi wzrostem i kształtem, bo rodzice godni,
                 Z rodu wielcy, jak mówi, na świat go spłodzili  
                 Cóż złego, byście w ręce ten łuk mu zwierzyli?
                 Uroczyście przyrzekam, i to się dokona:
                 Że byle on łuk napiął z łaski Apollona,
                 W piękny chiton i chlajnę chędogo przystroję,
                 Na postrach psom i ludziom w oszczep go uzbroję;
                 Miecz mu dam obosieczny, sandały na nogi
                 I odeślę, gdzie pragnie, choć w najdalsze drogiŤ.
                    Wtem nagle jej Telemach przerwał niecierpliwy:
                 ťMatko! Nic tu do łuku nie mają Achiwy.
                 Ja jeden, komu zechcę, dać go lub wziąć każę,
                 Zresztą nikt, choć ich tylu na naszym obszarze
                 W Itace i Elidzie375 mieszka koniorodnej!
                 Niech zatem nikt nie gwałci mej woli swobodnej,
                 Choćbym tego przychodnia łukiem chciał obdarzyć!
                 Lecz idź, matko, w komnatach swoich gospodarzyć,
                 Do wrzecion i krosienek napędzać służące,
                 Bo łuk, strzały   to rzeczy mężów obchodzące,
                 Mnie głównie. Chcę być w domu panem mojej woliŤ.
                    Matka do górnych komnat odeszła powoli;
                 Mądre słowa synowskie utkwiły jej w łonie.
                 A gdy tam już stanęła w panienek swych gronie,
                 Znowu w płacz po Odysie i wciąż go płakała,
                 Póki Atene powiek snem nie posypała.
                    Właśnie zacny świniopas do rąk brał łuk krzywy,
                 Gdy wszystkie jednogłośnie wrzały nań Achiwy.
                 Ten i ów z gaszej zgrai dawał mu po uchu:
                 ťA nie rusz tego łuku! Porzuć to, pastuchu!
                 375 w Itace i Elidzie... koniorodnej   Itaka: wyspa bogata i obfitująca w konie; Elida: por. przypis 248;
                                                                                                                             237






                 Niegodziwy szaleńcze! Bodaj, psie paszczęki
                 Rozniosły cię na zębach, choć jadły z twej ręki!
                 Oby bogi to dały, Apollon to sprawił!Ť
                    Wrzeszczeli. Już by pastuch w miejscu łuk zostawił,
                 Tak groźby i te krzyki zmieszały biedaka,
                 Lecz naraz zagrzmiał nad nim rozkaz Telemaka:
                 ťOdnieś łuk! Rób, co każę! Nie słuchaj ich krzyków!
                 Bo, choć młodszy, przepłoszę tak gradem kamyków,
                 Że uciekniesz za miedzę! Jam od ciebie lepszy!
                 Czemuż to ja o tyle w ramionach nie krzepszy
                 Od tej gachów czeredy, co nas tu obsiadła!
                 Zaraz by ich połowa za ten próg wypadła
                 Na połamanie karków! Oj, będzie im biada!Ť
                    Rzekł, a śmiechem parsknęła rozpustna gromada,
                 Śmiejąc się z Telemacha, lecz gniew się złagodził
                 Przeciw niemu. Zaś pastuch łuk wziąwszy przechodził
                 Wzdłuż przez izbę, by oddać do rąk Odysowi.
                 I zaraz do piastunki podszedł i tak powié:
                 ťTelemach mi rozkazał wezwać Eurykleję,
                 Abyś w tym gmachu tylne zawarła wierzeje.
                 Gdyby zaś z tej izby łoskot albo jęki
                 Słychać było, nie puszczać ci żadnej panienki:
                 Każda przy swej robocie niech spokojnie siedziŤ.
                    Rzekł Eumajos, lecz nie miał żadnej odpowiedzi,
                 Gdyż poszła drzwi od tyłu zatrzasnąć bez zwłoki.
                 I Filojtios cichymi już wymknął się kroki,
                 Aby w bramie dziedzińca zasunąć zawory.
                 Znalazł tam okrętowej liny kawał spory,
                 Nią skrępował wierzeje, do izby powrócił
                 I w krzesło opuszczone na powrót się rzucił
                 Wzrok wlepiając w Odysa, który łuk miał w pięści,
                 Wywijał nim, wyginał, opatrywał części,
                 Czy rogu czerw nie stoczył pod niebytność pana,
                 Czym wielce rzesza gachów była zdziwowana,
                 Bo mówiono: ťSnadź z niego znawca jest nie lada!
                 Niechybnie łuk podobny w domu swym posiada
                 Lub może chciałby sobie zrobić drugi taki?
                 Jak go maca! Frant, widać, jak wszystkie żebraki!Ť
                    A znów życzył mu inny z tej zuchwałej młodzi:
                 ťNiech mu się w każdej rzeczy najlepiej powodzi,
                 Jak z tym łukiem, którego nawiązać nie zdołaŤ.
                    Tak gadano, lecz Odys nie mówił nic zgoła,
                 Ino kabłąk giął w ręku, oglądał dokładnie.
                 Jak ten, co na formindze umiejąc grać ładnie,
                 Łacno brzęczącą strunę na gędziebnym drzewie
                 Napnie i w obu końcach wzmocni owcze trzewie:
                 Tak samo i on napiął wielki łuk bez męki;
                 Naciągniętą cięciwę musnął palcem ręki,
                 Aż odbrzękła jaskółczym rozgłośnym świegotem;
                 Gachy strachem pobledli, oblali się potem.
                                                                                                                             238






                 Wtem zagrzmiało: Zeus z nieba znak nieomylny dawał.
                 Cud ten serce Odysa radością napawał,
                 Niezgłębionego Zeusa zwiastując mu wolę.
                    Więc wziął pierzastą strzałę, leżącą na stole,
                 Kiedy inne w zawartym leżały kołczanie,
                 Przeznaczone Achiwom wnet na skosztowanie.
                 Tę wziąwszy, karbem przytknął do cięciwy szczelnie,
                 I jak siedział na stołku, wymierzył łuk celnie,
                 Grot puścił: ten topory wszystkie trafił rzędem,
                 Przeszywszy pierwsze ucho, wyleciał tym pędem
                 Przez ostatnie. Więc mówił: ťA cóż, Telemachu,
                 Czy twój gość wstyd ci zrobił w tym królewskim gmachu?
                 W cel trafiłem; z napięciem cięciwy też mało
                 Miałem trudu, snadź dużo sił mi pozostało,
                 Chociaż mię tu gaszkowie mieli w poniewierze376.
                 Lecz czas, by tym Achiwom wyprawić wieczerzę
                 Za dnia, a potem innej zażyć krotochwili:
                 Przy gędźbie i przy śpiewie godować najmiléjŤ.
                    To rzekłszy, mrugnął skrycie   i syn Odysowy
                 Telemach miecz przez ramię przewiesił spiżowy,
                 Oszczepem dłoń uzbroił, ku ojcu krok chyży
                 Zrobił i przy nim obok stanął, wszystek w spiży.
                 376 mieli w poniewierze   poniewierali;
                                                                                                                             239






                                             PIEŚŃ DWUDZIESTA DRUGA
                                                               Rzeź zalotników
                    Odys rozstał się w mgnieniu z żebraczym łachmanem.
                 Wskoczył na próg wysoki z łukiem i kołczanem,
                 W którym wiele strzał było, nastrzępionych pióry;
                 Wysypawszy je u nóg, zagabł gachów z góry:
                 ťA więc się już rozstrzygnie, mamy bój stanowczy!
                 Teraz cel mam, jakiego nie miał żaden łowczy!
                 Zobaczę, czy weń trafię, Febowi na chwałęŤ.
                    Rzekł   i w Antinoosa puścił gorzką strzałę,
                 Właśnie gdy ten po czaszę złocistą, dwuuszną
                 Sięgał, i już ją ręką chwyciwszy posłuszną,
                 Chciał do ust podnieść; umrzeć ani mu się śniło!
                 Któż by myślał przy godach, gdzie ich tylu było,
                 By się tam ktoś odważył, choćby jak waleczny,
                 Zgotować mu los czarny i wtrącić w cień wieczny?
                 Lecz Odys, weń zmierzywszy, trafił w samo gardło,.
                 Że aż przez kark żeleźce na wskroś się przedarło;
                 Czasza z rąk się wyślizła, gdy padał ukosem;
                 I zaraz promień czarnej krwi buchnął mu nosem,
                 Precz od siebie kopnęły stół drgające nogi,
                 Że się wywrócił: misy zasłały podłogi,
                 Chleb i mięsiwo w kurzu brudnym się zwalało.
                 Widząc gachy, jak padał, krzykiem izbę całą
                 Napełnili, ze swoich zerwali się stołków,
                 I przebiegając izbę, od kołka do kołków
                 Szukali po wszech ścianach w zajadłym ukropie  
                 Lecz ani jednej tarczy nie było ni kopie.
                 Więc, grożąc, Odyseja karali słowami:
                 ťNa złe-ć wyjdzie, włóczęgo, żeś śmiał zadrzeć z nami!
                 Ale sztuka od razu! Pójdziesz wnet do ojców
                 Za zabójstwo pierwszego z itackich mołojców!
                 Żywot twój policzony, sępy cię tu zjedząŤ.
                    Tak mu grozili w szale, bo iście nie wiedzą,
                 Czy zabił go umyślnie.   Głupcy! Ani marzą,
                 Że skrzydła bliskiej śmierci nad nimi się ważą!
                    Na to Odys, przebiwszy źrenicą377 ich swoją:
                 ťPsy jakieś! Myślicie, żem poległ pod Troją?
                 Że nie wrócę? Więc dalej rej wodzić po domu!
                 Z dworskimi dziewki płodzić rozpustę bez sromu,
                 I, chociem żyw, małżonkę moją bałamucić!
                 377 przebiwszy źrenicą  spojrzawszy na nich ostro, złowrogo;
                                                                                                                             240






                 Jakby bogi nie mogły tych szaleństw ukrócić.
                 Jakby wam język ludzki mógł przepuścić płazem!
                 Lecz dosyć! Wyrok śmierci padł na wszystkich razemŤ.
                    To rzekł, a blady przestrach ogarnął zbytniki.
                 Ten i ów rad by umknąć z tej zabijatyki.
                 Sam tylko Eurymachos zdobył się na słowo:
                 ťJeśliś itacki Odys, wracający zdrowo,
                 Słusznie karcisz za gwałty te nasze Achiwy,
                 Za te w zamku i włościach wyprawiane dziwy.
                 Lecz sprawca tych bezeceństw przed tobą tu leży,
                 Antinoj   on nas ciągle kusił do grabieży.
                 Nie tyle o żeniaczkę widać mu chodziło,
                 Jak o większe, co z wolą Kroniona nie było:
                 Oto chciał on sam królem zostać nad Itaką,
                 A syna twego sprzątnąć śmiercią lada jaką.
                 Ma już, na co zarobił! A więc zlitujże się
                 Nad nami! Każdy chętnie, co porwał, odniesie:
                 Za to, cośmy najedli, napili z twych stołów,
                 Każdy ci przyprowadzi po dwadzieścia wołów,
                 A dla zgody dołożym, co chcesz: miedzi, złota,
                 Póki cię nie zjednamy; gniew twój nie dziwota!Ť
                    Dziko spojrzawszy, mądry Odysej mu na to:
                 ťNie, Eurymachu! Nawet puściznę bogatą
                 Po ojcach mi tu znieście, i więcej w dodatku,
                 To i tak dłoń nie spocznie, póki do ostatku
                 O każdą zbrodnię z każdym nie sprawię się gachem.
                 Teraz macie wóz, przewóz: bój na śmierć lub z strachem
                 Ucieczka; a czy śmierci który się wychwyci?
                 Lecz żaden, myślę, wszyscy będziecie zabici!Ť
                    Tak mówił, a po ciele przeszło ich aż mrowie.
                 Wtem jeszcze raz Eurymach do swych się ozowie:
                 ťBracia! U tego człeka nie zmacha się ręka!
                 Póki panią kołczana i gładkiego łęka,
                 Póty słać będzie strzały ze lśniącego proga,
                 Aż wszystkich wytnie. Nuże! Weźmy się do wroga!
                 Dobyć mieczy! Stołami pozastawiać piersi
                 Od strzału jego   i hurmem wypadniem najpierwsi.
                 Gdy go z progu i ze drzwi wypłoszyć się uda,
                 Wpadniem wtedy do miasta, skrzykniem dużo luda,
                 On tymczasem za nami pośle strzał poślednyŤ.
                    Tak rzekł   i zaraz dobył obosieczny, miedny
                 Koncerz378 i z podniesionym na Odysa bieżał,
                 Z srogim krzykiem; a Odys właśnie co wymierzał
                 Łuk swój, i w same piersi celował pociskiem,
                 Że aż w głębi wątroby uwiązł mu ze wszystkiem.
                 Ręka miecz wypuściła, on sam runął krwawy
                 Przez stół i na podłogę pozrzucał potrawy
                 Z dwuuszną czaszą. Wił się, czołem tłukł po ziemi.
                 378 miedny koncerz   miecz z brązu;
                                                                                                                             241






                 W bólach konania kopiąc nogami obiemi,
                 Zwalił stołek, i oczy nocą się powlekły.
                    Wnet też i Amfinomos wyskoczył jak wściekły
                 Przeciwko Odysowi z wzniesionym brzeszczotem,
                 By go z drzwi wyparować; lecz Telemach lotem
                 Zabiegł mu: w same plecy, pomiędzy ramiona,
                 Wraził kopię, aż na wskroś pierś przedziurawiona.
                 Padł jak długi, o ziemię uderzył czerepem,
                 A Telemach, uchodząc, rozstał się z oszczepem,
                 Zostawionym w kadłubie; szło mu, aby który
                 Achiw, kiedy swój oszczep wydobywał, z góry
                 Nie płatnął go albo też nie przeszył w natłoku.
                 Ktemu jednym podskokiem był przy ojca boku
                 I uskrzydlone słowa posłało mu chłopię:
                 ťOjcze! Wnet ci dostawię pawęż i dwie kopie;
                 Toż szlem, co by do czoła szczelnie ci przystawał;
                 Siebie całkiem uzbroję, a i zbroi kawał
                 Zniosę dla Eumajosa i dla Filojtiosa.
                 Daleko lepiej bić się, kiedy pierś nie bosaŤ.
                    Na to mu rzecze Odys, ćwik379 szczwany jak mało:
                 ťBież i przynoś, dopóki strzał jeszcze zostało,
                 Aby mię nie wyparła z progów ta gromadaŤ.
                    Jakoż Telemachowi przypadła ta rada,
                 Bo pobiegł do skarbczyka, gdzie stały oręże,
                 Tam wybrał osiem kopij i cztery pawęże,
                 Toż szlemów miednych cztery, zdobnych w końskie kity,
                 I zniósł prędko do ojca młodzian wyśmienity.
                 Po czym w zbroję miedzianą sam oblekł się duchem,
                 A za jego przykładem i wolarz z pastuchem
                 W pełnej zbroi dokoła Odysa stanęli.
                 Bohater zaś, dopóki strzał starczy, co strzeli,
                 To powali jednego, tak że w całym gmachu,
                 Gdzie spojrzałeś, to leżą kupą gach na gachu.
                 Lecz gdy gniewnemu panu strzał brakło w kołczanie,
                 Odstawił łuk i oparł go u drzwi, przy ścianie,
                 Sam zaś nadział, pawężę poczwórną380 na siebie
                 I szlem włożył na głowę, doświadczon w potrzebie,
                 Co groźnie ogonami powiewał końskimi,
                 Ręce uzbroił dwiema dzidy dwusiecznymi.
                    Były tam w ścianie z boku jakieś drzwi wychodne,
                 Od których, jak to mieszkania wygodne,
                 Szedł korytarz z zapartym wyjściem na podwórze.
                 Tam więc Odys wyprawił co rychlej na stróże
                 Pastucha, by nikt nie mógł tamtędy wyjść z domu.
                    Wtenczas to Agelaos do swoich rzekł: ťKomu
                 Z was ku tym drzwiczkom jeno przecisnąć się uda,
                 Niech pobieży do miasta, skrzyknie dużo luda;
                 Już on ostatnią strzałę wystrzeli tymczasemŤ.
                 379 ćwik (staropol.)   przebiegły spryciarz;
                 380 pawęże poczwórną   zbroję z czterech warstw; por. przypis 277;
                                                                                                                             242






                    Na to koziarz Melantios bąknął mu nawiasem:
                 ťO boski Agelaju, na nic ta robota!
                 Wychodzące na podwórz zbyt blisko są wrota,
                 A i przejście do sieni ścieśnia się w czeluści:
                 Silny chłop niech tam stanie, nikogo nie puści.
                 Lepiej pono, gdy zniosę oręże i zbroje
                 Z górnego skarbca. Nigdzie   takie zdanie moje  
                 Tylko tam je przechował Odys z TelemachemŤ.
                    Tak rzekł koziarz Melantios i ruszył z zamachem
                 Do górnych izb królewskich, bocznymi wschodami381,
                 Gdzie wziął tarczy dwanaście z tyluż oszczepami,
                 Więc i szlemów dwanaście, zdobnych końską grzywą,
                 Zniósł i pomiędzy gachy rozdzielił co żywo.
                    Lecz Odysowi serce zadrgało i łyty382,
                 Widząc, jak z gachów każdy stał zbroją okryty,
                 A kopią wstrząsał. Ciężka zda mu się robota!
                    Jakoż do syna szepnął: ťNajpewniej niecnota
                 Któraś to z dziewek dworskich, czy fortel koziarza
                 Tak im pomógł, że bitwa sroga nam zagraża!Ť
                    Na to mu Telemachos, młodzieniec roztropny:
                 ťOjcze mój! Jam popełnił ten to błąd okropny;
                 Nie winujże nikogo! Jam drzwi od skarbczyka
                 Nie zawarł, co snadź tknęło jakiegoś psotnika.
                 Więc, Eumajosie, śpiesz się, zatrzaśnij na rygle,
                 I uważ, czy nie która z dziewek płata figle
                 Lub koziarz, bo do niego ta sprawka podobna.Ť
                    Kiedy tak między sobą gwarzyli z osobna,
                 Właśnie koziarz Melantios drugim już nawrotem
                 Szedł po broń do komory. Eumajos wnet o tem,
                 Wytropiwszy go, przybiegł do pana z nowiną:
                 ťCny Laertiado! Mądry Odysie! Patrz ino:
                 Ten łotr, co posądzamy wszyscy go o zdradę,
                 Znowu idzie do skarbca! Panie, dajże radę!
                 Mam-li go, jeśli złapię, na miejscu tam sprawić,
                 Czy też po wymiar kary do ciebie dostawić,
                 Aby za swe łotrostwa nałożył tu głowę?Ť
                    Na to mądry Odysej takie rzucił słowo:
                    ťJuż to ja z Telemachem te gachów czeredy,
                 Choćby na nas jak biły, wstrzymamy od biedy.
                 Wy zaś dwaj ręce do nóg zwiążcie mu na grzbiecie,
                 A wtrąciwszy do skarbca, drzwi za się zamkniecie;
                 Dopiero zadzierżgnąwszy o te pęta sznury,
                 Ciągcie łotra po słupie na belkę do góry,
                 Aby żył jeszcze długo, męczył się najsrożejŤ.
                    Rzekł im, a obaj słudzy, rozkaz pełnić skorzy,
                 Poszli na górę; już on w skarbcu był przed nimi
                 I w kącie grzebał między rynsztunki starymi.
                 381 wschody   schody;
                 382 łyty   łydki;
                                                                                                                             243






                 Oni zaś, za odźwierki383 obaj przyczajeni,
                 Czatowali nań. Gdy więc koziarz wszedł do sieni,
                 W jednej ręce szlem pyszny trzymał, a tarcz w drugiéj  
                 Która, choć ją Laertes jeszcze do posługi
                 Za lat młodych zażywał, dziś z gratami leży,
                 Rdza ją zjada, a rzemień szwem sprutym się jeży
                 Więc nań obaj skoczyli, porwali za włosy
                 Wlokąc po ziemi, chociaż krzyczał wniebogłosy;
                 A zawlókłszy, na ręce, nogi kładli pęty,
                 W tył je łamiąc, bo rozkaz Odysa im święty.
                 Robią, co im przykazał; silny powróz potem
                 Uczepili do pętów i na słupie lotem
                 Wyciągnęli koziarza pod belkę, co w szczycie.
                 Eumajos wiszącemu urągał sowicie:
                 ťPrześpijże całą nockę tu sobie, mój zuchu!
                 Zasłużyłeś na takim wyciągnąć się puchu.
                 Pewnie złotopromiennej Eos nie zobaczysz,
                 Kiedy z morza wypłynie   i gachów uraczysz
                 Jaką kózką na obiad   o, to ich posili!Ť
                    I tak go wiszącego w mękach zostawili.
                 Sami się uzbroiwszy, drzwi zawarłszy za się,
                 Wrócili do mądrego Odysa na czasie.
                    Bojem dyszących w progu czterech ich tam stało,
                 Gdy w izbie zbrojnych chłopów wiło się niemało.
                 Aż wtem się ukazała Pallada na jawie:
                 Wykapany to Mentor w głosie i postawie.
                 Odys poznał boginię i rad mówił do niéj:
                 ťMentorze, ulubieńca ratuj-że w złej toni,
                 Co równolatek z tobą, a zawsze przychylnyŤ.
                    Że to była Atene, szeptał głos niemylny.
                 Lecz w izbie straszną wrzawą zaszumieli gachy,
                 Agelaos największe miotał na nią strachy:
                 ťMentorze, nie daj się zwieść Odysa mowami,
                 Abyś w jego obronie miał toczyć bój z nami.
                 Klniemy się, a przysiędze, jak tuszę, dostoim,
                 Ojca z synem zabiwszy, to samo na twoim
                 Dokonamy kadłubie! Zacz się mieszasz butnie
                 W rzecz nie swoją? Za karę głowę ci się utnie.
                 A tak mieczem wywlókłszy duszę z twego ciała,
                 Własność twą, jaka w domu lub gdzie tam została,
                 Rozdzielim między siebie z Odysa spuścizną.
                 Ni twe syny, ni córki nam się nie wyślizną,
                 Ni się twoja małżonka w Itace osiedzi!Ť
                    Skończył. Palladę gniewa mowa tej gawiedzi,
                 Więc strofując Odysa ostrym słowem rzekła:
                 ťOdysie, siła-ż z męstwem od ciebie uciekła?
                 Ty, coś gwoli Heleny z liliowym ramieniem
                 383 za odźwierki   za odrzwia, drzwi;
                                                                                                                             244






                 Lat dziewiątek się porał Troi oblężeniem,
                 Coś mężów pobił tylu, coś swymi namowy
                 Obalił ów baszciasty grodziec384 Pryjamowy  
                 Teraz, wróciwszy do dom i dziedzicznej włości,
                 Miałżebyś nie odeprzeć tej gaszej napaści?
                 Zbliż-no się, przyjacielu, stań tu, patrz, co zrobię:
                 Czy Mentor, syn Alkima, nieprzychylny tobie?
                 Czy przestanie cię wspierać w walce z twymi wrogi?Ť
                    Rzekła   lecz mu nie zdjęła z serca całej trwogi
                 O wątpliwy los bitwy. Zbadać chce bogini,
                 Czy Odys i syn jego mężnie w boju czyni.
                 Jakoż znikła im z oczu, a kształtem jaskółka,
                 Furkła i nad kominem siadła u przyczółka.
                    Wtem Agelaj szczuł gachów znów do rąbaniny.
                 Z nim Eurynom, Amfimed, toż inni z drużyny,
                 Jak Pejsandr, Demoptolem, Polybos, gracz wielki  
                 Każdy z nich, strach   jak mężny! Gotów do kropelki
                 Krew wylać, a o żywot bić się do upadła,
                 Bo innych gęsta strzała na ziem już pokładła.
                 Do nich więc Agelaos mówił, by słyszeli:
                 ťDrużbo! Ten człek ostatnią strzałę wnet wystrzeli.
                 Mentor, ów czczy chełpliwiec, odbieżał go iście.
                 I on z swymi sam tylko główne trzyma wniście.
                 Przeto nie wszyscy razem rzucajmy kopije!
                 Baczność! Wprzód sześciu rzuca! Czy który ubije
                 Odysa i przy łasce Zeusowej dank zyszcze.
                 Reszta nic, byle w niego utopić ratyszcze385!Ť
                    Tak rzekł i   naprzód owi, co wskazał, rzucili,
                 Lecz Pallas cel ich grotów po drodze omyli.
                 Jakoż jeden przewiercił wskroś odrzwia świetlicy,
                 Inny drzwi przebódł z dobrze spojonej tarcicy,
                 Owemu w ścianie uwiązł jesion ostro skuty,
                 A tak kopiami gachów żaden z nich nie skuty.
                    Zatem Odys do swoich rzekł, niezłomny niczem:
                 ťTeraz, dzieci, z kolei my na bój zakrzyczem!
                 Ciskać oszczepy gachów! Snadź im dawnych zbrodni
                 Jeszcze mało, gdy na nasz żywot tacy głodniŤ.
                    Rzekł   i razem oszczepy wypuścili celnie.
                 Odys Demoptolema ugodził śmiertelnie;
                 Telemach Euryada, Eumajos Elata
                 Zwalił kopią, a wolarz Pejsandra rozpłata  
                 I wszyscy ziemię gryźli na szerokim toku386.
                    Na to gachy w kąt izby uciekli w natłoku,
                 A ci przypadłszy, groty z trupów wyciągali.
                 Gachowie znów cisnęli kopiami zuchwaléj,
                 Ale Pallas Atene zmyliła niektóre:
                 384 baszciasty grodziec   gród, miasto pełne wież;
                 385 ratyszcze   włócznia;
                 386 na... toku   na posadzce;
                                                                                                                             245






                 I tak jeden w świetlicy odrzwiach zrobił dziurę,
                 Drugi przewiercił mocno spojone podwoje,
                 Inny w ścianie uwięził kutą włócznię swoję.
                 Tylko Amfimed zmacał Telemacha w ramię;
                 Ostrze ledwo na skórze zostawiło znamię.
                 Toż Ktesippos w bark drasnął nad tarcz wystający
                 Pastucha, i grot dalej poleciał warczący.
                    Lecz drużyna, co twardo przy Odysie stała,
                 Znowu celne oszczepy na gachów posłała.
                 Waligroda387 Odysej zabił Eurydama,
                 Telemach Amfimeda. Kolej taka sama
                 Spotkała Połybosa, co legł z rąk pastucha,
                 A wolarz Ktesippowi wywlókł z piersi ducha
                 I tak mu urągając, zawołał radosny:
                 ťSynu Połytersesa, o junaku sprosny!
                 Nie będziesz więcej chełpią bawił się w głupocie!
                 Bogom zostaw ten język, wżdy silniejsi od cię.
                 Masz wet za wet! Pamiętasz? Za podły gnat krowi,
                 Coś go to żebrzącemu cisnął OdysowiŤ.
                    Gdy tak przemawiał pastuch krętorogich wołów,
                 Odys do Agelaja przyskoczył, i w tułów
                 Wraził mu długi oszczep; więc w Euenoryda
                 Telemach rzucał dzidę   i wpruła się dzida
                 W sam brzuch, że aż na wylot ostrze przeleciało;
                 Padł przodem, i o ziemię tłukł się twarzą całą.
                 Tymczasem Atenea wionęła pod stropem
                 Egidą ludobójczą i jakby ukropem
                 Zwarzyła serca gachów. Popłoch na nich pada,
                 Uciekają po izbie rzkomo wołów stada,
                 Kiedy na nich rój bąków siądzie nielitosny,
                 I tnie żądłem, co bywa w dniach przydłuższych wiosny
                 Ci zaś, jak krzywodziobe, szponiaste sokoły,
                 Gdy z gór lecą na ptactwo polować w padoły,
                 Ptaszęta spod obłoków przypadły do ziemi,
                 Od tej łowczej pogoni są zabijanymi,
                 Trudna słabym ucieczka, trudny opór znowu,
                 A człowiek się raduje z takiego połowu  
                 Tak i oni, te gachy goniąc w całej izbie,
                 Zabijali każdego. Czasem tylko w ciżbie
                 Jęk był głuchy, gdy czaszka zgrzytnęła zrąbana,
                 A podłoga dymiła krwi strugą zalana.
                    Wtem Lejodes do kolan Odysa się schylił,
                 Objął je i o litość żałośnie doń kwilił:
                 ťNa klęczkach cię, Odysie, błagam! Przebaczże, mi!
                 Przecież nigdy tu w zamku słowy bezwstydnymi
                 Ni sprosnym czynem dziewki nie zhańbiłem żadnej;
                 387 Waligroda   niszczyciel miast, grodoburca (epitet Odysa);
                                                                                                                             246






                 Owszem, w innych ganiłem ten narów szkaradny,
                 Gdy takowy płodzili. W nic poszły przestrogi!
                 Słusznie teraz za zbrodnie skarał ich los srogi!
                 Ale gdybym ja, wróżbit, com niekrzyw niczemu,
                 Miał paść, to już nagrody nie ma poczciwemu!Ť
                    Na to mu mądry Odys rzekł z iskrzącym wzrokiem:
                 ťJeśliś tu między nimi był jakimś prorokiem,
                 To często się zapewne modliłeś do bogów,
                 Bym nigdy do ojczystych nie mógł wrócić progów,
                 Abyś uwiódł mi żonę i płodził z nią dzieci.
                 Przeto niech i na ciebie okrutna śmierć zleciŤ.
                    Rzekł i żylastą ręką na ziemi leżący
                 Podniósł miecz, co wypuścił był umierający
                 Agelaj, i po karku ciął go cięciem dużem,
                 Aż łeb spadł, potoczył się i pomieszał z kurzem.
                    Lecz Femios, syn Terpisa, uszedł czarnej doli,
                 Co gachom przyśpiewywał zwykle po niewoli.
                 Stał on, w ręku trzymając swą formingę dźwięczną,
                 Tuż u drzwi tylnych, walką miotany wewnętrzną:
                 Czy ma wymknąć się chyłkiem i usiąść w pokorze
                 Pod ołtarzem Zeusowym stojącym na dworze,
                 Gdzie ongi Odys tyle żertwił wolich ćwierci,
                 Czy też u nóg Odysa prosić się od śmierci?
                 Wątpiącemu ta rada mądrzejszą się wyda,
                 Żeby po prostu upaść do nóg Laertyda.
                 Więc farmingę dłubaną postawił na ziemi
                 Między krużem a krzesłem z gwoździami srebrzystemi,
                 Po czym sam się rzucając do nóg gospodyna,
                 Przepraszał, przysięgając, że nie jego wina.
                 ťNa klęczkach   rzekł   Odysie, proszę cię za sobą;
                 Nie zabijaj mnie! Sam byś okrył się żałobą,
                 Gdybyś zabił pieśniarza, co ludzi i bogi
                 Opiewał. Jam samouk. Bóg wszczepił dar drogi
                 W moją duszę, więc będę i dla cię miał pieśnie
                 Jak dla boga, a ino nie gub mię tak wcześnie!
                 Zapewne już Telemach, twój syn, ci to mówił,
                 Żem tu nie wszedł do zamku, abym się obłowił,
                 Anim też z własnej chęci śpiewał do biesiady;
                 Możniejsi przymusili, i nie było rady!Ť
                    Słysząc to Telemachos, świętą natchnion mocą,
                 Wobec groźnego ojca przybiegł mu z pomocą:
                 ťStój   rzecze   on nie winien, nie podnoś nań miecza!
                 I Medona keryksa ochroń! Jego piecza
                 Czuwała tu nade mną od latek dziecinnych.
                 Chybaby biedak zginął przypadkiem z rąk innych,
                 Może z rąk Filojtiosa poległ lub pastucha,
                 Lub twoich, gdyś tu w izbie wrzał jak zawieruchaŤ.
                    Usłyszał jego mowę Medon, co ukryty
                 Pod stołkiem wraz z innymi nie został zabity.
                 Odziany w skórę wołu zarzniętego świéżo,
                                                                                                                             247






                 Wylazł, i to pokrycie zrzucił z siebie chyżo,
                 Po czym do Telemacha przyskoczył, za nogi
                 Objął go, i o litość zaklina na bogi:
                 ťOtóż jestem, proś za mną, tyś dobra dziecina!
                 Niech mię gniewny twój rodzic mieczem nie zarzyna!
                 Wiem ja, że się na gachy burzy jego serce,
                 Bo go zdarli, a ciebie mieli w poniewierceŤ.
                    Na to mądry Odysej uśmiechnął się z lekka:
                 ťNie troszcz się, on twój zbawca i twoja opieka;
                 Wiedzże o tym i ludziom opowiadaj innym,
                 Że złym być mniej pociechy niźli dobroczynnym.
                 A teraz idźcie sobie, ty z gęślarzem, oba
                 W przysionek, na dziedziniec, gdzie się wam podoba,
                 Póki po tej tu rzezi porządku nie zrobięŤ.
                    Skończył, a ci dwaj z izby zaraz poszli sobie
                 I usiadłszy w dziedzińcu u stopni ołtarza,
                 Oglądali się trwożnie, czy im śmierć zagraża.
                    Odys tymczasem pilnie zamek przepatrował,
                 Czy się gdzie jaki żywy przed śmiercią nie schował!
                 Lecz wszystkich znalazł krwawym owalanych błotem,
                 Leżących na podłodze jak ryby pokotem,
                 Kiedy to z morskich toni na strome wybrzeże
                 Rybacy wielookie wyciągną więcierze;
                 Porzucone na piasku ryby w morze rwą się,
                 A ty je swym promieniem zabijasz, Heliosie.
                 Podobnie też i w izbie trup przy trupie leżał,
                 Gdy Odys taki rozkaz synowi powierzał:
                 ťPiastunkę Eurykleję co prędzej mi przyślij,
                 Abym jej to powiedział, co cięży na myśliŤ.
                    Pełniąc ojcowski rozkaz, biegł Telemach skory
                 Do Euryklei, skrobiąc we drzwi jej komory:
                 ťWstawaj, dobra babuniu! Jako ochmistrzyni,
                 Co nad dworskimi dziewki ład trzyma i czyni,
                 Potrzebna jesteś ojcu; śpieszże się, starucho!Ť
                    Nie była na głos jego Eurykleja głuchą,
                 Bo zaraz się otwarły drzwi schludnej izdebki,
                 I wyszła, za mołojcem zbierając krok krzepki.
                    Odysej, kiedy przyszli, kurzem i posoką
                 Okryty stał wśród trupów   istny lew na oko,
                 Kiedy to dumnie kroczy, zjadłszy w polu byka,
                 Z kudłów piersi, z warg obu czarna krew mu ściéka
                 A ślepia ogniem gorą: takim był w tej dobie
                 Odys mając zbroczone ręce, nogi obie.
                    Mamka, ujrzawszy trupy i tę powódź krwawą,
                 Chciała krzyknąć, zdziwiona tą nadludzką sprawą,
                 Lecz Odys ją powstrzymał w niewczesnej radości
                 I staruszce te słowa powiedział w krótkości:
                 ťCiesz się w sercu, kobieto, lecz waruj się krzyków!
                 To grzech cieszyć się głośno z biednych nieboszczyków.
                 Sąd bogów już ich pobił, własne struły zbrodnie,
                                                                                                                             248






                 Bo po każdym człowieku deptali niegodnie,
                 Czy dobry, czy ladaco, bez żadnej różnicy;
                 Przeto są ukarani ciężko swawolnicy.
                 A teraz licz mi dziewki wszystkie, co we dworze,
                 Ile skrewiło388, ile uczciwych być możeŤ.
                    Na to mu Eurykleja: ťKażesz, miły synku,
                 Więc opowiem ci prawdę czystą bez przyczynku:
                 We dworze do pięédziesiąt wszystkich niewiast liczą,
                 Które się w różnych pracach białogłowskich ćwiczą,
                 Jak służbę robić doma i jak czesać wełnę.
                 Dwanaście z nich popadło w bezwstydy zupełne
                 I nie dość, że mnie, starej, posłusznymi nie są,
                 Ale nieraz na samą panią się podniesą.
                 Wprawdzie syn twój już wyszedł z małego chłopięcia,
                 Wżdy matka nie pozwala takiego zajęcia,
                 By rządził niewiastami. Lecz pozwól mi, panie,
                 Skoczę na górę przerwać małżonce twej spanie,
                 Które widno bóg jakiś na oczy jej zsyłaŤ.
                    Odysej ją powstrzymał: ťOt byś nie budziła!
                 Czekaj jeszcze, i przyślij wprzód te dziewki do mnie,
                 Co dom mój zbezcześciły, żyjąc tak ułomnieŤ.
                    To jej rzekł, a piastunka wybiegła z świetlice,
                 Zganiać na pański rozkaz one służebnice.
                    On zaś syna i obu pastuchów ku sobie
                 Przywołał, i zagadał do nich w tym sposobie:
                 ťTeraz trupy wynosić kobiety pomogą,
                 A potem pomyć stoły i stołki chędogo
                 Mokrą gąbką, by ze krwi nie zostało śladu.
                 A kiedy wszystko w izbach powróci do ładu,
                 Wyprowadzić mi z domu owe białogłowy
                 I tam, gdzie szopa stoi a okap zamkowy,
                 Pobić mieczem do nogi, wywlec duszę z ciała;
                 By im wiecznie z pamięci rozkosz wywietrzała
                 Pokątnie wyprawiana z tymi rozpustnikiŤ.
                    Skończył; wtem całą hurmą wszeteczne podwiki
                 Weszły. W głos wyjąc, we łzach pływając obfitych,
                 Zaczęły z izby gachów wynosić zabitych
                 I składać ich w przysionku warownego dworca
                 Kupą jeden na drugim. Odys, by dozorca,
                 Stał nad nimi, do pracy naganiał niemiłej.
                 Potem dziurkowatymi gąbkami krew zmyły
                 Ze stołów i ze stołków. Podłogę komnaty
                 Trzeba było też czyścić, więc się do łopaty
                 Wziął Telemach z pastuchy: w trzech żwawsza robota.
                 A dziewki wszystkie śmieci wyniosły za wrota.
                    Owoż gdy krwi wylanej nie było ni śladu;
                 A cały dworzec pański powrócił do ładu,
                 Wyprowadzili z izby one białogłowy
                 388 ile skrewiło   które nie dochowały wierności Penelopie i Odysowi, przechodząc na stronę zalotników;
                                                                                                                             249






                 I tam, gdzie szopa stoi a okap zamkowy,
                 Zapędzili w kąt ciasny, że nie ma sposobu
                 Wyjścia stamtąd. Telemach wtenczas rzekł do obu
                 Pastuchów: ťO, zaprawdę, miecza ani ruszę!
                 Zbyt on czysty na brudne tych wszetecznic dusze,
                 Co mnie i matce mojej umknęły dość sławy,
                 A z gachami trzymały sojusz tak nieprawy!Ť
                    Rzekł   i linę z okrętu, co miał dziób modrawy,
                 Jednym końcem przywiązał do słupa wystawy,
                 A drugim do komina, wysoko, by one
                 Ziemi dostać nie mogły, będąc powieszone.
                 A jak stado gołębi lub drozdów popadnie
                 W sidełka, w gąszczy chaszczów zastawione zdradnie,
                 Gdzie na noc dążąc, smutne znajdują łożysko:
                 Takie i z onych niewiast było widowisko,
                 Kiedy jedna przy drugiej i głowa przy głowie
                 Wisiały tam na linie jak owi ptaszkowie,
                 Każda z sznurkiem na szyi, zduszona cichutko,
                 Coś nogami zadrgawszy w powietrzu, lecz krótko.
                    Potem i Melantiosa koziarza przywlekli.
                 Ostrą miedzią usz dwoje i nos mu odsiekli,
                 Toż wyrwawszy część wstydną psom cisnęli w gardła,
                 W końcu na rękach, nogach złość się ich wywarła.
                 Omywszy sobie ręce i nogi zjuszone389,
                 Szli na dworzec Odysów, bo dzieło skończone.
                    Właśnie Odysej mówił Euryklei starej:
                 ťPrzynieś siarki; co klątwę odczynia i czary,
                 Toż ognia, bym wykadził komnaty; a razem
                 Powiedz Penelopei, za moim rozkazem
                 By się spieszyła tutaj z pannami dworskimi,
                 A i drugie niewiasty niech stawią się z nimiŤ.
                 Na to mu Eurykleja, piastunka sędziwa:
                 ťDobrze, mój synu! Mądrość, przez cię się odzywa.
                 Lecz wprzód trzeba by chlajnę i płaszcz przynieść dla cię,
                 Byś się dłużej nie świecił w tym podartym gracie,
                 Jeszcze tu na komnatach: zgorszenie nie lada!Ť
                    Na to jej Odyseusz mądry: ťSłuszna rada;
                 Lecz wprzódy niech mi ogień rozpalą tu dużyŤ.
                    Rozkazał. Eurykleja pilnie panu służy:
                 Przyniosła ognia, siarki, i Odys dokoła
                 Kadził w izbie, w przysionku, w całym dworze zgoła.
                    Staruszka pamiętając rozkaz Odysowy
                 Szła na górę zwoływać wierne białogłowy,
                 Które się wysypały z pochodniami w ręku,
                 Obstępując Odysa wśród szlochu i jęku
                 Powitań, dłoń ściskając, a po głowie, twarzy,
                 Każda go serdecznymi całunkami darzy,
                 389 zjuszone   ochlapane juchą (krwią);
                                                                                                                             250






                 Że aż mu z rozrzewnienia na płacz się zebrało.
                 Serce Odyseusza każdą z nich poznało.
                                                                                                                             251






                                            PIEŚŃ DWUDZIESTA TRZECIA
                                                     Penelopa rozpoznaje Odyseusza
                    Uradowaną starkę szybko nogi niosły
                 Na górę, gdyż do pani co tchu biegła w posły
                 Z wiadomością o mężu, że jest między nimi;
                 I u głów jej stanąwszy, rzekła słowy tymi:
                 ťZbieraj się, córko moja, a ujrzysz przed sobą
                 Tego, coś oblewała łzami każdą dobą.
                 Twój małżonek już wrócił! Tu, w zamku przebywa:
                 Wszystkich gachów zabiła ręka jego mściwa
                 Za najazd domu, gwałty, zmarnowane mienie,
                 Za syna poniewierkę i upokorzenieŤ.
                    Roztropna Penelopa odrzekła jej na to:
                 ťBogi cię nawiedziły snadź rozumu stratą!
                 Wszak im łatwo rozumnych szalonymi robić,
                 A szaleńców mądrości promieniem ozdobić!
                 Rozum twój się pomieszał, zawsze tak dorzeczny,
                 Że przynosisz mi drwiny na mój ból serdeczny
                 I pustą gadaniną przerywasz sen lekki,
                 Który łagodnym cieniem nakrył mi powieki.
                 Odkąd mego małżonka przy mnie tu nie stało,
                 Pierwszy raz tak mi dobrze, tak smacznie się spało.
                 Odejdź więc, i do dolnych powracaj pokoi.
                 O, gdyby którakolwiek z kobiet w służbie mojej
                 Śmiała przyjść z taką brednią i sen przerwać błogi,
                 Zaraz bym ją przegnała za mych komnat progi.
                 Wierzaj mi, li na ten raz starość twą szanujęŤ.
                    Eurykleja jej na to: ťLecz ja nie żartuję,
                 Córko moja najmilsza! Zawierz memu słowu!
                 Odysej już powrócił, pośród nas jest znowu!
                 Ów gość, ten pogardzony dziad, co w izbie siedział,
                 To był on, a Telemach wpierw już o tym wiedział,
                 Lecz ojca tajemnicy potąd nie wyjawił,
                 Póki ten butnych mężów nie starł i nie zdławiłŤ.
                    Słysząc to, wyskoczyła z pościeli królowa,
                 Z radości starkę ściska, płacz przerywa słowa,
                 Ale się przezwycięża i tak mówi do niéj:
                 ťMów, matko, lecz nie zmyślaj! O, niech cię bóg broni!
                 Jeżeli, jak powiadasz, on tu jest, już wrócił,
                 Czyżby na tłum zuchwalców sam jeden się rzucił?
                 Sam jeden, a ich taka zgraja się zebrała!Ť
                    Na to jej Eurykleja tak odpowiedziała:
                                                                                                                             252






                 ťNic nie wiem, jak to było: li przez grube mury
                 Dolatywał do komnat naszych jęk ponury,
                 Gdy ich w izbie mordował; a my, drżące z trwogi,
                 Siedziałyśmy zamknięte, póki syn twój drogi
                 Mnie stamtąd nie wywołał. Wchodzę z nim do izby
                 I widzę tam Odysa: w środku stał, wśród ciżby
                 Samych trupów, leżących na kamiennym toku.
                 Byłabyś się cieszyła z strasznego widoku:
                 Jak ten lew stał w pośrodku, wszystek w krwi i kurzu!
                 Teraz ich ciała leżą pod bramą w podwórzu,
                 On zaś siarczanym ogniem wziął się w izbach kadzić,
                 A mnie posłał, by ciebie czym prędzej sprowadzić.
                 Idź więc ze mną! Dwa serca znajdą się przy sobie,
                 Rozpłyną się z radości po długiej żałobie,
                 Bo najdroższe życzenia od razu spełnione:
                 On wraca do ojczyzny i zastaje żonę
                 I syna w zamku swoim, a gachy zbrodniarze
                 I sługi przeniewiercze mściwą ręką karze!Ť
                    Penelopa jej na to odrzekła roztropna:
                 ťDo przedwczesnej radości jesteś zbyt pochopna!
                 Wiesz, że na jego powrót z utęsknieniem takiem
                 Czekano; ja najbardziej z synem jedynakiem;
                 Lecz co mówisz, to pewnie stało się inaczej;
                 Nie on to butne gachy uśmiercił; bóg raczej,
                 Zbrodniami ich oburzon, pobrał im żywoty,
                 Za pogardę zarówno dla złych, jak dla cnoty,
                 Bo każdym pomiatali, kto do nich kołatał.
                 Więc bóg głowy występne z karku im pozmiatał,
                 A nie Odys; mój Odys gdzieś w stronie dalekiej
                 Stracił drogę powrotu i zgasł już na wieki!Ť
                    Euryklejajej na to: ťZaniechaj tych mrzonek,
                 Córko, i tak nie gadaj! Jakżeby małżonek,
                 Który tam w dolnej izbie, przy ognisku siedzi,
                 Nie miał wrócić? Niedobrze, gdy się kto uprzedzi.
                 Cóż powiesz na tę bliznę   znak to niekłamliwy  
                 Którą mu dzik na łowach zadał białokływy?
                 Myjąc go, jam poznała znak ten na goleniu
                 I chciałam ci powiedzieć, ale w okamgnieniu
                 Za gardło mię pochwycił: tak bał się odkrycia.
                 Chodźmyż więc, w zastaw dam ci krew mojego życia!
                 Zabij mię, jeśli kłamię choćby w jednym słowieŤ.
                    Na to jej Penelopa roztropna odpowie:
                 ťMatko! Wyroki boże są tak niezbadane!
                 Znasz ich wiele, a jednak nie wszystkie ci znane.
                 Więc zejdę ja do syna oglądać te zwłoki
                 Gachów i poznać tego co spełnił wyroki!Ť
                    Rzekła i schodząc, w myśli zaczęła układać,
                 Jak męża przyjąć: czy go z daleka wybadać,
                 Czy się rzucić na szyję, ucałować lice?
                                                                                                                             253






                 Więc gdy przez próg komnaty wstąpiła w świetlicę
                 Siadła podal pod ścianą, od ognia olśnioną,
                 Naprzeciw Odyseja. On z głową zwieszoną
                 Siedział popod filarem, ciekawy w tej mierze,
                 Co mu powie małżonka, kiedy go spostrzeże.
                 Ona długo milczała, w walce sama z sobą:
                 Mąż-li to? Tak podobny twarzą i osobą  
                 To go znów ubiór lichy robi niepodobnym.
                 Aż Telemach się ozwał do niej głosem złobnym:
                 ťMatko! Niedobra matko! Serce twoje z głazu.
                 Czemuż do mego ojca nie poszłaś od razu,
                 Lecz się boczysz i o nic nie pytasz go, matko?
                 Drugiej takiej małżonki w świecie znaleźć rzadko,
                 Co by tak uporczywie stroniła od męża,
                 Choć ten bied tyle przebył, trudów przezwycięża
                 I po latach dwudziestu do domu powraca!
                 Nikt się u ciebie, matko, serca nie domaca!Ť
                    Penelopa mu na to: ťO, synu mój miły!
                 Jestem cała w zdumieniu, myśli się zmąciły;
                 Ani ust ja otworzyć mogę, ni go pytać,
                 Ni popatrzeć mu śmiało w oczy, by w nich czytać.
                 Lecz jeśli to Odysej, on, a nie kto drugi,
                 To wystarczy słów kilka rozmowy niedługiéj,
                 Abyśmy się zbliżyli. Wszak oboje mamy
                 Pewne znaki, po których zaraz się poznamy Ť.
                    Uśmiechnął się Odysej boski na to słowo
                 I rzekł do Telemacha, zwracając się głową:
                 ťSynu! Daj pokój matce, póki chęć ją zjima
                 Wybadać mię, kto jestem; długo nie wytrzyma.
                 Szpetność to moja sprawia i te, ot, łachmany,
                 Że mną gardzi i myśli, żem jej mąż udany.
                 Lecz pono coś gorszego teraz nam zagraża,
                 Bo chociaż kto zabije człeka, co się zdarza,
                 Jakiego tam chudzinę, bez możnych mścicieli  
                 To ucieka, kraj rzuca, krewnych, przyjacieli.
                 A my kraju podpory, kwiat itackiej młodzi
                 W pień wyrznęli   rzecz taka płazem nie uchodzi!Ť
                    Więc na to mu Telemach rzekł, roztropny młodzian:
                 Ojcze, ty sam zaradzisz, boś mądrością odzian
                 Większą niż inni ludzie, sławę masz z rozumu,
                 Jaką ci nikt nie sprosta z śmiertelników tłumu,
                 Wszyscy pójdziem za tobą, tuszę nie na próżno,
                 Że znajdziesz w nas odwagę, gotowość usłużnąŤ.
                    Jemu na to przebiegły Odysej odeprze:
                 ťPowiem wam, co w tym razie sądzę za najlepsze:
                 Iść do łaźni, chitony przyodziać świąteczne,
                 Niewiasty niech też stroje przyobleką krzeczne390!
                 Boski pieśniarz z formingą niechaj idzie przodem
                 390 k'rzeczne   grzeczne, przystojne, odpowiednie;
                                                                                                                             254






                 I gra; a wy wesołym pląszcie korowodem,
                 By sąsiad lub przechodzień idąc mimo bramy
                 Myślał, że tu wesele w zamku odprawiamy!
                 A tak o rzezi gachów nikt wpierw nie usłyszy
                 Tam w mieście; aż się schronim do wielkiej zaciszy,
                 Gdzie w drzew cieniu, co począć, swobodnie ułożym,
                 W niepewności natchnieniem kierując się bożymŤ.
                    Tak mówił i ten rozkaz prędko był spełniony.
                 Do łaźni się udano, przywdziano chitony,
                 Dziewki strojnie przybyły, pieśniarz wziął do ręki
                 Gęśl drążoną, pobudził uroczymi dźwięki
                 Do pieśni i do pląsów im towarzyszących,
                 Aż zamek się rozlegał tętentem skaczących
                 Dziarskich chłopców i dziewek spiętych w piękne pasy.
                 Toż niejeden przechodzień słysząc te hałasy
                 Rzekł do siebie:   Zapewne wesele królowej
                 Z którym kniaziem! Niestałeż to te białogłowy!
                 Pilno jej dom porzucić, bo nawet nie czeka,
                 Nim ten pierwszy małżonek powróci z daleka.  
                    Tak gwarzyli przechodnie, prawdy nieświadome.
                 A tymczasem we dworze wierna Eurynome
                 Kąpała Odyseja, oliwą wyciera,
                 W piękny chiton i faros przepyszny ubiera.
                 Zaś Atena urokiem oblicze mu wieńczy,
                 Daje wzrost członkom, krzepkość oraz czar młodzieńczy;
                 Ze skroni bujnych włosów kędzior mu rozwinie
                 Podobny do hiacyntów. A jako naczynie
                 Srebrne złotem obleka złotnik biegły w sztuce,
                 Bo mistrzował mu Hefajst z Ateną w nauce,
                 Więc też cudne wychodzą dzieła z mistrza ręki  
                 Tak samo i bogini w uroki i wdzięki
                 Przyoblekła Odysa, że gdy wyszedł z łaźni,
                 Postacią przypominał niebian najwyraźniej.
                 Wyszedł i zasiadł w krześle, gdzie i pierwej siedział
                 Naprzeciw cnej małżonki, i to jej powiedział:
                 ťDziwna z ciebie niewiasta! Bóstwa tobie dały
                 Odmienne niż u płci twej serce, bo ze skały.
                 Któraż by mogła stronić od własnego męża,
                 Gdy ten losów zawziętość w końcu przezwycięża
                 I po latach dwudziestu jawi się swym dworze?
                 Piastunko! Ściel mi łóżko; sam się w nie położę,
                 Sam jeden, gdyż kamienne serce w tej kobiecie!
                    Na to mu Penelopa rzekła: ťŹle mówicie!
                 Ni mię pycha, ni wzgarda trzyma w oddaleniu  
                 Postać męża wyryta mocno w mym wspomnieniu,
                 Wiem przecież, jak wyglądał, i widzę go prawie
                 Stąd odpływającego na wioślanej nawie.
                 Dobrze więc, Euryklejo! Ściel dla niego łoże
                 Nie w tej, którą budował, sypialnej komorze,
                                                                                                                             255






                 Ino wynieś je stamtąd, naściel skór baranich,
                 Do przykrycia wojłoków, chlajnów nakładź na nichŤ.
                    Chcąc męża z mańki zażyć391, tak mówiła pani.
                 Lecz Odys przerwał gniewny: ťO, jakże mię rani,
                 Kobieto, twoja mowa! I któż to przestawił
                 Moje łóżko? Kto ruszył? Tego by nie sprawił
                 I najświadomszy rzeczy; chyba moce boże
                 Mogłyby cudem ruszyć z miejsca moje łoże,
                 Ale nikt żywy, nawet z siłą nadzwyczajną,
                 Gdyż jedną w nim przeszkodę zamknąłem był tajną,
                 Kiedym sam wyciosywał to łoże przedziwne.
                 W dziedzińcu stało wielkie tam drzewo oliwne,
                 Grube jak filar jaki, rozłogie i ciemne;
                 Jam wkoło oliwnika wzniósł ściany kamienne,
                 Dach zasklepił, drzwi wprawił z silnych tramów zbite
                 I na naszą sypialnię przeznaczył tę klitę.
                 Potem ściąwszy koronę drzewa gęstolistą,
                 Sam pień aż do korzenia ociosałem czysto,
                 Zrównałem ostrzem miednym gładko i pionowo,
                 A więc noga do łoża była już gotową;
                 W której świdrem ma wylot wywierciwszy dziury,
                 Wyładziłem łożnicę wspaniałej struktury,
                 Zdobiąc ją w kość słoniową, toż srebrem i złotem,
                 Wreszcie kraśnych rzemieni obciągając splotem.
                 Oto masz znak dokładny, lecz nie wiem doprawdy,
                 Czy moje łoże stoi tam, gdzie stało zawdy,
                 Czy też je kto poruszył, gwoli przeniesienia
                 Odrąbał pniak oliwny spodem, od korzenia?Ť
                    Tak rzekł. W niej serce drżało, zadrżały kolana,
                 Gdy wyszła tajemnica jemu i jej znana.
                 Ze łzami się w małżeńskie objęcia rzuciła
                 Garnąc ksobie, a twarz mu całując mówiła:
                 ťNie miej mi tego za złe! Tyś przecież, mój drogi,
                 Zawsze słynął mądrością. Bogów wyrok srogi
                 Padł na nas i rozdzielił: dni młodych wesele
                 Nie przeciągło się w starość dla nas w tym rozdziele!
                 Niechże cię gniew nie zżyma ani rozżalenie!
                 Żem cię nie powitała na pierwsze wejrzenie,
                 Bo nie mogłam obawy wybić sobie z głowy,
                 Że może przyjść ktokolwiek i chytrymi słowy
                 Zwieść mię. Tyle oszustów włóczy się po świecie!...
                 A teraz gdyś dokładnie znaki opowiedział
                 Łożnicy naszej   o czym nikt z ludzi nie wiedział
                 Krom nas dwojga i jednej służebnej jedynej,
                 Aktoris392, mej wyprawnej, danej od rodziny,
                 Która zawsze sypialnej komory drzwi strzegła  
                 Nie wierząc ci z początku, teraz-em uległaŤ.
                 391 z mańki zażyć   wystawić na próbę;
                 392 Aktoris  córka Aktora, Eurynome; nazwana imieniem ojca (podobnie jak synowie byli nazywani od imienia
                    ojca: Laertes   Laertiada; Nestor   Nestoryda);
                                                                                                                             256






                    To rzekła jemu w sercu zebrawszy tęsknice.
                 Płacząc w objęciach trzymał drogą połowicę.
                 A jak żeglarze ziemi cieszą się widokiem,
                 Których nawę Posejdon na morzu szerokiem
                 Burzą i bałwanami roztrzaskał na szczęty  
                 Więc owi, co przez wzdęte przedrą się odmęty,
                 Ku lądowi, słonawym obwalani błotem,
                 Jakże radośnie na brzeg wyskakują potem  
                 Z taką radością męża powitała żona,
                 Dwojgiem śnieżystych ramion garnąc go do łona.
                 I byliby kwilili do Jutrzenki złotéj,
                 Lecz Pallas przedłużyła dla nich te pieszczoty,
                 Bo kres nocy przeciągła, i rydwan Eosy
                 Z Lampem i Faetonem393 nie wbiegł na niebiosy
                 Od brzegu oceanu: ona go wstrzymała;
                 I Eos blaski swoje nieprędko rozsiała...
                    Tymczasem Eurykleja z klucznicą co żywo
                 Ścielą łoże; do słania świeci im łuczywo.
                 A gdy z miękkich kobierców usłały już łoże,
                 Starka odeszła na noc spać w swojej komorze,
                 Eurynoma zaś, jako straż sypialni miała,
                 Szła naprzód i pochodnią państwu przyświecała.
                 Zawiódłszy ich, odeszła. A tak stadło one
                 Znalazło się w swym dawnym łożu połączone...
                 Telemach spał po pląsach; wolarz z świniopasem
                 Poszli spać i kobiety miłym się wywczasem
                 Pokrzepiały. Co żyło usnęło w zamczysku.
                 Li ich dwoje po słodkim miłości uścisku
                 Długo jeszcze czuwało. Ona swoje biedy
                 Rozpowiadała jemu: co cierpiała wtedy,
                 Gdy musiała na gachów patrzyć się rozpustę,
                 Jak się o nią starając bili woły tłuste
                 I barany, a wina co poszło na stoły!
                 On zaś jej rozpowiadał swe nędze, mozoły,
                 Jak go los prześladował, jak się z nim borykał,
                 Co sam ludzi uśmiercił, co im nadopiekał!
                 Słuchała go z rozkoszą i od sennych mrzonek
                 Broniła się, aż skończył powieść swą małżonek...
                    Wtem myśl inna zajęła Pallas sowiooką.
                 Bo skoro przewidziała, że Odys głęboko
                 Usnął i przy małżonce wywczasu używa,
                 Zaraz znad oceanu Eosę przyzywa,
                 Aby złotego światła rozlewała strugi.
                 Odys z miękkiego łoża porwał się jak długi,
                 I rzekł do swej małżonki: ťŻono, do tej chwili
                 Oboje my goryczy czarę wychylili;
                 Tyś tu mnie wyglądała we łzach i tęsknocie,
                 393 z Lampem i Faetonem   konie Jutrzenki;
                                                                                                                             257






                 Lecz mnie, jakkolwiek sercem wciąż rwałem się do cię,
                 Zeus nie puszczał, a bogi dręczyli bez miary.
                 Teraz, gdy nas złączyły małżeńskie kotary394,
                 O tym, co mi zostało z mienia, miej starunek!
                 O bydło i o trzodę mniejszy mam frasunek,
                 Bo co zjedli gachowie, wrócą mi, po części
                 Achiwi   resztę złupię, jeśli się poszczęści,
                 U obcych, a tak znowu napełnię koszary395
                 Ja sam wnet śpieszę na wieś do ojca; mój stary
                 Laertes z utęsknieniem czeka na mnie, syna.
                 Ty zaś masz, choć przemądra z ciebie kobiecina,
                 Zaraz   bo pewnie ze dniem wieść w miasto dobieźy,
                 Że tu pomordowanych gachów tyle leży  
                 Iść na górne komnaty z swymi białogłowy,
                 Siedzieć cicho, z obcymi unikać rozmowyŤ.
                    Rzekłszy to, wdział na barki przybory pancerne,
                 Obudził Telemacha i sługi swe wierne,
                 I kazał im co żywo stroić się w oręże;
                 Posłuszni   wnet stanęli w spiży oba męże.
                 Po czym otwarłszy bramę wyszli, prowadzeni
                 Przez Odysa.
                 Już niebo siało dość promieni.
                 Lecz ich Pallas Atene skryła w mgły obłoku:
                 Więc miastem się przemknęli, niewidzialni oku.
                 394 kotary   tu: łoże;
                 395 koszary   zagroda dla trzody;
                                                                                                                             258






                                          PIEŚŃ DWUDZIESTA CZWARTA
                                                                  Pojednanie
                                                396
                    Hermejas, bóg Kylleny          , przypadł rączym lotem
                 Zwoływać duchy gachów. Miał on lśniącą złotem
                 W ręku laskę; niech dotknie nią śmiertelnych ludzi,
                 Kogo chce snem morzy albo ze snu zbudzi.
                 Tą laską spędził dusze, z szmerem się porwały;
                 Podobnie nietoperze w norach świętej skały,
                 Byle jeden z nich odpadł od długiego splotu,
                 Z piskiem się porywają wszystkie wraz do lotu:
                 Z takim piskiem te dusze pomknęły tuż w ślady
                 Za wybawczym Hermesem w podziemne posady,
                                                                        397
                 Mknąc mimo Okeanu, Leukady skał stromych                  ,
                 Bram słonecznych i mimo siedzib snów znikomych,
                 Aż się na asfodelu dostały lewadę398,
                 Gdzie mary nieboszczyków zamieszkują blade.
                    Tam na łące się zeszły z Achillowym duchem,
                 Z Patrokla, Amfilocha i tym sławnym zuchem
                 Ajasem, który wzrostem, postawą rej wodzi
                 Pośród nich, li Achilla tylko nie dochodzi,
                 Którego otaczały zawsze tych dusz grona.
                 Właśnie zbliżył się do nich cień Agamemnona  
                 Smutny był, koło niego kręciły się cienie
                 Tych, co w domu Ajgista śmierci przeznaczenie
                 Zmiotło i razem z królem dali swoje głowy.
                 Do nadchodzących duch się ozwał Achillowy:
                 ťAtrydo, jam był pewien, że Zeus, władca gromu
                 Ze wszystkich mężów tobie więcej niżli komu
                 Sprzyjać winien, narodów rozlicznych hetmanie,
                 Tam pod Troją, gdzie Achiw cierpiał niesłychanie.
                 Więc i w ciebie nareszcie zgubny los ugodził,
                 Któremu ujść nie uszedł nikt, kto się urodził?
                 Czemuż cię w pełni chwały, na potęgi szczycie
                 Tam na polu trojańskim nie odbiegło życie?
                 Mogiłę by nad tobą usuli399 Achiwy
                 I syn twój sławą ojca świetniałby szczęśliwy,
                 Gdy dziś śmierć niepoczesna400 aż tu cię zawlekłaŤ.
                 396 Kylleny   Kyllene, szczyt górski w Arkadii, tu w grocie miał się urodzić Hermes, stąd często nazywany
                    Kylleńskim;
                 397 Leukady skał stromych   Leukada, dziś Lefkos jedna z wysp Jońskich;
                 398 lewada   łąka asfodelu w Hadesie;
                 399 usuli   usypali;
                 400 niepoczesna   przedwczesna;
                                                                                                                             259






                    Na to Agamemnona dusza mu odrzekła:
                 ťSzczęsny synu Peleja, o boski Achillu!
                 Choć ległeś pod Ilionem, a z tobą aż tylu
                 Cnych Achajów i Trojan głowy swoje dało,
                 Walcząc przy twoim ciele, które tam leżało
                 Wielkie w kurzu, już głuche na konne gonitwy,
                 Bój przy nim wrzał dzień cały, nigdy końca bitwy
                 Tej by nie było, gdyby nie deszczu potoki.
                 Więc z pola na okręty nieśliśmy twe zwłoki,
                 Złożywszy je na łożu obmyli na czyste
                 Letnią wodą, oliwą, z oczu łzy rzęsiste
                 Ciekły nam, a my włosy z głowy sobie rwali.
                 Wtem na wieść tę twa matka401wyszła z morskiej fali
                 Z nimfami, i rozległ się jęk żałośliwy
                 Po wodach, aż ze strachu struchleli Achiwy,
                 Gotowi na te jęki schować się w okręty,
                 Gdyby był ich nie wstrzymał mąż mądrością święty,
                 Nestor, z dawna już słynny radą, doświadczeniem.
                 Owoż tak jął przed trwożnym mówić zgromadzeniem:
                 ťStójcie, Argeje402! Czemu pierzchacie, Achaje?
                 To matka, patrzcie, z morskich odmętów powstaje
                 I w nimf gronie do syna zabitego spieszyŤ.
                 Rzekł i zatrzymał popłoch pierzchającej rzeszy.
                 Córy srebrnowłosego Nereja te zwłoki
                 Obiegły, owinęły zaraz w płaszcz szeroki,
                 A muz dziewięć słodkimi głosy na przemiany
                 Zawodziło, i każdy Achiw był spłakany,
                 Tak do głębi się wzruszył tym żałosnym pieniem.
                 Dni, nocy siedemnaście nad twym przeznaczeniem
                 Płakali tak bogowie, jak my, ludzie prości;
                 A potem złożonemu na stosie w mnogości
                 Rznięto tłuste barany i byki rogate;
                 Trup twój płonął owinion w ambrozyjną szatę,
                 Wonnym miodem, oliwą płomień był sycony,
                 Huf witeziów otaczał ów stos zapalony,
                 Jedni pieszo, a drudzy w rydwanach zaprzężnych.
                 Walczyli i grzmiał łoskot od ciosów orężnych.
                 Toż gdy płomień Hefajsta strawił twoje szczęty,
                 Wcześnie twych białych kości popiół był zgarnięty
                 I winem skropion. Wtenczas mać twa, Achillesie,
                 Złoty dwuuszny dzbanek pomiędzy nas wniesie  
                 Dał go jej Dyjonizos403, jak utrzymywała  
                 A dłoń mistrza Hefajsta dzban ten wykowała.
                 W nim twoje, bohaterze, złożono popioły
                 Z popiołami Patrokla zmieszane pospoły;
                 401 twa matka... z nimfami   Tetyda (bogini morska) i jej 49 sióstr, córek Starca Morskiego Nereusa, a więc
                    Nereid;
                 402 Argeje   Argiwi; por. przypis 15;
                 403 Dyjonizos   Dionizos; por. przypis 155;
                                                                                                                             260






                 Antilocha zaś szczątki schowano osobno.
                 Po Patroklu najwięcejś kochał go podobno?
                 Więceśmy te popioły nakryli mogiłą404,
                 Wojsko argejskie ziemię na nią nanosiło
                 Na sam brzeg, co w Hellespont405 sterczy wysunięty,
                 By z dala ją widziały mknące tam okręty
                 I żeglarze dzisiejszych, jak i przyszłych czasów.
                 Matka zaś poznosiła na pole zapasów
                 Dla Achiwów, co męstwa złożyli dowody,
                 Od boga wyproszone przecudne nagrody.
                 Kto widywał, jak wodza lub króla chowano,
                 Gdy mołojce na jego mogile tam staną
                 W zbrojach, gotowi bić się o nagrodę złotą,
                 Zdumiałby się ujrzawszy, z jaką to szczodrotą
                 Na cześć twoją Tetyda zniosła z nieba dary!
                 Bo też ciebie bogowie kochali bez miary!
                 Imię twoje po śmierci żyje, twoja chwała,
                 Achillesie, od ludu do ludu rozbrzmiała.
                 Mój los gorszy, choć końca tej wojny jam dożył,
                 Cóż gdy wracającego do domu Zeus zmorzył:
                 Ajgist mię zamordował, żona mię zabiła!Ť
                 Taka się między nimi rozmowa toczyła.
                    Tamci, wyszedłszy z miasta, mieli drogę krótką
                 Do zagrody Laerta. Ustroń tę milutką
                 Ongi nabył on dla się, sprawiał z potem czoła.
                 W środku dziedzińca dwór stał; budynki dokoła
                 Gospodarskie mieszczące czeladkę roboczą,
                 Gdzie jadła i sypiała, pracując ochoczo.
                 Była tam i Sikelka406, stara gospodyni,
                 Pielęgnująca pana swego w tej pustyni.
                    Wtem Odys rzekł do syna i pastuchów trzody:
                 ťWejdźcie do wrót tej pięknej przed nami zagrody
                 I sprawcie najtłustszego wieprzka na biesiadę!
                 Ja tymczasem do ojca poskoczę na zwiadę,
                 Czy mię pozna, gdy stanę przed jego oczyma,
                 Czy   długo mnie nie widząc   w pamięci już nié ma?Ť
                    To rzekłszy, swej czeladzi oddał broń i zbroję.
                 A ci weszli za wrota; on zaś kroki swoje
                 Skierował wprost do sadu, by znaleźć tam ojca,
                 Lecz nigdzie wśród długiego nie spotkał ogrojca
                 Ni Doliosa407, ni synów, ni sług Doliosowych,
                 Gdyż w pole poszli chrustów na płoty tarniowych
                 Naciąć, a stary Dolios sam im towarzyszy.
                 Więc li samego ojca znalazł w sadów ciszy,
                 404 mogiły Patrokla, Achillesa i Protesilaosa do dziś są pokazywane turystom na przylądku Troady Sigejon (dziś
                    Jeniszekir);
                 405 Hellespont   starożytna nazwa cieśniny Dardanele, utworzona od imienia mitycznej Helle, która w niej
                    utonęła;
                 406 Sikelka   Sycylijka;
                 407 Dolios   służący Laertesa, ojca Odyseusza;
                                                                                                                             261






                 Jak drzewko okopywał. Kubrak408 on na sobie
                 Miał brudny, połatany; skórą nogi obie
                 Obwinięte: od kolców i cierni obrona;
                 Na rękach rękawice, głowa otulona
                 W kaptur kozi; tak starzec w żałobie swej chadzał.
                 Widząc tedy Odysej   a wzrok go nie zdradzał
                 Że ojciec wiekiem złaman, zjedzon bólem duszy,
                 Rozpłakał się, stanąwszy za pniem wielkiej gruszy,
                 I rozmyślał, co dalej ma począć, niepewny,
                 Czy się rzucić w objęcia, złożyć uścisk rzewny
                 I wyznać, że już wrócił w progi ojców lube,
                 Czyli też wpierw wybadać i wziąć go na próbę?
                 Ostatnie wątpiącemu najlepsze się zdało,
                 By przymówką wybadać tę duszę zbolałą.
                 I tak zrobił, i zaraz wprost do ojca kroczył,
                 Który, zgięty, dokoła szczepu ziemię tłoczył.
                 Więc podszedłszy ku ojcu rzekł syn znamienity:
                 ťStarcze! Z ciebie ogrodnik, widzę, wyśmienity,
                 Wszędzie znać pilną rękę w uprawie tych sadów,
                 Tak koło fig, oliwek, grusz, jak winogradów.
                 Każdy szczep, każda grządka uprawna jak rzadko,
                 Jedno tylko zarzucę   przebaczy mi tatko!  
                 Że sam nie dbasz o siebie. Starzec, wiekiem zgięty,
                 Chodzi taki obdarty i nieogarnięty!
                 Pewnie nie za lenistwo pan o cię nie stoi  
                 Nie widać niewolnika przecież z twarzy twojej,
                 Owszem, coś królewskiego masz w całej postawie,
                 Ni to pan co po łaźni i wytwornej strawie
                 Zażywa lekkiej drzemki, jak u starych zwyczaj.
                 Przeto mów mi, kto jesteś, z prawdą się nie sprzéczaj.
                 Kto cię trzyma parobkiem do pracy w ogrodzie?
                 Opowiedz to dokładnie, niech wiem w mej przygodzie,
                 Czy na wyspie Itace naprawdę stanąłem,
                 Jak przed chwilą z ust człeka jakiegoś powziąłem,
                 Który zresztą nie bardzo chętnie odpowiadał,
                 Chociem zagabł go grzecznie i dosyć nabadał.
                 O mego tutaj druha, czy żyje, czy zdrowy,
                 Czy go skrył już na zawsze pomrok hadesowy?
                 Więc ci powiem, wyrazy moje zważaj ninie:
                 Miałem raz podróżnego u siebie w gościnie,
                 A nigdy przyjemniejszy gość z dalekiej strony,
                 Niźli on, w domu moim nie bywał goszczony.
                 Chełpił się, że w itackim ostrowie się rodził,
                 Że od syna Arkejsja, Laerta, pochodził.
                 Jam go w dom mój wprowadził, nie szczędził niczego
                 W przyjęciu dostatkami domu bogatego.
                 Na odjezdnem jam równą okazał szczodrotę:
                 408 kubrak   tu: chiton;
                                                                                                                             262






                 Dałem mu siedm talentów warte sztuki złote,
                 Toż szczerozłoty krater kwiatami wzorzony,
                 Chlajnów dwanaście, przy tym kobierce, chitony
                 W takiej liczbie, więc płaszczów dwanaście przecudnych;
                 Cztery zaś białogłowy, biegłe w pracach trudnych
                 A urodne, sam wybrał, o com go też prosił.Ť
                    Na to rzekł ojciec, który z płaczu się zanosił:
                 ťPrzychodniu! Na Itace jesteś w rzeczy samej,
                 Gdzie pod władzą zuchwałych mężów tu stękamy.
                 Na próżno go szczodrymi dary obsypałeś;
                 O, czemuż go w Itace żywym nie zastałeś!
                 Byłby cię obdarował, podjął z gościnnością,
                 Odesłał   słuszność każe płacić wzajemnością.
                 Wszakże powiedz mi prawdę, po cóż byś ukrywał?
                 Dawnoż temu, jak gość ten w domu twym przebywał,
                 Ten mój nieszczęśliwy? Czemuż go nie stało!
                 Pewnie podal409 od ziemi ojców jego ciało
                 W morzu ryby już zjadły lub w polu zwierz srogi,
                 Albo ptactwo pożarło. Ciebie, synu drogi,
                 Rodzice ni pochować mogli, ni łzą zrosić,
                 Ani cna Penelopa żalów swoich głosić
                 Nad mężem konającym, ni zawrzeć mu powiek,
                 Jak każe święty zwyczaj, gdy umiera człowiek!
                 Teraz racz mi powiedzieć, niech się w tym oświécę:
                 Skądeś jest i gdzie twoi mieszkają rodzice?
                 Gdzie twój okręt, na którym tyś do nas zawinął?
                 Gdzie wioślarze? Na cudzym statku możeś płynął,
                 Że cię tu wysadziwszy, pognał w dalszą drogę?Ť
                    Odysej odrzekł na to: ťJeśli chcesz, więc mogę
                 O wszystkim zdać ci sprawę dokładnie i jasno.
                 Z Ałybantu410 ja rodem; mam dom, ziemię własną.
                 Ojcem moim Afejdas, syn Połypemona;
                 Eperitem mię zowią. Wręcz przeciwna strona
                 Była celem mej drogi, lecz demon mi szlaki
                 Zmieszał, i od Sikanii411 zagnał do Itaki.
                 Łódź zaś moja od miasta podal, w polu stoi.
                 Odys, pomnę, z ojczyzny oddalił się mojéj
                 Lat pięć temu; z Alybu odpłynął stolicy.
                 Biedak! Choć na odjezdnym po jego prawicy
                 Przelatywały ptaki z pomyślną dlań wróżbą.
                 Jam też z sercem wesołym żegnał się z swym drużbą.
                 On również wesół: obaj z najlepszą otuchą,
                 Że nieraz się spotkamy z sobą nie na sucho412!Ť
                    Rzekł, a starca owionął smutku dym zgryźliwy.
                 Wziął z ziemi garść brudnego pyłu i włos siwy
                 409 podal   z dala;
                 410 z Alybantu   chodzi o Metapont umiejscawiany w Italii, w Tracji, w Azji Mniejszej (Alybe) lub w Troadzie;
                    krainę baśniową;
                 411 od Sikanii   od Sycylii;
                 412 nie na sucho   tu w znaczeniu: damy sobie upominki;
                                                                                                                             263






                 Posypał nim, i łzami zalał się rzewnymi.
                 Odys wstrząsł się, nozdrzami parskał rozdętymi
                 Wyrzucając ból z serca na widok rodzica.
                 Skoczył doń, wziął w ramiona i całował lica:
                 ťOjcze! Jam to jest syn twój   mówił   syn zgubiony,
                 Który wraca po latach dwudziestu w te strony!
                 A więc łzom tym pofolguj413, nie wzdychaj już więcej!
                 Krótko powiem, gdyż działać trzeba nam co prędzej,
                 Żem wszystkie zalotniki w pień wyciął w mym domu:
                 Nie uszli ci zuchwalce mściwego pogromu!Ť
                    Odpowiedział mu na to ojciec, Laert stary:
                 ť Żeby mój Odys wrócił, rzecz trudna do wiary;
                 Pokaż znamię, a wtedy zaufam twej mowieŤ.
                    Na to mu bystromyślny Odysej odpowie:
                 ťOjcze mój! Na tę bliznę nasamprzód zwróć oko,
                 Którą odyniec kłami rozorał głęboko
                 Tam w Parnasie, gdym z woli twojej i mej matki
                 Do Autolyka jeździł odebrać te datki,
                 Które mi był obiecał na me urodziny.
                 Teraz wskażę ci wszystkie drzewa i krzewiny,
                 Darowane mi niegdyś, gdym jeszcze dziecięciem
                 Za tobą wbiegł w te sady i słuchał z zajęciem,
                 Jak każde drzewo mianem nazywałeś innym;
                 Naparłem się był o nie z uporem dziecinnym,
                 A tyś mi grusz trzynaście, jabłoni dziesiątek,
                 Fig czterdzieści darował   tyle na początek;
                 Nadto pięćdziesiąt rzędów wina dostać miałem,
                 Rozpiętego na tykach pod słońca upałem,
                 Które się gronmi jagód okrywa w swej porze
                 Gdy Zeus błogosławieństwo ześle z nieba bożeŤ.
                    Starcowi biło serce, nogi pod nim drżały,
                 Skoro powziął z ust syna ten znak doskonały.
                 Rzucił mu się w objęcia i upadł w zemdleniu
                 Na pierś syna, i w jego zawisnął ramieniu.
                 A po chwili, gdy w niego duch wszedł i ocucił,
                 W uniesieniu radości takie słowo rzucił:
                 ťO Zeusie! Snadź bogowie w niebie jeszcze władną,
                 Jeśli starli rozpustę gachów bezprzykładną.
                 Li o to strach mię bierze, aby Itakanie
                 Hurmem nas nie napadli, nuż na ich wezwanie
                 Z miast kefaleńskich liczne nadciągną tu rzesze!Ť
                    Przemądry mu Odysej odrzekł ku pociesze:
                 ťNie trwóż się, niech się dusza twoja uspokoi:
                 Raczej wejdźmy do dworu, do siedziby twojéj,
                 Gdzie Telemach, Eumajos z Filojtiem pastuchem
                 Już tam są i śniadanie przyrządzają duchemŤ.
                    Gdy to rzekł, ku domowi kroki swe zawrócił
                 I wnet pięknej komnaty progi przestąpili,
                 413 pofolguj   daj upust żalowi;
                                                                                                                             264






                 Gdzie Telemach z pomocą pastuchów co żywo
                 Krzątał się, wino mieszał i krajał mięsiwo.
                 Zaś Laert wszedł do łaźni, i tam bohatera
                 Wierna Sikelka myje, maściami naciera
                 I w czyste stroi szaty; a boska Pallada
                 Zbiegłszy doń, wraz królowi wspaniały wzrost nada,
                 Że się wydał barczystym i tęższym niż wprzódy.
                 Wyszedł z łaźni, a Odys myślał, że to cudy
                 I że jeden z olimpskich bogów się objawił;
                 Więc zwrócił się do ojca i te słowa prawił:
                 ťOjcze! Iście w tym bogów nieśmiertelnych sprawa:
                 Ten twój wzrost, to wejrzenie, ta dziarska postawa!Ť
                    Na to mądry Laertes synowi odpowie:
                 ťCzemuż, Kronionie, Febie, Ateno, bogowie!
                 Taki, jaki-m Neriku414 wyłamywał bramy,
                 Wiodąc huf Kefaleńców   czemuż taki samy
                 Nie znalazłem się w zamku tam, wczorajszej nocy,
                 Pancerny, mordujący gachów z całej mocy,
                 Z wami razem? A byłbym napłatał niemało
                 Gaszych łbów, ażby serce w tobie się rozśmiało!Ť
                    Takie się między nimi toczyły rozmowy  
                 Lecz już przygotowany czekał stół godowy.
                 Więc na krzesłach i stołkach u stołu zasiedli,
                 Zabrali się dojadła i śniadanie jedli.
                 Wtem wszedł Dolios staruszek, a z nim jego syny,
                 Zmęczone pracą w polu, skąd matka rodziny,
                 Ona stara Sikelka, wraz ich przywołała,
                 Co syny swe karmiła, a o starca dbała.
                 Ci ujrzawszy Odysa, sercem go poznali
                 I z podziwienia w izbie jakby wryci stali.
                 Ale Odys im posłał przyjazne wyrazy:
                 ťSiadaj, starcze! W zdumieniu stoicie jak głazy?
                 Długo na was czekamy spragnieni i głodni,
                 Aby z wami biesiadę spożyć, ludzie godniŤ.
                    Na to Dolios wzniósł kniemu ręce wyciągnięte,
                 Dłonie króla całował wyż kostki ujęte
                 I takie doń obrócił słowa uskrzydlone:
                 ťO, drogi! Więc wróciłeś? Wraca, co stracone!
                 Nikt cię się nie spodziewał; niebo nam cię zsyła!
                 Witaj nam! Oby łaska bogów ci świeciła!
                 Lecz powiedz, niech wiem wszystko: azali twa żona,
                 Roztropna Penelopa, już uwiadomiona,
                 Żeś wrócił? Jeśli nie wie, wyślę gońca lotemŤ.
                 Bystry Odys mu na to: ťOna już wie o tem,
                 Więc się nie troszcz i zasiądź tu z nami pospołu!Ť
                    Rzekł, a staruszek usiadł w swym krześle do stołu.
                 Syny jego podobnież Odysa witali;
                 414 Nerikos (Neritos)   zamek, który ojciec Odysa Laertes zdobywał będąc młodym;
                                                                                                                             265






                 Przystąpiwszy, serdecznie w rękę całowali,
                 I zasiedli tuż obok swojego rodzicy.
                    Kiedy się tak krzepiono w biesiadnej świetlicy,
                 Przelatywała miasto Ossa415 wieścionośna
                 Głosząc, że wszystkich gachów spotkała śmierć sprośna.
                 Co posłyszawszy, rzesze ze wszech stron się zbiegły
                 I z krzykiem, płaczem, zamek Odysa obiegły,
                 Wynosząc z niego trupy i grzebiąc je w ziemi;
                 Ciała zaś z dalszych grodów, łodziami szparkiemi
                 Przewiezione, do swoich siedzib się dostały.
                 Na agorę pośpieszył potem ten tłum cały,
                 A doń się przyłączyło luda jeszcze więcéj.
                 Wstał Eupejt i przemowę miał do tych tysięcy  
                 Bo śmierć syna boleśnie starzec uczuł w duszy,
                 Antinoja, którego Odys zabił z kuszy
                 Najpierwszego.   Więc starzec tak mówił ze łzami:
                 ťBracia! Srodze się człek ten obszedł z Achiwami!
                 Ongi młódź nam najlepszą ściągnął na swe statki
                 I te setki potopił, zgubił nasze dziatki;
                    Teraz cnych Kefaleńców w pień wyciął aż tylu!
                 Trzeba więc, nim morderca umknie stąd do Pyłu
                 Lub do boskiej Elidy, gdzie Epeje władną,
                 Pomścić się, bo się hańbą zmażem bezprzykładną,
                 O której by ze zgrozą potomni mówili,
                 Gdyby tym, co nam synów i braci zabili,
                 Płazem uszło; ja sam bym życie zmierził sobie
                 Nie znajdując spoczynku, chyba w jednym grobie.
                 Mścijmy się, nim zabójcy uciekną za morze!Ť
                    Tak rzekł starzec, i wzruszył słuchaczów w agorze.
                 Wtem nadszedł pieśniarz z zamku z keryksem Medonem,
                 Gdzie obaj noc przespali; teraz w zgromadzonem
                 Ukazali się kole Achiwów zdumionych
                 I mądry keryks Medon rzekł do zgromadzonych:
                 ťSłuchajcie Itakanie. W robocie tej całéj
                 Odysowi widocznie bóstwa pomagały.
                 Ja sam widziałem boga, jak w bitwy natłoku,
                 Wziąwszy postać Mentora był u jego boku.
                 Ten niebianin już ducha w Odyseju krzepił,
                 Idąc przed nim, już strachem zalotników ślepił,
                 Że zmieszani trupami podłogę zasłaliŤ.
                    Rzekł   w bladym osłupieniu wszyscy go słuchali;
                 Aż wreszcie Haliterses416 przemówił sędziwy,
                 Co zna przyszłość, na przyszłość ma wzrok przenikliwy.
                 On głos zabrał i mądrze mówił w sposób taki:
                 ťPosłuchajcie, co powiem, mężowie Itaki!
                 Wszystkiemu, co się stało, nasza gnuśność winna.
                 Bo moja i Mentora, a i każda inna
                 415 Ossa   boginka wieści, w mit. rzym.: Fama;
                 416 Haliterses   syn Mastora, wieszcz z Itaki; przestrzega przed walką i zachęca do zgody;
                                                                                                                             266






                 Przestroga   groch o ścianę! Wszak napominałem,
                 Żeby synów powściągać w ich życiu zuchwałem,
                 Wydanych na rozpustę i szkaradne zbrodnie,
                 Marnujących nie swoje mienie, i niegodnie
                 Bezczeszczących małżonkę dzielnego człowieka
                 Myśląc, że już nie wróci, gdy powrót swój zwleka.
                 Przeto niechajcie zemsty   taka moja rada!
                 Kto zaczepi Odysa, temu śmierć i biada!Ť
                    Tak rzekł. Wtem z wielkim krzykiem więcej niż połowa
                 Tłumu z miejsc się porwała; reszta, których słowa
                 Halitersa wstrzymały, nie szła za pierwszymi,
                 Przemową Eupejtesa oszołomionymi,
                 Bo ci zaraz do zbroic spiżowych pobiegli
                 I przywdziawszy takowe, na pole wylegli
                 Za miastem, a sam Eupejt stanął na ich czele.
                 Szalony! Chcąc śmierć syna pomścić, wiódł mściciele,
                 Lecz nie miał już powrócić, padła nań śmierć blada.
                    Podczas tego do Zeusa mówiła Pallada:
                 ťO mój Ojcze olimpski, wszechwładny Kronionie!
                 Powiedz, jakie ukrywasz myśli w boskim łonie?
                 Czy chcesz lud ten wojenną rozpalić pożogą,
                 Czy serca powaśnione natchnąć zgodą błogą?Ť
                    Na to rzekł Zeus wszechwładca, gromadzący chmury:
                 ťSkądże takie pytanie wyszło z ust mej córy?
                 Czy nie twoja to sprawa, nie twój wymysł nawet,
                 By Odys wrócił, wrogom odpłacił wet za wet?
                 Rób jak chcesz, lecz ci powiem, co robić przystało,
                 Gdy Odys zalotników starł szajkę zuchwałą.
                 Zróbmy sojusz: on królem będzie na Itace,
                 A ja pamięć o synach zabitych zatracę
                 W sercu narodu; miłość zwiąże te ogniwa,
                 I   jak przedtem   Itaka zakwitnie szczęśliwa!Ť
                    Ledwie skończył, bogini niecierpliwie rwie się,
                 Lotją rączy z Olimpu szczytów na dół zniesie.
                    Zaś w ogrodzie Laerta pod koniec biesiady
                 Rzekł do swoich Odysej: ťNiechże kto na zwiady
                 Pójdzie i wyjrzy na dwór, czy nie widać wrogaŤ.
                    Jeden z synów Doliosa wyszedł, pojrzał z proga
                 Przed domem i zobaczył, jak wróg ciągnął ławą.
                 Więc woła do Odysa: ťZbrójmy się, a żwawo!
                 Do broni! Wróg już blisko. Do broni!Ť Tak wołał,
                 I każdy się uzbrajał naprędce, jak zdołał.
                 Z Odysem było czterech, przy tym Doliosowych
                 Sześciu synów, do walki wystąpić gotowych;
                 Toż Laertes i Dolios, choć starce zgrzybiali,
                 Przecież oba z potrzeby do boju stawali.
                 Więc gdy ciała okryli zbrojmi miedzianymi,
                 Bramę im otworzono, Odys szedł przed nimi.
                 Wtem Pallas się zjawiła, Zeusowa dziewica,
                                                                                                                             267






                 Mentorowi podobna z głosu, wzrostu, lica.
                 Uradował się Odys ujrzawszy boginię
                 I rzekł do swego syna: ťTelemachu! Ninie
                 Masz pole się pokazać, czyś dorósł na męża.
                 Pamiętaj! W bitwy wirze odwaga zwycięża:
                 Nie zhańbże swego rodu, który od lat dawnych
                 Wydał męstwem i siłą mężów na świat sławnychŤ.
                    Na to roztropny młodzian tak mu odpowiedział:
                 ťOjcze! Wnet ci pokażę, abyś się dowiedział,
                 Czy ogień, jakim gorę; przodków mych zniesławiŤ.
                    Słysząc to, stary Laert bogom błogosławi:
                 ťBogowie! Dzień dzisiejszy dni moich ozdobą:
                 Syn z wnukiem o cześć przodków w zawód idą z sobą!Ť
                    Wtem rzekła doń Zeusowa córa z okiem sowiem:
                 ťArkejsjado! Nad wszystkich milszyś mi, to-ć powiem,
                 Pomódl się do Ateny, ślubem błagaj boga
                 I oszczep długocienny ciśń szparko we wroga!Ť
                    Rzekłszy, pierś jego męstwem zagrzała do bitwy,
                 A Laertes, do bogów posławszy modlitwy,
                 Wstrząsł oszczep, i wyrzucił przed siebie oszczepem.
                 Grot się spotkał z przyłbicy spiżowym czerepem
                 Na skroni Eupejtesa, na wskroś j ą przewiercił,
                 I wódz padł z chrzęstem zbroi: Laert go uśmiercił.
                 Więc Odys z synem wpadli w nieprzyjaciół roty,
                 Siekli mieczem i bodli dwusiecznymi groty,
                 I jak raz by wycięli wszystkich co do nogi,
                 Gdyby nagle nie zagrzmiał nad nimi głos srogi
                 I nie powstrzymał strony. Był to głos Pallady,
                 Córy Egidodzierżcy: ťDosyć już tej zwady!
                 Przestańcie, Itakanie, we krwi własnej brodzić!
                 Rozchodzić się do domu! Natychmiast rozchodzić!Ť
                    Na ten głos potruchleli wszyscy zbrojni męże,
                 Osłupiałym wypadły z garści ich oręże,
                 Wytrącane na ziemię głosu tego siłą.
                 Ku miastom tłum się rzucił, pierzchało co żyło;
                 A Odys strasznym rykiem na tłum uchodzący
                 Nacierał, ni to orzeł w chmurach szybujący.
                    Wtem ze szczytu Olimpu, z Kroniona prawicy
                 Padł piorun przed stopami Ateny Dziewicy,
                 A ona wnet Odysa wsparła dobrą radą:
                 ťBystroumny Odysie, zacny Laertiado!
                 Wstrzymaj się i zaniechaj bratobójczej wojny!
                 Mógłbyś Zeusa obrazić: on w pioruny zbrojny!Ť
                    Rzekła, a Odys woli poddał się swej pani.
                 Sojusz stanął: król z ludem byli pojednani
                 Za sprawą Atenei, córy Kronionowéj,
                 Podobnej do Mentora z wzrostu, kształtu, mowy.
                                                                                                                             268






                                                                   Świat Homera jest właściwie światem Agamemnona
                                                                  i Odyseusza, światem achajskich bohaterów zajętych
                                                                                     rzemiosłem wojennym i wędrówkami.
                                                                                                                      J.V. Luce
                    Odyseja Homera
                    l. Homer
                    Iliada i Odyseja zostały stworzone przez poetę zwanego Homeros, który był pieśniarzem-
                 recytatorem legend (aoidos, czyli bard). Homer przejął dziedzictwo bogatej tradycji poezji
                 heroicznej, tworząc swoje poematy według udoskonalonych wzorców obecnych w epice
                 antycznej. Oba poematy przetrwały do naszych czasów w głównym zarysie w takiej formie, w
                 jakiej powstały. Tekst przeszedł jednakże pewne modyfikacje poczynione przez recytatorów,
                 kopistów i wydawców świata antycznego.
                    Homer stworzył swoje dzieła bez zapisywania, a recytując je osiągnął wielką sławę. Być
                 może chcąc im zapewnić przetrwanie spisał je sam, bądź komuś podyktował.
                    Działalność Homera przypada na drugą połowę wieku VIII p.n.e. Poeta na pewno
                 pochodził z Jonii. Spośród miejsc gdzie mógł się urodzić najbardziej prawdopodobne są
                 Chios i Smyrna.
                    Poeta z pewnością przewędrował całą Egeę i być może odwiedził Troadę i Itakę  
                 znajomość geografii tej wyspy jest tak doskonała, że autor Odysei musiał ją znać z osobistego
                 doświadczenia. Brytyjskie wykopaliska na Itace dowiodły, że w epoce brązu istniała tu
                 kultura mykeńska. Osadnictwo ogniskowało się w północnej części wyspy koło Stawros i w
                 rejonie zatoki Polis   według tekstu Odysei, tam właśnie znajdował się pałac Odyseusza.
                 Prócz tego na podstawie treści możemy odtworzyć bardzo dokładnie całą topografię wyspy z
                 charakterystyczną górą Neriton, zatoką Deksia i grotą Marmarospilia, w której Odys, za radą
                 Ateny ukrył przywiezione z Scherii skarby. Badacze zatem są zgodni, że Homer był na Itace,
                 i że wiernie oddał koloryt i warunki naturalne wyspy.
                    Podczas wykopalisk brytyjskich na Itace w latach 1930-32 odkryto w grocie u brzegu
                 zatoki Polis fragment terakotowej maski z napisem Modlitwa do Odyseusza datowaną na II
                 lub I wiek p. n. e., co dowiodło, że w tym okresie z grotą związany był kult tego herosa.
                 Odkrycie to wsparło hipotezę, iż Homer odwiedził Itakę, wędrując śladami opisywanego
                 przez siebie bohatera.
                    2. Epos
                    Epos jest najwcześniejszym gatunkiem literackim, jaki pojawił się w Grecji. Eposy takie
                 jak Iliada i Odyseja są ukoronowaniem wielowiekowej tradycji pieśni ludowej. Twórcami
                 takich pieśni byli śpiewacy zwani aojdami, którzy przy dźwiękach formingi (strunowego
                 instrumentu podobnego do cytry) wykonywali układane przez siebie opowieści o życiu i
                 czynach     sławnych     bohaterów      mitologicznych.      Aojdowie      byli   najczęściej     samoukami,
                 improwizowali lub przetwarzali znane tematy, wędrując z miejsca na miejsce (być może
                 jednym z aojdów był sam Homer). W Odysei Homer przedstawil postaci dwóch aojdów:
                 Demodokosa na dworze władcy Feaków Alkinoosa i Femiosa na dworze w Itace.
                    Epos opowiada zazwyczaj o heroicznej przeszłości, bohaterskich czynach lub działalności
                 bogów. Świat przedstawiony jest z pewnego dystansu czasowego. Sfery bogów i ludzi wiążą
                 się ze sobą: bogowie posiadają cechy śmiertelników, bohaterowie często obdarzeni są
                 przymiotami bogów (np. Achilles, którego nie można było śmiertelnie ugodzić w żadne
                                                                                                                             269






                 miejsce na ciele poza piętą). Niektórzy bohaterowie znajdują się pod szczególną opieką
                 jednego z bogów, ratującego przed niebezpieczeństwami i pomagającego w boju.
                    Styl narracji eposu jest wysoki, podniosły, występuje wiele powtórzeń, wyolbrzymień
                 (hiperboli), epitetów stałych (gromowładny Zeus, przemyślny Odys, sowiooka Atena) oraz
                 rozbudowanych porównań   tzw. porównań homeryckich.
                    Częstym zabiegiem wprowadzanym przez Homera w obu poematach jest stosowanie
                 retardacji czyli opowiadań wprowadzonych do tekstu w celu opóźnienia akcji i zbudowania
                 napięcia. Typowym przykładem retardacji jest historia blizny Odyseusza opowiadana przez
                 starą nianię Eurykleję w pieśni XIX. Scena mycia nóg i rozpoznania bohatera po bliźnie
                 została doskonale zinterpretowana, jako przykład homeryckiego realizmu, w znakomitej
                 książce Ericha Auerbacha Mimesis (rozdział I   Blizna Odyseusza).
                    Arystoteles w Poetyce przedstawił swoja wizję epopei: Jest ona                         albo prosta albo
                 zawikłana, etyczna bądź patetyczna. Składa się też z tych samych części co tragedia z
                 wyjątkiem śpiewu i widowiska. Wymaga ona również perypetii, rozpoznań i cierpień. Także
                 jej język i sposób myślenia muszą być piękne.
                    3. Odyseja      kompozycja epopei i treść
                    Kompozycja Odysei jest znacznie kunsztowniejsza niż Iliady. Podzielona jest na 24 pieśni
                 i zawiera 12 160 wersów. Akcją obejmuje 40 dni i można ją podzielić na 6 części ze względu
                 na powiązania treściowe: I-IV pieśni to Telemachia, czyli opowieść o wyprawie Telemacha,
                 który chciał zasięgnąć wiadomości o losach ojca; V-VIII to pobyt Odyseusza u Feaków, zaś
                 IX-XII opowieści o przygodach przedstawione na dworze feackiego władcy Alkinoosa; pieśni
                 XIII-XVI przestawiają pobyt Odyseusza na Itace, XVII-XX Odys nie poznany we własnym
                 domu, zaś XXI-XXIV to rzeź zalotników i zakończenie.
                    W treści Odysei mamy do czynienia po raz pierwszy z kompozycją ramową, czyli sytuacją
                 gdy część akcji zostaje zreferowana przez bohatera, a nie przez autora i opowiedziana w
                 pierwszej osobie. Opowiadanie Odyseusza umieszczone jest w trzeciej części utworu (pieśni
                 XIII-XVI) i tym samym przerywa ciągłość narracji odautorskiej.
                    Badacze Odysei uznają za najsłabszą pierwszą część utworu, a więc Telemachię   syn
                 Odyseusza podczas swej wyprawy nie dowiaduje się niczego istotnego na temat ojca,
                 zdobywa tylko enigmatyczne wiadomości i całość tej podróży nie jest zbyt ważna dla
                 przebiegu akcji. Badacze przypuszczają więc, że Telemachia mogła być osobnym utworem
                 dodanym przez Homera do Odysei. Kwestionowana jest także autentyczność zakończenia
                 poematu, jako niepotrzebnego dla akcji i osłabiającego wrażenie punktu kulminacyjnego,
                 czyli momentu rozpoznania się małżonków.
                    4. Wędrówka Odyseusza
                    Odyseusz zwany też Ulissesem był jednym z greckich bohaterów walczących pod Troją.
                 Szczególną opieką otaczała go bogini Atena, wielokrotnie ratując podczas bitwy. Odyseusz
                 słynął jako dzielny rycerz, błyskotliwy mówca oraz niezwykle przebiegły człowiek   to on
                 był autorem podstępu z drewnianym koniem, dzięki któremu greccy wojownicy dostali się do
                 Troi i doprowadzili do zdobycia miasta.
                    Powrót Odysa do rodzinnej Itaki (skalista wysepka na Morzu Jońskim) opisuje drugi z
                 wielkich eposów Homera   Odyseja. Dzieło to, przedstawiające dwudziestoletnią tułaczkę
                 opowiada niezwykłe historie o nimfach, morskich potworach, dalekich lądach i morzach,
                 przez które wędrował Ulisses.
                    W czasach nowożytnych wielokrotnie próbowano odtworzyć trasę wędrówki Odyseusza.
                 Udało się ustalić położenie bardzo wielu miejsc, jednakże inne pozostają ciągle w świecie
                 bajkowym, fantastycznym.
                                                                                                                             270






                    Wkrótce po wyruszeniu spod Troi burza rozdzieliła floty Agamemnona i Odyseusza,
                 którego okręty wiatr zagnał aż do Tracji. Tam jego żołnierze złupili miasto Ismaros i
                 wymordowali jego mieszkańców z wyjątkiem jednego kapłana   Marona, który wykupił się
                 winem (napojem tym później Odys uśpił Polyfema).
                    Okręty popłynęły dalej na południe i dotarły do kraju zjadaczy lotosu (Lotofagów),
                 położonego najprawdopodobniej             na   wybrzeżach      Cyrenajki (Libia).       Lotofagowie      podali
                 przybyszom swoje zwykle pożywienie, czyli owoce lotosu. Ten zdradliwy pokarm sprawiał,
                 że każdy kto go spożył zapominał skąd pochodzi i chciał zostać w kraju Lotofagów. Odyseusz
                 odmówił poczęstunku i z największym trudem zmusił swoich towarzyszy do powrotu na
                 okręty.
                    Kolejny etap podróży to wyspa cyklopa Polyfema (prawdopodobnie była to Sycylia).
                 Polyfem był pasterzem kóz, dzikim ludożercą o jednym oku osadzonym nad czołem.
                 Odyseusz przedstawił mu się jako Nikt. Polyfem postanowił zjadać po kolei marynarzy
                 Odysa, których uwięził w grocie. Odyseusz tracąc towarzyszy spróbował się ratować   upił
                 cyklopa winem od kapłana Marona, a potem oślepił go przy pomocy rozżarzonego kołka.
                 Rano Polyfem odwalił kamień zasłaniający wejście do groty i zaczął wypuszczać kozy,
                 obmacując przy tym starannie grzbiety zwierząt żeby uniemożliwić ucieczkę ludziom.
                 Odyseusz i jego towarzysze opuścili jednak grotę   przywiązani pod brzuchami kóz.
                    Następnie flota Odyseusza zawitała na wyspę boga wiatrów Eola. Bóg podarował Odysowi
                 worek zawierający wszystkie wiatry, zabraniając mu go otwierać. Kiedy Odyseusz zasnął,
                 żeglarze rozwiązali worek, myśląc, że znajdują się tam wielkie skarby. Wypuścili w ten
                 sposób wiatry, które zapędziły okręty z powrotem do wyspy Eola. Bóg wiatrów, ogromnie
                 rozgniewany, odmówił pomocy.
                    Pobyt w kraju Lajstrygonów, ludożerców mieszkających na Sycylii lub w Italii w pobliżu
                 miasta Formiae miał dużo gorsze skutki: w bitwie z tym ludem Odys stracił większość
                 towarzyszy i wszystkie statki z wyjątkiem jednego, na którym z trudem udało mu się
                 uratować.
                    Kolejne przygody czekały Odyseusza na wyspie Ajaja (prawdopodobnie jest to półwysep
                 leżący w Italii na południe od Lacjum), gdzie mieszkała czarodziejka Kirke. Czarodziejka
                 zamieniła wszystkich marynarzy w wieprze i dopiero Odyseusz zmusił ją do cofnięcia czaru.
                 Bohater korzystał z gościnności Kirke przez rok, a ze związku tego przyszedł na świat syn.
                 Kirke doradziła też Odysowi, żeby udał się do Hadesu i spotkał z duchem tebańskiego
                 wieszczka Tejrezjasza, który wskaże mu drogę do domu.
                    W Hadesie Odys spotkał wielu towarzyszy spod Troi, w tym Ajasa, który był ciągle na
                 niego obrażony za spór o zbroje Achillesa. Od wieszczka dowiedział się, że wróci do domu
                 samotnie, na obcym statku i poznał okoliczności swojej przyszłej śmierci.
                    Dalsza droga wiodła koło wyspy syren, położonej w okolicach Zatoki Neapolitańskiej.
                 Syreny   pół kobiety i pół ptaki wabiły żeglarzy przepięknym śpiewem. Każdy kto ulegał
                 czarowi ich głosu rzucał się do morza i ginął. Odyseusz nakazał swoim marynarzom zatkać
                 uszy, a sam przywiązany do masztu wysłuchał śpiewu syren.
                    Kolejną przeszkodą w podróży była cieśnina (najprawdopodobniej chodziło o Cieśninę
                 Messyńską pomiędzy Italią i Sycylią) gdzie czaiły się dwa potwory Skylla i Charybda.
                 Charybda połykała statki w całości, zaś Skylla zadowalała się sześcioma osobami z załogi.
                 Odyseusz zdecydował się płynąć koło Skylli i za cenę życia sześciu towarzyszy uratował
                 statek.
                    Na brzegach Sycylii, do której dopłynęli pasły się białe byki należące do boga słońca
                 Heliosa. Towarzysze Odysa zabili i zjedli kilka zwierząt, a rozgniewany bóg błyskawicą
                 zatopił okręt.
                    Tylko Odyseuszowi udało się uratować i dotrzeć na wyspę Ogygia (najprawdopodobniej
                 Ceuta, na wybrzeżu afrykańskim, po drugiej stronie Cieśniny Gibraltarskiej) do siedziby
                                                                                                                             271






                 nimfy Kalypso. Nimfa zatrzymywała Odysa przez siedem lat i dopiero interwencja Zeusa,
                 który wysłał do niej Hermesa spowodowała, że uwolniła swego gościa.
                    Odyseusza prześladował jednak ciągle gniew Posejdona,                      który spowodował kolejną
                 katastrofę statku. Morze wyrzuciło Odysa na brzeg wyspy Scheria (prawdopodobnie Korfu)
                 zamieszkiwanej przez żeglarski lud Feaków. Odysa odnalazła piękna królewna Nauzykaa,
                 która zaprowadziła bohatera do domu swego ojca Alkinoosa. Podczas wspaniałej uczty Odys
                 opowiedział swoje przygody, a potem został wyprawiony do domu. Żeglarze feaccy przenieśli
                 go śpiącego z okrętu na brzeg ojczystej wyspy, po czym odpłynęli.
                    Atena sprawiła, że Odyseusz zmienił się w żebraka i nierozpoznany wszedł do własnego
                 domu by zemścić się na zalotnikach. Poznał go tylko pasterz świń Eumajos i stara piastunka.
                 Szybko przekonał do siebie Telemacha, który pomógł mu zabić zalotników.
                    W ten sposób Odyseusz po dwudziestu latach tułaczki odzyskał swój dom i rodzinę.
                    Według późniejszych od Odysei wersji mitycznych, na Itace wylądował Telegonos, syn
                 Odyseusza i Kirke, który wyruszył w świat poszukując ojca. Odys i jego syn nie rozpoznali
                 się, doszło do walki, w której Odyseusz odniósł śmiertelną ranę.
                    5. Iliada a Odyseja
                    Iliada i Odyseja były już w czasach starożytnych uważane za dzieło jednego poety  
                 Homera,     choć    niektórzy    filologowie     antyczni    (między     innymi     Ksenon     i  Hellanikos)
                 przypisywali Homerowi autorstwo jedynie Iliady.
                    Tradycyjnie też uznawano Odyseję za późniejszą od Iliady. Oba utwory osnute są wokół
                 opowieści o wojnie trojańskiej. Iliada zawiera krótki wycinek, zaledwie 40 dni ostatniego
                 roku walki pod Troją. Odyseja, dzieło znacznie barwniejsze i bardziej skomplikowane w
                 warstwie fabularnej opowiada o dwudziestoletniej tułaczce Odyseusza, próbującego powrócić
                 do rodzinnej Itaki.
                    Ton Iliady jest patetyczny i podniosły, epos przedstawia dzieje bogów i bohaterów
                 walczących wspólnie pod Troją   nie ma tu wyraźnego rozgraniczenia pomiędzy światem
                 ziemskim, a boskim. Bogowie wielokrotnie decydują o losach ludzi i mają bezpośredni
                 wpływ na ich poczynania. Inaczej jest w Odysei. Poza Ateną, która podobnie jak w Iliadzie
                 opiekuje się Odyseuszem, biorąc czynny udział w akcji, inni bogowie pełnią role jedynie
                 stróżów moralności.
                    W     obydwu      eposach     odnajdujemy        znajomych      bohaterów:      Odysa,      Agamemnona,
                 Menelaosa, Helenę. Homer jednak unika powtarzania swoich opowieści   Iliada nie zawiera
                 epizodu z koniem trojańskim, podstępnie wprowadzonym do Troi, obecnym z kolei w
                 Odysei.
                    Według Poetyki Arystotelesa Iliada ma charakter tragiczny, którego pozbawiona jest
                 Odyseja   wiemy od razu, że bohater wróci do Itaki i jego tułaczka zakończy się szczęśliwie.
                    W    Odysei    widać     także   w   jakim    kierunku    ewoluował      styl   homerycki         mniej    tu
                 rozbudowanych porównań, a więcej wypowiedzi sentencjonalnych. Po raz pierwszy też
                 pojawia się kompozycja ramowa.
                    XX-wieczni badacze podkreślają, że analiza obu eposów dowodzi, iż więcej je łączy niż
                 dzieli. Tym samym potwierdzają autorstwo Homera, datując Odyseję w przybliżeniu na wiek
                 VIII p.n.e. Bliższe doprecyzowanie daty powstania jest bardzo trudne.
                    Można z pewnością stwierdzić, że Odyseja jest o kilka dziesiątków lat młodsza od Iliady, o
                 czym świadczy między innymi przemiana wierzeń religijnych (zwłaszcza związanych ze
                 śmiercią i życiem pozagrobowym) oraz zmiana światopoglądu. Odyseja musi być jednakże
                 starsza od dzieł Hezjoda (tworzył w połowie VIII w. p.n.e.), który naśladuje ją w wielu
                 miejscach. Według tych wyliczeń              moment powstania          utworu pokrywałaby          się  z datą
                 określoną przez Herodota.
                                                                                                                             272






                    Jest więc całkowicie możliwe, że Homer napisał Iliadę w młodym wieku, a Odyseję jako
                 człowiek starszy.
                    6. Nawiązania do Odysei w literaturze późniejszej
                    Najwcześniejsze nawiązania do Odysei pojawiły się już w czasach starożytnych. Był to
                 między innymi dramat satyrowy Plutarcha Cyklop i Argonautyki Apolloniosa z Rodos.
                    W    średniowieczu postać         Odyseusza pojawia się          u Dantego w Boskiej Komedii                
                 legendarny bohater spod Troi cierpi w ósmym kręgu   piekle fałszywych doradców:
                    Ulisses tutaj gore  rzekł  od losu
                    Skazan z Diomedem na wspólne cierpienie,
                    Jak był wspólnikiem do zdrady i ciosu.
                                                 (Boska Komedia, Piekło pieśń XXV, w. 55)
                    W renesansie po przygody Odyseusza sięgali Calderon (w komedii Przemożny czar,
                 Milość) oraz Szekspir (Troilus i Kressyda). W epokach późniejszych, zwłaszcza romantyzm
                 wdzięcznie przyswajał sobie postać tego bohatera   wiersz Tennysona Ulysses, czy Pochwala
                 życia dAnnunzio.
                    Najsłynniejszym jednak nawiązaniem do eposu Homera jest Ulisses ]amesa ]oycea
                 napisany     w   latach   1914-21.    Ulisses,    powieść    będąca    właściwie     wielkim     monologiem
                 wewnętrznym,        nie  tylko   swym      tytułem    nawiązuje     do   homeryckiej      epopei.    Jest   ona
                 nowoczesną wersją Odysei, zaadaptowaną do dublińskiej rzeczywistości początku naszego
                 wieku (akcja obejmuje jeden dzień 16 czerwca 1904   od wielu lat dzień ten jest obchodzony
                 jako święto Joycea tzw. Bloomsday). W osiemnastu rozdziałach, które początkowo pisarz
                 opatrzył tytułami pieśni Odysei Homera, przedstawiona jest mityczna wędrówka Leopolda
                 Blooma (Odysa) ulicami Dublina. Podczas tej tułaczki czekają na niego rozmaite pokusy i
                 przygody. Punktem kulminacyjnym powieści jest spotkanie Blooma z Stefanem Dedalusem  
                 powieściowym Telemachem (uznawanym przez badaczy za porte-parole autora). Stosunek
                 syna do ojca jest tu czysto symboliczny,                gdyż ci dwaj bohaterowie            nie   są ze sobą
                 spokrewnieni. Inne postaci homeryckiego dzieła mają również swoje odpowiedniki w tekście
                 Joycea   Nauzykaa to młoda dziewczyna spotkana przez Blooma na plaży, Kirke to
                 właścicielka domu publicznego, zaś wyspa wiatrów Eola, to redakcja dublińskiego dziennika.
                    Ta niesamowita powieść-nie-powieść będąca parabolą życia ludzkiego została okrzyknięta
                 skandalem literackim, powieścią pornograficzną i przez wiele lat znajdowała się na indeksie.
                    Nasze czasy oddały jednak sprawiedliwość temu wybitnemu dziełu. Z radością można
                 obserwować prawdziwy renesans Joycea, który ma miejsce w ostatnich latach.
                    Polskiego tłumaczenia tego niezwykle trudnego tak w warstwie fabularnej, jak i językowej
                 utworu, dokonał Maciej Słomczyński w 1969 r.
                    7. Warto przeczytać;
                      Auerbach Mimesis (rozdział pt. Blizna Odyseusza), Warszawa 1964
                      Bratford E. Wędrówki z Homerem, Warszawa 1967
                      Joyce J. Ulisses (tłum. M. Słomczyński), Zielona Sowa Kraków 1997
                      Luce J.V Homer i epoka heroiczna. Warszawa 1987
                                                                                                             Agnieszka Pałac
                                                                                                                             273






                                                                  Spis treści
                 Pieśń I. Zgromadzenie bogów. Rady Ateny dla Telemacha
                 Pieśń II. Zgromadzenie mieszkańców Itaki. Wyjazd Telemacha
                 Pieśń III. Wydarzenia w Pylos
                 Pieśń IV. Wydarzenia w Sparcie
                 Pieśń V. Tratwa Odyseusza
                 Pieśń VI. Przybycie Odyseusza do Feaków
                 Pieśń VII. Odyseusz przychodzi do Alkinoosa
                 Pieśń VIII. Pobyt Odyseusza u Feaków
                 Pieśń IX. Opowiadania u Alkinoosa. Przygoda z Kyklopem
                 Pieśń X. Przygody u Ajola, Lajstrygonów, Kirki.
                 Pieśń XI U zmarłych (Nékyja)
                 Pieśń XII. Syreny, Skylla i Charybda, bydło Heliosa
                 Pieśń XIII. Odyseusz odpływa od Feaków i przybywa do Itaki
                 Pieśń XIV. Odyseusz u Eumajosa
                 Pieśń XV. Telemach przybywa do Eumajosa
                 Pieśń XVI. Telemach rozpoznaje Odyseusza
                 Pieśń XVII. Telemach wraca do miasta Itaki
                 Pieśń XVIII. Walka na pięści Odyseusza z Irosem
                 Pieśń XIX. Odyseusz rozmawia z Penelopą. Rozpoznanie przez Eurykleję
                 Pieśń XX. Wypadki przed rzezią zalotników
                 Pieśń XXI. Próba łuku
                 Pieśń XXII. Rzeź zalotaików
                 Pieśń XXIII. Penelopa rozpoznaje Odyseusza
                 Pieśń XXIV. Pojednanie
                 Posłowie
                                                                                                                             274
