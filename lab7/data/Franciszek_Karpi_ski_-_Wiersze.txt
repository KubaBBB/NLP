





                                                             Aby rozpocząć lekturę,
                                                       kliknij na taki przycisk            ,
                                               który da ci pełny dostęp do spisu treści książki.
                                             Jeśli chcesz połączyć się z Portem Wydawniczym
                                                            LITERATURA.NET.PL
                                                           kliknij na logo poniżej.






                                    FRANCISZEK KARPIŃSKI
                                             WIERSZE






                 Tower Press 2000
                 Copyright by Tower Press, Gdańsk 2000






                                   PIEŚNI                          NABOŻNE
                                                           PORANNA
                  
                 Kiedy ranne wstają zorze,
                 Tobie ziemia, Tobie morze.
                 Tobie śpiewa żywioł wszelki,
                 Bądź pochwalon, Boże wielki!
                  
                 A człowiek, który bez miary,
                 Obsypany Twymi dary,
                 Coś go stworzył i ocalił,
                 A czemuż by Cię nie chwalił?
                  
                 Ledwie oczy przetrzeć zdołam,
                 Wnet do mego Pana wołam,
                 Do mego Boga na niebie,
                 I szukam Go koło siebie.
                  
                 Wielu snem śmierci upadli,
                 Co się wczora spać pokładli
                 My się jeszcze obudzili,
                 Byśmy Cię, Boże, chwalili.
                                                                                                                                3






                                      O NARODZENIU PAŃSKIM
                  
                 Bóg się rodzi, moc truchleje,
                 Pan niebiosów obnażony;
                 Ogień krzepnie, blask ciemnieje,
                 Ma granice Nieskończony.
                 Wzgardzomy - okryty chwałą,
                 Śmiertelny - Król nad wiekami!...
                 A Słowo Ciałem się stało
                 I mieszkało między nami.
                  
                 Cóż, Niebo, masz nad ziemiany?
                 Bóg porzucił szczęście twoje,
                 Wszedł między lud ukochany,
                 Dzieląc z nim trudy i znoje.
                 Niemało cierpiał, niemało.
                 Żeśmy byli winmi sami.
                 A Słowo Ciałem się stało
                 I mieszkało między nami.
                  
                 W nędznej szopie urodzony,
                 Żłób mu za kolebkę dano!
                 Cóż jest, czym był otoczony?
                 Bydło, pasterze i siano.
                 Ubodzy, was to spotkało
                 Witać Go przed bogaczami!
                 A Słowo Ciałem się stało
                 I mieszkało między nami.
                  
                                                                                                                                4






                 Potem i króle widziani:
                 Cisną się między prostotą,
                 Niosąc dary Panu w dani:
                 Mirrę, kadzidło i złoto.
                 Bóstwo to razem zmieszało
                 Z wieśniaczymi ofiarami!...
                 A Słowo Ciałem się stało,
                 I mieszkało między nami.
                  
                 Podnieś rękę, Boże Dziecię,
                 Błogosław ojczyznę miłą,
                 W dobrych radach, w dobrym bycie
                 Wspieraj jej siłę swą siłą,
                 Dom nasz i majętność całą,
                 I Twoje wioski z miastami.
                 A Słowo Ciałem się stało
                 I mieszkało między nami.
                                NA PROCESJĄ BOŻEGO CIAŁA
                  
                 Zróbcie mu miejsce, Pan idzie z nieba,
                 Pod przymiotami ukryty chleba!
                 Zagrody nasze widzieć wychodzi
                 I, jak się dzieciom Jego powodzi.
                  
                                                                                                                                5






                 Otocz Go wkoło, rzeszo wybrana,
                 Przed Twoim Bogiem zginaj kolana!
                 Pieśń chwały Jego śpiewaj z weselem,
                 On Twoim Ojcem, On przyjacielem.
                  
                 Nic dosyć było to dla człowieka,
                 Że na ołtarzu codzień go czeka:
                 Sam ludu Swego odwiedza ściany,
                 Bo nawyki bawić między ziemiany.
                  
                 Uścielajcie Mu kwiatami drogi,
                 Którędy Pańskie iść będą nogi!
                 Okrzyknijcie to na wszystkie strony:
                 W środku nas idzie Błogosławiony!
                  
                 Straż przy nim czynią Anieli możni,
                 Nie przystępujcie blisko, bezbożni!
                 Obyście kiedyś i wy poznali,
                 Jakiegośmy tu Pana dostali!
                  
                 On winy nasze darować lubi,
                 Jego się wsparciem ten naród chlubi.
                 W domu i w polu daje nam dary,
                 Serc tylko naszych żąda ofiary.
                  
                 Niesiemy ci je, Boże, niesiemy!
                 Dawaj nam łaski, sercać dajemy.
                 I tej zamiany między stronami
                 Niebo i ziemia będą świadkami.
                  
                                                                                                                                6






                 My nie słyszymy, jak nam niebiosy
                 Odpowiadają swemi odgłosy.
                                      PODCZAS PRACY W POLU
                  
                 Boże, z Twoich rąk żyjemy,
                 Choć na ziemi pracujemy!
                 Z Ciebie plenność miewa rola,
                 My zbieramy z Twego pola.
                  
                 Wszystko Cię, mój Boże, chwali!
                 Aleśmy i to poznali,
                 Że najmilszą Ci się zdała
                 Pracującej ręki chwała.
                  
                 Co rządzisz ziemią i Niebem,
                 Opatrz dzieci Twoje chlebem,
                 Ty nam daj urodzaj złoty,
                 My ci dajem trud i poty.
                 Kiedyś przyjdziem na godzinę,
                 Gdy kończąc ziemską gościnę,
                 Z Łazarzem, po naszym zgonie,
                 Odpoczniemy na Twem łonie.
                                                                                                                                7






                                                          O POGODĘ
                 Dosyć, Boże, deszcze lały!
                 Twoje się dzieci zebrały,
                 Proszą od ciebie pogody:
                 Błyśnij słońcem, spłyną wody!
                  
                 Spojźrzyj na niwy zgubione,
                 Na sługi Twoje strwożone,
                 Wróć plon, który nas posili,
                 Ażebyśmy Ci służyli.
                                                           O DESZCZ
                  
                 Ciebie, Boże, lud Twój wzywa!
                 Grozi głodem oschła niwa.
                 Niecił tylko Pan chmurom rzecze,
                 A obfity deszcz pociecze.
                  
                 Wzrusz się dla nas, Ojcze miły,
                 Dzieci Twe Cię obstąpiły.
                 Jeżeliśmy łaski godni,
                 Masz chleb w ręce, a my głodni.
                                                                                                                                8






                                PRZY GRZEBANIU UMARŁYCH
                  
                 Zmarły człowiecze, z tobą się żegnamy;
                 Przymij dar smutny, który ci składamy!
                 Trochę na grób twój porzuconcj gliny
                 Od twych przyjaciół, sąsiadów, rodziny.
                  
                 Powracasz w ziemię, co matką twą była;
                 Teraz cię strawi, niedawno żywiła.
                 Tak droga każda, którą nas świat wodzi,
                 Na ten ubity gościniec wychodzi.
                  
                 Niedługo, bracie, (albo siostro) z tobą się ujźrzemy,
                 Juźeś tam doszedł, my jeszcze idziemy.
                 Trzeba ci było odpocząć po biegu!
                 Ty wstaniesz, boś tu tylko na noclegu.
                  
                 Boże! ten zmarły w domu Twym przebywał,
                 U stołu Twego jadał, Ciebie wzywał,
                 Na Twej litości polegał bezpieczny,
                 Daj duszy jego odpoczynek wieczny!
                                                                                                                                9






                                                        WIECZORNA
                  
                 Wszystkie nasze dzienne sprawy
                 Przyjm litośnie, Boże prawy!
                 A gdy będziem zasypiali,
                 Niech Cię nawet sen nasz chwali.
                  
                 Twoje oczy obrócone
                 Dzień i noc patrzą w tę stronę,
                 Gdzie niedołężność człowieka
                 Twojego ratunku czeka.
                  
                 Odwracaj nocne przygody,
                 Od wszelakiej broń nas szkody,
                 Miej nas wieczmie w Twojej pieczy,
                 Stróżu i Sędzio człowieczy!
                                                          PSALM XCI
                                                       Bonum est confiteri Domino
                               Ten Psalm ma tytuł w Hebrejskim: Psalm Pieśni w dzień Sabbatu. 
                   Jest niepewnego Autora i czasu. Traktuje zaś: o Opatrzności, o stworzeniu, o krótkiem
                                          szczęściu niezbożnych a długiem sprawiedliwych.
                  
                 Jakże to dobrze wyznawać Pana
                 Najwyższej chwały i mocy!
                 I litość jego wysławiać z rana,
                 I prawdę jego wśrzód nocy.
                  
                                                                                                                              10






                 Grając ci, Panie, na arfie złotéj,
                 Pienia połączę wdzięczności;
                 Patrząc na dziwne rąk Twych roboty,
                 Serce mi skacze z radości.
                  
                 Jakże są wielkie Twe dzieła, Panie!
                 Jakże głębokie Twe myśli!
                 Szalony człowiek nie zważa na nie,
                 A głupi próżno je kryśłi.
                  
                 Gdy się nieprawość wzniesie, jak trawa,
                 Błyśnie na chwilę i padnie;
                 Twoja zaś, Boże najwyższy, sprawa
                 Na wieki światem tym władnie.
                  
                 Oto Twój, Panie, przeciwnik zginie,
                 Zginie, kto z Tobą nie radzi,
                 Ni się postrzeże, jak w złej godzinie
                 Pomsta go Twoja wygładzi.
                  
                 Jak jednoroziec głowę mą wzniosę,
                 Dojdę starości zgrzybiałéj,
                 Twojej litości będę pił rosę,
                 Pełen i wieku i chwały.
                 Z pogardą na me wrogi spojźrzałem,
                 Bo względów byli nie warci,
                 Potym wieść tylko o nich słyszałem:
                 Że własną złością potarci.
                  
                                                                                                                              11






                 Jak palma, kwitnie mąż sprawiedliwy
                 Wzrośnie wraz z cedrem Libańskim,
                 Kwitnie, bo go sam Bóg szczepił żyw
                 I na przysionku wzrósł Pańskim.
                  
                 A kiedy dojdzie pory sędziwéj,
                 Nic z swej żywości nie straci;
                 Iść będzie, głosząc, że Bóg prawdziwy
                 Każdemu za swe odpłaci.
                                                                                                                              12






                           SIELANKI                                     I     WIERSZE
                                                    MIŁOSNE
                                                        DO JUSTYNY
                                          TĘSKNOŚĆ NA WIOSNĘ
                  
                 Już tyle razy słońce wracało
                 I blaskiem swoim dzień szczyci;
                 A memu światłu cóż to się stało,
                 Że mi dotychczas nie świéci?
                  
                 Już się i zboże do góry wzbiło,
                 I ledwie nie kłos chce wydać;
                 Całe się pole zazieleniło;
                 Mojej pszenicy nie widać!
                  
                 Już słowik w sadzie zaczął swe pieśni,
                 Gaj mu się cały odzywa.
                 Kłócą powietrze ptaszkowie leśni;
                 A mój mi ptaszek nie śpiewa!
                  
                                                                                                                              13






                 Już tyle kwiatów ziemia wydała
                 Po onegdajszej powodzi;
                 W różne się barwy łąka przybrała;
                 A mój mi kwiatek nie schodzi!
                  
                 O wiosno! Pókiż będę cię prosił,
                 Gospodarz zewsząd stroskany?
                 Jużem dość ziemię łzami urosił:
                 Wróć mi urodzaj kochany!
                       POŻEGNANIE Z LINDORĄ W GÓRACH
                  
                 Pódźmy na koniec smutnego Kluczowa.
                 Tam ją wśrzód łąki będziemy żegnali;
                 I, choć przed okiem naszym las ją schowa,
                 My jeszcze za nią będziemy wołali:
                 Lindoro, cożeś zrobiła?
                 Sierotyś nas zostawiła!
                  
                 Rzeczko ty mała, w które tylko kraje
                 Popłyniesz, wszędzie powiadaj po drodze,
                 Że już Lindora z nami się rozstaje.
                 Bądź świadkiem, jak jej żałujemy srodze.
                 Lindoro, cożeś zrobiła?   i t. d.
                  
                                                                                                                              14






                 Powiedzcie, lasy, i wy, góry dawne,
                 Czy piękniejszego co w tych stronach było?
                 Jak wy będziecie odtąd z tego sławne!
                 Lecz jak się prędko światło wasze skryło!
                 Lindoro, cożeś zrobiła?   i t. d.
                  
                 Wieśniak swym małym dzieciom kiedyś powie:
                 Dziatki, Lindory wyście nie widzieli!
                 Piękna, jak wiosna, i czerstwa, jak zdrowie,
                 Biała, jak len śnieg, co się w górach bieli.
                 Lindoro, cożeś zrobiła?   i t. d.
                  
                 Pasterze trzody swoje porzucali,
                 Żeby ją widzieć, a harde z pięknego
                 Ciała pasterki twarz swą zasłaniali.
                 Dziatki, ciężkoż wam widzieć co równego!
                 Lindoro, cożeś zrobiła?   i t. d.
                  
                 Już ponad rzeczkę nie będziesz chodziła,
                 I bielszej nogi nikt w niej nie umyje!
                 Oko wesołe, usta i twarz miła,
                 Wszystko się z twoim oddaleniem kryje.
                 Lindoro, cożeś zrobiła?   i t. d.
                  
                 Nie masz Lindory, czegóż tu czekamy?
                 Rozbiegnijmy się wr różne gór tych strony
                 Co nam po wszystkich? Lindory nie mamy.
                 Został nam po niej żal nieutulony.
                 Lindoro, cożeś zrobiła ?   i t. d.
                                                                                                                              15






                                       ROZSTANIE SIĘ MEDONA
                  
                 Rzucając trzodę i dawne koszary,
                 Zrażony Medon w insze brał się kraje.
                 Napróżno mu Filon ganił stary!
                 On sobie mówić i słowa nie daje.
                  
                 Uparł się; znowu radby się odmienił:
                 Często się tędy obejrzy nieznacznie,
                 Gdzie się Palmiry piękny sad zielenił,
                 Nareszcie usiadł i tak śpiewać zacznie:
                  
                 Ona tam może ze mnie się naśmiéwa
                 I te łzy wierne dzieciństwem nazywa,
                 Albo ten żal mój sądzi za zmyślony:
                 Już, mów, poszedł Medon naprzykrzony.
                 Palmiro, ja się nic wrócę,
                 Ciebie więcej nie zasmucę!
                  
                 Wśrzód pięknych nocy czasem mi kazała
                 Śpiewać, jam śpiewał, chociaż już i spała,
                 Tym sobie słodząc, gdy mi się przykrzyło:
                 Jak się obudzi, będzie jej to miło.
                 Palmira się obudziła
                 I wdzięczna mi tego była.
                  
                                                                                                                              16






                 Po wiele razy za jej zgubionemi
                 Owcami biegłem przepaściami temi,
                 A ona tylko z góry tej patrzyła,
                 I owca jej się ze mną powróciła.
                 Palmira w rączki zapleszcze:
                 Medon, szukaj jednej jeszcze!
                  
                 Raz ją widziałem, jak przy źrzódle piła
                 I śliczną swoją nogę ubłociła.
                 Nazajutrz kwiatem brzeg cały usiany
                 Tam, gdzie białemi klękała kolany.
                 Palmira mię słodko wspomnie:
                 Medon i tu myślił o mnie.
                  
                 A w ten czas, kiedy biegła przestraszona,
                 Co ją był napadł zły pies Palemona,
                 Ja, za psem goniąc, nogę poraziłem,
                 A po tym, jak się z sąsiadem kłóciłem!
                 Palmira mi wśrzód swej trwogi
                 Przykładała ślaz do nogi.
                  
                 Ale się ona dzisiaj odmieniła:
                 Kiedym jej śpiewał, to sobie przykrzyła:
                 Przeze mnie jej się owce rozproszyły,
                 W kwiatach przy źrzódle, mówi, kolce były.
                 Palmira (o Boże żywy!)
                 Wyrzuca mi, żem kłótliwy.
                  
                                                                                                                              17






                 W dalekiej jakiej żyć będę krainie,
                 Gdzie już Palmiry biała twarz nie słynie;
                 Tam, smutno chodząc, dam przykład każdemu,
                 Jak mało wierzyć sercu kobiecemu.
                 Palmilo, swojeś zrobiła:
                 Jam zginął, a tyś zdradziła!
                  
                 A gdyby ona jeszcze to poznała,
                 I mnie do dawnych łask przypuścić chciała?...
                 Medonie!... próżna nadzieja odmiany,
                 Jej wyrok zawsze był nieodwołany.
                 Palmiro, i za cóż jeszcze
                 Kocham cię? i za cóż jeszcze?...
                  
                 Tak śpiewał Medon, łza mu z oczu płynie;
                 Ledwie się podniósł, ledwie że się czuje.
                 Na tej, pod którą spoczywał, buczynie,
                 Tak swój żal ciężki krótko opisuje:
                 Drzewo to mijaj, siekiéro!
                 Tu, rozstając się z Palmirą,
                 Łzami, Medon, wylanemi
                 Poświęciłem je mojemi.
                 Jeśli z kochających jaki
                 Na te kiedy trafisz siaki,
                 A także w swojej miłości
                 Kochałeś bez wzajemności,
                 Odnów dla wieku późnego
                 i To pismo kompana twego
                 A ty, o drzewo kochane,
                 Drzewem łez będziesz nazwane.
                                                                                                                              18






                 KORYDON SMUTNY NA ŚMIERĆ PALMIRY
                  
                 Korydon dopadł pożądanej ciszy,
                 W której go tylko zwierz lasowy słyszy,
                 Tam flet o drzewo tłucze, z nóg się wali
                 I tak się żali:
                  
                 Już ja ginąć więcej nie będę na tobie,
                 Moje Palmirę położywszy w grobie;
                 Już z nią na chłodzie pod sosną nie siędę,
                 Grać jej nie będę.
                  
                 Niech tam wilk srogi dusi moje trzody,
                 Niech pije, kto chce, mym kuszem do wody;
                 Niemasz Palmiry, co wraz ze mną piła,
                 Gdy spieka, była.
                  
                 Płacz, mój psie wierny, ona cię lubiła,
                 Ona cię sercem i mlekiem karmiła,
                 Ty teraz zdechniesz z głodu, mnie z żałości
                 Wyschną te kości.
                  
                 Przyjdźcie, pasterki, z okolicy całéj,
                 Na grób jej kwiaty będziecie rzucały
                 I chodząc wkoło ziemnej jej mogiły,
                 Tę pieśń nuciły:
                  
                                                                                                                              19






                 Palmiro, pewnie ty nie czujesz tego,
                 Jak bolejemy z rozłączenia twego,
                 Ni Korydonem twym się nie turbujesz,
                 Ty nic nie czujesz.
                  
                 Wczoraś tak miło na nas poglądała,
                 A dziś, jakbyś to nigdy nas nie znała:
                 Zimno u siebie twe siostry przyjmujesz,
                 Ty nic nie czujesz!
                  
                 Któż między nami jaką zrobi sprawę,
                 Kto nam na wiosnę powydziela trawę,
                 Kto zgadnie, wiele owce mleka dały
                 Na wydój cały?
                  
                 Nieśmyż w ostatnie góry i niziny
                 Smutne sieroctwa naszego nowiny,
                 Niech skała stale podaje żal szczéry
                 Z straty Palmiry.
                  
                 Tak jej śpiewajcie, a ja kamień biały
                 Położę na jej grobie i ten mały
                 Sam swoją ręką nagrobek wyznaczę:
                 Tu swej Palmiry Korydon płacze.
                                                                                                                              20






                                                    LAURA I FILON
                  
                                                                    Laura
                 Już miesiąc zeszedł, psy się uśpiły,
                 I coś tam klaszcze za borem.
                 Pewnie mnie czeka mój Filon miły
                 Pod umówionym jaworem.
                  
                 Nie będę sobie warkocz trefiła,
                 Tylko włos zwiążę splątany;
                 Bobym się bardziej jeszcze spóźniła,
                 A mój tam tęskni kochany.
                  
                 Wezmę z koszykiem maliny moje
                 I tę plecionkę różowę;
                 Maliny będzie:m jedli oboje,
                 Wieniec mu włożę na głowę.
                  
                 Prowadź mię teraz, miłości śmiała!
                 Gdybyś mi skrzydła przypięła!
                 Żebym najprędzej bór przeleciała,
                 Potem Filona ścisnęła!
                  
                 Oto już jawor... Nie masz miłego!
                 Widzę, że jestem zdradzona!
                 On z przywiązania żartuje mego,
                 Kocham zmiennika Filona.
                  
                                                                                                                              21






                 Pewinie on teraz koło bogini
                 Swej, czarnobrewki Dorydy,
                 Rozrywkę sobie okrutną czyni,
                 Kosztem mej hańby i biedy.
                  
                 Pewnie jej mówi: że obłądzona 
                 Wpieram się w drzewa i bory,
                 I zamiast jego białego łona,
                 Ściskam nieczułe jawory.
                  
                 Filonie! wtenczas, kiedym nie znała
                 Jeszcze miłości szalonej,
                 Pierwszy raz-em ją w twoich zdybała
                 Oczach i w mowie pieszczonej.
                  
                 Jakże mię mocno ubezpieczała,
                 Że z tobą będę szczęśliwą!
                 A z tym się chytrze ukryć umiała,
                 Że bywa czasem fałszywą.
                  
                 Słabą niewinność łatwo uwiodą
                 Teraz, wracając do domu,
                 Nauczać będę moją przygodą,
                 Żeby nie wierzyć nikomu.
                  
                 Ale któż zgadnie, przypadek jaki
                 Dotąd zatrzymał Filona?
                 Może on dla mnie zawsze jednaki,
                 Może ja próżno strwożona?
                  
                                                                                                                              22






                 Lepiej mu na tym naszym jaworze
                 Koszyk i wieniec zawieszę,
                 Jutro paść będzie trzodę przy borze:
                 Znajdzie!... Jakże go pocieszę!
                  
                 Och, nie! on zdrajca, on u Dorydy,
                 On może teraz bez miary
                 Na sprośne z nią się wydał niewstydy..
                 A ja mu daję ofiary...
                  
                 Widziałam wczoraj, jak na nię mrugał,
                 Potem coś cicho mówili;
                 Pewnie to dla niej kij ten wystrugał,
                 Co mu się wszyscy dziwili.
                  
                 Jakże by moje hańbę pomnożył,
                 Gdyby od Laury uwity
                 Wieniec na głowę Dorydy włożył,
                 Jako łup na mnie zdobyty!
                  
                 Wianku różany! gdym cię splatała,
                 Krwią-m cię rąk moich skropiła:
                 Bom twe najmocniej węzły spajała,
                 I z robotą-m się kwapiła.
                  
                 Teraz bądź świadkiem mojej rozpaczy
                 I razem naucz Filona,
                 Jako w kochaniu nic nie wybaczy
                 Prawdziwa miłość wzgardzona.
                  
                                                                                                                              23






                 Tłukę o drzewo koszyk mój miły,
                 Rwę wieniec, którym splatała;
                 Te z nich kawałki będą świadczyły,
                 Żem z nim na wieki zerwała...
                  
                 Kiedy w chrościnie Filon schroniony
                 Wybiegł do Laury spłakanéj,
                 Już był o drzewo koszyk stłuczony,
                 Wieniec różowy stargany.
                  
                                                                     Filon
                 O, popędliwa!... O, ja niebaczny!...
                 Lauro!... poczekaj... dwa słowa!...
                 Może występek mój nie tak znaczny,
                 Może zbyt kara surowa.
                  
                 Jam tu przed dobrą stanął godziną,
                 Długo na ciebie klaskałem,
                 Gdyś nadchodziła, między chrościną
                 Naumyślnie się schowałem,
                  
                 Chcąc tajemnice twoje wybadać,
                 Co o mnie będziesz mówiła?
                 A stąd szczęśliwość moje układać;
                 Ale czekałem zbyt siła.
                  
                                                                                                                              24






                 Pierwsze twe skargi o Dorys były.
                 Sądź o mnie, Lauro, inaczéj:
                 Kogóż by wdzięki tamtej wabiły,
                 Kto cię raz tylko obaczy?
                  
                 Prawda, że czasem z nią się bawiło,
                 Mając znajomość od długa,
                 Ale kochamia nigdy nie było:
                 Nie już ten kocha, co mruga.
                  
                 Oto masz ten kij; po nim znamiona
                 Niebieskie, gładko rzezane,
                 W górze zobaczysz nasze imiona,
                 Obłędnym węzłem związane.
                  
                 Cóżem zawinił, byś mię gubiła
                 Przez twój postępek tak srogi?
                 Czyliż dlatego, żeś ty zbłądziła,
                 Ma ginąć Filon ubogi?
                  
                 Jeśli się za co twych gniewów boję,
                 To mię ta rozpacz strapiła:
                 Drogom kupował ciekawość moje;
                 Łzamiś ją swymi płaciła.
                  
                 Ale w tym wszystkim złość nic nie miała:
                 Wszystko z powodu dobrego,
                 Ja wiem, dlaczegoś tyle płakała,
                 Ty wiesz, mój podstęp dlaczego.
                                                                                                                              25






                                                                    Laura
                 Dajmy już pokój troskom i zrzędzie,
                 Ja cię niewinnym znajduję;
                 Teraz mój Filon droższy mi będzie,
                 Bo mię już więcej kosztuje.
                  
                                                                     Filon
                 Teraz mi Laura za wszystko stanie,
                 Wszystkim pasterkom przodkuje;
                 I do gniewu ją wzrusza kochanie,
                 I dla miłości daruje.
                  
                                                                    Laura
                 Jedna się Dorys wyłączyć miała,
                 Jej pierwsze miejsce naznaczę.
                 Na to wspomnienie drżę zawsze cała,
                 Cóż, kiedy cię z nią obaczę!
                  
                                                                     Filon
                 Dla twego, Lauro, przypodobania,
                 Przyrzekam ci to na głowę:
                 Chronić się będę z nią widywania,
                 W żadną nie wnidę rozmowę.
                  
                                                                    Laura
                 Czymże nagrodzę za te ofiary?
                 Nie mam - prócz serca wiernego;
                 Jedne ci zawsze przynoszę dary,
                 Przyjmij je, jak co nowego.
                  
                                                                                                                              26






                                                                     Filon
                 Któż by dla ciebie nie zerwał węzły
                 Przyjaźni, co mię nęciły?
                 W twej pięknej twarzy wszystkie uwięzły
                 Nadzieje moje i siły.
                  
                                                                    Laura
                 Ja mam mieć z płaczu po twarzy smugi,
                 Ale jak mii się nadarzy
                 Spleść i ułożyć warkocz mój długi,
                 Mówią, że mi to do twarzy.
                  
                                                                     Filon
                 Gdyby mi Akast dawał swe brogi
                 Ze złotem swojej Izmeny,
                 Rzekłbym: Akaściel tyś jest ubogi,
                 Bo moja Laura bez ceny.
                  
                                                                    Laura
                 Ani ja pragnę szczęścia wielkiego,
                 Które (choćbym też i miała)
                 Za jeden uśmiech Filona mego
                 Zaraz bym z chęcią mieniała.
                  
                                                                     Filon
                 O światło moje wpośród tej nocy!
                 Zagrodo mego spokoja!
                 Ty jeszcze nie wiesz o twojej mocy,
                 A ja czuję ją!... o moja!
                                                                                                                              27






                                                                    Laura
                 Połóż twą rękę, gdzie mi pierś spada,
                 Czy słyszysz to serca bicie?
                 Za uderzeniem każdym ci gada,
                 Że cię tak kocha, jak życie.
                  
                                                                     Filon
                 Daj mi ust... z których i niepokoje,
                 I razem słodycz wypływa.
                 Tą drogą poślę zapały moje,
                 Aż gdzie twa dusza przebywa.
                  
                                                                    Laura
                 Czy w każdym roku taka z kochania,
                 Jak w osiemnastym mozoła?
                 Jeśli w tym nie masz pofolgowania,
                 Jak człek miłości wydoła?
                  
                                                                     Filon
                 Sciśnij twojego, Lauro, Filona,
                 Ja cię przycisnę wzajemnie,
                 Serca, zbliżone łonem do łona,
                 Rozmawiać będą tajemnie.
                  
                                                                    Laura
                 Ty mię daleko ściskasz goręcej,
                 A jam cię tylko dotknęła;
                 Nie przeto, Filan, kochasz mnie więcej:
                 Miłość mi siły odjęła.
                  
                                                                                                                              28






                                                                     Filon
                 Lauro! coś dotąd dla mnie świadczyła,
                 Jeszcze dowodzi to mało,
                 Że mię tak kochasz, jakeś mówiła:
                 Jeszcze mi prosić zostało.
                  
                                                                    Laura
                 Tegom się miała z ciebie spodziewać?
                 Jakże to skarga niezbożna!
                 Nie proś, nie każ mi, ty mię chcesz gniewać!
                 Kochać cię więcej nie można.
                  
                                                                     Filon
                 Kiedyż mię za to nie będziesz winić?
                 I kiedy będziesz wiedziała,
                 Co do dzisiejszej łaski przyczynić;
                 Że taka miłość niecała?
                  
                                                                    Laura
                 Filonie! widzisz wschodzące zorze?
                 Już to drugi raz kur pieje,
                 Trochę przydługo bawię na dworze...
                 Jak matka wstała!... truchleję.
                  
                                                                     Filon
                 Żal mi cię puścić, nie śmiem cię trzymać,
                 Kiedyż przyśpieszy czas drogi,
                 Gdy z moją Laurą i słodko drzymać,
                 I bawić będę bez trwogi?
                  
                                                                                                                              29






                                                                    Laura
                 Miesiącu! Już ja idę do domu!
                 Jeśliby kiedy z Dorydą
                 Filon tak trawił noc po kryjomu,
                 Nic świeć, niech na nich dżdże idą!
                        PASTERZ DO OWIECZKI STRACONEJ
                  
                 Na te bezdroża, owco ulubiona,
                 Idziesz bez swego pasterza.
                 Burzliwy wicher, zima uprzykrzona
                 Ciężkie mi przejścia zamierza.
                  
                 Przez którekolwiek krainy przechodzić
                 Będziesz mej trzody ozdobo,
                 Wszędzie mój smutek za tobą ma chodzić
                 I tęskność moja za tobą.
                  
                 Może cię niebo w twych trudach pokrzepi
                 I da bezpieczne noclegi,
                 Może cię jako zwierz dziki prześlepi,
                 Boś jest tak biała, jak śniegi.
                  
                 Owieczko moja, duszy mojej duszo,
                 Nadziejo mojej nadgrody!
                 i Żadne mię teraz rozrywki nie wzruszą,
                 Bom stracił czoło mej trzody.
                  
                                                                                                                              30






                 Ja się po tobie dosyć nic zasmucę,
                 Nic strawię żalu przyczyny.
                 Ja dziewięćdziesiąt i dziewięć porzucę,
                 Pójdę cię szukać jedynej.
                                    NICE DO NIESTATECZNEGO
                  
                 Już wiosna kończy odmiany,
                 Świeci pogoda dzień cały;
                 Filenie nieutrzymany,
                 Tyś tylko jeden niestały!
                  
                 Wspomnij na pierwsze momenta
                 Poznawania się naszego;
                 Jakem ja była kontenta
                 Być więźniem więźnia mojego.
                  
                 Jam ci się oddała cale
                 Serca najczystszą ofiarą,
                 Ty niem tak gardzisz zuchwale.
                 Niech ci len będzie dar karą!
                  
                 Filenie, słyszysz te grzmoty?
                 Ja na cię pomsty nie kładę,
                 Ale wiedz dla twej zgryzoty,
                 Że się mści niebo za zdradę.
                                                                                                                              31






                                                        DO MOTYLA
                  
                 O jakież skrzydełka jego!
                 Barwa błękitna z różowym,
                 Na głowie coś zielonego
                 A sam w pancerzu stalowym.
                  
                 Motylu, piękny motylu,
                 Ja ciebie dziś złapać muszę!
                 Tylko stanę przy tym dylu,
                 Złapię, gałązki nie ruszę.
                  
                 Do mojej miłej Justyny
                 Poniosę cię z skwapliwością.
                 Mój ty, motylu jedyny,
                 Z jakąż cię przyjmie radością!
                  
                 Ona ci porobi klatki,
                 Majem cię w koło osłoni,
                 Każe zbierać różne kwiatki,
                 Jeść będziesz z jej białej dłoni.
                  
                 Żeby ci tęskno nie było,
                 Ja szukać drugiego będę,
                 Jeśli wam tak w parze miło,
                 Jak ja z Justyną gdy siędę.
                  
                                                                                                                              32






                 Nie bój się śmierci z jej ręki,
                 Żyj, póki zechcesz na świecie!
                 Ona nie patrzy bez męki,
                 Choć brzydką muchę kto gniecie.
                  
                 Oh! on poleciał w gęstwiny!
                 Nie złapię... próżno się kłócę.
                 Z czymże do mojej Justyny,
                 Z czymże ja z pola powrócę?
                                                  DO SKOWRONKA
                 Skowronku, cóż cię tak rano zbudziło?
                 Do wschodu słońca ma być jeszcze wiele!
                 Ja spać nie mogę, bo mi żyć nie miło,
                 Ale co ciebie budzi w twym popiele?
                  
                 Nie śpię, że moja przy mnie nie nocuje,
                 A ty, że twoja przy tobie spoczywa;
                 Równo nas szczęście i smutek kosztuje,
                 Tylko twój niewczas słodkim się nazywa.
                  
                 Jakże się w górę coraz wyżej wznosi,
                 Zostawiwszy swą samicę wśród roli,
                 Niby ją łaje, niby o coś prosi,
                 Niby się smuci i niby swywoli.
                  
                                                                                                                              33






                 On zawsze z rana swej kochance śpiewa,
                 Ona się cieszy, jak nad nią wzlatuje;
                 Czasem nad głosem jego się zdumiewa,
                 A czasem sama coś mu potakuje.
                  
                 Jego gorętszych pora pewnie była
                 Miłości, co nim tak w górę rzuciły,
                 Która, kiedy go razem wyniszczyła,
                 Równo ku ziemi upada bez siły.
                  
                 Nikt nie opowie żal nieutulony
                 Patrzącej na to smutnej jego pary.
                 Jakaż pociecha, kiedy otrzeźwiony,
                 Znalazł się blisko swej kochanki szaréj.
                  
                 Skowronku, ja cię mam za szczęśliwego!
                 Skuteczne leki masz na pogotowiu;
                 Mnie nic podobno nie zleczy chorego.
                 Zazdroszczę twojej słabości i zdrowiu.
                                    PIEŚŃ PASTERSKA DO ZOSI
                  
                 W Zosi wszystkie me żądze,
                 Zosia moje pieniądze;
                 Kiedy przy mnie przebywa,
                 Na niczem mi nie zbywa.
                  
                                                                                                                              34






                 Jeślibym ją utracił,
                 Tobym zdrowiem zapłacił;
                 Tylko, gdy ją całuję,
                 Wtenczas życia moc czuję.
                  
                 Na zielonej leszczynie
                 Ptaszek śpiewa ptaszynie
                 I chwali ją i prosi,
                 A ja śpiewam mej Zosi.
                                                           MAZUREK
                  
                 Dobranoc, Jacenta,
                 I wam, usta czyste,
                 I słodkie oczęta,
                 I piersi parzyste!
                  
                 Ja nie spać statecznie
                 Całą noc gotowym
                 Bo któż śpi bezpiecznie
                 Przy skarbie takowym?
                  
                 Wzięłaś mi sen cały
                 Oczu twych czarami,
                 Nie będę, zuchwały,
                 Żartował z oczami.
                  
                                                                                                                              35






                 Pójdęż ja do fary,
                 Jak się na dzień zbierze,
                 Na te twoje czary
                 Zakupię pacierze,
                  
                 Kupięż ja i świécę
                 Za złotowiec cały,
                 Bym nie miał tęsknice
                 Po Jacentej białej.
                  
                 Przynajmniej uproszę,
                 Jeśli jest zuchwała,
                 By, co ja ponoszę,
                 Toż samo cierpiała.
                        PRZYPOMNIENIE DAWNEJ MIŁOŚCI 
                  
                 Potok płynie doliną,
                 Nad potokiem jawory,
                 Tam ja z tobą, Justyno,
                 Słodkie pędził wieczory.
                  
                 Noc się krótka zdawała,
                 Żegnamy się z świtaniem,
                 Miłość sen nam zabrała,
                 Miłość żyje niespaniem.
                  
                                                                                                                              36






                 Nikt nie widział, nie szydził,
                 Niebo świadek jedyny!
                 Jam się nieba nie wstydził,
                 Miłość była bez winy.
                  
                 Raz się chmura zebrała,
                 Piorun skruszył dębinę;
                 Tyś mię drżąca ściskała
                 Mówiąc: Sama nie zginę.
                  
                 Oto przy tym strumieniu,
                 Oto przy tej jabłoni,
                 Wieleż razy w pragnieniu
                 Wodę piłem z jej dłoni?
                  
                 Dziś, kiedy nas w swym gniewie
                 Los rozdzielił opaczny,
                 Znaki nasze po drzewie
                 Popsuł pasterz niebaczny.
                  
                 I ślady się zmazały!
                 Las zarasta krzewiną!
                 Potok, drzewa zostały;
                 Ciebie nie masz, Justyno!
                                                                                                                              37






                                                PIEŚŃ MAZURSKA
                  
                 Dla hożej swojej żony
                 Maciek wypędzony.
                  
                 Porzucił dom, stodoły,
                 Uciekł prawie goły.
                  
                 Widziałem mało potym.
                 Jagnę w czepcu złotym.
                  
                 Przy karczmie na uciesze
                 Podkówkami krzesze.
                  
                 Przewodzi muzykami,
                 Sypie złotówkami.
                  
                 Ręce jej pobielały,
                 Oczy poczerniały.
                  
                 Wszyscy ją szaNowali,
                 Bo się pana bali.
                  
                 Nie dbają, choć to Pleban
                 Broni do mężatki.
                  
                 Oj, będąż w piekle goreć
                 Po same łopatki!
                                                                                                                              38






                                   SZCZĘŚCIE PRZY DORYDZIE
                  
                 Kiedy ja usiędę koło mej Dorydy,
                 Oczy w nię wlepię i zapomnę biédy.
                 A ona mi jeszcze powie, jak mawiała:
                 Daj mi swe serce, jam ci swoje dała.
                 A ona mie jeszcze ściśnie, pocałuje;
                 Wtenczas Dorydo, nic mię nie turbuje!
                 Niech jak chcą, gadają ludzie nieżyczliwi,
                 Jeszcze sie przy mnie Doryda wyżywi.
                 Czyli palić słońce, czy bić będą słoty,
                 Dla jej miłości pójdę do roboty.
                 Śpiewając przy pracy pieśni o Dorydzie,
                 Zorzę mój zagon, zapomnę o biédzie.
                                           DO MOJEJ PRZYSZŁEJ
                 Ty, co mym będziesz przywarom ulegać
                 I późny ogień miłości zażegać,
                 Czego po tobie żądałbym i wzajem,
                 Obacz, coć za twe ofiary oddajem:
                  
                 Nie chcę cię młodym ozdobionej wiekiem,
                 Ani przyprawnych jagód róży z mlekiem:
                 Zima nadchodzi, minąłem się z latem,
                 Na cóż na mrozy narażać się z kwiatem ?
                  
                                                                                                                              39






                 Z którą się wiekiem różniemy niewiele,
                 Która ma cnotę i rozum w podzielę,
                 Która zna ludzi, ulega w ich błędzie,
                 Ta mej wędrówki towarzyszką będzie.
                  
                 Ta, która ucisk jaki wycierpiała,
                 Znieść złą fortunę i dobrą umiała,
                 Dźwigając skromnie nałożone brzemię,
                 Raz w niebo, drugi spoziera na ziemię,
                  
                 Przy niej ja stanę, gotów do podróży,
                 Słota nam albo pogoda posłuży,
                 Czy szlak przestrony, czyli się zacieśni,
                 Szczęścia mojego śpiewać będę pieśni.
                  
                 Kiedy się burza zaweźmie umyślnie
                 I łzy jej z oczu niewinnych wyciśnie,
                 Ja, zebrawszy je, w sercu mojem złożę;
                 Żal podzielony nie tak trapić może.
                  
                 Nie przejdą do niej złej fortuny strzały,
                 Piersi ją moje będą zasłaniały;
                 Gdy od pocisków schronię ją do końca,
                 Nazwę to szczęściem, raniony obrońca.
                  
                 Dla niej już tylko me poświęcę rymy,
                 I kiedy zgonem bieg nasz dokończymy,
                 Jeśli kto zechce o me pisma pytać,
                 I o niej będzie wiek potomny czytać.
                                                                                                                              40






                                                    JUŻ JA NIE TEN
                  
                 Lata moje ustąpiły,
                 Nie wiodą już o mnie spory,
                 Jak się dziewczęta kłóciły
                 Za czasów pięknej Lindory.
                 Dzisiaj, podstarzały,
                 Próżno dla kochanki
                 I śpiewam dzień cały
                 I przynoszę wianki.
                 Schylam się już do wieczora;
                 Już ja nie ten, co był wczora!
                  
                 Przedtym, gdy mi młodość służy,
                 Każda mię ujmowac chciała,
                 I do boku bukiet z róży
                 Sama Kloe przypinała.
                 Dziś ledwie wyproszę,
                 By mi kwiatek dały
                 I łudząc się, noszę
                 Ten znak dawnej chwały.
                 Schylam się już do wieczora;
                 Już ja nie ten, com był wczora.
                  
                                                                                                                              41






                 Rzeka w górę nie popłynie,
                 I nie wrócą się me lata;
                 Wiek mu cały marnie zginie,
                 Kto z młodu nie użył świata.
                 Idź Filon! W podróży,
                 Gdzie wiedzie pieszczota,
                 Dziś ci pole służy,
                 Jutro będzie słota.
                 Schylam się już do wieczora;
                 Już ja nie ten, com był wczora.
                                                                                                                              42






                                      DUMY                          I     ELEGIE
                                                                 DUMA
                  
                 Gdzie się podziały szczęśliwe lata naszej chwały,
                 Kiedy się do nas korony świata ubijały?
                 Kiedy Czech, Węgrzyn, Wołoch, Prus hardy poddaje się
                 I od północy Moskwicin twardy berło niesie.
                  
                 Póki po zbroi Polaka brodę wiatr rozwijał,
                 Jadł swoje zboże, pił swoje wodę, wtenczas bijał.
                 Ale jak zbytki, co wszystko psują, nastąpiły,
                 Z Polską się bronią same mocują rdze i pyły.
                  
                 Wstań z zimnych grobów, obudź zaspałe, mężu jaki,
                 Pokaż do sławy pozarastało męstwa szlaki!
                 I kiedy z siebie nie damy szydzić do ostatka,
                 Swoich się dzieci nie będzie wstydzić Polska-matka.
                                                                                                                              43






                     DUMA LUKIERDY*, CZYLI LUIDGARDY
                  
                 Powiejcie, wiatry, od wschodu!
                 Z wami do mojego rodu
                 Poślę skargę, obciążaną
                 Miłością moją skrzywdzoną.
                  
                 Smutna matka w dłoń uderzy,
                 Nieszczęściu zaraz uwierzy,
                 Przyśle mi braty obrońcę
                 I łuków syrbskich tysiące.
                  
                 Powiejcie, wiatry, od wschodu!
                 Z wami do mojego rodu
                 Poślę skargę, obciążoną
                 Miłością moją skrzywdzoną.
                  
                 Ale stójcie, Syrby mężne!
                 Hamujcie razy potężne,
                 Choć mię Przemysław chce zgubić,
                 Ja go jeszcze wolę lubić.
                  
                 Ja się tylko żalę na to,
                 Że moje upływa lato,
                 Że mię mej młodości zbawił.
                 On by się może poprawił.
                  
                                                                                                                              44






                 Powiejcie, wiatry, od wschodu!
                 Z wami do mojego rodu
                 Poślę skargę, obciążoną
                 Miłością moją skrzywdzoną.
                  
                 Szczęśliwsza wiejska dziewico!
                 Której miłość tajemnicą,
                 Nie zna jeszcze serca pana:
                 I ty, co kochasz, kochana!
                  
                 Ja, króla mężnego żona,
                 Kochając go, pogardzona.
                 Gdy mię dojmie rozpacz sroga,
                 Bluźniąc klnę siebie i Boga.
                  
                 Powiejcie wiatry, od wschodu!
                 Z wami do mojego rodu
                 Poślę skargę, obciążoną
                 Miłością moją skrzywdzoną.
                  
                 Czego błyszczysz, złoto marne?
                 Wszystko w oczach moich czarne:
                 Ten lud przede mną schylony,
                 I te Przemysława trony.
                  
                 Obejrzyj się, mężu twardy!
                 Jeden uśmiech, a mniej wzgardy
                 Wróci szczęściu postać własną,
                 Da wszystkiemu barwę jasną.
                  
                                                                                                                              45






                 Powiejcie, wiatry, od wschodu!
                 Z wami do mojego rodu
                 Poślę skargę, obciążoną
                 Miłością moją skrzywdzoną.
                  
                 Ale on nieubłagany!...
                 Pójdę do matki kochanej,
                 Pójdę choć w jednej koszuli:
                 Ona mię w smutku utuli.
                  
                 Przechodząc lasów tajniki,
                 Może litościwszy dziki
                 Zwierz mi życia nie uszkodzi,
                 Na które srogi mąż godzi.
                 Powiejcie, wiatry, od wschodu!
                  
                 Z wami do mojego rodu
                 Poślę skargę, obciążoną
                 Miłością moją skrzywdzoną.
                 Gdzież mię ślepa miłość niesie?
                  
                 Ona mię zbłąka po lesie.
                 Fałszywe ścieżki poradzi
                 I tu mię nazad sprowadzi?
                 Żebym zgon mój nieszczęśliwy,
                  
                 Widziała, jak popędliwy
                 Uderzy hartowną strzałą
                 W serce, które go kochało.
                  
                                                                                                                              46






                 Powiejcie, wiatry, od wschodu!
                 Z wami do mojego rodu
                 Poślę skargę, obciążoną
                 Miłością moją skrzywdzoną.
                 * Wypis z kroniki Bielskiego o Przemysławie i Luidgardzie: Piszą o tym królu, iż to była pomsta boża nad nim o nielitości-
                 wy uczynek, który uczynił nad piérwszą żoną swoją, Lukierdą, którą potajemnie pannom jej udusić kazał, nie mając do tego
                 przyczyny żadnej jedno tę, że niepłodną była, jakoby to na woli jej było, a nie w rękach boskich. Acz choć też miał drugą
                 zonę, Ryssę królewnę szwedzką, tedy z nią tylko jedną dzieweczkę miał, która w ośmiu leciech po nim została, a tę pojął
                 Wacław, jako o tym będzie niżej. Pisze Długosz, iż jeszcze pieśń staroświecką zastał, która złożono o tej Lukierdzie a o
                 Przemysławie i śpiewano ją w Wielkiej Polszcze, w której go prosiła żona jego, aby ją był w jednej koszulce do domu ode-
                 słał a okrucieństwa tego nad nią nie czynił. Była to Lukierda z książąt Syrbskich z Sasi, albo albo Kaszubka.
                                 NA ODMIENIONE NADPRUCIE
                  
                 Prucie, w którego przeźroczystej wodzie
                 Białe umywa nogi Pokucianka!
                 Pożal się Boże, już po twej swobodzie,
                 Po twych rozrywkach w wieczór od poranka.
                 Ja siadszy nad twoim brzegiem,
                 Patrzyłem z rozkoszą duszy,
                 Jak czasem ślicznym szeregiem
                 Pań twoich tabor się ruszy.
                  
                                                                                                                              47






                 Te często w jedną zebrane gromadę,
                 Przy twoich wodach obóz zakładały.
                 Wesołych swoich zabaw czyniąc radę,
                 Przechodnia w jego drodze zatrzymały.
                 Ta, leżąc pod krzakiem, śpiewa,
                 Ta jakąś do swych ma mowę,
                 Insza co śmielsze zagrzewa:
                 Przebrnijmy rzekę Prutowę!
                  
                 Drugie, po równym goniąc się zarynku,
                 Za Korydonem kamyczki rzucają;
                 Tylko mu przez to nie dają spoczynku,
                 Ale samochcąc w niego nie trafiają.
                 Potym zgonionego, hurmem
                 Obsiadłszy, gniotą kolany.
                 On, ledwie dysząc pod szturmem,
                 Cieszy się, że jest złapany.
                  
                 Prucie, jakżeś jest bardzo odmieniony!
                 Wody twe dzisiaj cicho upływają,
                 Smutnym gra tonem Korydon zniszczony,
                 Ślicznych twych córek ścieżki zarastają.
                 Nie słychać głosu Klorydy,
                 A Filis smutnemi ściegi
                 Wyszywa klęski Dorydy.
                 Ja przecie kocham twe brzegi!
                                                                                                                              48






                              POWRÓT Z WARSZAWY NA WIEŚ
                 Otóż mój dom ubogi! też lepione ściany,
                 Też okna różnoszybne, piec nie polewany
                 I niska strzecha moja!... Wszystko tak jak było,
                 Tylko się ku starości więcej pochyliło!
                 Szczęśliwy, kto na małym udziale przebywa,
                 Spokojny siadł przy stole wiejskiego warzywa,
                 Z swej obory ma mięso, z ogrodu jarzynę,
                 Z domu napój i wierną przy boku drużynę.
                 Obym ja był tak dawniej myślił, oszukany!
                 I w ukrytym gdzie kącie żył raczej nieznany;
                 Gdyby o mnie w powiecie nawet nie wspominano,
                 I tylko mię sąsiadem dobrym nazywamo!
                 Bym się żywił z krwawego rąk moich wyrobku,
                 Żył na świecie bez wieści, umarł bez nagrobku!
                 Com zyskał, że rzuciwszy ubogie zagrody,
                 Chciałem nieopatrzony płynąć przeciw wody?
                 I widząc na me oczy, jak drudzy tonęli,
                 Jam sobie myślił: Oni płynąć nie umieli.
                 Com zyskał, na wysokie pańskie pnąc się progi,
                 Gdzie po śliskich ich stopniach obrażając nogi,
                 Nic się z moim lepszego nie zrobiło stanem,
                 Prócz marnego wspomnienia, że gadałem z panem.
                 Kiedy mię ojciec stary żegnał przy swym zgonie,
                 Idź, mówił, synu, na świat, w jakiej będziesz stronie.
                 Pamiętaj, że na Prawdzie nikt nigdy nie traci:
                 Zostawiam cię ubogim, Prawda cię zbogaci.
                 Słuchałem cię, ojcze mój, goszcząc między pany;
                 Takem pisał lub mówił, jak był przekonany.
                                                                                                                              49






                 Nie brałem sobie za cel ludzkie głosić winy,
                 A jeślim kogo chwalił, nigdy bez przyczyny.
                 Cóżem zyskał, pochlebstwem nie służąc nikomu?
                 Otom wrócił uboższym, niż wyjechał z domu.
                 Nie przeto, święta Cnoto, porzucić cię trzeba,
                 Że wieku dzisiejszego nic nie dajesz chleba;
                 Choćby mi jeszcze wolniej miało szczęście pociec,
                 Bo i z Prawdą pięknie jest, i tak kazał ociec.
                 Trzeba wyznać, ja& było, że mi coś dawano,
                 Ale wszystkie godziny życia kupić chciano,
                 Żebym, wleczmy niewolnik, nosił jarzmo czyje,
                 Żył cały komuś, a sam zapomniał, że żyję;
                 A wreszcie mi nadzieją szafowano szczodrze,
                 Nikomum źle nie zrobił ani mnie nikt dobrze.
                 Nadziejo! czyż ja ciebie w złotej chciał mieć szacie,
                 Żeby oczy pospólstwo obracało na cię?
                 Żebym słynął majątkiem? drugimi pomiatał?
                 Nie o tom ja pod drzwiami Fortuny kołatał.
                 Jedna wioska do śmierci, jeden dom wygodny,
                 Gdzie bym jadł nie z wymysłem, ale wstał niegłodny,
                 Gdzie bym się nie usuwał nikomu do zgonu
                 Swym pługiem zoranego pilnował zagonu;
                 Spokojny będąc na tym, co stan mierny niesie,
                 Stałbym sobie na dole, niech kto inszy pnie się.
                 W tym zamiarze praca mię całe życie tłoczy?
                 Nad książkaanii straciłem i zdrowie, i oczy,
                 Nad książkami, które ja, co gębie odjąłem,
                 Może zbytecznym na mnie nakładem ściągnąłem.
                 Cóż mi książki oddały? Jak niewierna niwa,
                                                                                                                              50






                 Co zgubiła nadzieję rolnikowi żniwa.
                 Po wieku mego wiosny niewróconej szkodzie,
                 Nachylony ku zimie, zostałem o głodzie.
                 Za lat Symonidesów albo Kochanowskich
                 Może znalazłbym sobie Zamojskich, Myszkowskich,
                 Przy których bym wygodnie wieku mego użył
                 I pismem pożytecznym narod owi służył.
                 Dziś, zabierz mi kto księgi, ten sprzęt nieszczęśliwy,
                 Do których mię przywiązał nałóg uporczywy,
                 I co mi będzie lepiej w ubóstwie usłużne,
                 Zamieniaj na motyki i żelaza płużne.
                 Porzucę nad pismami myśli kłopotliwe,
                 A serce niech md tylkio zostanie dotkliwe,
                 Żebym się mógł nad losem biedniejszych litować
                 I przy pracy miał sposób bliźniego ratować.
                 Maryjo! Siostro moja! jakżeś się kwapiła!...
                 Prawieś wraz z mym powrotem i ty tu przybyła!
                 Czego, stojąc w tym kącie z twarzą wyniszczoną.
                 Otoczona dziatkami, nieszczęśliwa żono,
                 Poglądasz mi na ręce, rychło jakim datkiem
                 Wesprę cię już goniącą majątku ostatkiem.
                 Nędza was, jak popadła, tak statecznie gniecie!
                 I tyś także, jak widzę, prawdą szła na świecie.
                 Opłakana rodzino! Wy myślicie ślepi:
                 On był między panami i nam będzie lepiéj.
                 Byłem i byłbym pewnie panom na coś zdatny;
                 To wiem, a tego nie wiem, za com niepopłatny.
                 Stało się! Nie mam swojej, kopmy cudzą grzędę,
                 Podeprzeć tę lepiankę, jeszcze w niej przebędę!
                                                                                                                              51






                                                  MYŚLI JESIENNE
                  DO XIĄŻĘCIA ADAMA CZARTORYSKIEGO,
                               GENERAŁA ZIEM PODOLSKICH,
                                            POSŁA LUBELSKIEGO
                  
                 Tobie, Xiążę nad pochwały,
                 Pod ojczyzny twej brzemieniem,
                 Twardem pracując ramieniem,
                 Od zorze schodzi dzień cały.
                 Ja w jesiennem próżnowaniu
                 Jak rozrywałem nić nudy,
                 Daj czas krótkiemu czytaniu
                 I wysokie przerwij trudy.
                  
                 Kiedy na górnej zodyjaku szali
                 Słońce tu waży jesień, a tam lato
                 I poty, które rolnicy przelali,
                 I plon, jakowym nagrodzeni za to,
                 Wody mgła gruba okrywa,
                 Wiatr się północny poświstem zwoływa,
                 Już nas rzucacie, wędrowne żórawie!...
                 Póki na naszej żyć mogliście strawie,
                 Póki przy naszem słońcuście się grzały...
                 Jak głód i zimno, zaraz uleciały!
                 Tak robi przyjaźń fałszywa,
                 Gdy u mnie nie czuje złota,
                 Gdy się stołów nie spodziéwa,
                 Nikt w moje nie wjeżdża wrota.
                 Chłodne wieczory. Mroźna jutrzenki godzina
                                                                                                                              52






                 Rosę, kiedyś żywotną, ścina;
                 Truchleje na zimy przyście
                 Zatrwożone puszczy liście.
                 Człowiek, jak ten list drzewa, który mrozem zdjęty,
                 Od swej gałęzi odcięty,
                 Kiedy na ziemię padnie, nizac już nie stoi,
                 Tylko się jego szumu daremnie zwierz boi!...
                 Wichry nabierają siły,
                 Robią lasy niepogody.
                 Nieba się chmurą zakryły,
                 Chwila lodem pęta wody.
                 Tymczasem skrzętny koło swojej chaty
                 Gospodarz chodząc, opatruje ściany,
                 Ażeby matkę, obciążoną laty,
                 W cieple uchował do pory wiośnianéj.
                 Ptak mu zlatuje leśny na podsienie,
                 I szuka, gdzieby żywność jaka była,
                 Której opatrzność, karmiąca stworzenie,
                 W naszych mu gumnach cząstkę wyznaczyła.
                 O, wy niewinne ptaszęta,
                 Nie lećcież nigdy w te strony,
                 Gdzie ptasznik nieukojony
                 Sieci wam stawia i pęta!
                 Ni waszym pieszczonym głosem,
                 Ani piór bogatym strojem
                 Uchronicie się przed ciosem;
                 On samym żyje zabojem!...
                 Przy ubogich się prędzej pożywicie;
                 Ma ktoś do zbytku, dybie wam na życie
                                                                                                                              53






                 Zagrody mej ozdobo, lipo okazała!
                 Jak twoja minęła chwała!...
                 Straciłaś głowy koronę,
                 I uplotki zielone,
                 I wesołe przedtem czoło,
                 I nas bawiących się wkoło.
                 Na korze tylko karby się zostały,
                 Które lata poorały...
                 Tak kiedyś hoża Teona,
                 Przybrana w różane wieńce,
                 Wiodąc zalotne młodzieńce,
                 Wdziękami była wsławiona.
                 Teraz, ten się jej nawet nie natrąca,
                 Którym wzgardziła Irys panująca,
                 Kwaśnemi słowy mówi, urywa,
                 Jej uśmiech zmarszczki nowe odkrywa,
                 Głośno się do lat swych nie przyznaje,
                 A w ciszy zbiegłym godzinom łaje.
                 Drzewom się z wiosną zieloność wróci,
                 Nas młodość, gdy raz porzuci,
                 Nie chce już nigdy zbujana,
                 Dawnego odwiedzić pana.
                 O cudzych mówiąc, swoje przypominam szkody!
                 I ja byłem kiedyś młody!...
                 Dziś, gdy mię wiek ujął cieśniéj,
                 Nie śpiewam Lindorze pieśni,
                 Nie idę, chociaż mię wzywa
                 Igrać młodzież łaskotliwa,
                 Ani mię tak nie zamroczy
                                                                                                                              54






                 Irys urocznemi oczy.
                 Bliżej zima, tem większe zawieruchy wzrosły;
                 Jaki despot, takie posty.
                 Łamie burzaza, co tylko jej oprzeć się śmialo.
                 To ciebie, królu puszczy, jesionie, spotkało!...
                 On swym wierzchołkiem zuchwałym
                 Panował nad lasem całym.
                 Niby od wichrów drobny krzew zasłaniał,
                 Ale gałęzią razem ogromną
                 Przygniatał chróścinę skromną,
                 I wzrostu wiecznie zabraniał.
                 Jedna godzina zdarzyła:
                 Padł, burza się z nim skłóciła.
                 Padł, i niewiele czasu przeminęło,
                 Ślady i jego wspomnienie zginęło.
                 Ów bohatyr zawołany
                 Zatrząsł ziemskiemi ściany:
                 Świat mu słaby u nóg klęknął.
                 Choć się korzył przed swym katem,
                 Winnym go znalazł, że padając jęknął.
                 On jeden gadał, a cała
                 Posępna ziemia milczała.
                 Żeby w potomność żyć mógł odwlekła,
                 Podziw późnemu czyniąc plemieniu,
                 Żelazem, krórc krwią ludów ciekło,
                 Dzieła swe w twardym ryje kamieniu.
                 Lecz nie tak, jak on, czas natarczywy
                 Zwolna ku niemu szedł, zemsty chciwy:
                 Co miało wieki przetrwać, pożyra
                                                                                                                              55






                 Żelazo, kamień i bohatyra!...
                 Choć czasem słońce pogodne zabłyśnie,
                 Zdaje się, że nas chce drażnić umyślnie,
                 Bo wkrótce z wichrem nawalne śnieżnice
                 Sieką złej chwili ziemię niewolnicę.
                 Mojej to obraz, mojej to ojczyzny!...
                 Dla której chętnie przykrości znosili
                 I poczciwemi chlubili się blizny,
                 I śmiercią dawniPolacy gardzili.
                 Dziś tęż samę matkę mamy,
                 Czemuż nie tak o nie dbamy ?
                 Czemu się, bracia, kłócicie,
                 Gdy wam chodzi o jej życie?
                 Gdy wam grób już wykopany
                 Od potężnych sąsiad ściany,
                 Rok jeden może nie minie,
                 Piękny kiedyś naród zginie !...
                 Burzliwe wasze obrady,
                 O nic nieskończone zwady,
                 Zawiść, uraza prywatna,
                 Pycha, nigdy niepopłatna,
                 Pożądaną porę psują,
                 Sprawę narodu wstrzymują !
                 Tymczasem (może ku wiecznej ohydzie)
                 Stan nasz do zguby, jak idzie, tak idzie.
                 I choć się tego morza uciszają wody,
                 Znakiem to tylko przyszłej niepogody.
                 Ten cierpi z tej czasu straty
                 Szkodę swą w ojczyzny szkodzie,
                                                                                                                              56






                 I pod królewskiemi szaty
                 Niezgód naszych cierń go bodzie.
                 Cierpią i serca poczciwe,
                 Patrząc na siebie i dzieci,
                 W jakiej burze nieżyczliwe
                 Chcą ich pogrążyć zamieci!...
                 Xiążę, gdzie stoisz, stąd was nie ubiegną !
                 Z tobą wraz czuje ów stróz osiwiały
                 I insi pięknej towarzysze chwały,
                 Co się pod pracy ciężarem nie zegną.
                 Nie opierasz się, znuzony niewczasem,
                 Na baszcie, której straż ci poruczona,
                 Aby snać sen cię nie ogarnął czasem,
                 Góry nie wzięła nieprzyjazna strona.
                 Jeśłi po burzy, którą się dziś chwieje,
                 Swojej się wiosny doczeka ojczyzna,
                 I polska niwa zieloność przywdzieje,
                 Kiedyś w krzew laurów nieśmiertelnych żyzna,
                 Wam ja, mężowie, pochwał warci sami,
                 Póki mi życia nie przerwą się watki,
                 Latając myślą i piórem za wami,
                 Podług sił w pismach wystawię pamiątki.
                 Nie w marmurze twardym ryte,
                 Ani śpiżą znakomite,
                 Małeć wprawdzie, małe,
                 Ale może trwałe.
                                                                                                                              57






                              O NIESZCZĘŚCIACH OJCZYZNY
                                            I RZEZI HUMAŃSKIEJ
                  
                 Pieszczone dzieci, gdy rozgniewały
                 Ojca, i gdzież się podzieją?
                 Stojąc pod dzwiami, płaczą dzień cały,
                 Kołatać we drzwi nie śmieją.
                  
                 A lud zuchwały, przechodząc blisko.
                 Słowem zelżywem je szpeci,
                 Czyniąc z nich sobie urągowisko,
                 Że ojciec wygnał swe dzieci.
                  
                 Ale Ty, Boże. który z daleka
                 Patrzysz na serca wygnanych,
                 Ulitowany nędzą człowieka,
                 Pocieszysz znowu stroskanych.
                  
                 Już do Twycli uszu przyjść miały głosy
                 Krwi, co lud przelał zażarty,
                 I wiara Twoja poniosła ciosy,
                 I kościół z ozdób obdarty.
                  
                 Wspomnij przynajmniej na Twe ołtarze,
                 Przy których my stać przyrzekli;
                 Nie karz, wszak zdawna nikt tych nie karze,
                 Co do ołtarza uciekli.
                  
                                                                                                                              58






                 Złóż nas Twą bronią, której zamachem
                 Rozsądzasz między wojskami,
                 A nieprzyjaciel pierzchnie ze strachem,
                 Widząc, żeś jeszcze Ty z nami.
                                PIEŚŃ DZIADA SOKALSKIEGO 
                                     W KORDONIE CESARSKIM
                  
                 Śladem bieda przyszła, śladem,
                 Za zbytkami, za nieładem!
                  
                 Długo nad granicą stała,
                 Wolności się dotknąć bała.
                 Wolności się dotknąć bała,
                 Bo ją dawno szanowała.
                  
                 Wolności, niebieskie dziecko,
                 Ułowiono cię zdradziecko.
                  
                 W klatkę cię mocno zamknięto
                 Bujnych skrzydełek przycięto.
                  
                 Przedtem u jednego stołu
                 Król z poddanym jadł pospołu,
                  
                 Jak ojciec dzieci przyjmował,
                 Jak swych przyjaciół częstował.
                  
                                                                                                                              59






                 Dziś mu u stołu klękają,
                 Kości z psiętami zbierają.
                  
                 Głowę, kiedyś w kraju drogą,
                 Służka pański trąca nogą!...
                  
                 Pochlebcy go otaczają,
                 Palcem biednego stykają,
                  
                 Ot, mówią, kość polizuje,
                 Dawnej wolności żałuje.
                                           NA DZIEŃ 3 MAJA 1791
                     SZCZĘŚLIWIE DOSZŁEJ KONSTYTUCJI
                                                         KRAJOWEJ
                                                  Nóta: Patrzcie, bogacze świata i t. d. 
                  
                 Rzucajmy kwiat po drodze!
                 Tędy przechodzić mają
                 Szczęścia narodu wodze,
                 Co nowy rząd składają.
                 Weźmy weselne szaty!
                 Dzień to kraju święcony.
                 Jakże ten król nasz bogaty!...
                 Skarb jego, serc miljony.
                  
                                                                                                                              60






                 Uczcie się, dzieci nasze,
                 Nucić tę pieśń wraz z nami!
                 Ażeby wnuki wasze
                 Śpiewały ją wiekami.
                 Wstyd wam, bogate światy!
                 Złoty wasz wiek przyćmiony.
                 Jakże ten król nasz bogaty!...
                 Skarb jego, serc miljony.
                  
                 Miasta, wioski szczęśliwe,
                 Wstawajcie, słońce wschodzi!
                 Niebo wdało się tkliwe
                 I ludzi z ludźmi godzi.
                 Odzyskaliśmy straty,
                 Bliźni nasz znaleziony.
                 Jakże ten król nasz bogaty!...
                 Skarb jego, serc miljony.
                  
                 Krzywda wam, męże zmarli!
                 Zeszliście bez nadziei,
                 Byśmy się jak oparli
                 Srogich losów kolei.
                 Odżyjcie, skrzepłe braty,
                 Stan Polski odmieniony!
                 Jakże ten król nasz bogaty!...
                 Skarb jego serc miljony.
                  
                                                                                                                              61






                 Żołnierz kraju obroną,
                 Miastaśmy podźwignęli;
                 Już nad każdą koroną
                 Krwi nie będziemy leli.
                 Weźmy weselne szaty,
                 Dzien to kraju świecony!
                 Jakże len król nasz bogaty!
                 Skarb jego, serc miljony.
                                ŻALE SARMATY NAD GROBEM
                                            ZYGMUNTA AUGUSTA
                            OSTATNIEGO POLSKIEGO KRÓLA
                                             Z DOMU JAGIEŁŁÓW
                  
                 Ty śpisz, Zygmuncie! a twoi sąsiedzi
                 Do twego domu goście przyjechali!...
                 Ty śpisz! a czeladź przyjęciem się biedzi
                 Tych, co cię czcili, co ci hołdowali!...
                 Gorzkie wspomnieme, gdy szczęście przeminie,
                 Czemuż i pamięć o nich nie zaginie?...
                  
                 Nie zostawiłeś syna na stolicy
                 Przez jakieś na nas Boga rozgniewanie,
                 Któregoby wnuk dziś po swej granicy
                 Rozrzucał postrach i uszanowanie! ...
                 Po tobie poszła na handel korona,
                 Tron poniżony i rada stępiona!
                  
                                                                                                                              62






                 Ojczyzno moja, na końcuś upadła!
                 Zamożna kiedyś i w sławę, i w siłę!...
                 Ta, co od morza aż do morza władła,
                 Kawałka ziemi nie ma na mogiłę!...
                 Jakże ten Wielki trup do żalu wzrusza!
                 W tym ciele była milionów dusza!
                  
                 Patrzcie! matczyne jakieś leży dziecię!...
                 W wyniosłych piersiach głęboka mu rana,
                 Którą szlachetne wychodziło życie!...
                 On nie uciekał, bo z przodu zadana!
                 Jeszcze znać w twarzy, jak jest zemsty chciwy!
                 Zdaje się gniewać, za co nieszczęśliwy?
                  
                 A tam - poczciwość, kościół, wstyd zgwałcony;
                 Pożarem całe spłonęły osady!...
                 W dom gorejący właściciel wrzucany,
                 Pierwej mu wszystkie zrabowawszy składy.
                 Wszędzie zajadłość ogniem, śmiercią ciska,
                 Gdzie pojźrzyisz - rozpacz, trupy, zgorzeliska!...
                  
                 Po tych rozbojach, jedni zniechęceni
                 Pod nieznajome rozbiegli się nieba,
                 Drudzy, ostatnią nędzą przyciśnieni,
                 W swych kiedyś domach dzisiaj żebrzą chleba!
                 Insi rozdani na Moskwę i Niemce,
                 Na roli ojców płaczą cudzoziemce.
                  
                                                                                                                              63






                 Wy, co domowe opłakawszy klęski,
                 Poszliście naród ratować niewdzięczny!
                 W tylu przygodach wasz oręż zwycięski
                 Pokazał światu, że i Polak zręczny...
                 Cóż przynieśliście z powrotem w swą stronę?...
                 Ubóstwo, blizny, nadzieje zwiedzione!...
                  
                 Oto krwią piękną ziemia utłuszczona
                 Konia i jeźdźca dzikiego wytucza,
                 A głodne dzieci matka przymuszona
                 Panującego języka naucza!...
                 Tak jest, jak twardy wyrok jakiś kazał:
                 Inszych popisał, a Polskę wymazali.
                  
                 Wisło! nie Polak z ciebie wodę pije,
                 Jego się nawet zacierają ślady,
                 On dziś przed swoim imieniem się kryje,
                 Które tak możne wsławiły pradziady!...
                 Już Białym Orłom i bratniej Pogoni
                 Świat się, przed laty nawykły, nie skłoni!...
                  
                 Zygmuncie, przy twoim grobie,
                 Gdy nam już wiatr nie powieje,
                 Składam niezdatną w tej dobie
                 Szablę, wesołość, nadzieję
                 I tę lutnię biedną!...
                 Oto mój sprzęt cały!
                 Łzy mi tylko jedne
                 Zostały!...
                                                                                                                              64






                                  PRZECIWKO FANATYZMOWI
                  
                 Krzyż w jednej ręce, żelazo ma w drugiej,
                 Zasłonił oczy, pozatykał uszy!
                 Tak świat obiega, jak jest w sobie długi,
                 Wszystkiego dotknie i z gruntu poruszy.
                  
                 Gdzie tylko przeszedł, krwią ludzką spluskany.
                 Dojdziesz go czarnym zostawionym śladem.
                 Lubi kaleki, śmierć, nędzę i rany,
                 Pije łzy cudze, tuczy się swym jadem.
                  
                 Gdy złych od dobrych świat obaczy przedział,
                 Temu sędziemu co natenczas rzeczem?
                 Który swym uczniom wyraźnie powiedział:
                 Ja was na ziemię nie posyłam z mieczem.
                  
                 Czy Molochowe wskrzeszamy obrządki,
                 Gdzie krwią człowieka błagany bóg srogi?
                 Czy Buzyrysa milsze nam pamiątki,
                 Który zabijał przychodnia w swe progi?
                 Ofao syn, tłumiąc przyrodzone prawo,
                 Z własnego ojca uczynił ofiarę:
                 Ten padł, ów nad nim trzymając broń krwawą,
                 Wraz woła ranny z raniącym; za wiarę.
                  
                                                                                                                              65






                 Wiaro! ty czysta przysłana na ziemię;
                 Ale cię człowiek zabobonem szpeci;
                 Ty chcesz, by ludzkie kochało się plemię,
                 Jako jednego ojca jedne dzieci.
                  
                 Bóg od nas wszystkich wyciąga swej chwały;
                 Pod jedsnym żyje naród ludzki Panem;
                 Afryckich pustyń tułacz ogorzały
                 Z Lapoinem albo Chińczyk z Luzytanem.
                  
                 Za cóż dla wiary miecz kto w ręku nosi?
                 Pokrzywdzą niebo i prawa natury?
                 Kiedy ktoś ręce równo ze mną wznosi,
                 Nie potępiać go, on je wzniósł do góry.
                  
                 Czyż to nie lepiej Rzym rozumiał stary?
                 Aby zamieszkom powszechnym zaradził,
                 Szczęśliwe skutki ze złej robiąc wiary,
                 Bogi narodów w stolicę wprowadził.
                  
                 Gdy różne bóstwa ręce sobie dały,
                 Serapis został Jowiszowym bratem,
                 Eufrat się z Tybrem w jedno łoże zlały,
                 Rządził Rzymianin uciszonym światem.
                  
                 Jeśli niebaczność była dotąd głucha,
                 Idź, ktoś wykroczył przykładami temi:
                 Człowiek szczególnie niech zwierzchności słucha,
                 A zwierzchność Boga, który ojcem ziemi.
                  
                                                                                                                              66






                 Nie mamy prawa z bronią w ręku pytać
                 I o rzecz świętą pastwić się nad bratem;
                 Ty, co te wiersze będziesz kiedyś czytać,
                 Wspomnij, że chciałeś być sędzią i katem.
                  
                 Jam ci z rąk wyrwał oręż zgotowany
                 I ślepy zapęd z wolna ułagodził,
                 Żeś się nareszcie, już sam przekonany,
                 Z rozumem, z sercem i z wiarą pogodził.
                  
                 Ojczyzno moja; nikt nie widział ciebie,
                 Abyś się kiedy zmazała tą plamą!
                 Gdy przyjdzie pora, ratuj się w potrzebie,
                 A niebo mocne nie da się i samo.
                   PIEŚŃ PRZYJACIELSKA PRZY KIELICHU
                  
                 Niechaj kto wzdycha do zbytków,
                 Jest coś droższego od złota;
                 Nie żądam wielkich pożytków,
                 Niech żyje przyjaźń i cnota!
                  
                 Tu myśli nasze mieszamy
                 W napoju, który pijemy,
                 Jednego człeka składamy,
                 Bo jedną duszą żyjemy.
                  
                                                                                                                              67






                 To u mnie pierwsza przewaga,
                 Kochać się, to pierwsza rada;
                 Przyjaźnią wszystko się wzmaga,
                 Niezgodą wszystko upada.
                  
                 Niech kłótnia szuka swej zguby,
                 Nam ręka z ręką się łączy;
                 Oto przyjacielskie śluby,
                 Które śmierć chyba zakończy.
                             PODRÓŻ Z DOBIECKA NA SKAŁĘ
                  
                 Z Dobiecka, gdzie Pan miejsca w dawnej swej dziedzinie
                 Staropolską szczerością i cnotami słynie,
                 Gdzie z nim żona przykładna pouczyła dziatki,
                 Że jedne pełnią cnoty przed oczyma matki,
                 Drugie, patrząc z pilnością na starszych przykłady,
                 Myślą: I my też kiedyś pójdziemy w ich ślady,
                 Z Dobiecka zebrawszy się Kamilla, Albina,
                 Ja przy nich, człek przy koniu madam i Kloryna,
                 Wyszliśmy skałę widzieć nad wieczorną porą.
                 Konia miała Kamilla, nas pieszych pięcioro.
                 Nad samym dwór Dobiecki brzegiem Sanu leży,
                 Który niestatecznemi zakrętami bieży,
                 Wdzięczne kępy czystemi ramiony okrywa;
                 Chytry, sam je porobił, i sam je zaléwa!
                 Tam wzgórki rozkosznemi drzewami się stroją,
                                                                                                                              68






                 Gdzie słowik swą pieśń śpiewa, a pasterka swoją,
                 Do której, gdy Aleksy przyszedł na godzinę,
                 Całować się zaczęli i poszli w gęstwinę.
                 Tu niewinna na bujnej łące owca pasie,
                 Nad nią zuchwała koza po skałach wspina się,
                 I, wisząc nad przepaścią, chlubi się z swej sławy,
                 Że doszła nietykanej od nikogo trawy.
                 Indziej, z gęstwiny lasku wioska wyskoczyła,
                 Żeby się tak pięknemu porzeczu dziwiła;
                 A gdy się cudzym wdziękom przypatrywać rada,
                 Sama z drugiemi widok najpiękniejszy składa.
                 Na lewej dworu stronie, po przechadzce małéj,
                 Pierwszy nam dał się widzieć wzgórek okazały.
                 Czyli go ręka ludzka kiedyś usypała,
                 Czy wiekami natura nad nim pracowała ?
                 Ale go człowiek jakiś dawniejszego świata
                 Drzewami poobsadzał, na których, choć lata,
                 Chociaż poznać nadpsucie, prawie go nie czują:
                 Jeszcze teraz i z burzy i z czasu żartują.
                 Kaplica od pobożnej ręki wystawiona
                 W śrzodku wzgórka, dawnością stoi uświęcona;
                 Gdzie i dziś wieśniak, z pola idąc, w dobrej wierze,
                 Ocierając pot z czoła, szepce swe pacierze,
                 W których z chudobą, z dziećmi, z tem, co mu nie staje,
                 Co ma w gruncie, co posiał, na Boga się zdaje.
                 Tam i pasterz, straciwszy owcę. Bóstwo kłóci
                 I mówią, że mu zawsze zguba się powróci.
                 Tam i my, że się chciało odpocząć Klorynie,
                 Przyszedłszy, obsiedliśmy tę polną świątynię.
                                                                                                                              69






                 Ja, patrząc na porzecze, wdziękami okryte,
                 Świstałem sobie moje piosnkę faworytę.
                 Albina, dobrowolnie pragnąc swojej straty,
                 Okrywa pierś kwiatami piękniejszą nad kwiat
                 Kloryna coś tam sama do siebie gadała,
                 Madam mię już ostatniem słowem zapewniała,
                 Że żadnemu mężczyźnie nigdy nie dowierza.
                 A nikt z nas przy kaplicy nie mówił pacierza
                 Kamilla wtem zawoła : Cóżem ja odkryła!.
                 Razem z piasku kość głowy człowieczej dobyła, 
                 Przybliżemy się ku niej, szukając miejscami.
                 Ta piszczel a ta spinę znalazła z żebrami.
                 Oto masz jeszcze głowę, oto jeszcze szczękę!
                 Mnie smutna myśl obleci i do naszych rzekę:
                 O szanujcież to miejsce, szanujcie te kości!
                 Jak są białe! jak lekkie! znak to ich dawności
                 Ta ziemia, wielkich kiedyś rycerzów siedlisko,
                 Pewnie to w boju ległym dała grobowisko.
                 Może na tych równinach, gdzie ta trzoda pasie
                 Szumnych naszych wojaków rota ścierała się.
                 Gdy uderzy pierś o pierś i strzemię o strzemię,
                 Nie jeden krwi poczciwej strumień zlał tę ziemię.
                 Ten, co sile przeciwnej nie wydołał sprostać,
                 Wolał poledz na placu, niż w niewoli zostać,
                 I, mocując się z śmiercią, zachęcał drużynę:
                 Te mnie rany nie bolą, za ojczyznę ginę.
                 Po potyczce, przy smutnych pieśniach rota cała
                 Pewnie na to tu miejsce ciała sprowadzała.
                 Może, gdzie my siedziemy, tędy matki stały,
                                                                                                                              70






                 Między trupem zrąbane syny poznawały.
                 Ta, poznawszy swojego, sama ledwie żywą
                 W zbolałe tłucze serce ręką popędliwą.
                 Ta ją w żalu hamuje: Wszak i mój się minął,
                 Tożto za nic, że syn twój za ojczyznę zginął ?
                 Ta, gdy konia białego, na którym wysłała
                 Swojego jedynaka, przypadkiem poznała,
                 Przy nim tarcza i szabla na łęku wisiały,
                 A po karku mu pełno krwi zaskorupiałej,
                 Rzuci się doń: Otóż my razem sierotami!
                 Krew spiekłą łzami płócze, ociera ustami.
                 Wtem z trupów zbroje zwłóczą, w dół składają ciała,
                 Troistym je okrzykiem rola pożegnała;
                 A jeden z naczelników mówił do gromady:
                 Oni legli, ale wam zostały przykłady.
                 Gdy tak o staropolskich rycerzach gadamy,
                 Z uszanowaniem kości z piasku dobywamy
                 I, składając w kaplicy te zwłoki święcone,
                 W dalszą podróż pośpieszym, serca napełnione
                 Mając obywatelstwem i żalem wzruszeni,
                 Jakeśmy dziś od przodków naszych odrodzeni!
                 Cicho z nas każde idzie. Wtem z pod ziemi niby
                 Głos się jakiś odezwie; duch jest bez ochyby,
                 Duch jest, tylko nie wiemy, zła czy dobra dusza.
                 Madam się zarumieni i ramiony wzrusza ;
                 Razem nam pokazuje, że korek złamała
                 I o jednym trzewiku tylko pozostała.
                 Widać to było po niej, że przypadek czuje:
                 Już gęściej, niźli przedtem, wachlarzem pracuje,
                                                                                                                              71






                 Już czasem uszczypliwem słówkiem przycinała,
                 Bo, prawdę powiedziawszy, Albina się śmiała.
                 Ja, który na tym świecie doznałem wszystkiego,
                 Jak czasem z małej rzeczy przyjdzie do wielkiego,
                 Przyjacielskim sposobem zacząłem w to wchodzić,
                 Jakby madam z Albiną i z jej korkiem zgodzić.
                 Korku lipowy, jakżeś kosztował mię siła!
                 Któż to wszystko wyrazi, co niechęć zrobiła ?
                 Pożar swój zapalała po małej iskierce,
                 Potem mię nie jeden raz zabolało serce.
                 Równie kiedyś i Cezar z rzeczy pewnie małéj,
                 Że mu się jakieś fochy Pompeja niezdały,
                 Z drobnych początków, wreszcie goniący ostatnią,
                 Usiadł na kark Rzymowi i toczył krew bratnią.
                 Ale smutne przeczucia i przeciwne losy
                 Na te, co niemi rządzą, spuściwszy niebiosy,
                 Idziemy w dalszą drogę, w której nas wstrzymuje
                 Rów długi i głęboki. Kamilla wskazuje,
                 By jej konia podano, chcąc objechać wkoło.
                 Znowu to nasza madam przyjmie nie wesoło,
                 Bo, sądząc sprawiedliwie, jej to należało,
                 Na nię prawo jechania po korku spadało.
                 Ale, gdy się nieszczęście na kogo usadzi,
                 Tysiączne przeciwności ze wszech miar gromadzi;
                 I tak idzie złe po złem, los z losem się łączy,
                 Wreszcie przyjdzie najgorszy i człeka dokończy.
                 Już i nasze nieszczęście zaczęło łańcuchem.
                 Kamilli dano konia; jakże składnym ruchem
                 Ku niemu przystępuje! Cmoknie, w grzbiet uderzy,
                                                                                                                              72






                 Krzyknie nań, schwyta grzywę, wsiądzie, jak należy,
                 Kamilla na gniadoszu wkoło poleciała,
                 My prosto puściemy się. Znowu burza wstała,
                 Kiedy przyszło i błoto i łozy przebywać.
                 Madam o poniewierkach zacznie przebąkiwać.
                 Więcej jeszcze: Albinę kiedym przeprowadził,
                 Służalec wziął Klorynę i na brzeg wysadził,
                 Ona sama zostawszy, gdy przeskoczyć chciała
                 I drugiego trzewika w błocie postradała.
                 Dopieroż już wyraźniej z Kornela, z Rasyna,
                 Z Boalego wziętemi wierszami przycina,
                 W których do tego zmierza, co wspiera jej sprawę,
                 Że lepiej życie stracić, aniżeli sławę.
                 Dzięki słudze! Od dalszych kłótni nas wybawił:
                 Dobył z błota trzewika i sławy poprawił.
                 Te zawady przebywszy i kłótnie domowe,
                 Ponad brzegi rozkoszne idziemy Sanowe.
                 Kamilla nadjechała, tak nasz tabor cały
                 Na koniec do żądanej przybliżył się skały.
                 Jakże to wielki widok! Woda popędliwa
                 Przeciw skałom na pomoc czasu przywoływa,
                 I, chociaż wody miękkie, chociaż czas leniwy,
                 Przecież krają na poły kamień uporczywy.
                 Właśnie wtenczas pogodne słońce zachodziło
                 I białych skał wierzchołki same czerwieniło,
                 Po których nad urwiskiem idącą drożyną
                 Pasterz bydło popędzał. Na dole rozwiną
                 Sieci z czołnów rybacy. My rzucamy okiem,
                 Nie wiedząc, którym pierwej napaść się widokiem.
                                                                                                                              73






                 A jeszcze te ozdoby nam się podwajały,
                 Bo wszystko najczyściejsze wody odbijały;
                 Że dwoistym bawiem się za jednymże razem
                 Pasterzem, bydłem, czółnem, rybakiem i głazem.
                 Hej! kto nie był na skale, jakby nigdzie nie był!
                 Czółnem z madam, z Kloryną, z Albiną jam przebył.
                 Kamilla po swojemu w bród San przejechała.
                 Pnie się znowu pod górę rota nasza cała.
                 Już na wierzchu stojemy. Inszy widok cale:
                 Ziemia, wody, opoka, które tak zuchwale,
                 Z dołu patrząc, niebiosom panować się zdały,
                 Stąd widziane przy samej pysze pozostały.
                 A niebo stare swoje panowanie wzięło,
                 Ziemię z wodą, z lasami w swem łonie zamknęło.
                 Tam każde z nas w pokorze Bogu się pokłoni,
                 Który znowu i niebo ogarnął w Swej dłoni.
                 A że już słońce zaszło, czas w domu się stawić.
                 Smutni skałę rzucamy, że dłużej zabawić
                 Na niej nie można było. Gdy nad San przyjdziemy,
                 Ja, Kamilla, Albina czółnem przepłyniemy.
                 Służalec z koniem już nas czekał pod kępiną,
                 Po madam wrócił rybak przewieźć ją z Kloryną.
                 A my tymczasem idąc wolnemi krokami,
                 Nim się madam przewiezie i połączy z nami,
                 Albina myśli swoje o skale powiada,
                 Że jej zawsze ten widok coś nowego gada,
                 Że czuje piękność świata. Tak słowo po słowie,
                 O niczem nie myślący, staniemy przy rowie.
                 Obejźrzemy się razem, Kloryny nie stało.
                                                                                                                              74






                 Ale niemasz i madam! serce mi zadrżało.
                 Gdzieśmy na ląd wysiedli, ku temuż brzegowi
                 Powrócę. Nie masz naszych! Rybak tylko powié,
                 Że je przewiózł szczęśliwie, że choć nas widziała
                 Ta pani, wraz wysiadłszy, za rękę porwała
                 Młodszą, co była przy niej, i nie już za nami,
                 Ale w prawą dzikiemi poszła manowcami.
                 Że coś niezrozumianym językiem mruczała,
                 Ale djabła, jak mówił, często wspominała.
                 Gdym wysłuchał, wnet wszystkie staną mi w pamięci
                 Od korka fatalnego zaczęte niechęci,
                 I ta świeża, żeśmy się w drogę pokwapili,
                 A ją samą z Kloryną tylko zostawili.
                 Otóż, żeby nas martwić, umyślnie błądziła,
                 Choćby siebie niebaczna i dziecię zgubiła.
                 Już noc padła; oczy mi na nic się nie zdały,
                 Ażeby obłąkanych po polach szukały.
                 W ciężkiej tedy rozpaczy wołam: madam! madam!
                 Madam milczy, a z samem tylko echem gadam.
                 Złączyłem głos z rybakiem, by dosięgnąć daléj,
                 Aleśmy próżno oba potrzykroć wołali.
                 Wszystkie mi nocne w myśli stanęły przygody,
                 Zwierz najbardziej, co świeżo ponaiabiał szkody,
                 Zwierz najbardziej okrutny, który trafi, gdzie chce,
                 Kiedy nieubłagany los człowieka zechce.
                 Dopiero nad Kloryną cały mój żal wzbudzę,
                 Bom cierpiwał i czułym na nieszczęścia cudze:
                 Kloryno, już twój ojciec z matką wiek skończyli,
                 Ciebie sierotę w ręku krewnych zostawili!
                                                                                                                              75






                 Na tożeś ich przeżyła, żebyś świecąc mało,
                 Zgasła śmiercią okropną ?... Już może się stało!...
                 Już może teraz srogi zwierz ją dokonywa,
                 By prędzej wygnał duszę, krwi zewsząd dobywa,
                 Gładkie piersi kaleczy, kazi twarz rumianą,
                 Razem piękność i znaczne pożerając wiano!
                 Jutro na polu może znajdę trochę kości,
                 Co się od rozjuszonej zostaną dzikości.
                 Te poniosę w dom ciotki reszty twego ciała,
                 Ale jej nie pokażę, boby wraz skonała,
                 I tylko domownicy, kiedy cię obaczą,
                 Równie nad tobą krewni i obcy zapłaczą,
                 A nie będzie co pogrześć!...
                  
                 Caetera desunt.
                                                                                                                              76
