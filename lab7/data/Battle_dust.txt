Andrzej Sapkowski 
Battle dust 
www.bookswarez.prv.pl 
Szyby z okien wyleciały już wcześniej - teraz, gdy "Nashville" odpalił torpedy, wyleciały 
ramy i futryny. Rzecz jasna, "Nashville" nie strzelał do nas, tego budynek biurowca nie 
wytrzymałby z pewnością. Torpedy walnęły w kompleks siłowni, której wciąż broniły niedobitki 
grupy szturmowej Novaka. Choć wydawało się to nieprawdopodobne, grupa Novaka wciąż 
odpowiadała ogniem -świetliste nitki ciężkich laserów tańczyły płomieniem na kadłubie 
flagowego krążownika Kompanii Ifigenia-Thetis. Niestety, tungstenowy pancerz krążownika 
niewiele od tego cierpiał. 
Yamashiro powiedział wszystko, co miał do powiedzenia, a wówczas okazało się, ze z 
całego korpusu oficerskiego naszej wspanialej, najemnej bandy ta najbardziej impulsywna i 
najmniej opanowana jest Valerie van Houten. Wszyscy znaliśmy Valerie van Houten. Dlatego 
absolutnie nie zdziwiło nas to, co zrobiła. 
Valerie kopniakiem przewróciła krzesło, strącając z niego cala kupe klipów do karabinów 
typu Craftsman MkIII, po czym soczyście napluła na migocący, poprzecinany liniami zakłóceń 
ekran monitora. 
- Typierdolony skurwysynu! - rozdarła się niemelodyjnie. - Ty... 
Darła się przez jakieś pól minuty i ani razu nie powtórzyła. A nam wszystkim wydawało się, ze 
to, co wstrząsa ścianami budynku, to nie wybuchy pocisków, rakiet i fotonowych torped, ale jej 
wrzaski. 
Yamashiro skrzywił się na ekranie, zupełnie jakby mógł widzieć spływającą po krysztale ślinę 
Valerie. 
-Jakież to płaskie - powiedział. - Jakież trywialne... 
- I jakież prawdziwe - nie wytrzymałem. - Jesteś pierdolonym skurwysynem, Yamashiro-san, i 
nie tylko. Tym, co właśnie nam zakomunikowałeś, udowodniłeś, czym jesteś. I świetnie wiesz, 
jaki z ciebie skurwysyn. Teraz, gdy opanowaliśmy cały kompleks, gdy praktycznie panujemy nad 
miastem, ty, zamiast przysłać tu patrolowce Koncernu, bezczelnie każesz nam kapitulować, bo 
twoja firma dogadała się tymczasem z Ifigenia-Thetis i wyszło na to, ze cala ta cholerna wojna 
nie była nikomu potrzebna? Teraz nam to mówisz? Teraz, gdy "Nashville" masakruje nas 
torpedami? 
- Przypominam - powiedział Yamashiro zza pasków zakłóceń -że mówimy o faktach. O faktach, 
na które nikt z nas nie ma wpływu. Ani wy, ani tym bardziej ja. Ja o tych faktach po prostu 
informuje, wiec obrzucanie mnie inwektywami nie wydaje się ani słuszne, ani celowe. Sytuacji to 
również nie zmieni. To jest, moi panowie - i panie - force majeure, siła wyższa. Przekazuje wam 
ultimatum Ifigenii-Thetis. Jeżeli się natychmiast nie poddacie, "Nashville" i "Electra" będą 
kontynuować ostrzał kompleksu. A potem wysadza desant. Stawiający opór będą rozstrzeliwani 
na miejscu... 
- Yamashiro - przerwałem, starając się zachować spokój. - To ty podpisywałeś nasz kontrakt w 
imieniu Koncernu. Tym samym złotym Parkerem, który wystaje ci z butonierki. A w tym 

pieprzonym kontrakcie jest klauzula, gwarantująca nam opiekę i ochronę na wypadek 
niepowodzenia akcji. Wiesz, dlaczego ta klauzula znalazła się w kontrakcie. Ifigenia-Thetis nie 
przyznaje żołnierzom najemnym żadnych praw konwencjonalnych. Jeżeli się poddamy, 
wykończą nas. Wywiąż się z kontraktu, Yamashiro! 
- Przykro mi, komandorze Lemoine, ale kontraktu już nie ma. Podpisywałem go, mając 
pełnomocnictwa Rady Nadzorczej Koncernu Schraeder & Haikatsu. A teraz, na mocy podobnych 
pełnomocnictw, czynie kontrakt nieważnym. Null and void. Rzecz jasna, na podstawie klauzuli 
trzeciej aneksu do kontraktu możecie wystąpić o odszkodowanie na drodze sadowej... 
Culture Vulture odrzucił głowę do tylu i zaryczał dzikim, oślim rechotem. Śmiech był tak 
zaraźliwy, ze wszyscy, kolejno, zaczęliśmy ryczeć i zataczać się i ronić łzy. Najpierw Papa 
Cuxart. Potem Muireann Tully, cienko, piskliwie, po dziewczęcemu. Potem Jaime Santacana, 
krzywiąc się, bo spazmy wesołości powodowały ból w poparzonym laserem ramieniu. Potem 
dołączyłem ja, a na końcu Valerie. 
Yamashiry to nie rozbawiło. Skrzywił się, otworzył usta, by cos powiedzieć. Nie zdążył. 
Muireann Tully wyciągnęła z kabury swego staromodnego Walthera i władowała w ekran trzy 
pociski, dzięki czemu po przenośnym monitorze zostały tylko dymiące bryzgi na ścianach i 
suficie. 
-End of transmission - powiedziała spokojnie. - No confirmation required. Co robimy, Thierry? 
- Padamy na podłogę! 
Padliśmy, i w sama porę. "Nashville" i "Electra", która dołączyła do niego, zasypały kompleks 
lawina ognia. Wyplułem tynk i poliuretanowe klaki z wykładziny podłogowej, po czym 
włączyłem transmiter. 
-Novak! - wrzasnąłem, starając się przekrzyczeć rumor i łomot. - Melduj, co u ciebie, over! 
Transmiter zatrzeszczał. Novak mówił szybko, niewyraźnie i tez przekrzykiwał huk eksplozji i 
wystrzałów. Rozróżniałem co trzecie słowo, ale rozumiałem sens. Po wyeliminowaniu z 
wypowiedzi Novaka wszystkich plugawych słów zostawało samo geste: na Promenadzie jest 
beznadziejnie, lustrzaki nacierają bez przerwy, kończy się amunicja, nie utrzymam się, kurwa ich 
mac, over. 
Culture Vulture odwrócił się od komputera, przy którym klęczał. 
- Mam ich - powiedział. - Mam "Nashville". Wywołać? Będziesz paktował? 
- Wywołaj - zdecydowałem. - Będę paktował. Trudno, Koncern zostawił nas na lodzie, jedyne, 
co możemy zrobić, to ratować ludzi. Koniec, chłopcy. Nie mamy już o co się bić, kontraktu nie 
ma, pieniędzy nie ma. Dobrze, ze chociaż zaliczka jest bezpieczna w Credit Betelgeuse. Jaime, 
wydaj rozkaz dla grup. Cease fire, złożyć bron, emitować sygnał kapitulacji na wszystkich 
kanałach. Valerie, zamknij się! Zamiast pyskować, spróbuj złapać "Hermione", a potem wjedź na 
Private Mode Novaka, Cuypersa i Raikinnena. Nadaj im... S.Y.A. Od tej chwili każdy za siebie. 
-A my? 
- My tez. Zrób, co powiedziałem. 
- Do centrum dowodzenia Kompanii Ifigenia-Thetis - powtarzał do mikrofonu Culture Vulture. - 
Do centrum dowodzenia Kompanii Ifigenia-Thetis na pokładzie krążownika "Nashville"... 
Santacana bluzgnął nagle do transmitera seria malowniczych, hiszpańskich wyzwisk, opartych 
głównie na procesie zanieczyszczania mleka matki różnymi cieczami, wytwarzanymi przez 
ludzki organizm. Domyśliłem się, ze któraś z bardziej wojowniczych grup szturmowych 
protestowała przeciwko "Cease fire". I rzeczywiście, kanonada nie ustawała. Lasery i 
czterolufowe Oerlikony z Promenady nadal smoliły kostropate kadłuby wiszących nad 
kompleksem krążowników. 

- "Hermione" dostała torpedą - Valerie wyciągnęła słuchawkę z ucha. - Słyszysz, Thierry? 
"Electra" ostrzelała platformę. Raikinnen odparł natarcie lustrzaków, ale "Hermione" nie jest 
zdolna do startu! 
-Nadałaś Einarowi S.Y.A.? 
-Już to robię. Raikinnen, słyszysz mnie, over? Masz S.Y.A. od Lemoina! S.Y.A., over! Jak to, 
nie rozumiesz? Save your ass! Ratuj dupę! A skąd ja mam wiedzieć, w jaki sposób? E.O.T., no 
confirmation! Co teraz, Thierry? 
-Kontaktuj "Sterreta"! 
- Do centrum dowodzenia....- powtarzał Culture Vulture. 
Od strony kompleksu energetycznego zrobiło się ciszej. Strzelały tylko "Nashville" i 
"Electra", orząc ziemie i budynki promieniami laserów i bąblami fotonowych torped. Spojrzałem 
na Santacane, Santacana potwierdził skinieniem głowy, po czym wybrał na transmiterze kod 
następnej grupy. Culture Vulture wciąż wywoływał "Nashville". A Muireann Tully i Papa 
Cuxart, którym nigdy nie trzeba było wiele tłumaczyć, nie tracili czasu - pospiesznie ładowali 
klipy i energizery do naszego podręcznego arsenału - sześciu Craftsmanów, ręcznego lasera typu 
SACO Mini Silverlode, dwóch termitowych granatników Mitsuoki AGS i naszej dumy - 
supernowoczesnego flamera "Stalwart" firmy "Interdynamic". 
-Myślisz o przebiciu się? - Valerie spojrzała na arsenał katem oka. - Dokąd? "Sterret" nie 
odpowiada, pewnie rozpieprzyli go, tak jak "Hermione". Nie mamy do czego się przebijać. 
Thierry ma racje. To koniec, Siobhan.
- Valerie - Muireann Tully uniosła głowę, odgarnęła z czoła rude, lekko kręcone włosy. 
"Siobhan", to był jej pseudonim, jeszcze z IRA. - Nie wiem, jak ty, ale ja nie zamierzam się
poddawać. 
- Ani ja - powiedział Papa Cuxart, nie podnosząc głowy. - Ja mam dwa wyroki śmierci, w 
"Marubeni Ito" i w Federacji. Nawet jeśli lustrzaki mnie na miejscu nie rozwala, podpadnę pod 
ekstradycje... 
- "Nashville" na linii -przerwał Culture Vulture. - Thierry, nie zgadniesz, kto... 
-Zgadnę - powiedziałem. - Daj mnie na fonie. I zakłóć wizje. Nie chce patrzeć na skurwysyna, i 
nie chce, żeby on na mnie patrzył. 
-Możesz mówić. 
- Komandor Lemoine do "Nashville" - odchrząknąłem, nie będąc specjalnie zadowolonym z 
brzmienia mego głosu. - Komandor Lemoine... 
- Nie traćmy czasu na zbędne gadanie - rozległ się w pomieszczeniu wredny, zimny i trzaskliwy
glos Żaby. - Bezwarunkowa kapitulacja, Lemoine. Surrender U.C. Żadnych przetargów ani 
negocjacji. Natychmiastowe przerwanie ognia, blokada łączności i komputerów dowodzenia, 
wyłączenie laserów naprowadzających, złożenie broni i zabezpieczenie sprzętu. Confirm.
- Jedyne, co w tej chwili prowadzi ogień, to twoje krążowniki, Ruskin. 
- Chciałbym wierzyć, ze to prawda. Dobrze wiec, Lemoine. Wydaje rozkaz wstrzymania 
ostrzału. Wysadzam desant na teren kompleksu. Ostrzegam jednak, ze jakakolwiek próba 
stawiania oporu lub niszczenie własności Kompanii będą karane. Na miejscu i surowo. Podaj mi
twoje koordynaty, komandorze. Wyślę oddział specjalny, po ciebie i po... następujących 
oficerów: John Cuxart... 
Papa skrzywił się ironicznie. 
-Maynard Mannering... 
Culture Vulture splunął na zagruzowana podłogę. 

-Jaime Santacana - kontynuował zimno Żaba. - Muireann "Siobhan" Tully, Leslie Novak, Einar 
Raikinnen, Jan Willem Cuypers, Valerie van Houten... 
Muireann uśmiechnęła się słodko do Valerie, po czym wręczyła jej Craftsmana, torbę klipów i 
bandolier z granatami. Valerie przyjęła. 
- Confirm and re-confirm - zażądał Ruskin, skończywszy wyszczekiwać nazwiska tych, na 
których ciążyły wyroki. Admiral Ruskin. Dawniej, gdy jeszcze był najemnikiem, jak my, i nie 
był jeszcze admirałem, zwany był Żabą z racji specyficznej urody. 
Culture Vulture mrugnął do mnie, po czym wystukał na klawiaturze koordynaty Platformy 
Rogersa, od której dzieliło nas sześć kilometrów. 
-Confirm, Ruskin - odmrugnąłem, biorąc z rak Muireann naładowanego Craftsmana. - Surrender 
U.C. in force. Czekamy na twój oddział w podanych koordynatach. See you later, alligator. 
E.O.T., N.C.R. Rozłączyłeś, Vulture? 
-Jasne, ze tak. 
-No, to... - zważyłem karabin w ręku. - Pocałuj nas w dupę, Żabo. 
II 
Dopadli nas na Trzecim Poziomie. Być może orientowali się, ze wiemy o doku, w którym 
stoi "Isogi Maru". Być może Żaba znal nas na tyle dobrze, by antycypować nasze ruchy. A może 
po prostu mieli szczęście. Szczęście, którego nam zabrakło. 
Nadjechali w czterech ATV wyposażonych w czujniki i lokatory Infra-R, bo zmacali nas ogniem 
jeszcze wtedy, gdy zdawało się nam, ze kryją nas ciemność i dym. Z punktu rąbnęli w nas 
wszystkim, co mieli - rakietami, plazma, napalmem, pociskami SLAP. Istny overkill. 
Załatwili polowe chłopaków z plutonu ochrony. Niestety, załatwili również Santacane, który ich 
prowadził. Jaime zginął na miejscu. Szybko. Miał szczęście, drań. Ci mniej szczęśliwi, poparzeni 
i ranni wyli tak, ze niektórzy z nas zdarli na chwile hełmy z głów, by uciec przed tym, co 
dźwięczało w słuchawkach. 
Ale pozbieraliśmy się szybko. I odpowiedzieliśmy im jeszcze większym overkillem. 
Daliśmy im wszystko, co mieliśmy. 
Muireann Tully rozwaliła jeden ATV z lasera SACO, Papa rypnął drugi termitowym pociskiem z 
Mitsuoki. Z obu transporterów nikomu nie udało się wyjść. Z pozostałych, które zresztą tez się 
paliły, wysypali się rangersi z Ifigenia-Thetis Interplanetary Security Forces, w swoich czarnych, 
kevlarowych pancerzach i hełmach z lustrzana zasłoną, od których brali swa żargonową nazwę. 
I poszło na ostro. Wśród dymu, wśród ognia i huku, wśród wrzasku, wśród szumu i syku lejącej 
się ze sprinklerów wody. Lustrzaki myśleli widocznie, ze nas zepchną samym impetem, ze 
wtłoczą nas w korytarze, na Drugi Poziom. Ale my nie mieliśmy wyjścia - my musieliśmy iść 
naprzód, do doku, w którym stal "Isogi Maru" - frachtowiec, który był nasza jedyna szansa. 
Zanim Valerie i Papa Cuxart ustawili trójnóg Stalwarta, trochę nas przycisnęli - granaty i pociski 
z Craftsmanów nie stanowiły dostatecznej zapory, mieli reszta swe własne Craftsmany, mieli 
dwulufowe Daihatsu. I umieli ich używać. Zaczęliśmy topnieć. Oni tez topnieli, ale ich było 
więcej. 
Ale za moment przemówił Stalwart. Lasciate ogni speranza, powiedział, a Trzeci Poziom 
zamienił się w dantejskie piekło. Valerie, na kolanach, z policzkiem przy obudowie celownika, 
wrzeszczała jak opętana, a flamer ział i sikał ogniem, od którego topił się beton i stalowe 
zbrojenia. Muireann i Culture Vulture walili w płomienie granat za granatem, a Papa fastrygował 
to wszystko cienka, czerwona nitka z SACO. 
-Dość! - wrzasnąłem, widząc, ze naprawdę dość. - Dość, Valerie! Przerwij ogień! 

Podniosła głowę znad celownika. Oczy miała błędne, na brudnej twarzy łzy wyrysowały 
makabryczny wzór. Podniosłem z ziemi Mitsuoki. Był załadowany. Odpaliłem go spod pachy, 
nie celując. Termit wypalił w ścianie hali dziurę, przez która bez trudu przejechałby ATV. Papa 
Cuxart delikatnie odsunął Valerie, podniósł Stalwarta razem z trójnogiem. 
- Zostaw - warknąłem. -Zrobił, co do niego należało. Nie możemy taszczyć ze sobą ciężkiego 
sprzętu! Bierzcie tylko karabiny i SACO. Siobhan, Vulture, do dziury, wymiatajcie front! 
Idziemy do doku! Za chwile otoczą kompleks! Valerie, co z tobą? Na nogi, kurwa, wstawaj!
Valerie zachłysnęła się, rozkaszlała, patrząc na to, co leżało dookoła nas, a tym, co leżało 
dookoła, były krwawe ochłapy, które zostały z grupy ochrony. Szarpnąłem ja brutalnie,
poderwałem z kolan. Spojrzała mi prosto w oczy. A ja nagle poczułem żal. Żałowałem, ze nic 
mnie z Valerie nie łączyło. Nic, choć był taki czas, ze cos nas mogło połączyć. A ja już wtedy 
wiedziałem, ze ten czas nie wróci już nigdy. 
Pobiegliśmy. Z dala, zza dymu, ognia i wody, słyszałem już ryk kolejnych transporterów, 
wdzierających się na gruzy na balonowych kołach. 
"Isogi Maru"! 
Stalowe schody. Platforma z poręczami. Huk i krzyk, czarne sylwetki w lustrzanych 
hełmach. Na górze i na dole. A my w środku. Dookoła nas żelastwo zaiskrzyło się od pocisków. 
"Isogi Maru"! Cuda zdarzają się rzadko. Nie każdego dnia. Nie tego dnia. Gdy wpadaliśmy, 
dysząc, w zbawczy korytarz, Papa Cuxart dostał w kark pociskiem SLAP. Jego głowa po prostu 
znikła, razem z hełmem i zatknięta za opaskę hełmu paczka Cameli. Jedna ręka upadla na blachę. 
Druga trzymała się ciała, choć trudno było powiedzieć, na czym. Przyjęliśmy to bez emocji - 
każde z nas miało swoje zmartwienia. Nikt nie był cały. Ociekaliśmy krwią, potykaliśmy się, 
padaliśmy, wstawaliśmy. "Isogi Maru"! 
Na drugim podeście Muireann upadla i już nie mogła wstać. Valerie zerwała z siebie 
webbing, przypięła klamerki do pasów Irlandki, powlokła ja po stalowych płytach, a ja, na 
kolanach, wystrzelałem do ścigających nas lustrzaków wszystkie kumulacyjne rakiety z 
Mitsuoki. Wszystkie trzy. Ale ostatnią rozpieprzyłem schody - termit zamienił pól podestu w 
malownicza pajęczynę, ociekającą iskrami i łzami stopionego metalu. 
Z korytarza załomotały Craftsmany, w słuchawkach zawibrował krzyk obu dziewczyn. 
Pobiegłem za nimi - pobiegłem za szerokim, błyszczącym pasem krwi, jaki wleczona Muireann 
zostawiła na płytach. 
Osaczyli nas, wyciąwszy laserami przejścia w ścianach kompleksu. Ale podest był wąski, 
ciasny, a wielgachna beczka zbiornika na wodę dawała nam nieco ukrycia i ochrony. Leżeliśmy, 
czując gorąco naszych ciał i robiliśmy wszystko, żeby przeżyć. Lustrzaki podeszli tak blisko, ze 
niektórzy wysunęli nawet teleskopowe bagnety na lufach swoich Daihatsu. Ale my bardzo 
chcieliśmy przeżyć. Ostatnich załatwiliśmy z odległości paru metrów - ja z mojego Glocka, 
Muireann ze swego staromodnego Walthera. 
A gdy się cofnęli i dali nam odetchnąć, gdy stwierdziłem, ze Culture Vulture nie żyje, 
gdy Muireann, wstrząsana dreszczem, leżała z twarzą na stalowej płycie, gdy Valerie skończyła 
bandażować sobie udo osobistym first aid packetem, ja znalazłem wyjście. Przez szyb 
wentylacyjny, którego pokrywę rozwaliły SLAP-y. 
- Valerie! Siobhan! Prędko! 
Muireann podniosła głowę. 
- Nie mogę wstać - powiedziała krótko i zimno. - Nie mogę poruszyć nogami. Kręgosłup. 
Zostawcie mnie. 
Prawdopodobnie nie uwierzycie mi, ale wcale nie zabrzmiało to patetycznie.

Nasza profesja ma swoje zasady, swój niepisany kodeks. Uklęknąłem i pocałowałem ja w 
brudny i zakrwawiony policzek. Potem pomogłem jej usiąść, oparłem plecami o zbiornik. Dąłem 
jej Craftsmana i ostatni klip, jaki mi został. Valerie, tez nic nie mówiąc, położyła obok niej 
bandolier z granatami. Obydwoma. A potem, nie oglądając się, wpełźliśmy do szybu. Ja i 
Valerie. Więcej nie mogliśmy zrobić dla Muireann. Naprawdę. 
Nie odpełzliśmy daleko, gdy usłyszeliśmy, jak wali z Craftsmana. A w chwile później 
usłyszeliśmy jej krzyk. Nie, nie krzyk. Śpiew. Muireann Siobhan Tully, ruda Muireann Siobhan 
Tully z Dublina, z kolorowej Fenian Street śpiewała, wypruwając ostatni klip do lustrzaków, 
idących ku niej po schodach z teleskopowymi bagnetami na lufach Daihatsu. 
In Dublin's fair city 
Where the girls are so pretty... 
Craftsman zachłysnął się i zamilkł, po czym oba granaty eksplodowały w krótkich odstępach. 
I first set my eyes on sweet Molly Malone... 
Wystrzały z jej staromodnego Walthera. Jeden, drugi, trzeci... I śpiew, coraz dzikszy, coraz 
rozpaczliwszy. 
As she wheeled her wheelbarrow 
Thru' streets broad and narrow, 
Crying... 
Strzał. I cisza. 
Muireann Siobhan Tully z Fenian Street. 
Nic nie mogliśmy zrobić. Nic.
Kiedy wyciągnąłem ja z rury wywietrznika, na Platformę, Valerie van Houten umarła. 
Miała rozerwana arterie udowa. Wykrwawiła się pod byle jak założonym opatrunkiem. Przed i w 
czasie walki łykała Euphoral i Battle Dust, a gdy obrywała, wstrzykiwała sobie stymulanty i 
analgeny. Nie czuła bólu i nie zorientowała się, ze umiera. Umarła w dokładnie w tym 
momencie, gdy znaleźli nas chłopcy Jana Cuypersa. Cuypers, gdy usłyszał, ze ma S.Y.A., 
przypomniał sobie o doku, w którym stal zapomniany frachtowiec "Isogi Maru". I uratował dupę. 
Swoja, jak również tych chłopaków i dziewczyn, których prowadził, a którym udało się przebić. I 
moja dupę również uratował. Chociaż nie powinien się mną przejmować. Bo dając mu S.Y.A., 
nie powiedziałem o frachtowcu, nie powiedziałem ani jemu, ani Novakowi, ani Raikinnenowi. 
Nasza profesja ma swoje prawa i zasady. Cuypers, Novak i Raikinnen mieli odwrócić uwagę, 
mieli ściągnąć lustrzaków na siebie. A "Isogi Maru" miał zabrać z planety mnie, Pape Cuxarta, 
Santacane, Culture Vulture i Muireann Tully. I Valerie. 
Ale Valerie umarła. 
Odlecieliśmy, wyobraźcie sobie, bez kłopotów. Nie rozwaliły nas torpedy "Nashville" i 
"Electry", nie złapano nas na traktor, nie posłano za nami niszczycieli i ścigaczy. Cuda nie 
zdarzają się codziennie. Ale dla nas to był najwyraźniej ten dzien. 
Odlecieliśmy. 
I wtedy, na pokładzie "Isogi Maru", który po odrzuceniu ładowni okazał się wcale rączym 
statkiem, złożyłem bardzo głupią, wręcz szaleńczą obietnice. Omotany bandażami i opatrunkami, 
nafaszerowany zastrzykami, przyrzekłem cos admirałowi Ruskinowi, zwanemu Żabą, 
przyrzekłem coś mecenasowi Yamashiro z Koncernu Schraeder & Haikatsu, jak również 
Kahlenbergowi, prezydentowi tegoż Koncernu. Ma się rozumieć, nie zapomniałem w mojej 
obietnicy o Kompanii Ifigenia- Thetis ani o jej zbrojnym ramieniu, o lustrzakach z Interplanetary 
Security Forces. Uwzględniłem wszystkich. I dodałem - na zapas - wszystkich tych, którzy 
chcieliby stanąć na drodze, którzy chcieliby przeszkodzić. 

Złożyłem obietnice. I dotrzymam jej. Niech to trwa lata, nawet dziesiątki lat, ja nie zapomnę, 
komu i co obiecałem. Słyszysz, Siobhan? Słyszycie mnie, Jaime, Papa, Vulture? Novak, Einar?
Słyszysz mnie, Valerie?
Cierpliwości. Ja nie zapomnę. 

