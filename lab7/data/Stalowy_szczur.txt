





                                                       Harry Harison
                                                     Stalowy Szczur
                Gdy drzwi do biura otworzyły się gwałtownie, zrozumiałem nagle, że skończyły się dobre
          czasy. Pomysł był niezły, a dochody piękne, lecz należało zaliczyć to do wspomnień. Do środka
          wszedł gliniarz, a ja, wsparty wygodnie w fotelu, posłałem mu na powitanie promienny uśmiech.
          Gość był taki sam jak wszyscy gliniarze - ciężki chód, równie ciężki pomyślunek i ten wyraz
          twarzy, jakiego nie powstydziłby się kuchenny piec, i jeszcze całkowity brak poczucia humoru.
          Nim zdążył się odezwać, prawie wiedziałem, co powie.
             - Jamesie Bolivar di Griz, aresztuję cię pod zarzutem... Poczekałem, aż dojdzie do
          właściwego miejsca i wdusiłem guzik, który zdetonował umieszczony w suficie ładunek
          czarnego prochu. Pod wpływem eksplozji dźwigar wygiął się i trzytonowy sejf zleciał robotowi
          wprost na łeb, demontując go nader malowniczo. Gdy chmura tynku opadła, dostrzegłem, że
          spod sejfu wystaje pogruchotana ręka, a jej palec oskarżycielsko wskazuje na mnie, głos zaś,
          choć nieco przygłuszony, ciągnął:
             - ...pod zarzutem nielegalnego przybycia, rabunku i fałszerstwa.
             Wymieniał tak przez chwilę i lista, choć znałem ją na pamięć, zrobiła na mnie wrażenie. Nie
          przeszkadzało mi to, rzecz jasna, zapakować do walizki zawartość biurka. Było w nim sporo
          gotówki. Lista moich przestępstw kończyła się nowym i mógłbym założyć się o tysiąc kredytów,
          że gdy je wymieniał, w jego głosie brzmiała najprawdziwsza uraza.
             - ...i pod zarzutem zamachu na robota policyjnego, który to zarzut zostaje niniejszym
          dołączony do twojego rejestru. Samo w sobie było to głupie, ponieważ mój mózg jest
          opancerzony i umieszczony w tułowiu...
             - Doskonale wiem o tym, George, ale twoje radio jest na szczycie głowy i mam pewność, że
          anteny nadają się do wymiany. Nie miałem ochoty, żebyś sobie w mojej obecności gadał z
          przyjaciółmi.
             Otworzyłem drzwi porządnym kopniakiem. Ruszyłem pędem po schodach do piwnicy. Jasne,
          łapał mnie za nogę próbując zatrzymać, ale że tego oczekiwałem, jego palce zamknęły się w
          powietrzu na cal przed moją łydką. Zbyt wiele razy miałem do czynienia z policyjnymi robotami,
          żeby nie wiedzieć, do czego są zdolne i nie zdawać sobie sprawy, że są niezniszczalne. Można
          do nich strzelać, zrzucać je ze schodów, a i tak będą lazły za człowiekiem i ciągnęły
          umoralniające pogawędki. Choćby na jednej nodze. Ten właśnie to robił. Zbiegając po
          schodach, słyszałem jeszcze jego słabnący głos, nadal prawiący morały. Teraz liczyła się każda
          sekunda. Miałem około trzech minut, zanim wsiądą mi na ogon, a opuszczenie budynku
          powinno mi zająć dokładnie minutę i osiem sekund. Nie było to dużo i musiałem dobrze ten
          czas wykorzystać. Następne kopnięcie i znalazłem się w pomieszczeniu, gdzie moje roboty
          zdejmowały towary z taśmociągu. Gdy przebiegałem obok, żaden nawet się nie obejrzał, ale
          byłbym szczerze zdziwiony, gdyby który to zrobił. Były to maszyny typu M, słabo
          oprogramowane i zdolne do wykonywania powtarzalnych czynności manualnych. Dlatego
          zresztą je kupiłem - nie interesują się tym, co robią ani dlaczego. Odblokowałem Drzwi Które
          Nigdy Nie Były Otwierane i wbiegłem do następnego pokoju, nie tracąc czasu na ich
          zamknięcie. I tak nie miałem już żadnych tajemnic na tej planecie.
             Idąc wzdłuż taśmociągu, przelazłem przez solidną dziurę w ścianie i znalazłem się w
          magazynie rządowym. Dziura, taśmociąg i automat zdejmujący z niego puste, a ładujący pełne
          opakowania z sięgającej sufitu sterty - wszystko to było moim pomysłem i dziełem.






          Automatyczny podnośnik pracowicie ładował puszki z piętrzących się stert na taśmociąg. Nie
          można było go nazwać robotem - jego umysł pozwalał jedynie na wykonywanie nagranych na
          taśmę instrukcji. Minąłem go, oddalając się ustaloną drogą z sercem przepełnionym dumą z
          całej operacji.
             To był jeden z najpiękniejszych pomysłów, na jakie kiedykolwiek wpadłem. Za małą opłatą
          wynająłem magazyn sąsiadujący przez ścianę z rządowym. Zwykła dziura w ścianie - a w
          zasadzie dwie - i miałem do dyspozycji nieprzebrane zapasy najróżniejszych środków
          spożywczych, które nietknięte ludzką ręką całe lata przeleżały w tym magazynie. Oczywiście
          teraz zostały nie tylko tknięte, ale wręcz puszczone w obieg. Wynająłem i uruchomiłem
          taśmociąg, kupiłem roboty i zacząłem działać. Roboty zmieniały opakowania z rządowych na
          moje i towary szły najzupełniej legalnie na rynek. Moje towary były w najlepszym gatunku, a
          biorąc pod uwagę nakład pracy zużyty na ich zdobycie, były też najtańsze. Nie dość, że
          zlikwidowałem konkurencję, to jeszcze miałem zyski. Miejscowi kupcy błyskawicznie zwąchali
          pismo nosem i zamówień miałem na parę miesięcy naprzód. To była piękna akcja i trwała już
          trochę czasu. Mogłaby zresztą jeszcze potrwać, ale nauczyłem się w tym fachu przede
          wszystkim tego, że kiedy coś się kończy, to definitywnie, a pokusa, by zostać jeszcze dzień i
          skasować choćby jeszcze jeden czek, może doprowadzić do bliższej znajomości z policją. Tak
          więc była to już przeszłość. Teraz trzeba postąpić w myśl mej dewizy:
                                            Odskoczyć na czas, aby móc jeszcze raz.
          A przypominanie tego, co było, nie jest najlepszą metodą ucieczki przed policją.
             Osiągnąwszy drzwi przestałem o tym myśleć. Dookoła roiło się od policji, toteż musiałem
          działać błyskawicznie i nie popełnić żadnego błędu. Uchyliłem drzwi i zerknąłem w obie strony -
          pusto. Skok do przodu i guzik windy. Swego czasu umieściłem w tej windzie licznik: okazało się,
          że jest ciężko przepracowana - jeden kurs na miesiąc. Zjechała po trzech sekundach;
          wskoczyłem do wnętrza, równocześnie naciskając przycisk. Jazda trwała wieczność, to znaczy
          czternaście sekund według zegarka. Nastąpił teraz najniebezpieczniejszy moment całej
          podróży. Gdy winda zwolniła, miałem już w dłoni swoją automatyczną siedemdziesiątkę piątkę,
          ale ona mogła zaopiekować się tylko jednym gliniarzem. Drzwi otworzyły się i mogłem się
          odprężyć. Ani żywej duszy. Doszli pewnie do wniosku, że skoro otoczyli budynek, to nie muszą
          przejmować się tym, co na górze. Wyłażąc spokojnie na dach po raz pierwszy usłyszałem
          syreny - mimy naprawdę piękny dźwięk. Sądząc po hałasie musieli tu ściągnąć połowę sił
          policyjnych z całego miasta. Ucieszyło mnie to tak, jak zasłużone owacje cieszą artystę. Deska
          nadżarta trochę przez wilgoć była tam, gdzie ją zostawiłem, za tylną ścianą windy. Parę sekund
          zabrało mi przeniesienie jej na skraj wieżowca i przerzucenie na sąsiedni dach. Teraz pora na
          jedyny fragment ucieczki, w którym szybkość była nieistotna, a nawet - można Powiedzieć -
          niemile widziana. Ostrożnie wlazłem na deskę i czule przycisnąłem torbę do piersi, bo mój
          środek ciężkości musiał być nad deską, a nie obok hej. Od tego zależało, czy znajdę się na
          sąsiednim dachu, czy tysiąc stóp niżej, na ulicy. Jeśli nie patrzysz w dół, nie możesz spaść...
          Udało się. Teraz czas na szybkość. Deska aa mój dach - jeśli nie zobaczyli mnie nad sobą, a
          nic nie wskazywało na to, to trochę pomyślą, gdzie się mogłem podziać. Dziesięć szybkich
          kroków i drzwi na schody. Otworzyły się bezgłośnie. Nic dziwnego, po takiej porcji oliwy, jaką w
          nie władowałem... I do środka. Wewnątrz natychmiastowa blokada drzwi i parę głębokich
          oddechów. Teraz można sobie na to pozwolić. Co prawda, to jeszcze nie koniec, ale najgorsze
          ryzyko już poza mną. Jeszcze dwie minuty bez żadnego natręta i nigdy nie znajdą Jamesa
          Bolivara alias Chytrego Jima di Griz.
             Schody były brudne i straszliwie zapuszczone (gdybym tu mieszkał, dostałoby się dozorcy),
          ale jak sprawdziłem przed tygodniem, nie było tu żadnych pluskiew", ani optycznych, ani
          akustycznych. Kurz, poza moimi własnymi śladami sprzed tygodnia, był nie naruszony. Wobec
          tego założyłem, że przez ostatni tydzień nikt tu pluskwy" nie podrzucił-cóż, czasami trzeba
          ryzykować. Do zobaczenia, Jamesie di Griz, waga 98 kilo, wiek około 45 lat, szpakowaty i






          pyzaty - ot, typowy obraz biznesmena, który zresztą figuruje na poczesnym miejscu policyjnych
          kartotek jakiegoś tysiąca planet. Wraz z odciskami palców, rzecz Jasna, więc na początek
          poszły właśnie one. Gdy nosi się fałszywe, ale dobrze zrobione, to są jak druga skóra wystarczy
          dotknąć utwardzaczem i schodzą jak pończochy. Moje były dobre, ale cóż, nie ma czego
          żałować. W ślad za nimi poszły wszystkie osobiste drobiazgi i pas, który opinał moją talię, a
          zarazem obciążał mnie dodatkowymi dwudziestoma kilogramami, gdyż był wypełniony ołowiem
          i termitem. Teraz flaszka z rozpuszczalnikiem i moje włosy wróciły do normalnego brązowego
          koloru. Precz nos i podbródek, a za nimi błękitne szkła kontaktowe. Poczułem się jak nowo
          narodzony, co było zresztą zgodne z prawdą: nie dość, że nagi, to w dodatku zupełnie
          odmieniony. O dwadzieścia kilo chudszy, o dziesięć lat młodszy i z całkowicie zmienionym
          rysopisem. Moja torba zawierała kompletne ubranie, parę przeciwsłonecznych okularów i
          oczywiście wszystkie pieniądze. Ubrałem się i poczułem, jakby mi ktoś przypiął skrzydła. Ten
          pas był tak nieodłącznie ze mną związany, że nie odczuwałem jego ciężaru do chwili, gdy go
          zdjąłem. Jego zawartość zatroszczyła się o wszystkie dowody. Zgarnąłem je na kupę i
          odbezpieczyłem zapalnik. Spłonęły z radosnym sykiem - ubranie, szkła, buty i chemikalia
          rozsiały wokół miły blask. Policja znajdzie osmalony krąg na betonie, a mikroanaliza da im parę
          pomieszanych ze sobą molekuł - i to wszystko, co będą mieli do dyspozycji jako dowód mojej
          tożsamości. Światło ogniska rozsiewało skaczące po ścianach cienie, a ja schodziłem trzy
          piętra w dół do windy na sto dwunastym. Szczęście nadal mnie nie opuszczało - gdy wyjrzałem
          zza drzwi, na korytarzu nikogo nie było, a szybkobieżna winda w minutę zwiozła mnie i
          kilkunastu innych biznesmenów do wyjścia. Tylko jedne drzwi były otwarte na ulicę, a na nie
          była skierowana kamera telewizyjna. Żadne przeszkody nie stały na drodze wchodzących i
          wychodzących, w ogóle mato kto dostrzegał obecność kamery. W jej pobliżu skupiła się mała
          grupa policjantów. Poszedłem w ślad za innymi, trzymając nerwy na wodzy. W takim interesie
          jak mój silne nerwy to podstawa, ale przyznaję, że gdy przez nie kończącą się sekundę byłem
          głównym obiektem zainteresowania szklanego oka, coś nieprzyjemnego zaczęło mi leźć po
          krzyżu. Teraz wiedziałem, że jestem czysty, gdyby bowiem coś nie grało w moim rysopisie,
          gdybym był podobny do poszukiwanego, to komputer, do którego niewątpliwie była podłączona
          kamera, wszcząłby natychmiastową akcję i zanim bym się obejrzał, para robotów zdążyłaby
          mnie zaobrączkować. Jest niemożliwe, żeby człowiek był szybszy od nich - działają w przeciągu
          mikrosekund. Można je natomiast przechytrzyć, co znów mi się udało. Taksówka zawiozła mnie
          dziesięć przecznic dalej. Poczekałem, aż zniknęła z pola widzenia i złapałem następną. Dopiero
          trzecia miała zaszczyt dowieźć mnie na kosmodrom. Wycie syren stawało się coraz cichsze, aż
          zupełnie zanikło. Pomyślałem, że jak zwykle robią dużo hałasu zupełnie bez przyczyny, no,
          maże nie tak do końca, ale z całą pewnością był on przesadzony. Ale to nieuniknione w tym
          przecywilizowanym świecie. Przestępstwo jest tu taką rzadkością, że gdy policja jakieś wykryje,
          jest naprawdę uradowana. Nie ganię ich, rozdawanie mandatów to - jak podejrzewam -
          cholernie nudne zajęcie. Tak w ogóle to powinni mi podziękować: nie dość, że urozmaicam ich
          szarą egzystencję, to jeszcze udowadniam społeczeństwu, że na coś się jednak przydają.
          2
             Przejażdżka do kosmoportu była mila i odprężająca, chociaż dość długa, gdyż leżał on poza
          miastem. Aby pomnożyć przyjemne doznania, zapaliłem pierwsze od sześciu miesięcy cygaro.
          Moje poprzednie wcielenie paliło wyłącznie papierosy i przestrzegałem tego wiernie nawet w
          całkowitej samotności. Miałem nie zaplanowany urlop, co było zresztą równie dobre jak praca;
          nigdy nie mogłem zdecydować się, co mi bardziej odpowiada. Wydmuchnąłem kłąb wonnego






          dymu i odprężając się zacząłem myśleć o sobie.
             Moje życie było tak różne od życia przeciętnego mieszkańca Ligi, że wątpię, czy byłbym
          wstanie komukolwiek z nich wyjaśnić jego sens. Oni funkcjonowali w bogatej, ustabilizowanej
          unii światów, gdzie prawie zapomniano, co oznacza słowo "przestępstwo". Co prawda tu i
          ówdzie zdarzali się malkontenci z urodzenia (pomimo stosowanej przez cały wiek kontroli
          genetycznej), bądź z wyboru. Tych pierwszych wyłapywano od ręki; drudzy próbowali swoich sił
          w przestępstwie -jakieś malwersacje, oszustwa, drobne kradzieże - utrzymywali się przez parę
          tygodni albo miesięcy, w zależności od stopnia wrodzonej inteligencji. Było jednak rzeczą
          pewną, że dostaną się w łapy policji. W naszym zorganizowanym i praworządnym
          społeczeństwie przestępstwa zostały niemal zupełnie wyeliminowane. Można bez przesady
          powiedzieć, że nie istnieją w dziewięćdziesięciu dziewięciu procentach. Ten jeden procent jest
          przyczyną uzasadniającą utrzymywanie policji. A składa się ten procent ze mnie i garści
          podobnych do mnie, rozsianych po galaktyce. Teoretycznie rzecz biorąc, w ogóle nie
          powinniśmy istnieć, a w każdym razie nie powinniśmy mieć żadnej możliwości działania. Ale
          teoria jak zwykle nie zgadza się z praktyką. Działamy całkiem skutecznie, a żyje nam się wcale
          nieźle. Jesteśmy jak szczury w budynku: funkcjonujemy wewnątrz społeczeństwa, ale nie
          odnoszą się do nas reguły, zgodnie z którymi jest ono zorganizowane. Ponieważ mamy żelazne
          zasady, nazywają nas Stalowymi Szczurami. Być Stalowym Szczurem to dumne i samotne
          zajęcie, ale zarazem największe przeżycie, rzecz jasna, jeśli ktoś nie da się zamknąć.
             Socjologowie długo nie mogli zgodzić się, dlaczego istniejemy, a poniektórzy nawet wątpili w
          prawdziwość opowieści o nas. Najpopularniejsza była teoria tłumacząca naszą przestępczą
          działalność psychicznymi zaburzeniami, które w dzieciństwie nie mają żadnych objawów, a
          ujawniają się dopiero później. Parokrotnie zastanawiałem się nad tym i zupełnie się z nią nie
          zgadzam. Przed laty napisałem nawet książkę na ten temat (oczywiście pod fałszywym
          nazwiskiem), która została dobrze przyjęta. Moja teoria głosiła, że przyczyny nie są natury
          psychologicznej, lecz filozoficznej: w pewnym określonym momencie człowiek musi się
          zdecydować, czy żyć poza nawiasem społeczeństwa i być wolnym, czy dostosować się do
          powszechnie panujących reguł i umrzeć jako niewolnik systemu. Oczywiście nie odnosi się to
          do wszystkich ludzi, wręcz przeciwnie - tylko do nader nielicznej grupy tych, których można
          nazwać indywidualistami. W takim świecie jak ten nie ma miejsca na półśrodki: na najemników,
          włamywaczy dżentelmenów i inne podwójne osobowości. Tutaj istnieje tylko taka alternatywa:
          albo pełnoprawny członek społeczeństwa, albo nikt. Ja wybrałem to drugie.
             Taksówka zatrzymała się przed dworcem akurat w momencie, gdy zaczynałem rozczulać się
          nad sobą. W tym interesie jest tylko jedna niedogodność: brak przyjaciół. Można sfiksować z
          powodu samotności. Przed ostateczną depresją ratowała mnie szybka akcja. Miałem szczery
          zamiar zastosować tę kurację i tym razem. Zaplatałem dryndziarzowi za mało, podmieniając
          banknoty pod jego nosem, i od razu poczułem się lepiej. Prawda, że dostał napiwek z nawiązką
          wyrównujący stratę, ale i tak był to mity epizod.
             W kasie pracował oczywiście robot z ekstra trzecim okiem pośrodku czoła, które nie było
          niczym innym jak obiektywem kamery. Ukłonił się, gdy kupowałem bilet, a równocześnie
          zapamiętał moją twarz i docelowy punkt podróży. Normalna procedura policyjna. Ponieważ tym
          razem nie robiłem odskoku międzygwiezdnego, lecz jedynie podróż wewnątrzsystemową, było
          mało prawdopodobne, aby te dane powędrowaly gdzie indziej niż do akt. Zazwyczaj tego nie
          robię, tylko odskakuję dość daleko, ale ten system - Beta Cygnus - składał się bez mała z
          dwudziestu planet, o których było wiadomo, że współpraca ich policji jest czystą fikcją. Mieli za
          to zapłacić. Z trzeciej - aktualnie zbyt gorącej dla mnie -przeniosłem się na osiemnastą, Morsę,
          dużą i w większości rolniczą planetę. Przynajmniej tak informował mój bilet.
             W porcie była masa małych sklepików. Dokonałem w nich potrzebnych zakupów, zaopatrując






          się w ubranie, walizkę i przybory toaletowe. Po kilku poprawkach u krawca zabrałem to
          wszystko do kabiny, aby się przebrać. Zupełnie przypadkowo powiesiłem ubranie na obiektywie
          i robiąc typowe dla czynności przebierania się hałasy, wyciągnąłem bilet, aby nanieść poprawki.
          Końcówka mojego obcinacza do cygar była szpikulcem o takiej średnicy jak ten w drukarce
          komputerowej. W kilka sekund mój cel podróży zmienił się z osiemnastej na dziesiątą planetę.
          Straciłem przez to dwieście kredytów, ale zyskałem pewność, że nikt się tym nie zainteresuje.
          Cała tajemnica udanych operacji biletowych polega na tym, żeby tracić. Odwrotne numery są
          dość łatwo wyłapywane. Gdyby mnie przypadkiem schwytano, zostałoby to uznane za błąd
          maszyny. No bo po co miałby kto oszukiwać, tracąc na tym pieniądze? Zanim dyżurny glina stał
          się podejrzliwy, zdjąłem ubranie z obiektywu i podążyłem do pralni. Do odjazdu miałem ponad
          gadzinę i wykorzystałem ją na czyszczenie i składanie swoich rzeczy. Nic tak nie usypia
          czujności celników jak nowa walizka z nowymi rzeczami. Odprawa była czystą formalnością i
          znalazłem się na pokładzie, gdy statek dopiero się zapełniał. Siadłem obok hostessy,
          poflirtowałem trochę i zostałem skatalogowany jako Samiec, Nudny, Uparty. Stara baba, która
          siedziała obok mnie, tak samo zaszufladkowała moją skromną osobę i z lodowatym wyrazem
          twarzy wpatrzyła się w okno. Zadowolony z siebie zasnąłem. Jedna rzecz jest lepsza niż zostać
          nie zauważonym: zostać zaszufladkowanym. Rysopis miesza się z innymi rysopisami z tej
          szufladki i to kończy sprawę.
             Obudziłem się, gdy byliśmy prawie na miejscu. Wylazłem, Przeciągnąłem się i zapaliłem
          cygaro, a celnicy tymczasem sprawdzali mój bagaż. Nic nie zwróciło ich uwagi, nawet stalowa
          kasetka z gotówką. Miałem bowiem papiery kuriera bankowego, a kredyt międzyplanetarny był
          czymś, o czym w tym systemie słyszeli, ale jakoś nigdy nie próbowali zastosować w praktyce.
          Tak więc celnicy byli przyzwyczajeni do przewijających się przez ich ręce dużych sum w
          gotówce.
             Przesiadłem się na samolot i dotarłem do dużego ośrodka przemysłowego o nazwie
          Brouggh, ponad półtora tysiąca mil od miejsca mojego lądowania. Używając nowego zestawu
          dokumentów, zameldowałem się w spokojnym hotelu na przedmieściu i wbrew utartym
          zwyczajom, zamiast miesiąc lub dwa odpoczywać, zabrałem się do odbudowy osobowości
          Jamesa di Griz. Przy okazji poszukałem możliwości wzbogacenia się.
             Już pierwszego dnia miałem na oku korzystny interes tak zachęcający, że aż nierealny. Lecz
          po paru dniach obserwacji okazało się, że to, co nierealne, jest w istocie najbardziej obiektywną
          i naturalną rzeczywistością. Jednym z głównych powodów, dzięki którym udało mi się na razie
          przebywać poza zasięgiem troskliwie wyciągniętych ramion sprawiedliwości było to, że nigdy
          dotąd nie powtórzyłem dwa razy tego samego numeru. Wpadałem na jakiś pomysł,
          wprowadzałem go w życie i na zawsze trzymałem się od niego z dala. Moje akcje miały tylko
          dwie wspólne cechy: przynosiły dochód finansowy i były przeprowadzane bez użycia broni.
          Postanowiłem, że z tym ostatnim przyzwyczajeniem najwyższy czas skończyć.
             Budując osobowość Chytrego Jima przygotowywałem równocześnie plan akcji. Był gotów w
          tej samej chwili, co nowe papilotki. Był też prosty jak wszystkie dobre operacje - im mniej jest
          detali, tym mniej rzeczy, które mogą się nie udać. Zamierzałem przejąć zysk Maraio,
          największego w okolicy supermarketu. Każdego wieczoru, dokładnie o tej samej porze,
          przyjeżdżał w to samo miejsce opancerzony samochód i zabierał dzienny utarg do banku. Było
          to niewiarygodne: karygodna lekkomyślność skrzyżowana z totalną beztroską. W związku z tym
          sprawa wydawała się tak prosta, jak tylko można sobie wymarzyć. Jedyny problem stanowiło
          przeniesienie ciężkich paczek i ukrycie gdzieś tak olbrzymiej sumy pieniędzy w małych
          banknotach. W momencie gdy znalazłem odpowiedź, cała operacja była gotowa. Oczywiście na
          razie tylko w moim umyśle.
             W dniu, w którym ponownie założyłem pas z termitem, poczułem się jak w mundurze i
          przystąpiłem do pracy. Zapaliłem pierwszego papierosa z prawie autentyczną przyjemnością i
          po dwu dniach zakupów i paru prostych kradzieżach miałem wszystko co trzeba. Następne






          popołudnie wyznaczyłem sobie na występ. Podstawą sukcesu była potężna ciężarówka, którą
          kupiłem dwa dni temu. Ona i parę nader istotnych innowacji, które wprowadziłem w jej wnętrzu.
          Zaparkowałem pojazd w alei o kształcie litery L, jakieś pół mili od "Maraio'. Maszyna prawie
          całkowicie zablokowała przejazd, ale było to nieistotna okoliczność, gdyż aleja praktycznie była
          używana tylko rano, gdy do magazynu dowożono towar. Do zaplecza sklepu dotarłem pieszo,
          prawie równocześnie z bankową pancerką. Przykleiłem się do ściany, a w tym czasie strażnicy
          ładowali do furgonetki worki z pieniędzmi. Z moimi pieniędzmi. Gdyby ktoś obdarzony odrobiną
          wyobraźni zechciał spróbować tego co ja, sytuacja przed drzwiami wydałaby mu się raczej
          zniechęcająca. Pięciu uzbrojonych strażników psy wejściu, dwóch wewnątrz pojazdu, do tego
          kierowca z pomocnikiem i trzy motocykle obstawy. Faktycznie, bardzo zniechęcające. Było mi
          prawie przykro, że za chwilę rozwieję to wrażenie. Przez cały czas liczyłem wózki dowożące
          pieniądze ze sklepu - codziennie było ich piętnaście Ta praktyka bardzo mi ułatwiła określenie
          czasu. Słysząc odgłos przesuwających się po raz piętnasty kołek, zdecydowałem, że nie ma co
          dłużej czekać. Kierowca był dokładnie tam, gdzie powinien: w drodze do tylnych drzwi, które
          miał zamknąć, gdy ładowanie zostanie skończone.
               Nasze ruchy były tak idealnie zsynchronizowane, jakbyśmy byli wspólnikami. W chwili gdy
          on dotarł do tylnych drzwi, ja doszedłem do szoferki. Cicho i sprawnie wspiąłem się do wnętrza i
          zatrzasnąłem drzwi za sobą. Pomocnik kierowcy miał tylko tyle czasu, by otworzyć usta i
          wytrzeszczyć oczy, gdy rozgniatałem pod jego nosem kapsułkę z gazem usypiającym. Sam,
          rzecz jasna, miałem w nosie odpowiednie filtry. Odgłos padającego na podłogę ciała zlał się z
          warkotem silnika, który zaskoczył od pierwszego dotknięcia mojej lewej dłoni. W tej samej chwili
          prawa dłoń wykonała gwałtowny ruch do tyłu i przez otwarte okno poleciała bombka usypiająca.
          To była większa bombka, ale efekt taki sam - przez cichy szum silnika usłyszałem łoskot
          walących się na ziemię ciał.
             Cała ta operacja zajęta mi sześć sekund - akurat tyle, ile było trzeba, aby strażnicy przy
          wejściu zorientowali się, że coś jest nie w porządku. Pomachałem im radośnie przez okno, aby
          się w tym upewnili i wdusiłem gaz. Jeden z nich próbował wskoczyć do otwartego wnętrza, ale
          trochę się spóźnił. Sądząc z donośnych wrzasków, niewiele ucierpiał. Wszystko stało się tak
          szybko, że nie pada ani jeden strzał. Byłem zawiedziony - powinno być ich choć kilka, ale
          najwidoczniej sielska atmosfera tej planety spowolniła refleks jej mieszkańców bardziej, niż
          przypuszczał. Na szczęście nie wszystkich; motocykliści byli za mną, zdążyłem ujechać sto
          stóp. Zwolniłem, żeby mieć pewność, że mnie dogonią, po czym przyspieszyłem na tyle, żeby
          nie mogli mnie wyprzedzić. Oczywiście syreny mieli włączone na pełną moc, a broni nie dali
          próżnować - dokładnie tak, jak sobie zaplanowałem. Rwaliśmy ulicą zupełnie jak na porządnym
          wyścigu, a wszystko, co żyło, pryskało przed nami pod ściany. Motocykliści nie mieli nawet tyle
          czasu, żeby pomyśleć i zrozumieć, że sani starają się o to, abym miał wolną drogę ucieczki.
          Sytuacja była naprawdę wesoła i obawiam się, że skręcając za róg śmiałem się dość głośno.
          Oczywiście do tego czasu na pewno ogłoszono alarm i przed nami blokowano właśnie ulice, ale
          przy szybkości, z jaką jechaliśmy, pół mili przemknęło w mgnieniu oka.
             Wjechałem w aleję i równocześnie skorzystałem z jedynego przycisku znajdującego się na
          wierzchu małego plastikowego pudelka spoczywającego w mojej kieszeni. Wzdłuż całej alei
          eksplodowały granaty dymne. Były naturalnie domowej produkcji, jak zresztą większość mojego
          wyposażenia, ale narobiły wystarczająco dużo samego dymu. Skręciłem w prawo, dopóki boki
          wozu nie otarły się lekko o ścianę budynku, i trochę zwolniłem. Motocykliści z oczywistych
          przyczyn nie mogli tego zrobić i pozostały im dwa wyjścia: albo stanąć, albo jechać po omacku i
          na coś wlecieć. Miałem nadzieję, że posiadali wystarczająco rozwinięty instynkt
          samozachowawczy.
             Ten sam impuls radiowy, który detonował bomby, powinien otworzyć drzwi mojej ciężarówki i
          opuścić rampę wjazdową. Robił to, gdy testowałem sprzęt i miałem nadzieję, że zrobi to także w






          warunkach bojowych. Starałem się obliczyć dystans, jaki mi pozostał, ale musiałem trochę się
          pomylić, gdyż przednie koła z głośnym trzaskiem osiągnęły jeszcze nie do końca opuszczoną
          rampę i pojazd bardziej wskoczył, niż wjechał do środka. Miałem jeszcze na tyle przytomności
          umysłu, żeby natychmiast zahamować. Omal nie wjechałem do szoferki. Dym, który zrobił w
          okolicy regularne zaćmienie słońca, oraz moje nieco wstrząśnięte szare komórki omal położyły
          operację. Mijały drogocenne sekundy, a ja posuwając się wzdłuż ściany ciężarówki, usiłowałem
          odzyskać orientację w terenie. Nie wiem, ile czasu minęło, zanim udało mi się osiągnąć tylne
          drzwi i usłyszeć zdezorientowane glosy motocyklistów. Słyszeli rumor, jakiego narobiłem i
          zastanawiali się, co mogło go spowodować. Rzuciłem w dym jeszcze dwie bomby gazowe,
          żeby im zaoszczędzić przesilenia mózgów i zemknąłem drzwi. Opary zaczęty nieco rzednąć,
          gdy dostałem się w końcu do szoferki i zapaliłem silnik. Parę stóp do przodu i wjechałem znów
          w słoneczne popołudnie.
             Kilkanaście stóp przede mną aleja wychodziła na jedną z głównych arterii. I właśnie tam
          pojawiły się dwa wozy policyjne. Gdy dojechałem do nich, okazało się, że zgodnie z
          przewidywaniami nikt nie zwrócił uwagi ani na mnie, ani na tę część alei, za to wszyscy bacznie
          obserwowali jej drugi koniec. Zadowolony z tego dodałem gazu i wyjechałem na arterię
          przelotową. Naturalnie dojechałem do najbliższej przecznicy, w którą skręciłem, po czym
          zrobiłem to ponownie na najbliższym skrzyżowaniu i ruszyłem prosto ku miejscu moich
          gościnnych występów sprzed paru minut. Byłoby nieźle podjechać tam i zobaczyć, jak się
          sprawa rozwija, lecz stanowiłoby to niepotrzebne ryzyko - czas nadal miał decydujące
          znaczenie.
             Wyjątkowo staranie przestrzegając przepisów, dotarłem do parkingu położonego na zapleczu
          supermarketu, mojego celu w tym etapie podróży. Było, rzecz jasna, niezłe zamieszanie z
          powodu napadu rabunkowego, ale dzięki temu nikt nie zwrócił na mnie uwagi, gdy parkowałem
          w długiej linii wozów. Poza tym wrzała tu nadal normalna codzienna praca. Zgasiłem silnik i
          uśmiechnąłem się z satysfakcją-pierwsza część operacji była zakończona. Wobec tego
          najwyższy nas wziąć się za drugą. Pogrzebałem w kieszeni w poszukiwaniu zestawu
          awaryjnego, przewidzianego na takie sytuacje jak ta. Normalnie nie używam stymulatorów, ale
          w czasie gwałtownej akcji lepiej jest nie być podatnym na zmęczenie. Zażyłem dwie tabletki
          limotenu i czując nagły przypływ energii, wysiadłem z wozu.
               Asystent kierowcy był nadal nieprzytomny, tak samo zresztą obaj strażnicy. Z moich
          doświadczeń wynikało, że pozostaną w tym stanie przez najbliższe dziesięć godzin,
          Przetransportowałem ich więc ku przodowi, żeby mi się żaden nie pałętał pod nogami i
          zabrałem się do roboty.
             Z kątów wozu powyciągałem umieszczone tam uprzednio skrzynki. Były to porządne
          skrzynki, w których "Maraio" wysyłało swoje produkty. Ma się rozumieć, miały na bokach
          reklamę sklepu i były jak najbardziej autentyczne sam je ukradłem z magazynu. Byłbym
          najbardziej na świecie zdziwioną osobą, gdybym dowiedział się, że ktoś zauważył ich brak.
          Rozstawiłem je na podłodze i zabrałem się do pakowania w nie zawartości worków. Wkrótce
          kąpałem się we własnym pocie - minęły prawie dwie godziny, nim ostatnia skrzynka została
          oklejona taśmą i zaopatrzona w nalepki wysyłkowe, które nawiasem mówiąc, dostarczył mi ten
          sam magazyn. Co dziesięć minut rzucałem okiem przez judasz zamontowany w burcie wozu.
             Na zewnątrz nic się nie działo, to znany działo się to samo, co każdego dnia na zapleczu
          supermarketu. Z pewnością policja zdążyła już obstawić cale miasto i traciła teraz czas,
          przeszukując je w nadziei znalezienia pojazdu bankowego. Było prawie pewne, że ostatnim
          miejsc, o którym pomyślą w trakcie tego poszukiwania będzie zaplecze okradzionego sklepu.
          Wypisałem więc spokojnie adresy na nalepkach, nie zapominając zaznaczyć, że oplata za
          wysyłkę jest już pobrana, i byłem gotowy do finału. Przez ten czas zrobiło się już ciemno, ale
          wiedziałem, że nie jest to kłopot dla działu spedycyjnego. Dla mnie też nie.






             Zapaliłem silnik i podjechałem pod pustą akurat rampę przeładunkową. Stanąłem tak blisko,
          jak tylko się dało, i poczekałem, póki wszyscy robotnicy nie zajęli się czymś innym. Wtedy
          otworzyłem tylne drzwi. Nawet najgłupszy z nich zacząłby się zastanawiać, widząc, że
          wyładowuje się skrzynie pochodzące z tego właśnie sklepu. Zdrowo się zziajałem, ale
          rozładunek zajął mi zaledwie półtorej minuty. Zamknąłem drzwi, usiadłem na górze, którą przed
          chwilą zrobiłem i zapaliłem papierosa. Nie czekałem długo. Zanim dopaliłem, pojawił się w
          pobliżu robot z wydziału dystrybucji.
             - Chodź no! Ten M-19, który nadzorował ładowanie, miał spięcie, więc lepiej dopilnuj tej
          sterty.
             Coś na kształt poczucia obowiązku pojawiło się w jego oczach. Po chwili pod rampę
          podjechała ciężarówka dostawcza i zaczęła ładować zgromadzone skrzynki. Zapaliłem
          następnego papierosa, obserwując z satysfakcją, jak moje skrzynki zostają przenoszone,
          ostemplowane i znikają we wnętrzu wozu. Wszystko, co mi teraz zostało do zrobienia, gdy
          zamknęła się klapa ciężarówki, a ona sama odjechała w stronę bramy, to zaparkować swój
          pojazd po drugiej stronie ulicy, zmienić osobowość i zainkasować gotówkę, którą dostarczą mi
          do domu.
             Gdy pełen ufności w przyszłość wsiadłem do szoferki, aby wprowadzić w życie ten plan, po
          raz pierwszy dotarło do mnie, że coś jest nie tak. Przez cały czas naturalnie spoglądałem na
          bramę, ale nie obserwowałem jej bez przerwy. Widziałem tylko, że ciężarówki bez przeszkód
          kursują tam i z powrotem i że na widnokręgu nie pojawia się policja. Dostrzeżenie tego, co
          powinienem był widzieć już sporą chwilę temu, podziałało na mnie jak cios młotem w splot
          słoneczny: przez cały czas w obie strony jeździły te same ciężarówki! Wyjeżdżały jedną bramą,
          a wjeżdżały drugą! To mogło mieć tylko jedną przyczynę - wykluczywszy nagłe zidiocenie
          wszystkich kierowców i całej obsługi sklepu -na zewnątrz czekała policja. I to czekała na mnie!
          3
             Pierwszy raz w życiu poczułem przeraźliwy strach zaszczutego człowieka. Był to pierwszy
          przypadek w mojej karierze, kiedy policja zjawiła się w chwili, gdy jej nie oczekiwałem. Forsa
          przepadła, to było pewne jak istnienie rozpadu atomowego, ale nic mnie to nie obchodziło.
          Teraz miałem inny, o wiele ważniejszy cel: ratowanie własnej i bardzo dla mnie cennej skóry.
          Najpierw myśleć, potem działać - kierowałem się tą dewizą całe życie i jakoś mi się udawało.
          Postanowiłem spróbować i teraz, tym bardziej, że bezpośrednie niebezpieczeństwo mi nie
          zagrażało. Naturalnie, zbliżali się, zaciskali wokół mnie pierścień, ale jak dotąd nie mieli pojęcia,
          gdzie na tym ogromnym terenie jestem. Skąd ta pewność? Ano, gdyby wiedzieli, nie robiliby
          sobie kłopotu z lewymi kursami, tylko najprościej w świecie przyjechaliby po mnie.
             Pozostawało natomiast inne pytanie: w jaki sposób wpadli na mój trop? To było
          najistotniejsze. Nie sądzę, żeby w tutejszej policji siedziały mniejsze osły niż ci, z którymi dotąd
          się zetknąłem. A o lotności ich umysłów miałem swoje zdanie, które jak dotąd nigdy nie zostało
          podważone. Oni po prostu nie mogli być tak szybko na moim tropie, tym bardziej że,
          praktycznie rzecz biorąc, nie pozostawiłem go. Ktokolwiek zastawił tu pułapkę, działał wsparty
          logiką i zdrowym rozsądkiem. Mój mózg wypełniły nie wypowiedziane słowa: KORPUS
          SPECJALNY.
             Nic się nigdy o nim nie pisało, nikt oficjalnie o nim nie mówił. Były tylko plotki wypełniające
          tysiące światów w całej galaktyce. Korpus Specjalny, organ powołany przez Ligę do
          zajmowania się problemami, których rozwiązanie przekraczało siły poszczególnych planet. I z






          tego, co wiem, zajmowali się tymi problemami nader skutecznie: wykończyli po zjednoczeniu
          Haskell's Reiders, wykolegowali z nielegalnych interesów T. i Z. Traders, złapali Inskippa - to te
          najsłynniejsze ze słynnych osiągnięć. A teraz najwyraźniej zainteresowali się mają skromną
          osobą.
             Czekali na zewnątrz, czekali, aż spróbuję wyjść. Ich myśli, jak dotąd, biegły tym samym
          torem co moje, dlatego zamknęli wszystkie możliwe drogi ucieczki. Żeby się prześliznąć,
          musiałem szybko coś wymyślić i nie popełnić błędu. Na zewnątrz prowadziły tylko dwie drogi:
          przez bramę i przez sklep. Brama z pewnością była tak obstawiona, że nie przecisnąłby się tam
          nawet atom, a co dopiero mówić o szalonym Jimie di Griz. Ze sklepu jest parę wyjść. A więc
          sklep!
          Już w chwili gdy o tym myślałem, wiedziałem, że patent na to wyjście nie jest mój. Oni musieli
          wpaść na to samo i w dodatku trochę wcześniej. Gdy sobie to uświadomiłem, znowu ogarnął
          mnie strach, a równocześnie wściekłość. Sam pomysł, że ktoś może okazać się sprytniejszy
          ode mnie, był szokujący. Mogą próbować - zgoda, ich prawo - ale co z tego wyjdzie, to już inna
          sprawa. Nadal miałem w zapasie parę niezłych sztuczek. Na początek mała dywersja.
             Zapaliłem silnik, skierowałem maszynę na bramę i zablokowawszy pedał gazu i kierownicę,
          wyskoczyłem z wozu. Będąc już wewnątrz magazynu, usłyszałem miłą dla ucha kanonadę
          zakończoną równie miłym łomotem i całą masą wrzasków i nawoływań. Na wiodące do sklepu
          drzwi nałożone były wszystkie możliwe nocne zabezpieczenia i tak przedpotopowy alarm, że aż
          mi się go żal zrobiło. Mimo to otwarcie ich, łącznie ze zdjęciem tego zabytku, zajęło mi
          dokładnie siedem sekund. Kopnąłem drzwi i odskoczyłem. Nic nie zawyło, nic nie
          eksplodowało, lecz miałem dziwne przeczucie, że gdzieś w budynku jakiś czujnik wskazał
          otwarcie czegoś, co powinno być zamknięte.
             Tak szybko, jak tylko mogłem, pognałem do ostatniego wyjścia po przeciwnej stronie
          budynku. Najcięższą robotą na świecie jest bieg spełniający dwa warunki: bezszelestność i
          szybkość. Moje płuca zdecydowanie protestowały, gdy wreszcie znalazłem się w pobliżu
          wyjścia. Nade mną i obok, w różnych częściach sklepu raz po raz błyskały latarki, więc fakt, że
          dotarłem nie zauważony przez nikogo do drzwi był szczęśliwym zbiegiem okoliczności.
             Przed moim upragnionym celem stały dwa umundurowane typy. Trzymając się ściany,
          dotarłem na jakieś dwadzieścia stóp od nich i posłałem granat gazowy. Przez sekundę, póki nie
          osunęli się bezwładnie na podłogę, byłem pewien, że mają maski. Jeden z nich zablokował
          sobą wyjście, więc odsunąłem go i po kolei: zdjąłem alarm, otwarłem trzy zamki i wreszcie
          uchyliłem drzwi na kilka cali. Razem dziesięć sekund. Reflektor nie mógł być dalej niż o
          trzydzieści stóp ode mnie. Światło było bardziej bolesne niż oślepiające. Instynktownie padłem
          na ziemię i seria z pistoletu maszynowego rozwaliła drzwi na wysokości mojego pasa. Mimo
          prawie całkowitego ogłuszenia pękającymi nad głową pociskami słyszałem tumult biegnących
          ku drzwiom ludzi. Moja siedemdziesiątka piątka była już na właściwym miejscu, to jest w garści,
          i wywaliłem w ich stronę cały magazynek. Strzelając na oślep, miałem minimalną szansę, żeby
          kogoś trafić. Nie mogło więc ich to zatrzymać, lecz powinno znacznie opóźnić pościg.
               Odpowiedzieli na mój ogień prawie natychmiast, a sądząc z tego, co zostało z drzwi, ich
          okolicy i ściany za mną, to musiał tam być cały pluton z ciężką bronią. Kawałki plastiku latały
          wszędzie naokoło, a gwiżdżące kule szybowały korytarzem. Była to bardzo dobra ochrona - nikt
          nie był w stanie usłyszeć mojego odwrotu, a przy okazji miałem pewność, że żaden podejrzliwy
          typ nie stoi za moimi plecami.
             Rozpłaszczając się jak umiałem, przeczołgałem się w przeciwną stronę i przeraczkowałem za
          najbliższy narożnik. Zaryzykowałem i za drugim zakrętem wstałem, lecz ze wzrokiem nie poszło
          tak łatwo. Ten reflektor zrobił kawał uczciwej roboty, przed oczami nadal latały mi kolorowe
          kręgi. Poruszałem się wolno i ostrożnie, starając się znaleźć jak najdalej od tej kanonady.
          Ledwo uchyliłem drzwi, zaczęli strzelać. Była to mato pocieszające: musieli mieć rozkaz






          zastrzelenia od ręki każdego, kto próbowałby opuścić budynek. Przyjemniaczki! A tymczasem
          geny wewnątrz miały go dokładnie przetrząsnąć. Coraz bardziej zaczynałem czuć się jak
          schwytany w pułapkę szczur.
             Nagle wewnątrz sklepu zapłonęły wszystkie światła. Zamarłem, okazało się bowiem, że
          przebywam w tym pomieszczeniu razem z trzema żołnierzami. Dostrzegliśmy się w tym samym
          momencie. Ja prysnąłem ku drzwiom, oni pociągnęli za spusty. Kule i ja osiągnęliśmy drzwi
          równocześnie. Wciągnięcie w to wojska wskazywało wyraźnie, że solidnie im na mnie zależy.
          Po drugiej stronie były drzwi do windy i na schody. Dopadłem windy, jednym szarpnięciem
          otworzyłem drzwi, wdusiłem przycisk podziemnego magazynu. Szybko znalazłem się na dole.
          Schodów dopadłem tuż przed żołnierzami, którzy wybiegli zza roztrzaskanych drzwi. Mimo
          wszystko udało się, nie spostrzegli mnie. Na pierwszym piętrze byłem chyba w tym samym
          czasie, co oni na dole. Tak jak przewidziałem, doszli do wniosku, że jestem w windzie i z
          krzykiem pognali na dół. Ale jeden okazał się chytrzejszy - słyszałem ciężkie wojskowe buty
          wolno wspinające się w ślad za mną. Granaty już zużyłem, a iść z gołymi rękami na pistolet
          maszynowy nie miałem najmniejszej ochoty. Mogłem więc jedynie ruszyć w górę. I tak
          posuwaliśmy się: ja z przodu, z butami dyndającymi wokół szyi, najciszej jak mogłem, a z tyłu
          on, głośno waląc podeszwami o metal schodów. Tak przewędrowaliśmy cztery piętra.
             W pewnej chwili noga zamarła mi nad stopniem z góry schodził ktoś, kto nosił takie same
          buciki, jakie słyszałem za sobą. Znalazłem drzwi do hallu i zanurkowałem w nie. Na szczęście
          nie skrzypnęły. Przede mną ciągnął się długi korytarz z licznymi drzwiami. Pognałem nim
          starając się osiągnąć zakręt, zanim drzwi za mną otworzą się, a ja zostanę rozcięty na dwoje
          eksplodującymi kulami. Korytarz zdawał się nie mieć końca i nagle zrozumiałem, że nigdy nie
          uda mi się uciec. Drzwi do biur były zamknięte - sprawdzałem każde w biegu. Tymczasem te za
          moimi plecami zaczęły się otwierać. Nie widziałem tego wprawdzie, gdyż nie traciłem czasu na
          oglądanie się, ale moje stojące dęba włosy były tego najlepszym dowodem. Gdy w końcu jedne
          z mijanych drzwi otworzyły się pod moim naciskiem, znalazłem się w środku, zanim
          zrozumiałem, co się dzieje. Błyskawicznie zamknąłem je na wszystkie możliwe zamki i powoli
          ruszyłem przed siebie w mrok pomieszczenia. W tej chwili zapaliło się światło i zobaczyłem
          siedzącego za biurkiem mężczyznę. Uśmiechał się do mnie.
               Jest pewna granica szoku, jaki może znieść ludzki umysł. Ja swoją już osiągnąłem. Nie
          obchodziło mnie w tej chwili, czy siedzący zastrzeli mnie od razu, czy poczęstuje papierosem.
          Osiągnąłem kres mojej drogi. On chyba też - podsunął mi cygaro.
             - Poczęstuj się, di Griz. Mam nadzieję, że to twój ulubiony gatunek.
             To był mój ulubiony gatunek, a ciało, nawet mając śmierć parę cali przed sobą, jest
          niewolnikiem przyzwyczajeń. Moje palce poruszyły się swoim własnym życiem i wzięty cygaro,
          usta zamknęły się na nim, a płuca nabrały powietrza. I przez cały czas moje oczy obserwowały
          faceta w oczekiwaniu końca. To musiało być widoczne, gdyż podawszy mi ogień, opadł na
          krzesło i ostrożnie położył obie ręce na blacie biurka. Nadal miałem swój pistolet skierowany w
          jego głowę.
             - Siadaj, di Griz, i odłóż tę armatę. Gdybym chciał cię zabić, zrobiłbym to o wiele prościej, niż
          ściągając cię do tego pokoju. - Uniósł brwi ze zdziwieniem, gdy zobaczył wyraz mojej twarzy. -
          Nie powiesz mi chyba, że sądziłeś, iż znalazłeś się tu przypadkiem?
             Powiedziałbym, że ten wykazywany do tej chwili brak wyobraźni i logicznego myślenia
          spowodował nagły przypływ wstydu i wytrącił mnie z równowagi. Zostałem przechytrzony i
          ogłupiony i jedne, co mi zostało, to poddać się w spokoju ducha. Rzuciłem broń na biurko i
          opadłem na stojące obok krzesło. Zgarnął pistolet do szuflady i najwyraźniej się odprężył.
             - Zaniepokoiłeś mnie przez chwilę. Ten sposób, w jaki przed chwilą stałeś, przewracając
          oczami i machając tym kawałkiem artylerii polowej...
             - Kim jesteś?






             Uśmiechnął się słysząc to natarczywe pytanie.
             - Czy to nie wszystko jedno? Ważna jest organizacja, którą reprezentuję.
             - Korpus?
             - Ano właśnie. Korpus Specjalny. Chyba nie sądzisz, że to tutejsze gliny. Oni mają rozkaz
          zabić cię na miejscu. Dopiero jak powiedziałem im, gdzie cię można znaleźć, pozwolili
          Korpusowi wejść do gry. Mam w budynku kilku ludzi, to właśnie ci, co cię tu przyprowadzili. Cała
          reszta to element lokalny. Wszyscy ogromnie chętni do strzelaniny.
             Nie było to przyjemne, lecz prawdziwe. Zostałem tu doprowadzony jak jakiś robot klasy M - z
          każdym posunięciem programowanym. Ten oldboy za biurkiem dopiero teraz zauważyłem, że
          ma ponad sześćdziesiątkę dokładnie mnie rozpracowali. No cóż, skończyły się żarty.
             - Dobra, Mr Detektyw, masz mnie pan tutaj, więc nie ma sensu tracić śliny na gadanie. Co
          mamy dalej w programie? Reorientację psychologiczną, lobotomię czy zwyczajny pluton
          egzekucyjny?
             - Obawiam się, że nic z tych rzeczy. Jestem tu po to, żeby zaproponować ci pracę w
          Korpusie.
             Rzecz była tak niesamowita, że omal nie zleciałem z krzesła wstrząsany parkosyzmami
          śmiechu. Ja, James di Griz, złodziej międzygwiezdny, pracujący jako glina. Było to po prostu
          zbyt zabawne. Zarykiwałem się do tez, a mój rozmówca przyglądał się temu z kamiennym
          spokojem.
             - Zgadzam się, że na pierwszy rzut oka wygląda to, łagodnie mówiąc, nienormalnie, ale jak
          zaczniesz myśleć, to przyznasz rację temu rozumowaniu. Kto ma lepsze kwalifikacje do łapania
          złodziei, jak nie inny złodziej?
          W tym, co mówił było nawet trochę więcej niż ziarno prawdy, ale nie miałem zamiaru kupować
          sobie wolności za taką cenę.
             - Interesująca propozycja, ale nie idę na to. Nawet miedzy złodziejami obowiązują, jak
          zapewne wiesz, pewne zasady.
             Po raz pierwszy udało mi się go zdenerwować. Okazało się, że jest wyższy niż się zdawało,
          gdy siedział; jego pięść przesuwająca się przed moim nosem miała rozmiar standardowej
          wielkości buta.
             - Co za głupoty mi tu wciskasz? Zabrzmiało, jakbyś grał w serialu kryminalnym. W całym
          swoim życiu nie spotkałeś drugiego podobnego do siebie i doskonale o tym wiesz. Sensem
          twojego życia i celem, do którego dążysz, jest indywidualizm i zadowolenie, że robisz to, czego
          inni robić nie mogą. To się właśnie skończyło i lepiej zastanów się, co zrobić ze sobą. Nie ma i
          nie będzie już międzyplanetarnego playboya, ale możesz mieć robotę, w której wykorzystane
          będą wszystkie twoje zdolności. Czy kiedyś kogoś zabiłeś?
             Nagła zmiana tematu wytrąciła mnie ponownie z równowagi, tak że przypadkiem
          powiedziałem mu prawdę.
             - Nie... a przynajmniej nic o tym nie wiem.
             - Nie zabiłeś, jeśli ci to pomoże lepiej sypiać. Nie jesteś mordercą, co sprawdziłem dokładnie,
          zanim zacząłem się o ciebie troszczyć. Dlatego wiem, że wstąpisz do Korpusu i będziesz miał
          dużą przyjemność z łapania innego rodzaju kryminalistów. Tych, którzy są chorzy, a nie tylko
          ekscentryczni jak ty. Ludzi, którzy zabijają i którzy lubią to robić.
             Był dla mnie za dobry. Miał odpowiedź na każde pytanie, zanim je w ogóle zadałem. Pozostał
          mi tylko jeden argument i użyłem go mając pewność, że niepotrzebnie tracę czas.
             - A co będzie z Korpusem? Jeśli kiedykolwiek odkryją, że zatrudniłeś do brudnej roboty
          kryminalistę, to obaj zostaniemy z punktu zastrzeleni.
             Teraz on ryknął śmiechem. Ponieważ sam nie widziałem w tym nic zabawnego, ignorowałem
          go, dopóki się nie uspokoił.
             - Po pierwsze, mój chłopcze, ja jestem Korpusem. Mówiąc inaczej, siedzę na samej górze. A
          po drugie, to jak myślisz, kim jestem, świętym Piotrem? Pozwól, że się przedstawię - Harold






          Peters Inskipp, do twoich usług.
             - Nie ten Inskipp, który...
             - Ten. Inskipp Nieuchwytny. Człowiek, który o małego słonia wywołałby wojnę domową na
          Pharysydionie II i zrobił całą resztę, o której z zapartym tchem czytałeś w czasach swojej
          świetlanej młodości. Zostałem zwerbowany w taki sam sposób, w jaki teraz werbuję ciebie.
             Miał na mnie haka i wiedział o tym. Dodał jeszcze parę ciekawostek, żeby mi to szybciej
          uświadomić.
             - A jak sądzisz, kim są pozostali? Nie chodzi mi o tych radosnych młodzieńców z naszej
          szkółki, którzy pomogli ci trafić tutaj. Mam na myśli pełnoprawnych agentów, tych, którzy
          planują i koordynują operacje polowe. Kryminaliści co do jednego. To jest wielki i odważny
          wszechświat, ale będziesz zaskoczony problemami, jakie się w nim zdarzają. Zasadą Korpusu
          jest werbowanie ludzi, którzy znają się na robocie i mają spore sukcesy. Przyłączysz się?
             Wszystko działo się w takim tempie, że byłem ogłupiony bardziej niż kiedykolwiek. Gdyby nie
          to, straciłbym pewnie jeszcze jaką godzinę na zbędną dyskusję. Zbędną, gdyż gdzieś w
          zakamarkach mojego umysłu decyzja już została podjęta. Podłączałem się do tego interesu. Co
          prawda coś na tym traciłem ale działając w organizacji, będę pracował z innymi ludźmi.
          Skończę wreszcie z samotnością. Przyjaźń zrekompensuje mi to, co traciłem będąc Stalowym
          Szczurem.
             Nigdy bardziej się nie pomyliłem. Ludzie, których spotkałem, byli zapracowani do granic
          możliwości. Traktowali mnie jak kolejne kółko w potężnej maszynie. Byłem skołowany i przez
          cały czas zastanawiałem się, jakim cudem wdepnąłem w to gówno. To znaczy nie tyle
          zastanawiałem się - ile rozpamiętywałem, jakim cudem dałem się tak ogłupić. Byliśmy na
          pewno na planetoidzie, lecz nie miałem najmniejszego pojęcia, w pobliżu jakiej planety
          jesteśmy ani jaki jest najbliższy układ słoneczny. Wszystko było ściśle tajne (spalić przed
          przeczytaniem), a to miejsce stanowiło z całą pewnością supertajną broń i zarazem główną
          kwaterę Korpusu. Szkołę zresztą też. Ta ostatnia bardzo mi się podobała. Była to jedyna
          ciekawa rzecz, trzymała mnie na miejscu i pomagała zachować zdrowe zmysły. Pomimo, że
          uczący był tępy jak pień, materiał okazał się wprost pasjonujący. Teraz dopiero dostrzegłem, jak
          proste, wręcz prymitywne, były moje dotychczasowe operacje. Mając wyposażenie i technikę,
          jakimi dysponował Korpus, byłbym dziesięciokrotnie lepszy. Byłbym asem i mimo że doskonale
          wiedziałem, iż to nie nastąpi, ta myśl przez cały czas tłukła się po moim mózgu i dodawała mi
          energii.
             Czas miałem podzielony między nudę i lipę. Jedną jego połowę spędzałem na użeraniu się z
          tępym wykładowcą, a drugą na kopaniu w zakurzonych aktach i przyswajaniu wiedzy o
          rozlicznych sukcesach i nielicznych porażkach Korpusu. W końcu miałem tego wszystkiego
          serdecznie dosyć i zacząłem ostrożnie rozglądać się wokół siebie. Rozważałem, czyby nie
          prysnąć, ale nie mogłem oprzeć się wrażeniu, że ten element jest wliczony w program
          szkolenia. Nie miałem żadnej ochoty służyć za królika doświadczalnego. Jeśli więc nie mogłem
          się wyłamać, to należało spróbować się włamać. Istniało coś, co mogło skrócić mój wyrok w
          archiwum. Nie było to łatwe, ale znalazłem co trzeba. Zanim wszystko sprawdziłem i
          uporządkowałem, zapadła już głęboka noc. Ale było mi to najbardziej na rękę i w pewien
          sposób stwarzało o wiele ciekawszą sytuację. Jeśli chodziło o otwieranie zamków czy
          przełamywanie blokad w sejfach, to nie potrzebowałem żadnego nauczyciela. Drzwi do
          prywatnej kwatery Inskippa były zaopatrzone w tak archaiczny zamek, że omal nie poddałem
          się z samego wrażenia. Gdy jednak mi przeszło, dobrałem się do drzwi i stwierdziłem, że
          otwierają się prościej niż kibel w moim pokoju. Choć cały manewr przeprowadziłem sprawnie i
          cicho, Inskipp jednak mnie usłyszał. Ledwo znalazłem się w pokoju, zapłonęło światło i
          spojrzałem w wylot siedemdziesiątki piątki wystającej z pościeli.
             - Myślałem, że jesteś mniej ograniczony - warknął jej właściciel. - Włamywać się do mojego






          pokoju i to jeszcze w nocy. Należałoby cię zastrzelić choćby za głupotę!
             - Nie należałoby - sprzeciwiłem się stanowczo. Człowiek obdarzony taką ciekawością jak ty
          zawsze będzie najpierw pytał, a potem strzelał. - Inskipp chował artylerię. - Atak w ogóle to cały
          ten cyrk byłby zbędny, gdybyś reagował na próby kontaktu przez wideofon.
             Ziewnął rozdzierająco i zafundował sobie solidną porcję wody ze stojącej przy łóżku butelki.
             - To, że kieruję Korpusem nie znaczy, że jestem Korpusem. Od czasu do czasu muszę spać.
          A moje połączenie jest zawsze otwarte na sygnały niebezpieczeństwa, ale nie na fanaberie
          potrzebujących opieki żółtodziobów.
             - Znaczy, zaliczasz mnie do niedorajdów potrzebujących opieki? - zapytałem uprzejmie.
             - Umieść się w jakiej chcesz kategorii - poinformował mnie, opadając z powrotem na łóżko. -A
          najlepiej znajdź się na zewnątrz tego pomieszczenia. Zobaczymy się jutro w godzinach
          urzędowania.
             Doprawdy, zrobiło mi się go żal - był zdany na moją łaskę. Tak bardzo chciał spać! I tak
          niedługo miał być brutalnie rozbudzony!
             - Wiesz może przypadkiem, co to takiego? - spytałem go łagodnie, podsuwając pod złamany
          nos hologram. Jedno oko raczyło się uchylić.
             - Duży okręt wojenny. Wygląda jak liniowiec Imperium. A teraz ostatni raz mówię ci po
          dobroci: spieprzaj! - Bardzo dobrze, zważywszy na późną porę  pochwaliłem go. - To jeden z
          ostatnich okrętów Imperium, pancernik klasy Warlord. Bez wątpienia jedno z najlepszych
          narzędzi zniszczenia, jakie udało się komukolwiek wymyślić: ponad pół mili ekranów
          ochronnych i uzbrojenie zdolne obrócić w atomy dowolnie wybrany system słoneczny...
             - Wszystko się zgadza, tylko że ostatni z nich został pocięty na żyletki tysiąc lat temu -
          wymamrotał. Pochyliłem się nad nim i prawie przytknąłem wargi do jego ucha, żeby nie było
          żadnej możliwości niezrozumienia. - Święta prawda - odezwałem się radośnie - ale czy nie
          zainteresowałoby cię troszeczkę, gdybym ci powiedział, że jeden taki jest dziś budowany?
             Och, to było naprawdę piękne! Prześcieradła poleciały w jeden koniec łóżka, Inskipp w drugi.
          Jednym ciągłym ruchem zmienił położenie z horyzontalnego na pionowe i zamarł, oparty o
          ścianę z hologramem w garści. Wpatrywał się weń, stojąc plecami do światła. Najwyraźniej nie
          wierzył w przydatność dołu od piżamy i z przykrością zauważyłem, że nogi zaczynają mu się
          lekko trząść. Gdy się odezwał, głos błyskawicznie zrównoważył to wrażenie: był spokojny i
          zimny jak zwykle - no, poza paroma wypadkami, gdy miał ze mną do czynienia, ale nie o to
          chodzi.
             - Gadaj, di Griz - ryknął - gadaj całą prawdę! Co to za nonsens z tym pancernikiem? I kto go
          buduje? Zamiast gadać, podsunąłem mu trzymaną w pogotowiu teczkę z dokumentacją i
          obserwowałem go spod oka. Z prawdziwą przyjemnością zauważyłem, że jego fizjonomia
          przybiera kolor dojrzałego pomidora. Moje chwile przewagi były tak rzadkie, że w najmniejszym
          stopniu nie czułem z tego powodu wyrzutów sumienia.
             - Wsadzenie Jima di Griz do archiwum i zlecenie mu przekopania się przez prawie stuletnie
          akta jest bez wątpienia idealnym zajęciem dla kogoś takiego. Uczy go dyscypliny. Pokazuje, po
          co został powołany Korpus i uświadamia jego osiągnięcia. A przy okazji zaprowadza porządek
          w aktach. Na marginesie, muszę cię z przykrością zawiadomić, że te zbiory ciągle wymagają
          uporządkowania. Oczywiście, jeśli w ogóle są komuś potrzebne.
             Inskipp otworzył usta, lecz wydał z siebie tylko jakiś nieartykułowany charkot i zamknął je.
          Bez wątpienia zrozumiał, że jakiekolwiek próby przerywania mi przedłużą tylko moje
          wyjaśnienia. Uśmiechnąłem się uprzejmie, doceniając jego przenikliwość, po czym
          kontynuowałem:
             - Tak więc pomyślałeś sobie, że nic prostszego, jak usadzić mnie tam w celu utemperowania
          mojej osoby, a to pad pretekstem "zapoznania się z działalnością Korpusu". Z przykrością
          zawiadamiam cię, że ten plan wziął w łeb! Natomiast stało się coś innego: wsadziłem nos w
          akta i znalazłem pewną ciekawostkę. Specjalnie interesujące są tam dwie rzeczy: ustaw C i M,






          Katalogi Pamięć. Ten budynek jest pełen maszynerii rejestrującej i katalogującej wszystkie
          nowości i meldunki ze wszystkich planet Ligi. Szczególnie zainteresowały mnie statki
          kosmiczne. Zawsze zresztą miałem słabość na ich punkcie...
             - Zgadza się - przerwał mi. - Ukradłeś ich tyle, że zdziwiłbym się, gdyby było inaczej.
          Postałem mu spojrzenie zranionej niewinności i powoli ciągnąłem:
             - Nie będę cię zamęczał zbędnymi szczegółami, skoro wyglądasz na zupełnie
          niezainteresowanego, ale ewentualnie mogę pokazać ci ten plan.
          Wydarł mi papier, zanim zdążyłem do końca wyjąc go z portfela.
             - Co to ma być? - warknął wpatrując się weń. Przecież to ordynarny ciężki transportowiec z
          pokładem pasażerskim. Taki z niego pancernik klasy Warlord jak ze mnie panienka!
               Dużym osiągnięciem jest złożyć wargi w ciup i jednocześnie zachować dobrą dykcję, ale
          jakoś mi się to udało.
             - Nie oczekiwałeś chyba, że ktoś w kartotece Ligi zarejestruje plan budowy pancernika? Ale
          jak ci już powiedziałem, znam się trochę na statkach. Już te stare kolosy, które mamy, ze
          względu na swoje rozmiary pożerają tyle paliwa, że nikt nawet nie ośmiela się zaproponować
          budowy nowych. To zmusiło mnie do myślenia i kazałem podać komputerowi dokładną listę
          statków tej wielkości, które
          zostały kiedykolwiek wybudowane. Możesz sobie wyobrazić moje zaskoczenie, gdy po trzech
          minutach warczenia ta stara blaszanka wyrzuciła z siebie wykaz sześciu sztuk. Pierwszy był
          budowany z myślą o misji w drugiej galaktyce i z tego, co mi wiadomo, nadal jest w drodze.
          Pozostała piątka to różne wersje transportowców kolonizacyjnych klasy D  w czasie Ekspansji
          były dość popularne. Są jednak zbyt duże, aby były teraz przydatne. To mi nadal nic nie mówiło,
          a szczególnie nie wyjaśniało, po co komu taki statek. Zdjąłem więc z pamięci blokadę czasową i
          kazałem przepatrzyć całą historię w poszukiwaniu czegoś podobnego. Chyba mu się
          bezpieczniki przegrzały, ale znalazł. Było tylko jedno takie coś, dokładnie w środku Złotego
          Wieku Imperium: pancernik Warlord. Maszynka była na tyle uprzejma, że podała mi jego plany.
             Inskipp ponownie wyrwał mi kartkę i zaczął porównywać oba plany. Stałem za nim i przez
          ramię pokazywałem co ciekawsze fragmenty.
             - Jeśli wstawić przegrody w tym miejscu, to siłownia sięga tylko dotąd, co daje właścicielowi
          kolosalną ilość wolnego miejsca. To i to wyrzucamy i są gotowe podstawy pod wieże artylerii
          głównej i pod wyrzutnie torped. Zmiana tego, dodanie tamtego i porządny transportowiec staje
          się wzorowym pancernikiem. Te zmiany mogą być wprowadzane stopniowo w trakcie budowy,
          niby jako rozmaite innowacje. Zanim ktokolwiek w Lidze połapie się, co jest grane, ta zabawka
          zostanie ukończona i wystrzelona. Oczywiście, być może to wymysł mojej chorobliwej
          wyobraźni i dzieło przypadku, że te plany tak pięknie do siebie pasują. Ale jeśli tak jest, to
          nadaję się tylko do porządkowania archiwum.
             Inskipp zbyt długo był kimś takim jak ja, żeby nie wyczuć smrodu na odległość. Zanim
          skończyłem, zaczął się ubierać, a ledwo zamilkłem, rzucił pytanie:
              - Jak się nazywa ta miłująca pokój planeta, która buduje tę zmorę z przeszłości?
             - Cittanuvo. Druga planeta gwiazdy B w Corona Borealis. Jedyna skolonizowana w całym
          systemie.
             - Nigdy o niej nie słyszałem - padło od drzwi wejściowych. Inskipp był już w drodze do biura. -
          Co może być równie dobre jak złe. Nie pierwszy raz kłopoty zaczynają się na jakimś zadupiu, o
          którego istnieniu dotąd w ogóle nie miałem pojęcia.
             Z podziwu godną troską o innych, śpiących snem sprawiedliwych, Inskipp uruchomił alarm i
          nader szybko zaspani urzędnicy zarzucili nas dokumentacją z potrzebnymi danymi.
          Zagłębiliśmy się w tej stercie razem. Odebrane w młodości dobre wychowanie powstrzymywało
          mnie od wyrażenia swojej opinii, ale niedługo poczekałem, a z ust Inskippa usłyszałem
          dokładnie to samo.






             - Im dłużej na to patrzę, tym bardziej mi śmierdzi. Ta planeta nie ma żadnych powodów ani
          żadnych możliwości użycia pancernika, przynajmniej według tych danych, które są w aktach.
          Ale nie da się ukryć, że go budują. Powstaje pytanie, co zamierzają z nim zrobić, gdy już będą
          go mieć. Nie są kulturą ekspansywną, bogatą w ciężkie metale, i mają rynki zbytu na salą swoją
          produkcję. Nie mają wrogów ani historycznych, ani współczesnych. Gdyby nie ten pancernik,
          nazwałbym ich idealną planetą Ligi. Muszę mieć więcej danych o tej sprawie. I to jak
          najszybciej.
             - Już zawiadomiłem kosmodrom, w twoim imieniu oczywiście - poinformowałem go grzecznie.
          - Kazałem przygotować najszybszą jednostkę, jaką mają. Za godzinę wyruszam.
             - Nie rozpędziłeś się za bardzo, di Griz? - Jego głos nie był przyjemny. - Wydaje mi się, że jak
          na razie to ja rządzę tym śmietnikiem. I pozwól sobie przypomnieć, że ja ci powiem, kiedy
          nadejdzie czas, gdy będziesz gotowy do samodzielnej akcji.
             Wysiliłem całą swoją dyplomację i dołożyłem sporo wazeliny, gdyż od decyzji Inskippa
          naprawdę wiele zależało. - Starałem się tylko pomóc, szefie, i mieć w pogotowiu parę rzeczy na
          wypadek, gdybyś potrzebował więcej informacji - powiedziałem słodko. - A poza tym to nie jest
          żadna operacja, tylko mały rekonesans. Żeby to wykonać, nie trzeba jakiegoś superagenta.
          Każdy, kto ma trochę oleju w głowie, może to zrobić. Ja też. A to mi da doświadczenie
          potrzebne do tego, żebym pewnego dnia miał wystarczające kwalifikacje do osiągnięcia...
             - Zamknij się i przestań zalewać mnie potokami swojej elokwencji, dopóki jeszcze mogę
          złapać oddech. Zjeżdżaj stąd! Dowiedz się, co tam jest grane i wracaj. Nic więcej nie masz do
          roboty. I to jest rozkaz!
             Ze sposobu, w jaki to powiedział, poznałem, że sam nie wierzy, aby sprawy tak się potoczyły.
          I miał rację.
          5
             Krótki przystanek w magazynie i w sekcji pamięci otrzymałem wszystko, czego
          potrzebowałem. Słońce było akurat ładnie widoczne nad horyzontem, gdy moją łupinę
          wystrzelono w przestrzeń. Podróż zajęła mi zaledwie parę dni, akurat trochę więcej niż
          potrzebowałem na zapamiętanie o Cittanuvo wszystkiego, co było konieczne. Im więcej
          wiedziałem, tym mniej mi to graco. Przed powstaniem Ligi Cittanuvo była sprzymierzona z
          kilkoma planetami w systemie Celliniego; nadal zresztą podtrzymywano ten sojusz. Dość często
          sprzymierzeńcy na siebie pyskowali, ale nigdy nie próbowali dać sobie po pysku. A poza tym
          sojusz jako taki zawsze dostawał gęsiej skórki na samą myśl o wojnie. No, ale mimo to
          budowali sobie pancernik. Doszedłszy do tego miejsca, przestałem łamać sobie głowę i
          zabrałem się za dość skomplikowane problemy trójwymiarowych szachów, które wypełniły mi
          czas do chwili lądowania.
             Jedno z moich najlepszych haseł brzmiało: tajemniczość musi być manifestacyjna. Inaczej
          mówiąc, stosowałem zasadę, którą magicy określają jako odwrócenie uwagi. Z tej to prostej
          przyczyny lądowałem w południe na największym kosmodromie planety po nader
          widowiskowym przyziemieniu. Zanim wsporniki przestały wibrować wskutek utknięcia się z
          gruntem, schodziłem już na płytę, ubrany odpowiednio do roli. Mały robot klasy M-3 toczył się
          za mną obładowany bagażem. Wziąłem namiar na główną bramę, ignorując nagłą aktywność
          celników przy budynku. Dopiero gdy jakiś umundurowany urzędas przygalopował do mnie,
          raczyłem na niego zwrócić uwagę. Zanim zdążył się odezwać, nabrałem powietrza w płuca i
          stojąc jedną nogą poza bramą, wyrzuciłem z siebie jednym tchem:






             - Macie tu piękną planetę. Cudowny klimat! Idealne miejsce, żeby się osiedlić. Przyjaźni
          ludzie, zawsze gotowi pomóc obcemu. To właśnie lubię, to mnie podnosi na duchu. Bardzo mi
          miło pana poznać. Jestem Wielki Książę San Angelo - to mówiąc złapałem jego prawicę i
          potrząsnąłem nią energicznie, pozwalając przy okazji wsunąć się w nią banknotowi
          stukredytowemu, po czym dodałem: - Byłbym ogromnie wdzięczny, gdyby pan mógł poprosić tu
          celników, aby rzucili okiem na mój bagaż. Nie ma sensu marnować czasu, nieprawdaż? Statek
          jest otwarty i mogą go obejrzeć w każdej chwili, gdy będą mieć na to ochotę.
             Moje zachowanie, ubranie, biżuteria i sposób, w jaki rozpylałem wokół siebie gotówkę, mogły
          oznaczać tylko jedno. Było w ogóle niewiele rzeczy wartych szmuglowania na lub z Cittanuvo, a
          z całą pewnością nie było nic takiego, co byłoby warte zachodu dla bogatego arystokraty.
          Urzędnik wymamrotał coś pod nosem, skłonił się, uśmiechnął przyjaźnie, chwycił za telefon i
          sprawa była załatwiona. Kilku celników spojrzało na zawartość jednej z moich walizek, aby
          formalności stało się zadość, i to było wszystko. Potem nastąpiło gremialne klepanie się po
          plecach, potrząsanie rąk (z załącznikami, rzecz jasna) i całe mnóstwo przyjacielskich okrzyków.
          Jednym słowem, bardzo udana impreza towarzyska. Wnet byłem już w drodze do hotelu
          podstawionym natychmiast samochodem kontroli lotów; oczywiście z robotem i stertą bagaży
          na tylnym siedzeniu.
               Statek był całkowicie czysty. Wszystko, czego mogłem potrzebować, znajdowało się w
          moim bagażu. Prawdę mówiąc, w dziewięćdziesięciu procentach składał się on z rzeczy
          śmiercionośnych, wybuchających i w ogóle niezbyt mile widzianych przez jakichkolwiek
          celników. W bezpiecznym zaciszu hotelowego apartamentu dokonałem zmiany osobowości i
          kostiumu. Wcześniej pokój został gruntownie sprawdzony przez robota.
             Bardzo fajne te roboty Korpusu. Wygląda to i działa jak zwykły głupol M-3, praktycznie zaś
          jest wszystkim, tylko nie tym, na co wygląda. Jego mózg ma klasę najlepszych znanych mi
          mózgów mechanicznych, a cały niepozorny kadłub jest wypełniony najróżniejszymi
          mechanizmami i narzędziami wysoce użytecznymi dla agenta. Miły ten drobiazg oblazł całe
          pomieszczenie z przyległościami i pod pozorem rozpakowania bagażu przepatrzył każdy cal
          wnętrza, po czym stanął przede mną i zameldował:
             - Wszystkie pokoje sprawdzone. Rezultat negatywny, poza jedną optyczną "pluskwą" w tej
          ścianie. - Tu wskazał manipulatorem znajdującą się nad nim płaszczyznę.
             - Nie powinieneś tego robić -upomniałem go delikatnie. - Może się to wydać dziwne temu, kto
          nas obserwuje. Wiesz, ta niezaspokojona ludzka ciekawość...
             - Niemożliwe - odparło indywiduum z mechaniczną pewnością siebie. - Zbiłem ją przy
          przeszukiwaniu.
             Nie pozostało mi nic innego, jak mu uwierzyć. Pozbyłem się więc kapiących przepychem
          rzeczy i wdziałem czarny galowy uniform admirała Floty Kosmicznej Ligi. Był kompletny, licząc
          w to złoty sznur, askelbanty, odznaczenia i wszystkie niezbędne papiery. Poczułem się trochę
          nieswojo w tym widocznym z daleka przyodziewku, ale powinien on zrobić na tubylcach jak
          najlepsze wrażenie. Podobnie jak na wielu innych planetach. Wszyscy poczynając od chłopców
          hotelowych, przez śmieciarzy, a kończąc na urzędnikach - lubowali się tu we wszelkiego
          rodzaju uniformach. Widocznie wierzyli, że mundur dodaje powagi stanowisku i wykonywanej
          pracy. Nie miałem nic przeciw temu. Mój na pewno doda mi obu w nadmiarze. Długi płaszcz
          skutecznie osłaniał mundur. Nie miałem ochoty wzbudzać sensacji w hotelu. Nie wiedziałem
          tylko, gdzie podziać lamowaną złotem czapkę i nieodłączną oficerską aktówkę. Nigdy nie udało
          mi się dokładnie sprawdzić możliwości mojego pseudo M-3, toteż wcale nie byłem zaskoczony,
          gdy rozwiązał on moje zmartwienie.
             - Hej, ty, mały pękaty - zawołałem. - Masz jakieś schowki czy szuflady wbudowane w swoją
          skromną osobę? Jeśli tak, to pokaż no je!
             Przez moment myślałem, że robot eksplodował. Miało toto więcej szuflad niż bateria kas






          sklepowych - duże, małe, głębokie, płytkie, do wyboru i koloru, i to z każdej strony kadłuba. W
          jednej był pistolet z zapasowymi magazynkami, w drugiej pistolet maszynowy, dwie następne
          były wypełnione granatami, a reszta świeciła pustką. Włożyłem do jednej czapkę, a do drugiej
          aktówkę i strzeliłem palcami. Szuflady schowały się błyskawicznie i metalowy kadłub znowu lśnił
          jednolitą powierzchnią.
            Włożyłem na głowę fantazyjną sportową czapkę, podniosłem kołnierz płaszcza i byłem gotów.
          Bagaż był bezpieczny bez mojej opieki: miał wystarczającą liczbę pułapek w rodzaju granatów,
          gazu, trujących igieł i podobnych rzeczy, więc nie musiałem się o niego bać. W sytuacji
          krytycznej mógł się nawet samoczynnie wysadzić w powietrze, toteż należało się raczej martwić
          o tego, kto by przy nim grzebał.
             M-3 pojechał windą towarową, ja powędrowałem tylnymi schodami. Spotkaliśmy się na ulicy i
          wzięliśmy samochód. Musieliśmy tak manewrować, aby dom prezydenta Ferraro osiągnąć po
          zapadnięciu zmroku. Jak przystało naczelnikowi bogatej planety, miał całkiem luksusową
          rezydencję, ale środki ochrony były, delikatnie mówiąc, niecodzienne. Przeprowadziłem siebie i
          trzystupięćdziesięciokilowego robota przez straże i systemy alarmowe bez wzbudzenia
          jakiegokolwiek zainteresowania. Prezydent właśnie spożywał kolację. Dało mi to wystarczająco
          dużo nie zakłócanego przez żadnych natrętów czasu na przeszukanie jego gabinetu. Nie
          znalazłem dosłownie nic. To znaczy nic o wojnie i pancernikach, bo gdybym był zainteresowany
          szantażem, to miałbym dostateczną ilość dowodów korupcji politycznej, żeby wcale poważnie
          zabezpieczyć się na stare lata. Jednak drobiazgi mnie nie interesowały, więc byłem zmuszony
          pogawędzić sobie z panem prezydentem.
             Gdy wrócił z kolacji, pokój był cichy i ciemny. Słyszałem, jak pod nosem przeklinał służbę w
          trakcie wymacywania kontaktu. Zanim go znalazł, robot zamknął drzwi i zapalił światło.
          Siedziałem sobie za biurkiem prezydenta, mając przed sobą wszystkie jego osobiste papiery.
          Poparte były wagą spoczywającej aa nich siedemdziesiątki piątki i tak oficjalnym wyrazem
          twarzy, do jakiego zdołałem zmusić mięśnie. Zanim zdążył otrząsnąć się z szoku wywołanego
          tym widokiem, szczeknąłem rozkazująco:
             - Chodź tu i siadaj! Ale szybko!
             Ponieważ w tym czasie robot najeżdżał mu na pięty, nie miał innej możliwości, jak posłuchać.
          Zobaczywszy na biurku papiery, wytrzeszczył oczy i wydał jakiś nieartykułowany dźwięk z głębi
          gardła. Zanim zdążył zrobić coś więcej, rzuciłem mu cienką książeczkę.
             - Jestem admirał Thar, Flota Kosmiczna Ligi. Tu są moje upoważnienia i lepiej je sprawdź;
          zanim przejdziemy do dalszego ciągu.
             Dokumenty były równie dobre jak prawdziwe admiralskie, więc nie miałem nic przeciw temu,
          żeby je sobie obejrzał. Zrobił to na tyle szczegółowo, na ile pozwalał mu aktualny stan
          psychiczny, ba, sprawdził nawet pieczątkę w ultrafiolecie. Dało mu to trochę czasu na przyjście
          do siebie i stawał się nawet bezczelny.
             - Co ma znaczyć to najście mego domu i bezprawne... - Jesteś w poważnych tarapatach -
          przerwałem mu grobowym głosem.
             Twarz pana prezydenta stała się niezdrowo szara. Poszedłem za ciosem.
             - Aresztuję cię za spiskowanie, korupcję, kradzież i wszystkie inne przestępstwa, które
          wyłonią się po dokładnym zapoznaniu się z tymi dokumentami. Obezwładnij go!
             Ostatnie zdanie skierowane było do robota, który dokładnie przedtem poinstruowany -
          świetnie zagrał swoją rolę i unieruchomił ręce prezydenta w swoich stalowych dłoniach.
          Prezydent ledwie to zauważył.
             - Ja wszystko wyjaśnię - pisnął rozpaczliwie. Wszystko da się wytłumaczyć bez zawracania
          głowy oficjalnym czynnikom. Nie wiem, o jakie papiery chodzi, więc nie jestem w stanie
          powiedzieć, czy przypadkiem nie są podrobione. Mam wielu wrogów. Gdyby Liga wiedziała, na
          jakie przeszkody natrafia się, chcąc rządzić taką planetą...
             - Wystarczy! - przerwałem mu. - Te wątpliwości zostaną rozstrzygnięte przez sąd. Sąd też






          znajdzie odpowiedź na wszystkie pytania. Jest tylko jedno, na które chciałbym otrzymać
          odpowiedź natychmiast. Po co budujecie ten pancernik?
               Ten człowiek był wielkim aktorem. Oczy omal nie wylazły mu z orbit, szczęka opadła, osunął
          się w głąb krzesła jak po trafieniu miotem w żołądek, a gdy odezwał się, głos pozbawiony był
          jakiejkolwiek pewności siebie. Jednym słowem przedstawiał swoim zachowaniem wszystkie
          objawy zranionej niewinności.
             - Jaki pancernik? - wyjąkał.
             - Pancernik klasy Warlord, budowany w Ceneventola Spaceyards, zgodnie z tym, co tu
          napisane. - Rzuciłem mu plany na stół i wskazałem prawy górny narożnik. Tu jest twój podpis
          autoryzujący konstrukcję.
             Ferraro z obłędem w oczach zabrał się do sprawdzania planów, w czym robot, trzymając go
          chwilowo za jedną rękę, mu nie przeszkadzał. Ja też nie przeszkadzałem. W końcu i tak wyjdzie
          na moje. Wreszcie odłożył dokumentację i potrząsnął głową.
             - Nic nie wiem o żadnym pancerniku. To są plany nowego liniowca towarowego. Zgadza się,
          podpisywałem je. Zadałem mu pytanie, starannie modulując głos, tak jakbym właśnie doszedł
          do sedna tego, co chciałem od niego usłyszeć:
             - Zaprzeczasz, jakobyś cokolwiek wiedział o tym, że pancernik klasy Warlord jest budowany
          według przedstawionych ci planów?
             - To są plany zwykłego liniowca towarowego z pokładem pasażerskim, i to wszystko, co wiem
          na ten temat.
             Głos miał jak niewinnie posądzone dziecko. Usiadłem wygodnie, zapaliłem papierosa i
          odezwałem się uprzejmie: - Może zainteresowałoby cię kilka informacji o tym robocie, który tak
          troskliwie cię trzyma? - Spojrzał w dół, jakby dopiero teraz zdał sobie sprawę z tego faktu. - To
          nie jest taki sobie zwykły robot, ma mnóstwo wbudowanych ciekawostek i mogę cię zapewnić,
          że kryje dużo niespodzianek. Na przykład w opuszkach palców ma czujniki termiczne,
          galwanometry i jeszcze trochę zbliżonych urządzeń. Gdy mówisz, rejestruje twoją temperaturę,
          ciśnienie, stopień potliwości i analizuje te dane. Mówiąc prościej, jest to doskonały wykrywacz
          kłamstw. Teraz posłuchamy sobie o twoich małych kłamstewkach.
             Ferraro wyrwał dłoń z uścisku robota z taką odrazą, jakby miał do czynienia z wyjątkowo
          jadowitym wężem. Całkiem zadowolony z przebiegu wizyty wypuściłem kółko dymu i
          zażądałem:
             - Raport! Czy ten człowiek powiedział jakieś kłamstwo? - Wiele - odezwał się mechaniczny
          głos. - Dokładnie siedemdziesiąt cztery procent wszystkiego, co powiedział, to kłamstwa.
             - Bardzo ładnie - pochwaliłem go. - To znaczy, że wie wszystko o tym pancerniku.
             - Obiekt nie ma żadnych informacji o pancerniku sprostował zimno robot. - Jedyna prawdziwa
          część jego wypowiedzi dotyczy pancernika.
             Teraz z kolei mi opadła szczęka i ja wytrzeszczyłem oczy, Ferraro zaś pozbierał się do kupy.
          Co prawda, nie miał pojęcia, że jego pozostałe sprawki mnie nie obchodzą, ale mimo wszystko
          wzmocnił swoją pozycję w rozmowie. W końcu udało mi się opanować. Odważnie spojrzałem
          prawdzie w oczy. Jeśli prezydent nie miał pojęcia o pancerniku, to musiał zostać zmylony
          jakimś sprytnym kamuflażem. Ale jeżeli to nie on był odpowiedzialny za całe przedsięwzięcie, to
          kto? Jakaś militarystyczna klika, której zachciało się panowania nad galaktyką? Nie miałem tylu
          danych o planecie, więc postanowiłem przeciągnąć prezydenta na swoją stronę. Wydawało się
          to całkiem proste, nawet gdyby nie istniała ta zajmująca kolekcja dokumentów leżąca przede
          mną. Wystarczyło tylko powiedzieć, że nic mnie nie obchodzą, a natychmiast miałbym
          sprzymierzeńca. Ale nie było potrzeby. Ledwo pokazałem mu drugi zestaw planów i
          wytłumaczyłem konsekwencje, zrozumiał i - co więcej - rozwścieczył się na pomysłodawców
          bardziej niż ja. Niespecjalnie mu się dziwię, ostatecznie to jego administracja i nazwisko służyły
          za zasłonę dymną, nie moje. Zgodnie z cichą umową reszta papierów uległa zapomnieniu.






             Zgodziliśmy się, że następnym krokiem będzie Ceneventola Spaceyards. Co prawda, Ferraro
          wpadł na pomysł cichego powęszenia wokół tej sprawy - ot tak, na wypadek opozycji politycznej
          - ale ustąpił, gdy mu wytłumaczyłem, że Liga, a w szczególności Flota Ligi są najbardziej
          zainteresowane natychmiastowym wstrzymaniem budowy, a dopiero potem znalezieniem
          spryciarzy. Będzie wtedy miał dość czasu na politykę. Osiągnęliśmy porozumienie i pan
          prezydent czym prędzej zadzwonił po wóz i obstawę. Ruszyliśmy w odwiedziny do stoczni.
          Podróż trwała cztery godziny, aż za długo, żeby ułożyć sobie plany aa przyszłość.
               Właściciel stoczni nazywał się Rocca i był pogrążony w słodyczy marzeń sennych, gdy
          przyjechaliśmy. Ale ten błogi stan nie trwał już długo. Parada mundurów i broniw środku nocy
          przeraziła Roccę tak, że ledwo mógł chodzić. Sądzę, że gdyby poszukać w jego gabinecie, to
          znalazłyby się przyczyny tego strachu podobne jak u pana prezydenta. Żaden niewinny
          człowiek, o ile nie żyje w państwie totalitarnym, nie osiąga bez powodu takiego stopnia
          przerażenia. A to nie było państwo totalitarne.
             Posłałem do Rocci mój wykrywacz kłamstw i wziąłem się do przesłuchania. Jeszcze zanim
          robot złożył raport, wiedziałem, co się święci. Było to trochę przerażające otóż pan Rocca nie
          miał bladego pojęcia o prawdziwym przeznaczeniu statku, który budowano w jego stoczni.
          Człowiek mniej pewny siebie albo taki, który w młodości prowadził przykładniejsze życie, przy
          takim rozwoju wypadków zwątpiłby w swoje rozumowanie. Ja nie. Ten statek nadal za mocno
          przypominał okręt wojenny. Znając naturę ludzką od tej gorszej strony wolałem przyjąć bardziej
          przekonujące założenie, że to zła wola i świetny kamuflaż, a nie nieszczęśliwy zbieg
          przypadków. Jakkolwiek by było, najprościej poddać teorię próbie praktycznej.
             - Rocca! -warknąłem tak, jak wyobrażałem sobie, że robią to prawdziwi oficerowie. - Spójrz
          no na te plany. Czy to coś na dziobie jest w tym, co budujesz? Ta osłona kadłuba?
             Natychmiast potrząsnął głową i odparł:
             - Nie, plany zostały zmienione. Zamontowaliśmy tam jakiś nowy reflektor osłony
          przeciwmeteorytowej. Poczułem, że jestem w domu. Była to pierwsza i najbardziej oczywista
          zmiana konstrukcyjna, o ile to miał być pancernik. Pewno, że osłona. Nawet nie łgali zanadto.
          To był reflektor półmilowych ekranów siłowych. Podsunąłem mu pod nos drugi zestaw planów.
             - Czy ten twój nowy reflektor nie wygląda przypadkiem w ten sposób?
              Przez chwilę przyglądał się temu, co mu pokazałem.
             - Cóż - odrzekł w końcu. - Nie pawiem na pewno, te wszystkie detale nie są moją
          specjalnością. Ja jestem tylko odpowiedzialny za całość wykonania. Ale to wygląda zupełnie jak
          ta rzecz, którą zamontowaliśmy. Duże to, mnóstwo generatorów mocy...
             A więc nie było wątpliwości -miałem słuszność. Nagle, w trakcie składania samemu sobie
          gratulacji, dotarło do mnie znaczenie tego, co usłyszałem.
             - Zainstalowaliśmy! - ryknąłem. - Powiedziałeś, że to już tam jest?!
             Rocca podskoczył od tego wrzasku, ale potwierdził:
             - Tak... nie tak dawno temu. Pamiętam, bo były z tym kłopoty...
             - I co jeszcze? - przerwałem. Po plecach zaczynała mi maszerować stonoga w lodowatych
          kapciach. - Napęd, sterowanie też są już zamontowane?
             - Co? Owszem. Skąd pan wie? Normalna procedura została zmieniona, przysparzając nam
          zresztą całą masę kłopotów.
             Stonoga zmieniła się w rzekę płynnego przerażenia. Zaczynałem mieć wrażenie, że dałem
          się zrobić w jajo w każdym calu. Wprawdzie według dokumentacji datą gotowości miał być
          przyszły rok, ale skoro zmienia się zasadniczą treść tej dokumentacji, to cóż stoi na
          przeszkodzie, by zmienić i taki szczególik?
             - Wozy! Broń! - wrzasnąłem. - Do doku! Jeśli ten okręt jest tak bliski ukończenia, to jesteśmy
          w poważnych opałach!






             Z ogłuszającym wyciem syren, oślepiającymi światłami i wciśniętym do dechy gazem
          przewaliliśmy się przez spokojne miasto jak hordy piekielne. Prosto do doku.
             Mogliśmy zaoszczędzić sobie wysiłku - i tak się spóźniliśmy. Umundurowany strażnik przy
          bramie machnął do nas rozpaczliwie - to też był zbędny wysiłek. Statku nie było! Rocca nie
          mógł w to uwierzyć, podobnie zresztą prezydent. Obaj łazili tam i z powrotem wzdłuż miejsca, w
          którym powinien się znajdować, i kręcili głowami. Ja zostałem w wozie. Gryzłem cygaro i
          przeklinałem się za głupotę. Zaabsorbowany wizją rządu budującego sobie pancernik,
          pominąłem rzecz oczywistą. Rząd był w to zamieszany - pewno, że był - ale jako osłona. Żaden
          polityk z tego zadupia nie był w stanie wpaść na taki pomysł. To śmierdziało Szczurami, i to z
          gatunku Stalowych. Kimś, kto działał tak, jak to ja miałem w zwyczaju. Teraz, kiedy nie było
          czego pilnować, wiedziałem, gdzie szukać i domyślałem się, co znajdę.
             W tym czasie Rocca, wyrywając sobie włosy, klął i płakał równocześnie. Ferraro zaś trzymał
          w garści pistolet i wpatrywał się w Roccę tępo. Trudno było powiedzieć, czy planuje
          morderstwo, czy samobójstwo. Nie wzruszało mnie to specjalnie; wszystko, czym on mógł się
          martwić, to następne wybory, kiedy to opozycja i wyborcy nie darują mu straty statku. Moje
          kłopoty były trochę większe. Miałem znaleźć ten pancernik, nim wyrąbie sobie drogę przez
          galaktykę.
             - Rocca! Właź do wozu! Chcę zobaczyć twoje akta. Wszystkie akta, i to zaraz.
             Wlazł. Powoli rozjaśniające się mroki nocy - już świtało - przywróciły go do przytomności.
             - Ale admirale... godzina! Wszyscy śpią...
             Parsknąłem i to wystarczyło. Rocca zrozumiał, że sprawa jest poważna i chwycił za
          samochodowy telefon. Gdy Przyjechaliśmy, drzwi biura były już szeroko otwarte. Normalnie
          kląłem biurokrację, aż się kurzyło, ale tym razem błogosławiłem ich. Mieli wszystko: od projektu
          po rachunki za nity, i to w pięciu egzemplarzach. Fakty, których tu szukałem, były w komplecie.
          Wszystko, co musiałem zrobić, to uporządkować je chronologicznie.
             Zamiast zaczynać od początku, zacząłem od zmian konstrukcyjnych, najpierw od wież
          artyleryjskich. Kiedy urzędnicy pojęli, czego szukam, rzucili się do pracy zagrzewani zarówno
          patriotycznym oburzeniem, jak i grzmiącym rykiem zdesperowanego szefa. Wystarczyło, że
          wskazałem linię poszukiwań, i na biurko zaczęła spływać lawina dokumentów, z których
          fragment po fragmencie wyłaniał się plan całego przedsięwzięcia, łącznie z oszustwami,
          mistyfikacjami i innymi nieodzownymi atrybutami. Żeby coś takiego wymyślić i wprowadzić w
          życie, potrzeba było tak zdeprawowanego umysłu jak mój własny. Gwizdnąłem z podziwu, gdy
          obraz się wypełnił. Jak każdy wielki pomysł tak i ten był standardowo prosty.
             Ci, którzy chcieli mieć pancernik, rozpoczęli od końca: od utworzenia firmy spedycyjnej i
          wszczęcia kampanii propagującej ideę transportu kosmicznego na wielką skalę. Kiedy pomysł
          chwycił, zaczęli przekonywać, jak potrzebne jest szybkie zrealizowanie go, a już samo to
          wymagało geniusza: te wszystkie poparcia, reklamy i ponaglenia, oficjalne i prywatne,
          prawdziwe i fałszywe, kursujące we wszystkie strony. Potem zarządzono budowę i ta sama
          kołomyja powtórzyła się, tyle że ze zdwojoną siłą. Osobnymi majstersztykami były zmiany
          konstrukcyjne wprowadzane w czasie budowy. Ich źródła tak przemyślnie ukryto, że docierałem
          do nich z prawdziwym trudem. Część innowacji wyglądała na tak nieuzasadnione, że nie
          miałem pojęcia, jakim cudem je zatwierdzono, dopóki nie zauważyłem, że odpowiedzialne za
          zmiany sekretarki akurat wtedy chorowały. Padła na nie prawdziwa epidemia zatruć. Każda z
          nich ulegała jej dość regularnie wtedy, gdy do szefa przychodziły do zatwierdzenia dokumenty
          statku. I każda była zastępowana przez jedną i tę samą dziewczynę, która pozostawała tak
          długo, jak długo w biurze znajdowały się plany. I plany te były akceptowane w taki sposób, na
          jakim zależało pomysłodawcom. Dziewczyna była z pewnością asystentką Mistrza, który to






          wszystko wymyślił. On nadzorował całość, siedząc jak pająk w środku sieci, a ona zajmowała
          się szczegółami. Z początku sądziłem, że szanowny pan X nie raczył się zabrać do
          praktycznego działania, lecz potem zauważyłem, że w paru wypadkach, gdy nie było pod ręką
          sekretarki, do pracy najmował się pewien dżentelmen, trafiający zawsze tam, gdzie było trzeba.
             Kiedy nareszcie wstałem zza biurka, mój kręgosłup był w ogniu. Wziąłem stymulator i
          rozejrzałem się po pokoju przekrwionymi oczami. Moi pomocnicy spoczywali zmęczeni w
          różnych pozycjach: siedemdziesiąt dwie godziny na nogach może dobić każdego. Prezydent,
          zauważywszy, że wstałem, podniósł opartą na rękach głowę z nieco przerzedzoną wskutek
          wyrywania włosów czupryną.
             - Znalazł pan tę bandę kryminalistów? - spytał wpijając na nowo palce w resztki owłosienia.
             - Znalazłem - zgodziłem się skwapliwie. - Ale nie bandę. Pojedynczego kryminalistę, który
          razem ze swoją asystentką ma więcej oleju w głowie niż wszyscy twoi urzędnicy razem wzięci.
          Całą robotę przeprowadzili w duecie. Jego nazwisko, a raczej pseudonim, brzmi Pepe Nero.
          Dziewczyna jest nazywana Angeliną.
             - Aresztować! Natychmiast! Straż! Straż... - głos prezydenta stopniowo milkł, gdy jego
          właściciel znikł z pola widzenia, pędząc korytarzem ku wyjściu.
             - To właśnie zamierzam zrobić - stwierdziłem uprzejmie - ale chwilowo jest to trochę trudne,
          dlatego że oni nie tylko wybudowali ten pancernik, ale go również ukradli. A ponieważ jest on w
          pełni zautomatyzowany, nie potrzebują więcej osób do obsługi.
             - I co wobec tego zamierza pan zrobić? - spytał jeden z urzędników.
             - Ja osobiście nic - poinformowałem go z pewnością starego weterana. - Zajmie się nimi
          Flota Ligi. Zostaniecie oczywiście poinformowani o ich ujęciu. A teraz dziękuję za pomoc.
          Jesteście wolni.
          6
             Zasalutowałem im najlepiej, jak umiałem i patrzyłem na znikające plecy, podziwiając
          budującą ufność urzędników we Flotę Ligi. Praktycznie potęga ta była tak samo realna jak moja
          ranga. To nadal była robota dla Korpusu i tylko dla Korpusu. Inskipp powinien dostać najnowsze
          informacje. Postałem mu już, co prawda, wiadomość o kradzieży, na którą nie otrzymałem
          jeszcze odpowiedzi, lecz może dane o złodziejach pobudzą go do pracy. Moja wiadomość była
          oczywiście zakodowana, ale ten kod jak każdy inny mógł być szybko złamany, jeśli komuś by
          na tym naprawdę zależało. Osobiście zaniosłem kartkę z informacją do centrum łączności i
          zamknąłem się z psimanem w izolowanym pokoju. Na zewnątrz wrzała praca z
          przepisywaniem, kodowaniem i dekodowaniem sygnałów, ale do wnętrza nie przenikał żaden
          świadczący o niej dźwięk. Oczy psimana miały nieobecny wyraz, a wargi poruszały się powoli:
          widać było, że jest zajęty. Poczekałem, aż wrócił do przytomności i podałem mu kartkę.
             - Kanał 14, najwyższa szybkość - poinformowałem go.
             Uniósł brwi w nagłym zdumieniu, ale nie odezwał się. Nawiązanie łączności zajęło parę
          sekund; nic dziwnego skoro Korpus bez przerwy trzymał w bazie całą kompanię psimanów na
          służbie. Odczytał wiadomość, bezgłośnie poruszając wargami: siła jego myśli, a nie głosu była
          nośnikiem informacji przez lata świetlne.
             Ledwie skończył, zabrałem mu kartkę, podarłem na drobne kawałki i wrzuciłem do
          spopielacza. Odpowiedź dostałem tak błyskawicznie, że byłem pewien, iż Inskipp kręcił się w
          pobliżu centrum łączności Korpusu w oczekiwaniu na znak życia ode mnie. Mikrofon był
          przełączony na odbiór i spięty z głośnikiem, toteż sam zająłem się natychmiastowym
          odszyfrowaniem przekazywanego przez psimana tekstu.
             - ...rybb dfil falno, jeśli ci się nie uda, nie masz po co wracać.






             Końcówka była podana otwartym tekstem i psiman przy tych słowach się uśmiechnął. Z
          wrażenia złamałem czubek długopisu i poinformowałem go, że jeśli powtórzy cokolwiek z tej
          informacji, to sam dopilnuję, żeby został na miejscu zastrzelony. To starło uśmiech z jego
          oblicza, ale bynajmniej nie poprawiło mojego samopoczucia. Zdekodowana wiadomość nie była
          nawet taka zła, jak się z początku spodziewałem: byłem zobowiązany wyśledzić i przechwycić
          ukradziony pancernik. Mogłem zażądać od Ligi takiej pomocy, jaką uznam za właściwą,
          mogłem zachować rangę i nazwisko na całą resztę operacji. Miałem informować szefa o
          postępach. Gdyby nie to ostatnie, niczego nie brakowałoby mi do szczęścia. Miałem swoje
          wymarzone zadanie. Tylko mówiąc krótko i po ludzku - miałem odzyskać ten pancernik albo
          koniec będzie dla mnie przykry. I ani słowa na temat moich zasług w odkryciu najpierw całej
          afery, a potem sprawców. Żyjemy. w najdziwniejszym ze światów! To samopocieszenie dobiło
          mnie, toteż natychmiast powędrowałem do łóżka. Ponieważ moje nowe zadanie i tak polegało
          głównie na czekaniu, najlepiej mogło poczekać w łóżku.
              A czekanie to było wszystko, co mogłem zrobić. Oczywiście, były sprawy drugoplanowe,
          takie jak oddelegowanie krążownika do mojej dyspozycji i dokopanie się do większej porcji
          informacji o złodziejach, ale najważniejsze i jedyne co mi pozostało, to czekanie na złe wieści.
          Służby dyżurne - a szczególnie psimani i bardziej tradycyjni łącznościowcy - były w stałym
          pogotowiu, dopiero jednak złe wieści o jakichś nieszczęściach czy wypadkach mogły ruszyć
          całą sprawę z miejsca. Powód był prosty: pancernik mógł polecieć w dowolnie wybranym
          kierunku, a strefa, w której mógł się znaleźć, rozszerzała się z każdą minutą. Jak długo więc nie
          ujawnił swojej obecności, nie było żadnej możliwości podjęcia pościgu względnie obmyślenia
          czegoś chytrego.
             O Pepe i Angelinie było niewiele danych, a ślady ukryli śpiewająco. Ich pochodzenie było
          nieznane, życiorys czysty i jedynie lekki akcent wskazywał na pochodzenie pozaplanetarne.
          Istniało jedno, niewyraźne jak cholera, zdjęcie Pepe i ani jedno dziewczyny.
             Powściągnąłem nerwy, kazałem czuwać psimanom i wraz z nawigatorem zabrałem się za
          wyznaczenie teoretycznego kursu pancernika, co było czystą startą czasu. W interesującym
          mnie obszarze wydarzyło się kilka katastrof, ale sprawdzenie ich dowiodło, że miały niejako
          naturalne Przyczyny. Kazałem się natychmiast informować o jakichkolwiek dziwactwach w
          przestrzeni, niezależnie od pory, w związku z czym ta pierwsza oczekiwana wiadomość
          przyszła w środku nocy. Przyniósł ją wachtowy, a ja spojrzałem na kartkę zaspanym wzrokiem.
          Chęć snu przeszła mi jak ręką odjął, ledwie odczytałem dwa zdania, a ich treść dotarła do mojej
          świadomości. Wdusiłem alarm i przy dźwiękach syreny ruszyłem na mostek. Tam przeczytałem
          wiadomość o wiele spokojniej i dokładniej.
             To było to, na co czekałem. Co prawda, świadków tragedii nie było, ale wiele stacji
          obserwacyjnych zanotowało gwałtowne wyzwolenie dużej ilości energii. Zrobiono namiary.
          Wysłana zgodnie z nimi ekspedycja odnalazła bezwładnie dryfujący wrak transportowca
          "Ogget's Dream" z dziurą w kadłubie wielkości porządnego tunelu kolejowego. Ładunek plutonu
          zniknął. To, że była to zasługa Pepe, wyłaziło z każdej linijki depeszy; użył swojego okrętu
          najefektywniej jak się dało. Gdyby zatrzymał transportowiec dla negocjacji, to istniało ryzyko, że
          nada on depeszę alarmową albo że w okolicy zdąży pojawić się inna jednostka. Więc po prostu
          odpalił artylerię. Cała załoga, w liczbie osiemnastu ludzi, zginęła natychmiast. Złodzieje stali się
          mordercami. Teraz trzeba było działać bez pomyłek. Zboczony Pepe udowodnił, że zna się na
          mokrej robocie. Wiedział, czego chce i brał to, niszcząc każdego, kto stał mu na drodze. Zanim
          się to skończy, więcej ludzi zostanie zabitych, a moim osobistym hobby stało się utrzymanie
          strat na jak najniższym poziomie.






             Ideałem byłoby, gdyby mógł mu sprowadzić na łeb Flotę i pod groźbą otwarcia ognia
          doprowadzić przed wymiar sprawiedliwości. Bardzo miłe, tylko najpierw, jak go znaleźć?
          Pancernik-potężna jednostka w realiach ludzkich w realiach kosmosu była pyłkiem. Jak długo
          pozostawał poza regularnymi liniami towarowymi, stacjami wykrywającymi czy skupiskami
          planetarnymi, był nieuchwytny. A była jeszcze inna rzecz: gdybym go już namierzył, nie
          mógłbym mu nic zrobić, bo dowolne skupisko nielicznych okrętów wojennych Ligi było słabsze
          od niego. Zarówno pod względem efektywności ekranów, jak i potencjału oraz zasięgu dział.
          Musiałem wymyślić coś, co umożliwiłoby skuteczną akcję, a nie skuteczne samobójstwo na
          dużą skalę.
             Trzymało mnie to na nogach całymi nocami, a w dzień sprawiało, że gadałem sam do siebie.
          Chociaż nie było to łatwe, powoli i ostrożnie zacząłem dochodzić do odpowiednich wniosków:
          jeżeli nie wiedziałem, gdzie Pepe zamierza się zjawić, to należało tak pokierować wypadkami,
          żeby zjawił się tam, gdzie ja chcę. Miałem parę atutów. Najistotniejszy był ten, że raz już udało
          się zmusić go do aniony planów. Wydawało się bowiem nieprawdopodobne, żeby data odlotu
          pancernika i moje przybycie zbiegły się przypadkiem. Co prawda, urządzenia niezbędne dla
          funkcjonowania okrętu były już wcześniej zainstalowane, ale nie przeprowadzono jeszcze prac
          wykończeniowych, liny mocujące zaś były przecięte, a nie odwiązane: żaden dobry przestępca
          nie pozostawia za sobą tak wyraźnych śladów, jeśli nie jest do tego zmuszony. Poza tym stróż
          jedyny świadek odlotu - stwierdził, że z luków wystawało sporo kabli energetycznych, a
          dokładne sprawdzenie dokumentów wykazało, że znacznej części prac nie zdołano wykonać.
             Powinienem utrzymać nadal to tempo, wytrącić Pepe z równowagi i zmusić do zmiany
          planów albo - tak jak poprzednio - do wcześniejszego wcielenia ich w życie, w chwili gdy
          jeszcze nie będzie całkiem gotów. Tylko że była to piękna teoria, a ja nadal nie wiedziałem, jak
          zabrać się do praktyki. Co innego wysadzać sejfy, a co innego łapać pancerniki. Należało
          postawić się na miejscu Pepe i schwytać go tam, gdzie planował się pojawić - ślicznie
          pomyślane, zwłaszcza że jest ograniczona liczba rzeczy, które można robić za pomocą
          pancernika. Właściwie nic oprócz piractwa międzygwiezdnego.
             Wypiłem drinka, wypaliłem cygaro i wpatrując się tępo w ścianę, zadałem sobie jeszcze raz
          pytanie, które mnie od pewnego czasu gnębiło: Dlaczego pancernik? Intrygujące. Mniejszym
          nakładem sił i środków można mieć krążownik, który w dodatku jest o wiele łatwiejszy do
          ukrycia, a na potrzeby piractwa kosmicznego zupełnie wystarczający. Miałem jednak niemiłe
          wrażenie, że nie piractwo było ich celem. Wydawało się oczywiste, że Pepe to egocentryczny
          maniak i psychopata. Ciekawe, jakim cudem prześliznął się przez kontrolę. Ale to nie było moje
          zmartwienie. Ja miałem go tylko złapać. Tylko!
             Wreszcie w mojej głowie zarysował się plan, ale zanim go sfinalizowałem, niezbędne było
          dosyć delikatne przygotowanie. Trzeba było zacząć od tego, że jak każdy statek kosmiczny
          pancernik musiał mieć paliwo, bazę i załogę. O paliwo Pepe już się zatroszczył, "Ogget's
          Dream" był tego dowodem. Co do załogi, to wystarczyłby najazd na najbliższy ośrodek
          psychiatryczny i miałby taką ekipę, że normalne pirackie towarzystwo to przy niej przedszkole.
          Sam się dziwiłem, że jeszcze tego nie zrobił. Bazę natomiast mogła stanowić każda nie
          zamieszkana planeta, a tych było niemało. Nie miałem tylko całkowitej pewności, czy piractwo
          jest jego celem. A może chciał rządzić planetą? Albo całym systemem? Albo jeszcze więcej...
          Co mogłoby powstrzymać taki plan, gdyby ktoś zaczął go poważnie uskuteczniać? Podczas
          Wojen Kingly kilkanaście przypadków świadczyło o tym, że garść zdecydowanych na wszystko,
          z paroma okrętami i znacznie mniejszą pojemnością mózgu, niż miał ten cwaniak, zdolna była
          tworzyć imperia. Prawda, że w końcu wszystkie zostały zniszczone, ale cena za to była wysoka.
          Za wysoka, aby to powtarzać. A czułem w kościach, że o to chodzi. Mogłem pomylić się w






          detalach, ale w przestępstwie, tak jak i we wszystkim, obowiązują pewne generalne zasady. Te
          zaś znałem zbyt dobrze i mogłem z symptomów postawić słuszną diagnozę.
             - Oficer łączności, natychmiast! -wykrzyknąłem w interkom. - I kilku szyfrantów!
             Zapiąłem mundur, wygładziłem ordery i gdy się zameldowali, znów byłem pełnoprawnym
          admirałem.
             Zgodnie z moimi rozkazami wyszliśmy w nadprzestrzeń, aby nasz psiman mógł nawiązać
          łączność, a to nie bardzo podobało się kapitanowi. Dryfowaliśmy z wyłączonymi silnikami,
          tracąc czas, a załoga wykonywała moje, według niego zwariowane rozkazy. Mój plan
          zdecydowanie przekraczał jego zdolności pojmowania, dlatego też on był kapitanem, a ja
          admirałem (nie szkodzi, że tymczasowym).
             Nawigator ponownie wyliczył strefę zawierającą wszystkie układy, do których pancernik mógł
          dotrzeć w ciągu jednego dnia lotu z pełną szybkością. Na szczęście nie było ich wiele i psiman
          mógł połączyć się z szefami służb propagandowych każdego z nich. Przestał nadążać w miarę
          powiększania się strefy, ale miałem już gotowy tekst i wysłałem go do bazy. W Korpusie było
          wystarczająco wielu łącznościowców, aby zdążyć na czas. Wszystkie informacje dotyczyły tego
          samego, choć miały różne formy, żeby nie wzbudzać podejrzeń. Chciałem, żeby pojawiły się w
          każdej gazecie i prognozie wewnątrz rozszerzającej się strefy.
             - Co to, do cholery, znaczy?! - denerwował się kapitan. Stał potrząsając plikiem depesz, co
          było miłą odmianą, gdyż ostatnio większość czasu spędzał w swojej kabinie, rozmyślając, jak
          cała ta sprawa odbije się na jego karierze. - Miliarder chce znaleźć własny świat... Jacht
          wypełniony takimi luksusami, o jakich nikt od setek lat nie słyszał. Jaki związek mają te głupoty
          ze ściganiem morderców?
               Gdy zostaliśmy sami, stał się nader podejrzliwy i sądzę, że doszedł do budującego wniosku,
          iż na szczęście we Flocie nie ma autentycznych admirałów. Nasze wzajemne stosunki
          pozostawały oficjalnie uprzejme. Zdaje się, że wyznawał zasadę, iż z furiatami należy
          postępować łagodnie.
             - Ta podróż i reszta nonsensów - tłumaczyłem mu jest przynętą, na którą złapie się nasza
          rybka razem ze swoją kotką.
             - A kto ma być tym tajemniczym miliarderem? - Ja. Zawsze chciałem być bogaty.
             - Ale ten jacht, gdzie on jest?
             - Buduje się w stoczni w Udrydde. A raczej jest już zbudowany i czeka na dalsze polecenia.
             Kapitan Steng odłożył papiery na stół i uważnie wytarł ręce, najwyraźniej starając się usunąć
          wszelkie ślady tego, zaraźliwego być może, obłędu. Starał się być w porządku i podzielać mój
          punkt widzenia, ale najwyraźniej mu się nie udawało.
             - To nie ma sensu - jęknął. - Jak może być pan pewien, że on przeczyta cokolwiek o tej akcji?
          A jeśli tak, dlaczego miałoby go to interesować? Wygląda mi na to, że traci pan czas, a on
          prześlizguje się nam między palcami. Powinniśmy podnieść alarm i jednostki Floty powinny
          patrolować wszystkie linie...
             - Co może z łatwością ominąć albo w ogóle się tym nie przejąć, zważywszy, że trzy nasze
          statki, o jednym nie mówiąc, są niczym wobec jego pancernika. Po prostu więcej postrzela i
          będzie więcej trupów! - przerwałem mu brutalnie. -Ten cały Pepe jest cwany i dobry jak
          porządny automat do gry. To jest równocześnie jego siłą i słabością. Tacy jak on nie pomyślą
          nigdy, że kto inny może być bardziej od nich cwany, dopóki sytuacja nie dowiedzie im, że tak
          jest, a to właśnie zamierzam zrobić.
             - Nie jest pan nadmiernie skromny! - zauważył.
             - Nie staram się. Fałszywa skromność jest oznaką niekompetencji. Zamierzam złapać tego
          furiata i powiem panu, jak mi się to uda. On uderzy ponownie, i to szybko; i będzie to robił
          periodycznie. A przy każdym uderzeniu będzie oczyszczał ofiarę z tego, co mu jest potrzebne,
          między innymi z gazet i dokumentów. Częściowo, żeby zaspokoić swoją próżność, częściowo,






          żeby dowiedzieć się przydatnych ciekawostek. Choćby takich, jak samotne wyprawy ważnych
          osobistości.
             - Ależ pan tego nie wie, to są tylko przypuszczenia! Jego miła uwaga o mojej niekompetencji i
          ton sugerujący indolencję umysłową omal nie wyprowadziły mnie poza granice dobrego
          wychowania. Opanowałem się w ostatniej chwili i ponownie tłumaczyłem, łagodnie jak komu
          mądremu.
             - Tak, tylko przypuszczam, ale opierając się na faktach. "Ogget's Dream" został oczyszczony
          ze wszystkiego, co nadawało się do czytania - to jedna z pierwszych rzeczy, jakie sprawdziłem.
          Nie możemy zatrzymać pancernika przed nowym atakiem, ale możemy spowodować, żeby
          uderzył w zastawioną przez nas pułapkę.
             - Nie wiem - stwierdził - ale to wszystko brzmi... Chyba na jego szczęście nie dowiedziałem
          się nigdy, jak brzmi. Ogłuszający alarm klaksonów przerwał mu w połowie i obaj pognaliśmy do
          sterówki. Kapitan wygrał ten wyścig o łeb. To był jego okręt, więc znal wszystkie skróty. W
          sterówce czekał na nas psiman z rozszyfrowaną wiadomością. To było jedno zdanie.
          Przekazując je spoglądał na mnie z dziwnie zaciętym wyrazem twarzy.
             - Uderzyli ponownie i zniszczyli bazę zaopatrzeniową Floty, zabijając przy tym trzydziestu
          czterech ludzi!
             - Jeśli pański plan, a d m i r a l e, nie poskutkuje wyszeptał mi chrapliwie do ucha kapitan - to
          osobiście przypilnuję, aby poszatkowano pana żywcem.
             - Jeśli mój plan się nie powiedzie, k a p i t a n i e, nie będzie miał pan czego przepuszczać
          przez szatkownicę. A teraz, jeśli pan pozwoli, proszę wziąć kurs na Udrydde. Chcę być na
          jachcie najszybciej jak się da.
             Wszystko razem: głupia rozmowa najpierw, a potem ta wiadomość, wybiło mnie skutecznie z
          równowagi. Zamiast logiką, kierowałem się wściekłością. Odzyskawszy w końcu kontrolę nad
          sobą, uporządkowałem myśli i odezwałem się:
             - Anulować ostatni rozkaz! Najpierw nawiązać łączność i sprawdzić, czy któraś z naszych
          gazet została zabrana z pokładu satelity!
             Podczas gdy psiman - mamrocząc przekleństwa poszedł wykonać polecenie, zająłem się
          przeglądaniem papierów. Jest to skuteczna metoda, aby uniknąć wściekłych spojrzeń, jakie
          posyłali w moją stronę zgromadzeni w pomieszczeniu. Odpowiedź przyszła po około dziesięciu
          minutach.
             - Potwierdzone - oświadczył psiman. - Statek dostawczy dokował dwanaście godzin przed
          atakiem. Między innymi przywiózł prasę. Po ataku nie znaleziono ani jednej gazety.
             - Bardzo dobrze! Teraz proszę wykonać poprzedni rozkaz.
             Odwróciłem się powoli i wyszedłem z nadzieją, że nikt nie zauważył zimnego potu, który
          nagle pojawił się na moim czole.
             Podróż do Udrydde przypominałaby najbardziej wariackie regaty o Błękitną Wstęgę
          Galaktyki, gdyby takie miały kiedykolwiek miejsce. Ledwie wylądowaliśmy, pognałem do
          stoczni, gdzie czekał na mnie mój bilionerski jacht "Eldorado". Komendant użył chyba całej
          swojej dobrej woli, aby pokazując mi go, być w miarę powściągliwym. Obserwowałem te wysiłki
          z sadystyczną przyjemnością, biorąc w końcu odwet na Flocie. Nie powiedziałem mu ani słowa
          na temat wyprawy. Po sprawdzeniu z pomocą techników konsolety i paru urządzeń specjalnych
          oczyściłem jacht ze wszystkich ludzi, którzy byli na nim zbędni. W automatycznym nawigatorze
          znajdowała się taśma mająca wyprowadzić maszynę na kurs zbliżeniowy z pancernikiem.
          Wystarczyło tylko -taką przynajmniej miałem nadzieję - nacisnąć guzik. Zrobiłem to.
             Bez dwóch zdań, to był piękny statek, a stocznia postarała się aż do ostatnich detali wykonać
          go tak, jak został zaprojektowany. Cały, od dziobu aż do dysz, był obłożony złotem. Są metale o
          większym blasku, ale nie ma żadnego, który by efektowniej wyglądał. Wewnątrz znajdowały się
          luksusy i wymysły, jakie tylko w moim zboczonym umyśle mogły się wylęgnąć. Stocznia nie była
          w stanie przeprowadzić całej tej roboty od podstaw, toteż aby zdążyć, musieli adaptować do






          moich potrzeb jakąś już istniejącą jednostkę. Muszę jednak przyznać, że nie dato się tego
          specjalnie zauważyć.
             Wszystko było więc gotowe i albo Pepe zrobi to, czego po nim oczekuję, albo będę sobie
          żeglował ku mojemu bilionerskiemu Edenowi. Jeśli jednak nastąpi to drugie, najlepiej dla mnie
          będzie tam pozostać. Cóż, nie miałem innej możliwości, jak tylko czekać. Ułożyłem karty tak,
          aby mieć przed sobą wszystko, czego chciałem - wystarczyło tylko sięgnąć. Pozostała kwestia,
          na ile Pepe zainteresuje się fruwającą po kosmosie fortuną; a jeśli nie tym, to kompletnym
          zestawem maszyn i rzeczy, które byłyby mu potrzebne przy zakładaniu bazy, a które
          znajdowały się w moich ładowniach. Tak przynajmniej głosiła teoria i prasa. Mogłem jedynie
          rozważać, czy to nastąpi i doprowadzić się do nerwicy. Starałem więc zająć się czym bądź, ale i
          tak następne cztery dni okropnie się wlokły.
             Kiedy rozdzwonił się alarm, poczułem się tak odprężony, jakby wszystko, co miałem do
          zrobienia, było już za mną. W ciągu najbliższych kilkunastu minut mogłem być martwy,
          rozmieniony na atomy, ale nie robiło to na mnie wrażenia. Nie musiałem czekać w niepewności,
          mogłem i powinienem działać! I o to tylko chodziło. Pepe zrobił to, co chciałem. Był tylko jeden
          statek w galaktyce, który z tak dużej odległości mógł powodować takie odczyty urządzeń jachtu.
          Zbliżał się szybko, ani chybi na rezerwie ciągu, i mój odczyt stawał się coraz bardziej
          przeraźliwy. Wyłączyłem go i skupiłem się na radiu, które pojękiwało już dłuższą chwilę,
          oznajmiając połączenie. Ledwo je włączyłem, głośnik zadudnił.
             - ...że jesteś pod lufami okrętu wojennego! Nie próbuj uciekać, przesyłać jakichkolwiek
          sygnałów ani zaczynać jakiejś innej akcji...
             - Kto mówi? I czego, u diabła, chcecie? - rzuciłem w mikrofon. Swój ekran miałem włączony,
          toteż mogli mnie podziwiać w pełnej krasie, wraz z przepychem wnętrza, w którym
          przebywałem. Nie mogli tylko podziwiać moich dłoni. Z drugiej strony nie było żadnego obrazu,
          co tylko ułatwiało mi rolę: grałem przed niewidoczną publicznością.
             - To, kim jesteśmy, nie ma żadnego znaczenia ryknęło z głośnika. -Masz po prostu robić, co
          ci każemy, jeśli chcesz żyć. Odsuń się od pulpitu, zakodujemy cię sami. A potem rób dokładnie
          to, co usłyszysz.
             Prawie równocześnie usłyszałem charakterystyczne szczęknięcie magnetycznych cum i mój
          jacht bokiem zaczął zbliżać się do skały pancernika. Pozwoliłem moim oczom wywrócić się ze
          strachu i panicznie rozejrzeć za nie istniejącą drogą ucieczki. Zlustrowałem przy okazji
          zewnętrzne ekrany. Jacht wnikał do komory dokującej. Nacisnąłem pewien guzik i mały czarny
          robot pomknął wykonać swoje zadanie.
             - Teraz pozwólcie, że ja wam coś powiem -warknąłem do mikrofonu, przestając udawać
          rozhisteryzowanego bogacza. - Po pierwsze, powtórzę wasze własne słowa. Słuchajcie
          rozkazów, jeśli chcecie pozostać przy życiu. Zaraz wam pokażę, dlaczego.
          Przerzuciłem wizję na maszynownię, wygaszając całą resztę. Ruszyłem w stronę kombinezonu.
          W garści trzymałem kontrolny zestaw łączności i mówiłem spokojnie do mikrofonu. To musiało
          iść piorunem, zanim otrząsną się z szoku, muszą myśleć, że jestem przed konsoletą. To było
          podstawą sukcesu.
             - To, co widzicie, to maszynownia - poinformowałem ich. - Dziewięćdziesiąt osiem procent
          wytwarzanej przez nią mocy jest podłączone do elektromagnesów śluzy cumowniczej, tak że
          próba rozdzielenia naszych statków jest dość trudnym zadaniem. Z dobrego serca
          proponowałbym wam tego nie robić.
             Byłem już w skafandrze, a głos szedł z mojego mikrofonu przez transmiter do ich radia.
          Pognałem do śluzy, obserwując równocześnie ekranik kontrolki. Obraz się zmienił.
             - Teraz podziwiacie bombę wodorową, która jest odbezpieczona i utrzymywana z dala od






          celu przez połączone pola magnetyczne naszych statków. Nie muszę, spodziewam się, mówić,
          co się stanie, jeśli to pole zniknie. - Stałem w śluzie, jednym okiem patrząc na ekran, a drugim
          na otwierające się drzwi. -A to jest druga bombka, umieszczona na śluzie. Jakiekolwiek próby
          wejścia siłą na pokład mojej jednostki spowodują detonację.
             - Czego chcesz? - najwyraźniej Pepe dopiero teraz odzyskał głos, znać to było po jego
          charkotliwym brzmieniu. - Chcę pogadać i dobić pewnego targu, korzystnego dla obu stron. Ale
          pozwolicie, że najpierw pokażę wam resztę bomb, żebyście nie wpadli na jakiś zabawny sposób
          podejścia do naszej współpracy.
             Pewno, że im pokazałem. Program był tak ułożony, że obejrzeliby je sobie w każdym
          przypadku. Kontynuowałem gadanie o tym, co i kiedy która może, dodając do tego kilka
          ciekawostek o uzbrojeniu pokładowym i wędrując przez próżnię w stronę ich awaryjnej klapy
          ładunkowej. Jak się spodziewałem i jak wskazywały plany, nie było w niej żadnych wesolutkich
          alarmów ani pułapek. A miałem pewność, że przynajmniej te pierwsze były w śluzie głównej.
             - Dobra, dobra... Wierzę ci na słowo, że jesteś latającą bombą, więc przestań się bawić w
          reportera i gadaj, o co ci chodzi.
             Tym razem nie dostał odpowiedzi, gdyż gnałem korytarzem z placami na wierzchu i
          wyłączonym mikrofonem. Jeśli plany były prawdziwe, to przed moim nosem znajdowały się
          drzwi do ich sterówki. Wskoczyłem tam z bronią w garści i wymierzyłem dokładnie w jego
          potylicę. Oboje z Angeliną wpatrywali się w ekran.
             - Zabawa skończona - oświadczyłem. - Wstać powolutku i trzymać rączki na widoku.
             - Co masz na myśli? - zdumiał się Pepe, wpatrując się w ekran.
             Dziewczyna połapała się pierwsza. Obróciła się z wolna i zauważyła mnie.
             - On jest tutaj!
             Oboje zwątpili i gapili się na mnie z niedowierzaniem.
             - Jesteś aresztowany - powiedziałem. - I twoja przyjaciółka też.
             Oczy Angeliny wywróciły się białkami do góry, a ona sama osunęła się na podłogę.
          Prawdziwe czy udane, nie interesowało mnie to.                     Wylot lufy mojej siedemdziesiątki piątki nie
          opuścił czaszki Pepe, gdy ten wolno zbierał dziewczynę z podłogi i przenosił na stojącą pod
          ścianą kanapę.
             - Co... co teraz będzie? - wyjąkał.
             Jego szczęki drżały i założyłbym się, że widzę łzy w jego oczach. Niespecjalnie mnie to
          wzruszyło. Nadal miałem jeszcze przed oczami zamarznięte szczątki tego, co przed atakiem
          było załogą stacji zaopatrzeniowej. Pepe opadł na fotel, nie doczekawszy się odpowiedzi.
             - Czy oni mi coś zrobią? - spytała Angelina. Jej oczy były teraz szeroko otwarte.
             - Nie mam bladego pojęcia - powiedziałem, zresztą zgodnie z prawdą. - O tym zadecyduje
          sąd.
             - Ale on mnie zmusił, żebym to robiła - pisnęła. Była młoda, ciemnowłosa i piękna. Łzy tylko
          to podkreślały. Pepe ukrył twarz w dłoniach. Jego ramionami wstrząsnął dreszcz.
             - Siedź spokojnie - ostrzegłem go. - Z najwyższym trudem uwierzę w twoje łzy. W drodze jest
          kilka okrętów Floty, alarm włączył się przed minutą i jestem pewien, że nie minie wiele czasu,
          zanim...
             - Nie pozwól im mnie zabrać! - Angelina była na nogach. Plecami opierała się o ścianę. - Oni
          mnie wsadzą do więzienia, będą mi grzebać w mózgu.
             Wparta kurczowo w ścianę odsuwała się w stronę najbliższego kąta. Zwróciłem uwagę na jej
          partnera. Nie chciałem zostać niemile zaskoczony.
             - Nic nie mogę zrobić - powiedziałem łagodnie, spoglądając na nią. Pepe siedział spokojnie,
          a za Angeliną zamykały się właśnie ukryte w ścianie drzwi.
             - Nie próbuj! - mój krzyk zlał się z hukiem broni. W drzwiach wykwitła gustowna dziura,
          mógłbym przez nią przesunąć głowę w hełmie.
             Pepe wydał dziwny głos i ponownie zwrócił moją uwagę. Siedział teraz prosto, a jego twarz






          była mokra od łez. Miałem rację, że te jego łzy nie wydawały mi się prawdziwe. Nie wziąłem
          tylko pod uwagę, że są to łzy śmiechu. Pepe zarykiwał się w kolejnym napadzie wesołości.
             - Ciebie też złapała - wykrztusił w końcu. - Biedna mała Angelina.
             - O czym ty gadasz?
             - Jeszcze nie chwyciłeś? To, co ci powiedziała, to była szczera prawda. Z jedną malutką
          zmianą. Cały ten pomysł: budowa, kradzież i rajd, był jej. Wkręciła mnie w to, grając jak kot z
          myszką. Byłem w niej zakochany, nienawidziłem się i byłem zarazem szczęśliwy z tego
          powodu. Teraz jestem zadowolony, że to już skończone. Myślałem, że nie wytrzymam, jak
          zaczęła robić tę niewinną idiotkę, ale jakoś mi się udało! - Był już całkiem spokojny.
             Coś zimnego wlazło na mój kręgosłup.
             - Łżesz! - nawet przez chwilę w to nie wierzyłem.
             - Przykro mi, ale tak się akurat sprawy mają. Twoi kumple rozbiorą mój mózg na czynniki
          pierwsze, tak że nie mam po co kłamać.
             - Przeszukamy okręt. Długo się nie ukryje.
             - Nie będzie musiała. W jednym z luków mamy szybką szalupę. A raczej mieliśmy - dodał.
             Obaj poczuliśmy lekką wibrację podłogi.
             - Flota ją złapie - stwierdziłem z większą pewnością, niż pozwalały fakty.
             - Może, ale zrobiłem to, co byłem jej winien. I nieważne czy ona to kiedykolwiek doceni!
             Przez cały czas trzymałem go na muszce. Aż do przybycia chłopców z Floty żaden z nas nie
          drgnął ani nie odezwał się. Potem rzecz była już skończona. Oni mieli swój pancernik, ale ani
          ja, ani Pepe, ani nikt inny nie dostał Angeliny. Nie miałem o to do siebie pretensji. Jeśli przeszła
          przez pierścień Floty, to oni powinni pluć sobie w brodę. Ja zrobiłem co do mnie należało. Tylko
          jakoś mnie to nie cieszyło. Miałem poczucie, że nie skończyłem jeszcze porachunków z
          Angeliną.
          8
             Życie byłoby o wiele łatwiejsze, gdyby moje przekonanie okazało się fałszywe. Nie mogłem
          winić Floty za to, że Angelina zrobiła ich na szaro. Nie byli pierwszymi ani ostatnimi, których to
          spotkało. Nie mogłem także winić siebie. To, co powiedział Pepe, było prawdopodobne, ale
          równie dobrze mogło być zmyłką obliczoną na osłabienie mojej uwagi. Pozostałem więc na
          miejscu ze swoją armatą wymierzoną między jego oczy i palcem na spuście. Pozostałem tak,
          póki pluton Space Marines nie zjawił się na pokładzie i nie przejął nad nim opieki.
             Ledwo nastąpił ten radosny fakt, ogłosiłem alarm z zastosowaniem specjalnych środków
          bezpieczeństwa. Zanim potwierdziły go wszystkie jednostki, szalupa pojawiła się na ekranach.
          Odetchnąłem z ulgą - jeśli Angelina była mózgiem tej operacji, to chciałbym ją mieć. Ona, Pepe
          i pancernik byli w sam raz odpowiednim prezentem dla Inskippa. Teraz dziewczyna nie mogła
          uciec, okrążyły ją wszystkie jednostki Floty. Mieli w tym wystarczającą praktykę, toteż poczułem
          się zbędnym dodatkiem do Sił Zbrojnych i wróciłem na pokład swojego jachtu.
             Nalałem sobie odpowiednią porcję szkockiej. Wprawdzie została zrobiona nie bliżej niż
          dwadzieścia lat świetlnych od Szkocji, ale receptura była ponoć oryginalna. Zapaliłem cygaro i
          zająłem się oglądaniem pasjonującego widowiska, jakim był pościg za rozpaczliwie wymykającą
          się szalupą. Angelina musiała być sinozielona od tych piętnastokrotnych przeciążeń, ale i tak
          nie puścili jej ani na krok. Złapanie dziewczyny było kwestią czasu, tyle że nikt nie zdawał sobie
          wtedy sprawy, jak dalece właśnie czas jest istotny. Zrozumieliśmy to dopiero wtedy, gdy grupa
          szturmowa znalazła się na pokładzie szalupy. Rzecz jasna, Angeliny już tam nie było. Pełne






          dziesięć dni minęło, nim odkryliśmy, co się naprawdę stało.
             Było to genialne i zarazem obrzydliwe. Nawet bez opinii psychiatrów, którzy potwierdzili
          każde słowo Pepe, poznałbym te metody wszędzie. Angelina przez cały czas znajdowała się o
          krok przed nami. Kiedy jej szalupa odłączyła się od pancernika, dziewczyna ani przez moment
          nie miała samobójczego planu ucieczki w niej. Zamiast tego pełnym ciągiem pognała w stronę
          najbliższego niszczyciela. Jej załoga - tuzin chłopa - nie miała naturalnie pojęcia, co się
          wydarzyło na pokładzie pancernika. Jeszcze nie zdążyłem ogłosić generalnego alarmu.
          Gdybym wtedy wiedział to, co wiem teraz, zrobiłbym to natychmiast, jak tylko za dziewczyną
          zamknęły się drzwi. Może nie spowodowałoby to jej ujęcia, ale uratowałoby życie dwunastu
          ludziom. Nigdy nie dowiem się, jaką legendę opowiedziała -najpewniej o zaciętej bitwie na
          pancerniku i swojej ucieczce, gdyż jako niewinna zakładniczka piratów chciała się ratować.
          Dość, że wpuścili ją jako gościa. I to byłoby wszystko. Pięciu zginęło od razu, reszta została
          zastrzelona. Dowiedzieliśmy się o tym po znalezieniu dryfującego niszczyciela jakieś dwanaście
          parseków od głównego miejsca akcji. Po tym, co już zrobiła, reszta okazała się dziecinnie
          prosta: zaprogramować szalupę, wystrzelić ją, zgubić się w ogólnym zamieszaniu i porwać
          potem jakiś inny statek. Było zupełną niewiadomą, jaki to statek i co się z nim stało.
             Będąc już w bazie, próbowałem wyjaśnić to wszystko Inskippowi, który słuchał z rybim
          zaangażowaniem.
             - Nie można było tego przewidzieć - stwierdziłem. Przywiozłem ci twój pancernik i tego
          drania. Niech przebywa w spokoju, obojętnie jaka jest ta jego nowa osobowość. Przyznaję, że
          Angelina wystrychnęła mnie na garbatego dudka i uciekła. Ale o wiele bardziej konkursowe
          balony zrobiła z chłopców z Floty!
             - I po co się przemęczasz? -spytał chłodno Inskipp. O ile mi wiadomo, nikt nigdy nie zarzucał
          ci niewykonania zadania. Ba, nawet nie spojrzał krzywo na ciebie. Jesteś bohaterem, a mówisz,
          jakbyś miał wyrzuty sumienia. To była piękna robota. Wielka robota... jak na pierwsze zadanie,
          to...
             - Twoja też! - przerwałem mu. - Dajesz mi do zrozumienia, jaka to ona była w sposób tak
          subtelny, jak na przykład trzymając w pobliżu tego pawiana i... wskazałem na szanownego
          Pepe Nero, który siedział przy sąsiednim stoliku i bezmyślnie przeżuwał jakiś ochłap. Miał już
          nową osobowość, ale jego fizjonomia wiązała się z pewnymi przykrymi chwilami mojego życia.
             - Doktorki wykombinowały jakąś nową teorię osobowości - poinformował mnie Inskipp -
          dlatego trzymamy go tu pod obserwacją. Jeśli jego kryminalne ciągotki wylezą na wierzch, to
          nie będziemy musieli znowu latać za nim po całej galaktyce. Poza tym może się nam wtedy
          przydać. Przejmujesz się nim?
             - Nim nie - burknąłem. - Po tej masakrze, jaką urządził wespół z tym swoim zboczonym
          kociakiem, mógłbyś - jak dla mnie - zrobić z niego hamburgera. Ale ta ciągle włażąca mi w oczy
          facjata przypomina mi, że Angelina jest na wolności i najpewniej planuje coś w swojej ślicznej
          główce. Chcę ją mieć!
             - Nie będziesz jej miał! - odparł. - Prosiłeś mnie i już ci powiedziałem, dlaczego nie
          pojedziesz za nią. Zmieńmy temat.
             - Ale mógłbym...
             - Co? Każdy gliniarz w galaktyce ma jej rysopis i największe jak dotąd polowanie trwa.
          Uważasz, że sam jeden jesteś lepszy od sił policyjnych galaktyki?
             - Sądzę, że nie. Więc do cholery z tym wszystkim odsunąłem talerz i wstałem z taką
          naturalnością, na jaką mogłem się zdobyć. - Idę uzupełnić równowagę płynów w organizmie i
          wypłakać się w poduszkę.
             - To będzie najlepsze. I zapomnij o Angelinie. Masz się zjawić w moim biurze jutro o
          dziewiątej i lepiej, żebyś przyszedł już wypłakany.
             - Niewolnictwo i znieczulica - jęknąłem, znikając za drzwiami w wiodącym do kwater
          korytarzu.






             Ledwo znalazłem się poza zasięgiem wzroku siedzącego w jadalni, skierowałem się na
          kosmodrom. Było to coś, czego nauczyłem się od Angeliny: gdy wpada się na pomysł, trzeba
          go realizować natychmiast, zanim inni zaczną myśleć i analizować twoje poczynania. Zacząłem
          grę przeciwko jednemu człowiekowi, jakiego dotąd znałem, który mógłby powiedzieć z czystym
          sumieniem, że mnie pokonał. Wszystko, czego było trzeba Inskippowi, to parę chwil, aby zaczął
          się zastanawiać nad moją nieoczekiwaną reakcją i zakończeniem rozmowy. Prawda, że
          zamierzałem skończyć, co zacząłem. Ale mogliśmy mieć na ten temat odmienne opinie. I sam
          ten Fakt - a właściwie jego konsekwencje jeżył mi włosy na głowie. Miałem w kwaterze trochę
          drobiazgów i gotówki, co byłoby mile widziane w podróży, ale wolałem ich nie brać, tylko
          zwiększyć jak najszybciej odległość między sobą a Inskippem.
             Mechanik z towarzyszącym robotem skończyli właśnie przegląd jednego ze stojących na
          rampie startowej ślizgaczy. Podszedłem do nich i użyłem swego oficjalnego tonu.
             - To mój statek?
             - Nie, sir. To dla agenta Nielsena. Właśnie tu idzie. - Ciągle kontrole, nawet przy starcie -
          pokręciłem głową.
             - Nowa robota, Jimmy? - spytał mnie, podchodząc, Ove.
             Skinąłem głową i poczekałem, aż mechanik zniknie w jakimś zakamarku.
             - Ciągle to samo. A jak twoje osiągnięcia w tenisie? podniosłem rękę, obejmując
          wyimaginowaną rakietę.
             - Coraz lepiej - rzucił spoglądając na statek.
             - Nauczę cię nowego uderzenia-powiedziałem opuszczając rękę. Cios trafił go w nasadę szyi
          i momentalnie pozbawił przytomności. Osunął się bezszelestnie, a ja chwyciłem go, zanim
          zdążył upaść, i ostrożnie ułożyłem w najbliższym ciemnym kącie, uwalniając przy okazji od
          kasety z kursem.
             Zanim mechanik ponownie pojawił się na widnokręgu, byłem już wewnątrz i miałem
          dokładnie zaplombowane luki. Wsadziłem kasetę do komputera. Miałem wrażenie, że minął
          wiek oczekiwania (obiektywnie ledwie zdążyłem się spocić), zanim wreszcie zapłonęło zielone
          światełko zezwolenia. Pięknie jak na razie.
             Ledwo ustąpiło spowodowane startem przeciążenie, wyskoczyłem z fotela i zaatakowałem
          śrubokrętem tablicę kontrolną. Był pod nią - tak jak zawsze  zestaw umożliwiający zdalne
          sterowanie statkiem. Odkryłem to podczas jednego z pierwszych lotów, gdy maszyna nie
          chciała posłuchać moich rozkazów. Przeciąłem kable wejścia i zasilania i pognałem do siłowni.
          Może jestem zbyt podejrzliwy, a może mam zbyt mizerną opinię o ludzkości bądź o Inskippie,
          który ma swój punkt widzenia na większość spraw. Ktoś, kto bardziej ufa ludziom, zostawiłby
          wmontowaną w silnik zdalnie sterowaną bombę samobójczą. Jej przeznaczeniem jest
          zniszczenie statku, gdyby ten miał wpaść w niepowołane ręce. Nie sądziłem, żeby Inskipp użył
          jej z innej przyczyny, ale jestem starym asekurantem z wysoko rozwiniętym instynktem
          samozachowawczym. Ta bryła bermedexu stanowi tak bardzo integralną część silnika, że nie
          można jej usunąć bez zniszczenia przy tym napędu. Ale można odłączyć zapalnik. Straciłem
          wszystkie paznokcie, zanim to "można" stało się faktem, a zapalnik zawisł na dwóch kablach. W
          chwilę później nastąpił wybuch z głośnym "bang" i kupą czarnego dymu. Z dziwnym spokojem
          spojrzałem poprzez czarną chmurę na miejsce, gdzie jeszcze przed chwilą znajdował się
          zapalnik. Mogło rozpieprzyć statek w diabły!
             - Inskipp - odezwałem się, ale moje gardło było tak suche, że wydobywał się z niego ledwie
          skrzek. Musiałem zacząć jeszcze raz: -Inskipp, dostałem twoją wiadomość. Myślałeś, że dajesz
          mi wymówienie. W zamian za to przyjmij moją rezygnację z Korpusu Specjalnego!






          9
             Najwyraźniejszym spośród moich odczuć była ulga. Ulga, że wprawdzie znów jestem zdany
          na siebie, lecz cokolwiek zrobię, zależeć to będzie tylko ode mnie. Uruchomiłem zdalne
          sterowanie, wrzucając pierwszy z brzegu kurs, co i tak nie miało większego znaczenia, w każdej
          chwili bowiem mogłem go zmienić - bylebym tylko wiedział, gdzie właściwie mam lecieć. Nie
          ulegało żadnej wątpliwości, że lecę szukać Angeliny, czyli wykonuję robotę Korpusu. Tyle tylko,
          że mało mnie to obchodziło - od chwili ucieczki przestało to być zadaniem, a zaczęło
          funkcjonować jako moja całkiem prywatna sprawa. Nie robi się takich rzeczy bezkarnie Jimowi
          di Griz.
             Nie miałem pojęcia, co zrobię z Angeliną, gdy już ją złapię. Najpewniej przyjdzie mi oddać ją
          Korpusowi. Tacy jak ona wyrabiali ludziom z mojej branży złą markę. To był jednak kłopot na
          później. Najpierw musiałem ją złapać, do tego zaś niezbędny był plan. Zabrałem się więc do
          dzieła zarzynając od zgromadzenia pomocy naukowych. Przez jedną straszliwą chwilę
          myślałem już, że na statku nie ma cygar, w końcu jednak automat dostawczy wyrzucił wy_
          grzebane z jakiegoś ciemnego kąta pudełko. Nie były najlepsze, lecz gorszy był ich brak. Co do
          reszty, to Nielsen zawsze preferował rzadkie gatunki specjalnego akvavitu, przeciwko któremu
          nic absolutnie nie miałem. Łyknąłem sobie rozjaśniacza, zapaliłem cygaro i pogrążyłem się w
          rozmyślaniach.
             Przede wszystkim musiałem postawić się na jej miejscu, i to w chwili ucieczki. Mógłbym sobie
          pomóc, zjawiając się tam osobiście, lecz nie byłoby to mądre. Z pełną gwarancją mogłem
          przypuścić, że kręci się tam co najmniej jeden okręt Floty z radosnymi kowbojami przy
          spustach. A poza tym do rozwiązywania takich problemów zbudowano komputery.
             Wpakowałem więc w jeden wszystkie współrzędne tego miejsca i zażądałem podania
          najbliższych układów planetarnych. Komputer ten szczycił się sporym blokiem pamięci i nielichą
          rozdzielczością, toteż po trzynastu sekundach zaczął z radosnym brzękiem wyświetlać dane.
          Moje zainteresowanie wzbudził pierwszy tuzin zestawów. Potem pojawiły się odległości, których
          nie można było brać poważnie. Na tym też skończył się udział komputera w całej tej imprezie.
             Teraz musiałem przestawić myśli na Angelinę. Musiałem tak jak ona stać się ściganym i
          naprawdę spieszącym się mordercą, który zostawił za sobą dwanaście trupów, a w dodatku był
          zewsząd otoczony przez nieprzyjaciela. Tak, musiała szybko stąd zniknąć. Bez wątpienia miała
          w swoim czasie taką samą listę na ekranie komputera przed sobą i podobnie musiała się na coś
          zdecydować. Odpowiedź była stosunkowo prosta. Dwa najbliższe układy znajdowały się w tym
          samym kwadracie, oddalone od siebie o nie więcej niż piętnaście stopni. Trzeci położony był z
          przeciwnej strony i do tego dwa razy dalej. A zatem coś z tego. Musiała gdzieś zmienić statek i
          ukryć się. Krążownik pewnie opuściła, jako że po pierwsze, zwracał uwagę jako jednostka Floty,
          a po drugie, miał na pokładzie niezły komplet nieboszczyków, co nawet w wojsku nie jest rzeczą
          normalną. W tym momencie moje szare komórki musiały zostać wsparte nową dawką
          rozjaśniacza i świeżym cygarem. A zatem - kontynuowałem po przyjęciu wzmocnienia - musiała
          zmienić środek lokomocji i ukryć się na jakiejś planecie. W przestrzeni groziło jej ciągłe
          niebezpieczeństwo, na planecie zaś łatwo jest zginąć w tłumie. Potrzebny był jej czas i
          możliwość zmiany osobowości.
             Gdy sprawdziłem planety w dwóch bliskich układach, to cel stał się jasny. Planeta o
          barbarzyńsko brzmiącej nazwie Freibur. Wprawdzie istniało jeszcze z pół tuzina planet,
          wszystkie zamieszkane, lecz wątpiłem, by mogły jej odpowiadać. Były albo tak słabo
          zaludnione, że każdy obcy stawał się z miejsca sensacją, o której wiedziała cała wieś, albo tak
          uporządkowane, że zaimprowizowanie sobie kryjówki wydawało się rzeczą niemożliwą. Freibur
          nie stwarzała tych kłopotów. W Lidze była jak dotąd zaledwie od dwustu lat i przeżywała
          właśnie kolejny okres szczęśliwego chaosu. Totalna mieszanina starego i nowego, czyli kultury
          przedkontaktowej i pokontaktowej cywilizacji, to idealne miejsce na przeczekanie - i to






          niepostrzeżenie całego okresu tworzenia nowej osobowości.
          Doszedłszy do tego budującego wniosku, zafundowałem sobie w nagrodę kolejną porcję
          akvavitu, na co butelka odpowiedziała ukazaniem swego dna, a ja uśmiechem. Humor mi się
          poprawił - cała ta zabawa to było coś więcej niż ćwiczenie umysłowe. Znalazłem się przecież w
          podobnym jak ona położeniu. Wypadek z zapalnikiem jasno dawał do zrozumienia, jaką wagę
          przywiązywał Korpus do swoich jednostek, o ich załodze nie wspominając. Tak zatem Freibur
          odpowiadała idealnie także i mnie. Po tym stwierdzeniu zapadłem w sen.
             Gdy odzyskałem świadomość, nadszedł właśnie czas, by wyjść z nadprzestrzeni i ustalić
          kurs. Była jednak jeszcze jedna drobnostka.
          Otóż - fale wysłane podczas podróży nadświetlnej nigdzie nie dochodzą. Występuje natomiast
          inne, znacznie ciekawsze zjawisko: sygnał nadany na jednej częstotliwości pojawia się na
          wszystkich i sprawia wrażenie, jakby odbijał się od jakiejś niewidocznej przeszkody. Normalnie
          traktuje się to jako jeszcze jedną ciekawostkę, w innych zaś sytuacjach jest to idealny sposób,
          by sprawdzić, czy statek nie ma przypadkiem jakiegoś markera. Dla kogoś takiego jak ja, czyli
          gościa znającego sporo sprawek Korpusu, nie było to niczym dziwnym, sam Korpus zaś
          uznawał to za najnaturalniejszą profilaktykę. Nie miałem jednak ochoty wyjść z nadświetlnej z
          krążownikiem na karku. Marker zaś, rzecz jasna, był. I tym razem mogłem stwierdzić, że Inskipp
          nie zawiódł moich nadziei. Po półgodzinnych poszukiwaniach znalazłem markera w gnieździe
          antenowym. Szczęśliwie tylko jednego. Teraz mogłem zacząć właściwy lot. Wolny czas
          wykorzystałem na przejrzenie ekwipunku i skompletowanie zastawu najpotrzebniejszych
          rzeczy, które miały się przydać w przyszłości. Zmieniłem również nieco swój wygląd, co
          sprawiło mi zresztą dużą przyjemność. Gdy z kolejnym cygarem w ustach usiadłem przed
          ekranami, mogłem spojrzeć na siebie z zadowoleniem: odbijał się w nich znowu ten sam James
          di Griz. Poczułem się jak stary weteran wracający na ring. Potem zawyłem, skląłem się od
          najgłupszych i natychmiast wszystko z siebie zdarłem. Inskipp znał to przebranie równie dobrze
          jak ja. Byłbym zaskoczony, gdyby nie szukano mnie w tej postaci równie intensywnie jak w
          mojej własnej. Po raz drugi zacząłem myśleć i stworzyłem w końcu osobę może mniej
          malowniczą, ale za to zupełnie nieznaną. Proste. zabiegi kosmetyczno-chemiczne nie zmieniły
          mnie na tyle, bym musiał spoglądać na obcą gębę wybałuszającą do mnie z lustra ślepia, było
          tego jednak dość dla ominięcia każdego z rysopisów. Poza tym im bardziej złożona jest
          charakteryzacja, tym trudniej utrzymać ją w terenie, a Freibur i bez tego była wielką niewiadomą
          i nie miałem ochoty martwić się czymkolwiek prócz poszukiwań Angeliny.
             Dwa dni pozostałe do końca podróży spędziłem na produkcji małego zapasu granatów
          gazowych, pistoletów igłowych i uniwersalnego kompletu wytrychów - słowem, normalnych
          pomocy naukowych. Gdy dzwonek oznajmił koniec drogi, pozostało mi tylko sprzątnąć ze stołu i
          udać się do sterówki.
             Jedynym miastem posiadającym na tej planecie port kosmiczny był Freiburbad, który rozłożył
          się nad brzegiem całkiem pokaźnego jeziora, stanowiącego tu zresztą jedyne źródło świeżej
          wody. Pod jego to wrażeniem nabrałem nagle wielkiej ochoty na kąpiel i był to z pewnością
          dobry pomysł, doprowadził bowiem do zatopienia mojego statku na dnie jeziora. Wynikały z
          tego same korzyści - nie dość, że był niewidoczny, to jeszcze pod ręką. Przeprowadziłem to
          prosto - zbliżyłem się do planety z przeciwnej strony, następnie pilnowałem, by między mną a
          kosmodromem było zawsze jakieś pasmo górskie i tak doleciałem do jeziora. Nad samą wodę
          zszedłem już po amoku, i to najszybciej jak mogłem. Jeśli nawet uchwycił mnie jakiś radar, to
          całkowity brak reakcji zdawał się wskazywać, że miejscowa kontrola lotów nie interesuje się
          takimi drobiazgami. Dodatkowo rozpętała się burza, maskując całą imprezę jak na zamówienie.
          Niedaleko od brzegu znalazłem całkiem sporą rozpadlinę w dnie. Postanowiłem w niej
          zaparkować. Wszystkie niezbędniki wsadziłem do hermetycznego worka, który przytroczyłem
          do kombinezonu, i puściłem się do brzegu. Bardziej wyobraźnią niż słuchem odbierałem, jak
          ścigacz pogrążał się w wodzie.






             Pływać w skafandrze jest równie łatwo jak uprawiać miłość w stanie nieważkości. Brzeg
          osiągnąłem, ale byłem bliski krańcowego wyczerpania. Po wyczołganiu się z wody i pozbyciu
          skafandra dostarczyłem sobie naprawdę wielkiej przyjemności paląc to wdzianko w ogniu trzech
          termitówek. Ulewny deszcz szybko zatarł ślady, a sądząc po ciszy i spokoju, nikt nie widział
          blasku. Zamknąłem się w wodoszczelnym śpiworze i z utęsknieniem wyczekiwałem świtu.
             Coś było nie tak, i to bardzo. Zostałem bowiem obudzony przez donośny głos:
             - Idziesz do Freiburbadu? Na pewno, a gdzie indziej mógłbyś stąd iść? Ja też. Mam łódź.
          Starą, ale dobrą. Pierdol nogi.
          Głos ciągnął dalej, ja jednak szybko przestałem słuchać, wyklinając się od najgorszych.
          Zostałem zaskoczony podczas snu, szczęśliwie tylko przez jednego tubylca podróżującego
          wypakowaną po brzegi łodzią, lecz przecież mógłby to być równie dobrze kto inny. Na przykład
          moja Angelina. Jego szczęki nie przestawały się poruszać, ja zaś miałem czas na zebranie
          otępiałych myśli i przyjrzenie mu się. Miał rozwichrzoną brodę, której kudły sterczały na
          wszystkie strony świata, i ciemne oczy skrywane pod najdziwniejszym nakryciem głowy, jakie
          kiedykolwiek widziałem. Gdy nabierał powietrza, skorzystałem z chwili przerwy, szybko
          zaakceptowałem jego ofertę i złapawszy mój dobytek zainstalowałem się na łodzi.
             Przez cały czas ściskałem w dłoni rękojeść mojej siedemdziesiątki piątki, ale szybko okazało
          się to niczym nie uzasadnionym asekuranctwem. Zug, o ile dobrze uchwyciłem jego imię
          rzucone w trakcie powitalnego monologu, bez słowa już uruchomił silnik i ruszyliśmy. Silnikiem
          był tu mocno sfatygowany atomowy przetwarzacz ciepła. Toporna, lecz solidna rzecz
          pozbawiona ruchomych części. Zanurzało się to w wodzie, woda się nagrzewała i była
          wyrzucana przez również zanurzoną tubę. Hałas wynosił około pięciu decybeli, co tłumaczyło w
          pełni, jakim cudem mogłem go wcześniej nie usłyszeć.
             Wszystko, jak dotąd, wyglądało normalnie, lecz mimo to nadal trzymałem gnata pod ręką. Ot,
          normalny środek ostrożności przy spotkaniu z nieznajomym. Potoki słów, które wyrzucał,
          spływały po mnie i z wolna zaczynałem rozumieć, skąd się to bierze. Był myśliwym. Po
          miesiącach samotności wracał do miasta ze skórkami. Pierwsza ludzka gęba, jaką napotkał,
          musiała sprawić mu taką radość, że do tej pory ją okazywał. Przypadek sprawił, że to była moja
          gęba. Nie przerywałem tych popisów krasomówstwa, jako że nie pytany opowiadał wszystko, co
          chciałem, wyjaśniając masę związanych z moją misją problemów. Najbardziej obawiałem się o
          moje ubranie. Wybrałem jednoczęściowy kombinezon o standardowych parametrach. Spotyka
          się je wszędzie w galaktyce, lecz nie mogłem przecież wiedzieć, czy wszędzie to takie tutaj.
          Okazało się, że tak, Zug bowiem nie zainteresował się nim wcale. Zresztą, przy jego
          przyodziewku byłem zgoła szczytem normalności i naprawdę nie rzucałem się w oczy.
          Marynarkę to chyba sam sobie uszył, używając do tego skórek z jakichś tutejszych
          purpurowoczarnych stworzonek. Musiało to zresztą prezentować się nieźle, zanim nie
          zapoznało się bliżej z ogniem i tłuszczem, ale nawet teraz jeszcze robiło wstrząsające
          wrażenie. Spodnie i buty były mniej szokują najwyraźniej masowej produkcji - ale całość
          tworzyła nader malowniczy obrazek. Sądząc zaś po wyposażeniu Zuga, moje wiadomości o
          Freibur były zgodne z prawdą. Typowa mieszanka różnych epok. Elektrostatyczny karabinek
          leżał na kuszy z pękiem stalowych bełtów. Typowy obrazek. Bez wątpienia posiadacz tych
          niezwykłych przedmiotów używał obu z równą skutecznością.
             Freiburbad osiągnęliśmy przed południem. Zug wolał mówić niż słuchać, toteż zadowolił się
          paroma zaledwie zdawkowymi uwagami, które padły z mojej strony. Z przyjemnością za to
          skorzystał z moich koncentratów. Odwdzięczył się flaszką jakiegoś wina domowej produkcji.
          Degustacja wywarła na mnie niezatarte wrażenie. Przełyk i żołądek zameldowały, że ktoś
          przeszlifował je stalowym tarnikiem i zalał kwasem. Nienaturalne to uczucie ustąpiło po paru
          dalszych łykach i tym sposobem podróż upłynęła nam w nader miłym nastroju. Podczas






          cumowania nieomal zatopiliśmy łódź, co wydawało się nam tak zabawne, że zaśmiewaliśmy się
          do łez. Daje to pewne pojęcie o stanie naszego ducha. Po czułym pożegnaniu powędrowałem
          do najbliższego parku, gdzie spocząłem na ławce i trwałem tak, by przywrócić myślom
          normalną ich jasność.
             Architektura oparta była na radosnej układance z plastiku, kamienia i betonu. Wszystko
          wyrastało bez ładu i składu, a ludzie, którzy po tym, pod tym i nad tym wędrowali, stanowili
          jeszcze barwniejszą mozaikę. Zwracałem na nich o wiele większą uwagę niż oni na mnie, a
          zatem wszystko było w porządku.
             Po chwili pojawił się przy mnie zmotoryzowany informer. Dałem mu kredyty i nabyłem gazetę,
          po czym wymieniłem jeszcze parę kredytów na tutejsze gildeny - bez dwóch zdań po
          złodziejskim kursie. Przynajmniej tak by się to nazywało, gdybym to ja programował tę
          maszynę. Wszystkie nowości okazały się trywialne i nieistotne. O wiele bardziej intrygujące
          wydawały się reklamy. Przejrzałem listę hoteli i porównałem proponowane wygody z cenami. I
          to właśnie sprawiło, że zacząłem jednocześnie pocić się i trząść. Przeraziłem się, wpadając
          niemal w panikę. Po miesiącu pobytu po tej stronie barykady, za którą okopało się prawo,
          zaczynałem najwyraźniej myśleć jak praworządny obywatel! Jakże łatwo człowiek traci nawyki
          całego życia...
             - Jesteś kryminalistą! - warknąłem przez zaciśnięte zęby i splunąłem na tabliczkę głoszącą:
          NIE PLUĆ, a uczyniłem to już z wyraźnym zadowoleniem. - Nienawidzisz prawa i szczęśliwie ci
          się żyje bez niego. Sam dla siebie jesteś prawem i jesteś do tego najuczciwszym człowiekiem w
          galaktyce. Nie łamiesz żadnych praw, ponieważ sam je tworzysz i zmieniasz, ilekroć masz
          ochotę.
          Wszystko to była święta prawda i pomyślałem o sobie z nienawiścią z racji tego zapomnienia.
          Ten krótki okres uczciwości, która dopadła mnie w Korpusie, omal nie zniszczył moich
          najlepszych antyspołecznych przyzwyczajeń.
             - Jesteś skurwysyn! - ryknąłem, doprowadzając w ten sposób do wyraźnego przerażenia
          przechodzącą akurat mimo dziewczynę.
             Aby utwierdzić ją w przekonaniu o sprawności jej aparatów słuchowych, wykrzywiłem się
          szkaradnie. Oddaliła się błyskawicznie. Ja też, tyle że w przeciwną stronę. Tak już lepiej -
          stwierdziłem w duchu i ruszyłem w poszukiwaniu możliwości czynienia zła.
             Musiałem odbudować swe wnętrze, nim zajmę się Angeliną! Nie potrzebowałem nawet
          szukać sposobności: sama szybko wpakowała się w ręce. W dziesięć minut znałem już mój cel.
          Co potrzebne miałem przy sobie, mogłem zatem przystąpić do dzieła nie zwlekając. Wybrałem
          odpowiedni zestaw rozmieszczając go po kieszeniach, torbę zaś ukryłem w przegródce na
          dworcu. To, co stanowiło mój pierwszy cel na Freibur, było jak sen. Trzy wyjścia, czterech
          strażników, rozkoszny tłum klientów. Czterech ludzkich strażników! Żadnej elektroniki, żadnych
          automatów. A przecież żaden normalny przybytek tego rodzaju nie traciłby forsy na strażników
          mogąc za jedną dziesiątą ich poborów założyć o całe niebo lepsze mechaniczne
          zabezpieczenia.
             Byłem prawie szczęśliwy, gdy stałem tak w kolejce do kasy, w której również siedział
          człowiek. Zautomatyzowane banki nie są wiele trudniejsze do rozpracowania, wymagają jednak
          innej techniki. Taka oto mieszanina ludzi i prostych maszyn jak tutaj to najłatwiejsza rzecz z
          możliwych.
             - Proszę mi to zamienić na gildeny -- zwróciłem się do kasjera, kładąc przed nim
          dziesięciokredytową monetę.
             - Yes, sir! - usłyszałem.
             Nawet na mnie nie spojrzał! Złapał monetę i wsunął ją w szczelinę jakiejś starożytnej
          machiny. Zanim wyświetlił się napis "właściwa waga", wręczył mi plik tutejszej waluty. Liczyłem
          tę kupę najwolniej, jak mogłem, podczas gdy moja dziesiątka przenikała do skarbca. Gdy byłem
          już pewien, że zaszła wystarczająco daleko, wdusiłem guzik naręcznego nadajnika. Jedynym






          słowem, które nadaje się do opisania późniejszych wydarzeń, jest słowo: piękne. Bo to było
          piękne, bez dwóch zdań! Było to jedno z tych zdarzeń, które pozostawiają po sobie miłe i
          pogodne wspomnienia i jawią się naprawdę jaka chwile szczęścia, gdy wspominać je po latach.
          Ten dziesięciokredytowy drobiazg kosztował mnie parę ładnych godzin pracy, ale każda minuta
          mozołu warta była tego efektu.
             Przeciąłem monetę, wydrążyłem, wyładowałem hermodexem i umieściłem wewnątrz
          elektroniczny zapalnik sterowany sygnałem radiowym. Wszystko oczywiście w granicach
          narzuconych przez wagę oryginału.
          Głuchy huk, jaki doszedł z przepastnych głębin sejfu, był dowodem skuteczności tego
          majsterkowania. Potem nastąpiła lawina trzasków i brzęknięć i tylna ściana sali, za którą
          znajdował się sejf, pękła w połowie, wysypując lawinę złota i kłęby dymu. Ostatnim wyczynem
          mojego podrobionego bilonu było pobudzenie do życia automatów kasowych, tyle tylko, że
          zaczęły działać w przeciwną stronę. Każdy z nich gwałtownie wysypał monety. Deszcz
          pieniędzy spadł na ogłupiałych klientów. Byli jednak szybcy. Ocknęli się błyskawicznie i zaczęli
          zbierać bilon. Radość ich nie trwała jednak długo, ten sam sygnał uruchomił bowiem zapalniki
          bomb gazowych i bezbarwny, bezwonny dym zaczął rozprzestrzeniać się z bankowych koszy
          na śmieci, w których uprzednio umieściłem te zabawki.
          Był to kolejny mój patent; subtelna mieszanina kilku gazów obezwładniających, dająca w
          efekcie gaz oślepiający na okres jakichś trzech godzin. Nie zauważony w tym zamieszaniu
          naciągnąłem na twarz gogle i rozejrzałem się, wdychając powietrze przez odpowiednie filtry w
          nozdrzach, co umożliwiło mi spokojne trawienie obiadu. Efekty uboczne działania tej mieszanki
          sprawiły, że wszyscy: klienci i obsługa, byli zbyt zajęci sobą, by zwracać uwagę na innych.
             Bardzo mi to odpowiadało.
             Mój urzędnik gdzieś zniknął, toteż wlazłem przez okienko do części urzędowej i dobrałem się
          do głównego źródła majątku. Zignorowałem pętającą mi się pod nogami drobnicę i
          skoncentrowałem się na nominałach od tysiąca w górę. W dwie minuty moja torba była pełna i
          rozpocząłem odwrót.
             Wnętrze wypełniło się tymczasem dymem z kolejnego kompletu bomb, które zadziałały z
          opóźnieniem około sześćdziesięciu sekund. Koło drzwi dym był nieco przerzedzony, toteż
          wzmocniłem go kilkoma granatami. Wszystko działało jak najpiękniej i zgodnie z planem.
          Wszystko, prócz jednego idioty-strażnika. We własnych oczach musiał mieć zadatki na
          bohatera. Jego szczątkowe szare komórki wydedukowały widocznie, że coś jest nie tak, więc
          zrobił, co mógł, żeby temu zaradzić. Łaził w kółko i strzelał na oślep. Było czystym cudem, że
          nie udało mu się, jak dotąd, nikogo trafić. Zabrałem mu broń i stuknąłem go w szczyt czaszki.
          Uspokoił się.
          Dym uniemożliwiał komukolwiek z zewnątrz zorientowanie się w wypadkach. Paru gliniarzy
          chciało wprawdzie zaspokoić ciekawość, ale byli tak samo bezradni jak reszta towarzystwa.
             Zorganizowałem małą wycieczkę moich oślepieńców, zbierając ich do kupy koło wyjścia, a
          gdy tłumek był już odpowiedni, wyprowadziłem to zgromadzenie na zewnątrz. Wcześniej, rzecz
          jasna, zdjąłem gogle, oczy zaś trzymałem mocno zaciśnięte, dopóki świeży powiew wiatru nie
          upewnił mnie, że jestem już poza zasięgiem chmury gazu.
          Jakaś lokalna dobra dusza, która dostrzegła spływające mi po twarzy łzy, pomogła mi oddalić
          się od tego pandemonium. Podziękowałem gościowi wylewnie i rozstaliśmy się, każdy
          zadowolony z siebie. Tak się przynajmniej zdawało. Wszystko było proste i jasne. I zawsze tak
          to wygląda, gdy dobrze planuje się swoje posunięcia i nie daje się ponieść głupiemu ryzyku.
          Czułem teraz w sobie takiego ducha bojowego, że znalezienie Angeliny wydawało się
          dziecinadą. Nie było takiej rzeczy, której nie mógłbym zrobić. Pozostając w tym euforycznym
          nastroju, wynająłem pokój w hotelu dla kosmonautów i skupiłem się na korzystaniu z
          przyjemności życia. Ten rejon dostarczał ich wiele, a ja odwiedzałem wszystkie lokale z
          sumienną starannością. W jednym zjadłem stek, w innym wypiłem drinka. Jeśli Angelina też






          przeszła przez ten rejon, a co do tego nie miałem specjalnych wątpliwości, to musiała
          pozostawić po sobie jakiś ślad. Czułem to w kościach.
             - Postawisz dziewczynie drinka? - usłyszałem głos obok. Odwróciłem głowę.
             Dziwek wszelkiego rodzaju i maści kręciło się tu zatrzęsienie, przy czym ich liczba wzrastała
          w miarę, jak mijało popołudnie.
             Od czasu rozpoczęcia mej wędrówki odrzuciłem już całkiem pokaźną liczbę propozycji. Ta
          była kolejną. I rzucona została przez jedną z lepiej wyglądających, a na pewno już lepiej
          zbudowanych niż inne. Obserwowałem, jak dziewczyna oddala się w stronę baru. Spódniczkę
          miała krótką i obcisłą, a do tego wysoko rozciętą po bokach. Pod napiętym materiałem
          poruszały się prowokująco i opływowo pośladki. Były pięknym uzupełnieniem długich i smukłych
          nóg. Osiągnęła bar i wdrapała się na jeden ze stołków, co pozwoliło mi kontemplować wyższe
          partie jej ciała. Miała na sobie bluzkę zrobioną z cienkich pasków jakiejś błyszczącej materii,
          które razem były zebrane tylko na górze i na samym dale. Każdy ruch powodował powstawanie
          i znikanie szczelin, przez które przeświecała kremowa skóra. Wywoływało to oszałamiające
          efekty. Moje oczy odbyły długą podróż, która zaczęła się na wysokości kolan, a skończyła na
          twarzy, przy czym doszedłem do wniosku, że stanowi ona udane dopełnienie. Wydawała się
          całkiem atrakcyjna i jakby skądś znajoma...
             W tym samym momencie moje serce wykonało gwałtowny skok, a ja przyrosłem do krzesła.
          To było niemożliwe ale jednak prawdziwe. Miałem przed sobą Angelinę!
             Przefarbowała włosy i dokonała paru prostych i oczywistych zmian w swojej
          powierzchowności. Tyle akurat, by nie dało się jej rozpoznać na podstawie rysopisu. Nigdy by
          też do tego nie doszło, gdyby nie ja. Jako jedyny widziałem ją i rozmawiałem z nią, wiedząc, z
          kim mam do czynienia. A najmilszym faktem w tym wszystkim było to, że ja mogłem ją
          zidentyfikować, ale ona nie miała bladego pojęcia, kim ja jestem. Widziała mnie co prawda
          równie długo jak ja ją, ale nosiłem wtedy kombinezon z opuszczonym filtrem, a ona miała coś
          ważniejszego do roboty: musiała ratować własną skórę.
             Najszczęśliwszy dzień w moim życiu osiągnął teraz swoje apogeum. Rozkoszowałem się tym
          na wszelkie możliwe sposoby. Tak w ogóle, to Angelinie należało się duże uznanie. Wybrała
          idealne miejsce, by się ukryć. Nigdy nie przyszłoby mi do głowy szukać jej wśród portowych
          dziwek. Miała dość pieniędzy na każdą niemal zachciankę. Była cudowna. Gdyby nie jej
          zboczona skłonność do zabijania, byłaby świetna. Jaki piękny zespół moglibyśmy utworzyć!
             Moje serce ponownie wykonało oszałamiającą ewolucję, gdy skojarzyłem, co mi właściwie
          łazi po łbie. Angelina była przecież nieszczęściem spadającym na każdego, kto znalazł się w
          pobliżu. Wewnątrz pięknego opakowania krył się nad wyraz inteligentny mózg o zdecydowanie
          zboczonych gustach. Nie mogłem zapomnieć o ścieżce, którą wysłała za sobą trupami, a która
          mnie do niej doprowadziła. Dla mego własnego bezpieczeństwa powinienem pamiętać o ciałach
          tych, którzy z nią przegrali, a nie o jej ciele.
          Pozostało mi zrobić jedno: zabrać stąd Angelinę i doprowadzić do Korpusu. Nieistotne były w tej
          chwili moje odczucia wobec niej ani to, czy są wzajemne.
             Przyłączyłem się do niej przy barze i zamówiłem dwie porcje lokalnej trucizny na robaki. Ze
          zwykłej ostrożności mieniłem barwę głosu i akcent. Tego Angelina nasłuchała się dosyć, by
          rozpoznać mnie od razu i był to jedyny mój słaby punkt.
             - Wypij, laluniu - zaproponowałem, podając jej szklaneczkę. - Potem pójdziemy do ciebie.
          Mamy chyba gdzie iść?
             - Miejsce mamy, ale czy mamy dziesiątkę?
             - Oczywiście - zapewniłem urażony. - Myślisz, że ten soczek dali mi za wygląd?
             - Nie jestem knajpą z bramkarzem -odparła z cudownym brakiem zainteresowania. - Płaci się
          z góry, potem się dostaje.
             Złapała moją dziesiątkę w powietrzu, obejrzała ją, zważyła w dłoni i schowała do torebki.






          Obserwowałem to z prawdziwą przyjemnością, która mogła być wzięta za podziw wobec jej
          osoby. Grała swoją rolę idealnie, aż do najdrobniejszych szczegółów. Dopiero gdy odwróciła się
          - ruszyła w stronę wyjścia, przypomniałem sobie, że to jest interes, a nie przyjemność.
          Wychyliłem szklaneczkę i pospieszyłem za Angeliną ku drzwiom, potem zaś w głąb mrocznej
          alei.
          Ledwo znaleźliśmy się na zewnątrz, zdwoiłem ostrożność, było mało prawdopodobne, by szła z
          każdym klientem. Możliwe, że przystąpiła do spółki z jakimś tutejszym silnorękim, który dawał
          narkozę towarzyszącym jej facetom za pomocą gazrurki czy czegoś równie subtelnego. Może
          przyszło mi do głowy w związku z moją wrodzoną ostrożnością, ale dłoń trzymałem na kolbie
          automatica i bacznie się rozglądałem. Przeszliśmy przez park, skręciliśmy w kolejną ulicę i
          weszli do jednego z pobliskich domów. Nikt nie szedł za nami, nikt się do nas nie zbliżył, nie
          było nawet nikogo w zasięgu wzroku.
             Kiedy otworzyła drzwi do pokoju, odprężyłem się trochę. Był mały i obskurny, ale te cechy
          wykluczały przynajmniej obecność komitetu powitalnego.
             Angelina skierowała się prosto do łóżka, ja zaś zbadałem, czy zamek jest dokładnie
          zamknięty.
          Gdy obróciłem się ku niej, znalazłem się na wprost dużego i obrzydliwego wylotu lufy
          siedemdziesiątki piątki. którą to broń Angelina trzymała oburącz i celowała dokładnie we mnie.
             - Do kurwy nędzy; co to za armata?! - wrzasnąłem czując, jak coś zimnego nieprzyjemnie
          wędruje po moim krzyżu, i stwierdzając, że najwyraźniej miałem jednak dobre przeczucie.
          Dłoń nadal trzymałem na kolbie, ale próba wydobycia broni równałaby się w tej sytuacji
          natychmiastowemu samobójstwu.
             - Zamierzam cię zabić i nawet nie muszę w tym celu znać twojego imienia - powiedziała z
          uśmiechem. Zasłużyłeś na to po tym, jak zrujnowałeś moje plan; związane z pancernikiem.
             Nadal jednak nie strzelała, a uśmiech na jej twarzy rozjaśnił się, aż do wyrażania czystej i
          całkowitej radości. Widać było, że niekontrolowana gra mięśni twarzy sprawia jej wyraźną
          przyjemność, do mnie zaś docierało z wolna, że wygłupiłem się na całej linii. Myśliwy stał się
          zwierzyną: upolowała mnie dokładnie tam, gdzie chciała, i to wraz ze świadomością, że nie
          jestem w stanie nic na to poradzić.
             Angelina parsknęła w końcu, ze śmiechem witając moje odkrycia - mimo wszystko była
          artystką. Pozwoliła mi skojarzyć fakty, a dokładnie w momencie, gdy doszedłem do pełnej
          mądrości, nacisnęła spust. Nie raz, ale pięć razy. I jeszcze finalny pocisk między oczy.
          11
             To nie była dokładnie utrata pamięci, ale raczej rodzaj otępienia spowodowanego bólem,
          który bez specjalnych trudności wygrywał z mdłościami. Dodatkowy problem polegał na tym, że
          nie mogłem niestety otworzyć oczu. Gdy w końcu mi się to udało, ujrzałem jakąś gębę, która
          unosiła się nade mną, pływając w różowej substancji.
             - Co się stało? - zapytała gęba.
             - Chciałem właśnie spytać o to samo... - urwałem zaskoczony słabością mojego głosu.
          Gdy tylko wróciła mi w miarę zdolność widzenia, gęba okazała się integralną częścią większej
          całości tworzącej osobę młodzieńca w białym uniformie. Podejrzewałem, że to lekarz, a po tym,
          jak wszystko się trzęsło doszedłem do wniosku, że jedziemy do szpitala.
             - Ktoś strzelał do ciebie? - usłyszałem. - Chyba. Ktoś zameldował o strzałach i pewnie
          ucieszy cię wiadomość, że przybyliśmy w ostatniej chwili. Straciłeś sporo krwi. Część zdołałem
          już uzupełnić. Masz paskudną ranę
          lewego przedramienia, czysty postrzał prawego przedramienia, możliwe są do tego takie urazy,






          jak pęknięcie kości czaszki, złamanie kilku żeber i obrażenia wewnętrzne. Ktoś musiał cię
          naprawdę nie lubić. Kto?
             Też mi pytanie! Kto? A któż by, jak nie moja kochana Angelina. Spryciara, czarownica i
          zimnokrwista morderczyni - oto, kto mnie nie lubi. Teraz przypomniałem sobie wszystko.
          Przepaścistą lufę, która spoglądała na mnie wylotem dość przestronnym, by zaparkować statek
          kosmiczny. Wylatujący z niej ogień i uderzające we mnie kule. I ból, gdy moja kosztowna, w
          pełni gwarantowana i kuloodporna kamizelka wyłapywała je po kolei, rozkładając ich impet na
          cały przód mego ciała. Pamiętałem kołaczącą we mnie nadzieję, że to wystarczy, i przerażenie,
          gdy dymiąca lufa spojrzała w moją twarz. Pamiętałem ostatnią, rozpaczliwą próbę uratowania
          się - głowę osłoniłem skrzyżowanymi ramionami i desperacko rzuciłem się w bak.
          Najzabawniejsze zaś, że próba najwyraźniej się powiodła. Kula, która rozorała mi przedramię,
          była już w wystarczającym stopniu wybita z toru lotu, by zjechać jedynie po kości czaszki,
          zamiast wywalić w niej dwie wcale nietwarzowe dziury.
             Leżałem potem zupełnie nieruchomo w kałuży krwi, gdy w pokoju błąkało się jeszcze echo
          wystrzałów. Ten obrazek musiał tak omamić Angelinę, że się pomyliła. Pospieszyła się i nie
          sprawdziła, czy przypadkiem nie kołaczą jednak we mnie ostatki życia.
             - Połóż się - powiedział lekarz. - Albo dam ci zastrzyk, który unieruchomi cię na tydzień.
             Dopiero gdy to powiedział, zauważyłem, że prawie siedzę na noszach, drżąc mocno i
          oddychając chrapliwie. Spokojnie pozwoliłem się położyć, szczególnie że przy najmniejszym
          poruszeniu moja klatka piersiowa stawała się jednym morzem ognia. I dokładnie w tym
          momencie mój umysł rozpoczął poszukiwanie najlepszego wyjścia z sytuacji. Ignorując ból, o ile
          było to oczywiście możliwe, rozejrzałem się po ambulansie. Najlepszym sposobem zapewnienia
          sobie startu było bowiem upewnienie wszystkich zainteresowanych w przekonaniu, że jestem
          martwy. Jedyne co mogłem tu zrobić, to rąbnąć pisak i kilka blankietów, które wisiały nade mną.
          Wykonałem to jedyną w miarę sprawną ręką, ale i tak rozbudziło to ból w piersiach. Do szpitala
          zajechaliśmy w zgodzie i w komplecie. Robot wyciągnął nosze z ambulansu, opuścił kółka i
          pojechał ze mną w głąb szpitala. Mój opiekun, gdy mijaliśmy go, wsunął jakieś papiery do
          umieszczonej z boku noszy teczki i pokiwał mi na pożegnanie. W odpowiedzi posłałem mu
          bohaterski uśmiech prowadzonego do rzeźni wołu.
             Ledwie zniknął mi z oczu, wyciągnąłem papiery i dokonałem przeglądu tej makulatury. Była
          to jedyna sposobność: miałem w ręku raport i diagnozę w czterech egzemplarzach. Dopóki nie
          znajdzie się to w komputerze, nic nie wiedzą o moim istnieniu. Potrzebowałem jednak nieco
          czasu. Zrzuciłem poduszkę. Robot stanął i gniewnie ją podniósł. Nie zwrócił przy tym uwagi na
          moją pisaninę i nie wydał się zdumiony, gdy jeszcze dwukrotnie zmuszony był ratować dobro
          szpitala. Te przystanki umożliwiły mi ukończenie aktu fałszerstwa.
          Doktor Mcvbklz - tak przynajmniej wynikała z jego podpisu - musiał się jeszcze nauczyć, jak
          wykorzystywać papier. Między ostatnią linią tekstu a podpisem zostawił cale hektary dziewiczej
          przestrzeni. Uznałem to za karygodne marnotrawstwo i czym prędzej zapełniłem ją najlepszą
          spośród dostępnych mi w tej chwili - imitacją jego pisma: "Rozległe obrażenia wewnętrzne
          połączone z bardzo obfitymi krwawieniami, szok... zmarł w drodze. Wszystkie próby reanimacji
          zawiodły". To ostatnie dopisałem po chwili namysłu. Całość brzmiała wystarczająco oficjalnie.
          Nie miałem ochoty na jakiekolwiek reanimacje, sztuczne oddychania i elektrowstrząsy. W chwili
          gdy chowałem papiery z powrotem do torby, skręciliśmy właśnie do izby przyjęć. Wyciągnąłem
          się nieruchomo, udając nieboszczyka najlepiej, jak umiałem.
             - Tu jest następny, który kipnął w drodze, Svand - zauważył ktoś wertując nad moją głową
          papiery. Usłyszałem odjeżdżającego robota, który nie przejął się tym skądinąd nienormalnym
          zdarzeniem, że jego piszący i rzucający poduszkami pacjent okazał się nagle nieboszczykiem.
          Ten brak ciekawości był cechą, która mi się najbardziej w robotach podobała. Starałem się






          myśleć o cmentarzu, trupach i tym podobnych przyjemnościach, mając przy tym błogą nadzieję,
          że odbija się to na mojej twarzy. Coś złapało moją lewą stopę i zdjęło but i skarpetkę. Jakaś
          dłoń chwyciła z kolei moją nogę.
             - Przykre - usłyszałem sympatyczny głos wyrażający żal. - Jeszcze ciepły. Może ktoś
          powinien zawołać zespół reanimacyjny?
             Co za cholerne wścibstwo!
             - Po co? - spytał jakiś inny, szczęśliwie mniej współczujący głos. - Próbowali w karetce.
          Wsadzaj go do pudła. I tak mu już nie pomożemy.
             Straszliwy ból przeniknął moją stopę i omal nie zepsułem przedstawienia nader żywym
          podskokiem. Tylko najwyższym wysiłkiem woli zdołałem utrzymać się w bezruchu, gdy ta małpa
          okręcała mój duży palec drutem kolczastym. Z drutu zwisała tabliczka i miałem nadzieję, że w
          najbliższym czasie taka sama tabliczka będzie zwisała z ucha tego szympansa. I że drut też
          będzie taki sam. Nosze potoczyły się i gdzieś za mną, a może przede mną, otworzyły się jakieś
          drzwi i powiało mrozem. Pozwoliłem sobie na błyskawiczny rzut oka. Jeśli trupy zimowały w tym
          interesie w osobnych lodówkach, to istniała pewność, że moje zmartwychwstanie nastąpi
          niezwłocznie. Mogłem sobie wyobrazić ciekawsze sposoby umierania niż zamarzanie w
          blaszanej, wypełnionej lodem skrzynce z drzwiczkami i klamką z drugiej strony. Szczęście
          jednak nadal galopowało koło mojego boku. Mój oprawca wepchnął mnie do zimnej, ale
          przestronnej sali z kilkoma - przybyłymi najwyraźniej przede mną - pasażerami. Bez zbędnych
          ceregieli zostałem rzucony na lodowatą powierzchnię, a kroki i pisk kółek oddalały się z wolna.
          Huknęły zatrzaskiwane drzwi, zapadła ciemność i absolutna cisza.
             Mój duch bojowy ulotnił się w tym momencie zupełnie. Dzień obfitował w różne
          niesprzyjające wydarzenia, lecz zamknięcie w czarnym jak wnętrze grobu i pełnym trupów
          pokoju wpędziło mnie prawie w depresję. Zanim jednak zdążyłem się załamać do reszty,
          zlazłem na podłogę i pomaszerowałem ku drzwiom. To znaczy w stronę, gdzie spodziewałem
          się drzwi. Zatrzymało mnie bolesne uderzenie w kolano, gdy moja noga spotkała się z
          sąsiednim stołem. Pokuśtykałem w bok, gdzie powinna być ściana. Na moje szczęście była.
             Przejście reszty drogi było już dziecinadą. Najpierw namacałem kontakt i wraz z zalewającym
          pomieszczenie blaskiem światła moja pewność siebie częściowo wróciła. Drzwi znajdowały się
          tam, gdzie powinny, i ja sam nie mógłbym wymyślić ich lepiej. Nie wiaty okna, była natomiast
          nie tylko klamka, ale i zasuwa. Dlaczego od tej strony i dlaczego w ogóle, nie miałem pojęcia,
          ale skorzystałem ze sposobności i zasunąłem ją. Dało mi to pewne poczucie dawno już
          zapomnianej prywatności.
             Chociaż pokój był pełen ludzi, nikt oczywiście nie zwracał na mnie najmniejszej uwagi.
          Zdjąłem z palca drut kolczasty i masażem przywróciłem krążenie. Na żółtej plakietce widniały
          duże czarne litery DOA (co w ludzkim języku oznaczało: zmarł w czasie transportu) i numer.
          Wszyscy na stołach mieli takowe na palcu lewej nogi, tyle że z różnymi numerami. Okazja była
          zbyt dobra, by ją przegapić. Zsunąłem tabliczkę z palca najbardziej zmasakrowanego trupa płci
          męskiej i na to miejsce nałożyłem swoją, po czym parę pracowitych minut spędziłem
          powtarzając ten sam manewr w kilku innych miejscach. W czasie tej radosnej twórczości
          zsunąłem największy prawy but, jaki znalazłem, i nałożyłem go na moją lewą stopę, która
          marzła już solidnie. Nadliczbową tabliczkę schowałem do kieszeni, a jednego z moich
          milczących przyjaciół pozbawiłem cieplej koszuli, której i tak już nie potrzebował. Od pasa w
          górę byłem bowiem nagi, co stanowiło uboczny skutek akcji ratunkowej. Zniknęła nawet moja
          pancerna bielizna.
          Wykonanie tego wszystkiego nie było takie proste ani nie poszło tak szybko, jak się wydaje.
          Poruszałem się jak żwawy sześćdziesięciolatek z lewostronnym paraliżem. Wszystko jednak
          ma kiedyś tam swój kres, toteż w końcu ubrałem się i zgasiłem światło. Potem otworzyłem
          drzwi. Powiało tropikiem.






             W zasięgu wzroku nie dostrzegłem żywej duszy, czym prędzej więc zamknąłem drzwi za
          sobą i powędrowałem do następnych. Wybrałem najbliższe. Wszedłem do jakiejś poczekalni,
          na całe szczęście była pusta. Zwaliłem się na krzesło i przez dość długi czas nie byłem zdalny
          do niczego więcej. Potem wznowiłem poszukiwania.
             Następne drzwi były zamknięte, ale nie zraziłem się tym. Trzecie z kolei ustąpiły bez kłopotu.
          Wewnątrz panowały ciemności i ktoś chrapał na potęgę. Ktokolwiek to był, dobrze wiedział, co
          robi. Przeszukałem pokój, zabrałem jakiś puszcz i kapelusz, a facet nawet nie zmienia pozycji
          ani tonacji. I bardzo dobrze zresztą, byłem bowiem nadal w nastroju, na który składała się nie
          wyładowana jeszcze agresja połączona z czarnym humorem. Cokolwiek by powiedzieć -
          mieszanina wybuchowa. Wylazłem na korytarz. W oddali poruszały się jakieś ludzkie sylwetki,
          lecz nikt nie spoglądał na mnie, gdy znikałem w wyjściu awaryjnym.
             Już po paru sekundach znalazłem się na wilgotnych i mrocznych ulicach Freiburbadu.
          12
             Najbliższa noc i parę najbliższych dni nie były, z oczywistych przyczyn, łatwe do
          zapamiętania. Powrót do pokoju był ryzykiem, ale ryzykiem skalkulowanym.
          Najprawdopodobniej Angelina w ogóle nie odkryła pokoju, a jeśli nawet, to jaki mogła z tego
          zrobić użytek - byłem przecież martwy i tym samym nie stanowiłem dla niej żadnego
          zagrożenia.
          Okazało się, że rozumowanie to było ze wszech miar słuszne. Pokój był w takim stanie, w jakim
          go zostawiłem, a podczas mojego w nim pobytu nie doszło do żadnej wizyty.
             Co dzień zamawiałem jedzenie i przynajmniej dwie flaszki tutejszego bimbru, aby stworzyć
          wrażenie solidnego i samotnego pijaka.                  Nafaszerowałem się lekarstwami i środkami
          znieczulającymi i pogrążyłem w błogiej nieświadomości, z rzadka tylko przerywanej.
             Na trzeci dzień byłem jeszcze trochę ogłupiały, lecz niewątpliwie zacząłem przypominać
          człowieka. Mogłem ruszać ręką, chociaż nie obywało się to bez bólu, a czarnobłękitne ślady po
          kulach nabrały bardziej twarzowej fioletowozłotawej barwy. Bóle głowy i piersi prawie ustąpiły.
             Był już najwyższy czas, by zająć się planami na przyszłość. Zacząłem od zapoznania się z
          zawartością gazet z ostatnich trzech dni. W efekcie z zadowoleniem stwierdziłem, że mój plan
          zaowocował lepszymi nawet wynikami, niż się spodziewałem. W dzień po mojej śmierci we
          wszystkich gazetach pojawiły się sążniste artykuły wysmażone najwyraźniej przez pismaków,
          którzy nie pofatygowali się nawet, by obejrzeć mojego trupa. Potem zaś nastąpiła cisza. Ani
          słowa o Wielkim Szpitalnym Skandalu Zaginionych Ciał czy Aferze Z Powodu, Że To Nie Wujek
          Leży W Trumnie. Cała moja pełna radości improwizacja w lodówce musiała pozostać słodką
          tajemnicą szpitala i głowy spadły bez zbytecznego rozgłosu.
             Angelina, mój kochany kowboj, jeżeli w ogóle jeszcze o mnie myślała, to jedynie jako o
          obłoku szarego dymu ulatującego z lokalnego krematorium. Upraszczało to dalsze
          postępowanie i dawało czas na dokładne zaplanowanie wszystkich kroków. Jedno było pewne.
          Żadnych więcej zabaw z cyklu "kto tu kogo goni". Zamierzałem zaznać nieco przyjemności przy
          aresztowaniu jej. Tyle przynajmniej, ile ona miała z dziurawienia mnie tą kieszonkową artylerią.
          Było niemiłą, lecz niestety niezaprzeczalną prawdą, że jak dotąd to ona mnie wymanewrowała i
          to na całej linii.
             Ukradła pancernik tuż sprzed mojego nosa, na moich oczach grasowała nim po galaktyce,
          uciekła spod lufy mej broni i - co było najgorsze - zastawiła na mnie pułapkę, w którą wlazłem
          rękami i nogami. Podczas ucieczki musiała dokładnie zakarbować sobie mój wygląd i głos, a
          rozsadzająca ją nienawiść była tylko w tym pomocna. Potem zaś zastanowiła się nieco i
          przewidziała moje postępowanie, no i wiedząc, że przybędę, zorganizowała tę oto niemiłą






          pułapkę. I czekała. Z moją pomocą wszystko udało się idealnie.
          Teraz nadeszła moja kolej na rozdanie kart. Pierwszą i podstawową rzeczą była nowa
          charakteryzacja, dokładna zmiana wyglądu. Tym razem nie wystarczało już normalne
          przebranie, potrzebna była radykalna zmiana. I to zarówno przeciwko Angelinie, jak i przeciw
          Korpusowi.
             Co prawda, podczas szkolenia ta kwestia nie padła ani razu, lecz pewien już byłem, że z
          Korpusu odchodzi się tylko w jeden sposób: nogami do przodu.
             Potrzebowałem faktów, a ponieważ udaje się czasem znaleźć je w gazetach, zapisałem się
          do tutejszej biblioteki i pożyczyłem nieco mikrofilmów z prasą. Wybrałem ostatnich pięć
          roczników. Była tam między innymi płomieniście żółta gazeta "Gorące Wieści". Przeznaczona
          dla szerokiego grona czytelników, posługiwała się językiem złożonym z jakichś trzystu słów i
          specjalizowała w napadach, wypadkach i innych krwawych przyjemnościach, opatrując teksty
          zawsze dużą liczbą wyśmienitych, kolorowych fotografii. Tak naprawdę był to klasyczny
          brukowiec skupiający uwagę wyłącznie na skandalach, plotkach i przestępstwach. Czyli
          dokładnie na tym, co było mi potrzebne.
             Ludzkość zawsze miała słabość do porządnych jatek i do mordów. Wśród wszystkich tych
          przestępstw jedno wszakże spotykało się z powszechną dezaprobatą: afery medyczne.
          Słyszałem, że plemiona pierwotne uśmiercały czarowników, jeśli zmarł leczony przez nich
          pacjent. Nie było to pozbawione swoistej racji. W cywilizowanych krajach nie dochodziło
          wprawdzie do tego, ale lekarz, który sprzeniewierzył się swoim obowiązkom, nie mógł liczyć na
          łaskę czy pobłażanie. Gdy jesteśmy chorzy, oddajemy się całkowicie w ręce lekarza, dając mu
          automatycznie możliwość zajmowania się tym, co dla nas najcenniejsze. Nic dziwnego, że jeśli
          facet nadużyje naszego zaufania, ogarnia nas szat przechodzący w furię.
             Coś ze dwa lata temu zdarzyło się, że Wysoko Poważany Doktor Sifternitz z dużym hukiem
          został przekwalifikowany na Wysoko Pogardzanego Obywatela Vulffa Sifternitza. "Gorące
          Wieści" z detalami opisywały, jak łączył życie playboya i chirurga, dopóki skalpel w jego dłoni
          nie przeciął tego zamiast tamtego i życie znanego polityka nie uległo skróceniu o kilka ładnych
          lat. Trzeba zresztą przyznać Vulffowi, że tego dnia był przypadkiem trzeźwy i przyczyną pomyłki
          wcale nie okazał się alkohol. Nie miało to jednak wielkiego znaczenia. Skończyło się na
          odebraniu dyplomu i obrzuceniu błotem oraz powszechnej pogardzie. Życie potraktowało Vulffa
          ciężko i po chamsku, stąd też właśnie był osobą, której szukałem.
             Moja pierwsza wyprawa, na gumowych jeszcze nogach, miała na celu uregulowanie
          rachunków w bibliotece i zasięgnięcie języka na temat Vulffa. Dla osoby o moich możliwościach
          nie przedstawiało sobą żadnego problemu wyśledzenie pseudoobywatela, i to zupełnie
          nieznanego, w obcym mieście i na nowej planecie. Drobiazg. Była to tylko kwestia techniki, a tej
          miałem pod dostatkiem.
          Gdy zastukałem do drewnianych drzwi obskurnej budowli na skraju miasta, gotów już byłem do
          urzeczywistnienia mojego planu.
             - Mam do ciebie interes, Vulfi - poinformowałem zarośniętego osobnika o przekrwionych
          oczach, który raczył otworzyć drzwi.
             - Spierdalaj! - padła odpowiedź.
             Dla dodania powagi swoim słowom spróbował zatrzasnąć drzwi. Moja noga profilaktycznie
          tkwiła za progiem, więc udaremniłem te wysiłki. Szybko znalazłem się wewnątrz.
             - Nie zajmuję się leczeniem-wymamrotał spoglądając na moje zabandażowane ramię. - Nie
          będę zadzierał z glinami. Wynoś się!
             - Twoje wypowiedzi są w równym stopniu monotonne, co nieciekawe - poinformowałem go. -
          Jestem tu, by zaproponować ci jak najnielegalniejszy interes i godną sumę w gotówce.
          Drobiazg związany z nielegalnością imprezy nie powinien zaprzątać ani twojej, ani również, co
          zresztą mniej ważne, mojej uwagi.
             Ignorując pomruki protestu, przelazłem do pokoju.






             - Zgodnie z moimi informacjami żyjesz tu sobie z dziewczynką imieniem Zina. To, co mam do
          powiedzenia, nie jest przeznaczone dla jej uszu jak muszelki. Gdzie ona jest? - Wyszła! -
          ryknął. - I ty też won!
             Złapał za szyjkę pękatej flaszki i był na najlepszej drodze, by zrobić z niej różyczkę, ale
          zrezygnował, gdy wyłożyłem na stół zawartość jednej z moich kieszeni.
             - Jak ci się to podoba? - spytałem, kładąc na stole pierwszy plik gotówki. - A to? A to?
             Każdemu pytaniu towarzyszył, identyczny z poprzednim plik. Flaszka wysunęła się z
          bezwładnej ręki, a oczy wyszły mu z orbit jak na szypułkach. Bardzo ładny obrazek. Dla
          dopełnienia całości dodałem jeszcze dwa pliki i zdobyłem w ten sposób jego całkowitą uwagę.
          Dalszej dyskusji w zasadzie nie było. Od momentu, w którym udowodniłem swój stan
          posiadania, do omówienia zostały wyłącznie detale. Pieniądze miały nań dziwnie magnetyczny
          wpływ, który poza drżeniem kończyn nie wywoływał żadnych innych, fizycznych czy
          psychicznych objawów. Wszystko poszło ładnie i sprawnie.
             - Jest jeszcze jedno, ostatnie pytanie - powiedziałem wstając. - Co z zacną Ziną? Masz
          zamiar jej o tym powiedzieć?
             - Zidiociałeś? - w głosie Vulffa brzmiała autentyczne zdumienie.
             - Zakładam, że wypowiedź ta oznacza przeczenie. A więc, skoro tylko my dwaj o tym wiemy,
          jak zamierzasz wytłumaczyć jej swoją nieobecność i nagły przypływ gotówki?
             To pytanie wprawiło go w jeszcze większy szok.
             - Wyjaśnić? Jej? Ona nie zobaczy ani mnie, ani forsy. Opuszczę tę norę najszybciej, jak się
          da. Czyli za jakieś dziesięć minut.
             - Rozumiem - stwierdziłem. I faktycznie rozumiałem. Pomyślałem też, że jest to raczej
          niewdzięczność z jego strony, zważywszy, że owa Zina wspomagała go zyskami z profesji,
          którą większość kobiet uważa za hańbiącą. Zdecydowałem w duchu, że trzeba będzie zrobić
          coś z tym fantem w przyszłości. Na razie bowiem liczyła się tylko przemiana Jamesa di Griz.
             Nie zważając na takie detale jak koszty, zamówiłem kompletne wyposażenie sali operacyjnej
          wraz z zestawem leków. Dla większej pewności wziąłem wszystko, co tylko było
          zautomatyzowane. Vulfi miał pracować sam, a nie chciałem, by coś mu się pomyliło w
          drobiazgach.
             Wszystko zostało załadowane na poduszkowiec transportowy i powędrowaliśmy w nieznane.
          Żaden z nas nie ufał drugiemu na odległość większą niż zasięg wzroku, co było wprawdzie
          zrozumiałe, lecz powodowało pewne komplikacje. Jak chociażby kwestia ostatniej zapłaty. Ja
          uparłem się uiścić ją dopiero po operacji, a drogi doktor Vulff był temu więcej niż przeciwny.
          Wychodził z założenia, że po fakcie rozwalę mu łeb i zabiorę całą forsę z powrotem. Z przyczyn
          oczywistych nie wziął pod uwagę, że jak długo istnieją na świecie banki, tak długo nie grozi mi
          niewypłacalność. W końcu ustaliliśmy warunki bezpieczeństwa i w pozornej zgodzie
          przystąpiliśmy do dzieła.
             Celem wycieczki był domek wynajęty w całkowitej głuszy nad brzegiem jeziora. Żywność i
          uzupełnienie medykamentów dostarczane były raz na tydzień.
             Współczesne techniki chirurgiczne mają to do siebie, że pozbawione są praktycznie czegoś
          takiego jak ból czy szok. Vulff położył mnie do łóżka, po czym nafaszerował taką ilością
          narkotyków, że dni zlewały mi się w szarą mgłę.
             Pomiędzy dwoma stadiami operacji, gdy byłem w miarę przytomny, zatroszczyłem się o
          dostarczenie środka nasennego, który zacny lekarz wypił z bezalkoholowym drinkiem.
          Odstawienie alkoholu było jednym z warunków naszej umowy. Z tatą pewnością wpływało to
          negatywnie na system nerwowy Vulffa i powodowało trudności z zasypianiem, spełniłem zatem
          czyn samarytański. A poza tym chciałem w spokoju przeprowadzić poszukiwania.
             Gdy chrapanie wznosiło się już ponad chmury, otworzyłem drzwi do pokoju doktora i
          dokonałem małej rewizji. Sądzę, że posiadanie przez niego broni było elementem szeroko






          rozumianej profilaktyki, ale z typami o tak zszarpanych nerwach niczego nie można być
          pewnym. Czasy, gdy służyłem za tarczę strzelecką skończyły się bezpowrotnie - szczęśliwie
          miałem na to niejaki wpływ. Znalazłem kieszonkowy model automatycznej pięćdziesiątki -
          kiepski, ale wystarczająco skuteczny. Mechanizm działał bez zarzutu, magazynek pełen był
          rakietowo napędzanych pocisków, które eksplodowały po osiągnięciu celu. Strzelanie z tego
          egzemplarza byłoby jednak teraz dość groźne dla strzelca, zatkałem bowiem na amen lufę.
          Znalezienie kamery nie zaszokowało mnie, gdyż przy moim braku złudzeń i wiary w
          humanitaryzm nie było nic dziwnego w tym, że Vulff zamierzał oskubać swego dobroczyńcę z
          jeszcze paru groszy i chciał posłużyć się w tym celu szantażem. Odszukałem też parę ładnych
          filmów z dokładnymi, jak sądzę; ekspozycjami mojej osoby. Przed i po operacji. Nie bawiąc się
          w oglądanie, wsadziłem to wszystko pod rentgen i poczekałem, aż się prześwietli.
             W przerwach między narzekaniem na brak alkoholu i damskiej obecności Vulff wykonał
          całkiem przyzwoitą robotę. Oczy, twarz, uszy i ręce - wszystko to zostało całkowicie
          przekształcone. Uczynił ze mnie zupełnie nową osobę. Używając odpowiednich hormonów
          zmienił nawet karnację mojej skóry i kolor oraz rodzaj włosów. Stały się teraz kruczoczarnymi
          kędziorami. Ostatnim zabiegiem, który wykonał wyraźnie będąc u szczytu formy, było delikatne
          muśnięcie moich strun głosowych, co spowodowało, że mój głos stał się głębszy i twardszy.
             Po tym wszystkim Chytry Jim di Griz alias James Bolivar di Griz był martwy, a narodził się
          Hans Schmidt. Przyznaję, że nazwisko nie było zbyt oryginalne, lecz wystarczyło do rozliczenia
          się z Vulffem i przygotowania następnej fazy operacji.
             - Bardzo ładnie, doprawdy ślicznie - oceniłem przeglądając się w lusterku, w którym moje
          palce obmacywały jakąś obcą gębę.
             - No tak, wreszcie się napiję! - westchnął zza moich pleców Vulff, który siedział już na
          walizkach.
             Przez kilka dni wspomagał się spirytusem chirurgicznym, ale odkryłem to w porę i ostatnie
          trzy dni spędził w przymusowej abstynencji. Nie dziwiłem się więc specjalnie, że tęskni do
          jakiejś porządnej popijawy.
             - Dawaj resztę forsy i spływaj stąd! - zażądał.
             - Cierpliwość jest cnotą, którą trzeba pielęgnować, doktorku - powiedziałem, rzucając mu
          gotówkę.
             Zerwał banderolę i gorączkowo przeliczał banknoty.
             - Strata czasu - poinformowałem go łagodnie, a ponieważ nie przestał, wyjaśniłem. - Zadałem
          sobie trud, by na każdym napisać sympatycznym atramentem "ukradzione". Ten atrament
          zaświeci pięknie, ledwie wpuszczą banknoty do maszyny z ultrafioletem, co - jak wiesz jest
          normalną procedurą stosowaną w każdym banku.
             Siedział jak sparaliżowany.
             - Co znaczy "ukradzione"? - wykrztusił po chwili. - No cóż, tyle to chyba wiesz. Cała suma,
          jaką ci dałem, została uprzednio ukradziona. - Jego twarz stała się blada, tak blada, że
          uzyskałem pewność, iż nie dożyje pięćdziesiątki. Nie z tym krążeniem. - Nie powinno cię to
          martwić. Pierwsza połowa była w starych banknotach. Sam puściłem ich sporo bez większego
          kłopotu.
             - Ale... dlaczego?
             - Sensowne pytanie, doktorku. Taką samą sumę przesłałem, oczywiście w czystych
          banknotach, twojej starej znajomej, Zinie. Sądzę, że jesteś jej to winien, choćby nawet było to
          takie drobne zadośćuczynienie za to wszystko, co dla ciebie zrobiła.
             Zrzucając całe wyposażenie i pozostałe zapasy do jeziora uważałem, by nie być
          odwróconym do niego plecami. Gdy skończyłem, ujrzałem szeroki uśmiech na jego obliczu.
          Nadszedł zatem najwyższy czas, by pozbawić go reszty złudzeń.
             - Taksówka będzie tu za parę minut. Odjeżdżamy razem. Zapewniam cię, że będziemy w






          porcie wystarczająco późno, abyś nie zdążył odnaleźć Ziny i odebrać jej pieniędzy, jak to
          planowałeś. -Jego wściekły grymas upewnił mnie, że faktycznie był amatorem w tych sprawach.
          Ciągnąłem mając nadzieję, że doceni uroki bycia zawodowcem: -My natomiast będziemy mieli
          wystarczająco dużo czasu, aby zdążyć na dwa statki odlatujące w zupełnie różne strony
          wszechświata. W jednym z nich zarezerwowałem dla ciebie bilet.
          Wziął go z zainteresowaniem, z jakim bierze się do ręki zdechłą mysz.
              - Pośpiech jest w tym przypadku raczej wskazany, gdyż w parę minut po odlocie statku ta
          oto koperta zostanie doręczona policji. Jest w niej dokładny opis twego udziału w operacji.
             Sądząc po wyrazie jego twarzy, zrozumiał natychmiast. Całą drogę, aż do jego statku,
          przebyliśmy w kompletnym milczeniu. Nie pożegnał mnie nawet przekleństwem. Wcale mi to
          zresztą nie przeszkadzało.
             Spokojnie poczekałem, aż wystartuje, po czym równie spokojnie podążyłem do najbliższego
          hotelu. Na opuszczenie tej planety miałem akurat tyle samo ochoty, co na powiadomienie
          gliniarzy. Niczego tak mi do szczęścia nie brakowało, jak ich zainteresowania moją osobą.
             Wszystkie przygotowania były niezbędne, aby wysłać tego zapijaczonego doktorka jak
          najdalej i utrzymać go na dystans, gdy będzie miał napady delirium. Miał wystarczające
          fundusze, a moja robota powinna przez ten czas dobiec do końca. Ale w tym celu musiałem
          pozostać na miejscu. Tutaj ukrywała się Angelina i tylko tutaj mogłem ją znaleźć. Może się
          wydać dziwne, że byłem tego pewien, ale poznałem ją już na tyle, by odtworzyć niektóre jej
          zachowania i reakcje.
             Po pierwsze, była szczęśliwa z powodu mojej domniemanej śmierci. Do nowych
          nieboszczyków żywiła te same uczucia, co inne dziewczęta do nowych kiecek. Po drugie, miała
          pewność, że zginął jedyny człowiek, który mógł ją rozpoznać. Poprzestała więc przypuszczalnie
          na zwykłych środkach ostrożności stosowanych przeciwko glinom i agentom Korpusu. Gdyby
          wiedziała, że żyję, byłyby one na pewno pewniejsze. Poza tym pomiędzy moją śmiercią a jej
          osobą nikt nie widział najmniejszego związku, toteż nie musiała uciekać. Wystarczyły niewielkie
          zmiany wyglądu, a Freibur jest stworzona do podobnych machlojek. Równie zdrowego miejsca
          nigdy dotąd nie spotkałem.
             Owszem, ogólnie była dość spokojna. Można zaufać specjalistom z Ligi. Zanim dadzą komuś
          komputery, zawsze upewniają się uprzednio, że zostały w miejscowej społeczności
          ustanowione jakieś trwałe prawa. Niemniej jeśli dobrze się rozejrzeć, istnieją jeszcze duże
          możliwości. Wiedziała o tym Angelina, wiedziałem i ja.
             Jednak po tygodniu rozwiniętej działalności musiałem stwierdzić, że najwyraźniej szukaliśmy
          każde czego innego. Prawda była okrutna, lecz niezaprzeczalna. Miło spędziłem ten czas,
          szczególnie że odkryłem niezliczone ilości naprawdę znakomitych okazji do wzbogacenia się.
          Gdyby nie moje pragnienie znalezienia Angeliny, to z pewnością zbudowałbym sobie raj. Takiej
          przyjemności pozbawiło mnie zadanie, które sam sobie postawiłem, a które mobilizowało do
          działania jak bolący ząb.
             W końcu spróbowałem środków mechanicznych i wynająłem najlepszy dostępny w okolicy
          komputer, który naszpikowałem problemami do rozwiązania, Dzięki tej pożerającej kilowaty
          maszynce stałem się szybko specjalistą od ekonomii planety Freibur, lecz pod koniec nie byłem
          ani o cal bliżej znalezienia Angeliny niż na początku. Owszem, przyciągała ją władza, lecz nie
          miałem pojęcia, w które miejsce jej struktury mogła przeniknąć. Prześledziłem wiele afer i
          mechanizmów rządzących tym społeczeństwem, lecz nigdzie nie trafiłem na ślad Angeliny. Król
          Willem IX był ucieleśnieniem jednoosobowej kontroli nad planetą. Przeprowadziłem dogłębne
          śledztwo w sprawie Wilusia i domu królewskiego i udało mi się ujawnić parę soczystych
          skandali, lecz nie odkryłem w nich ani śladu pięknej rączki Angeliny. Utknąłem w martwym
          punkcie.
             Olśnienie przyszło pewnego wieczoru, gdy wykańczałem w samotności flaszkę akvavitu.
          Każdy, kto twierdzi, że po pijaku myśli się lepiej, jest kłamcą, i to kłamcą nie zasługującym






          nawet na uwagę - nie rokuje ktoś taki nadziei na poprawę. Ale ja wcale nie myślałem. Po prostu
          pozwoliłem, by wyobraźnia mnie niosła. A tę mam wybujałą.
          I wtedy przyszła rozwiązanie. Tak oczywiste, że powiedziałem na głos:
             - Wariactwo! To jej kłopot. Ona jest nienormalna. Musisz myśleć po wariacku, tak jak ona, a
          wtedy wszystko będzie proste i pięknie oczywiste.
             Gdy wytrzeźwiałem rano, zrozumiałem, że aby ją odnaleźć, muszę najpierw podążyć za nią
          w otchłań szaleństwa i psychopatii. Nie podobało mi się to specjalnie, lecz cóż było robić. Tylko
          to mogło umożliwić mi odnalezienie Angeliny.
             W zimnym świetle poranka pomysł nie wydawał mi się już tak atrakcyjny. Raczej odwrotnie.
          Mogłem go zrealizować lub nie - wybór zależał ode mnie. Co do tego, że pomysł był słuszny,
          nie miałem wątpliwości. Całe postępowanie Angeliny cechowała aberracja psychiczna. Każde
          nasze spotkanie naznaczone było śmiercią. Zabijała z obojętnością lub z przyjemnością (jak
          mnie na przykład), ale zawsze towarzyszył temu całkowity brak innych emocji. Wątpiłem, by
          znała dokładnie liczbę nieboszczyków, których miała na koncie. Według jej kryteriów byłem
          amatorem, i to początkującym. Nie zabijałem przecież, jeśli nie było to bezwzględnie konieczne,
          a taką postawę nader rzadka spotykało się w naszym fachu. No, no, no... w końcu wylazł ze
          mnie dobrotliwy wujek di Griz: zabójca, który nigdy nie zabił. Tak na marginesie, to nie mimem
          się czego wstydzić. Zawsze uważałem, że ludzkie życie jest największą wartością, jaka istnieje
          w galaktyce.
             Tak oto okazało się, że w tej podstawowej kwestii mamy z Angeliną diametralnie różne
          stanowiska. Aby ją znaleźć, musiałem doprowadzić do ich ujednolicenia. Nie było to znowu
          takie trudne - przynajmniej w teorii. Miałem sporo doświadczenia z narkotykami
          psychosomatycznymi, a stulecia badań doprowadziły do wyprodukowania środków mogących
          stymulować dowolne stany psychiczne. Chcesz być paranoikiem? Weź pigułkę. Jedyną
          pozytywną stronę tego zalewu wszelkim śmieciem stanowił fakt, że skutki były tylko czasowe,
          same zaś środki nie powodowały uzależnienia. Nigdy mnie to nie pociągało, ale ten cel
          wydawał się dość istotny, by zaryzykować nawet całość moich szarych komórek.
             Co prawda nigdzie, w żadnych publikacjach nie było mowy o recepturze podobnej do tej,
          którą ja zastosowałem, ale jeśli pojedyncze składniki działały już wystarczająco silnie, to miałem
          nadzieję, że zebrane razem powinny dać ową potrzebną mi piorunującą miksturę.
             Swoją drogą, było to pasjonujące zajęcie: studiowanie tego, co u Angeliny znałem z praktyki.
          Zdobyłem się nawet na konsultacje ze specjalistami, nie podając oczywiście żadnych
          prawdziwych danych.
             W końcu uzyskałem butlę mętnego, brązowego płynu i taśmę z hipnotycznymi sugestiami.
          Zanim jednak przystąpiłem do praktycznej próby, poczyniłem pewne zabezpieczenia. Nie mając
          pojęcia o faktycznej sile specyfiku, wolałem zostawić sobie notkę na piśmie, która
          uświadamiałaby mi, po co właściwie robię to wszystko. Po południowych przygotowaniach
          dotarto do mnie, że po prostu wyszukuję sobie zajęcie.
             - No cóż, nie jest rzeczą prostą dobrowolnie zagłębiać się w odmęty szaleństwa -
          poinformowałem swoje blade lustrzane odbicie.
          Odbicie zgodziło się ze mną, ale nie powstrzymało żadnego z nas od podwinięcia rękawa i
          wbicia igły gdzie trzeba.
          Rezultaty były jakieś nikłe. Jeśli nie liczyć dzwonienia w uszach i ogólnego skołowania, które
          ustąpiło zresztą dość szybko - nic nie czułem.
             Sprawa zaczynała wyglądać głupio. Poszedłem więc spać ze słuchawkami na uszach.
          Szeptały mi czule tak budujące slogany, jak:
             - Jesteś lepszy, niż ktokolwiek inny, a ludzie, którzy tego nie widzą, niech lepiej uważają.
          Wszyscy oni są durniami i gdyby od ciebie to zależało, sprawy wyglądałyby inaczej, a oczywiste






          jest, dlaczego nie wyglądają.
             Przebudzenie nie było przyjemne.
             Uszy bolały mnie tak od słuchawek, jak od mego własnego natrętnego szeptu. Całe to
          doświadczenie było stratą czasu. Uświadomienie zaś tego doprowadziło mnie do wściekłości.
          Słuchawki pękły z trzaskiem w moich dłoniach i od razu poczułem się trochę lepiej. Znacznie
          lepiej poczułem się, gdy zmieniłem magnetofon w kupę złomu.
             Goląc się przed lustrem, po raz pierwszy odkryłem, że nowa twarz podoba mi się znacznie
          bardziej niż dawna. Nieszczęście urodzin albo też brzydota moich starych, których
          nienawidziłem głęboko (ich jedyną zasługą było wyprodukowanie mnie) - dały mi twarz, która
          nie pasowała do osobowości. Nowa była znacznie lepsza.
             Powinienem odwdzięczyć się jakoś Vulffowi za jego robotę. Na przykład za pomocą kuli.
          Gwarantowałoby to, że nikt nie byłby już w stanie nigdy mnie rozpoznać. Musiałem mieć
          porządną gorączkę tamtego dnia, że pozwoliłem mu odlecieć.
             Na stole leżała kartka z jednym słowem napisanym moją ręką. Angelina. Nie wiedziałem
          tylko, po jaką cholerę to tam leży. Nie da się ukryć, była ważna. Zamierzałem ją odszukać i nic
          na świecie nie było w stanie mnie zatrzymać! Nie dość, że zrobiła ze mnie durnia, to jeszcze
          próbowała mnie zabić. Jeśli ktokolwiek tu zasłużył, aby umrzeć to bez żadnych wątpliwości
          właśnie ona. Niewątpliwie będzie to strata, jako że byłaby świetną partnerką, ale takie jest
          życie. Podarłem kartkę na drobne strzępy.
             Pokój wydał mi się nagle obskurny i duszny. Narkotyk zadziałał. Pomogła w tym taśma.
             Jedynym problemem był brak klucza, który gdzieś wsiąkł. Potrzebowałem czegoś do picia.
          Wprawdzie cymbał w recepcji był tępy jak noga od stołu i powolny jak nagła krew, ale po
          solidnym opieprzeniu klucze zadzwoniły w poczcie pneumatycznej i mogłem wyjść.
          Teraz potrzebne było jakieś spokojne miejsce, by móc pomyśleć. Najbliższa knajpa spełniała
          wyśmienicie te wymogi, trzeba ją było tylko opróżnić z miejscowych rzezimieszków. Kolejne
          drinki rozgrzewały mnie mile, a wspomnienie Angeliny równie skutecznie działało na moją
          psychikę.
             Siedząc tak i popijając miałem dziwne uczucie, że coś jest nie w porządku. Nie pamiętałem
          tylko co. Nagłe mnie olśniło: zastrzyk wkrótce przestanie działać! Muszę wracać do domu. Ta
          mikstura nie była groźniejsza od aspiryny, ale otwierała przed człowiekiem zupełnie nieznany
          świat.
             Zapłaciłem barmanowi i z narastającym zniecierpliwieniem czekałem na resztę, z której
          wydaniem ślamazarzył się aż miło.
             - Cwaniak, co?- spytałem wystarczająco głośno, aby usłyszano mnie w całym lokalu. - Klient
          się śpieszy, więc korzystasz z okazji, żeby go nabrać. Wydałeś mi o dwa gildeny za mało!
             Resztę miałem w garści, toteż gdy schylił się, by przeliczyć, posłałem mu wszystkie drobne w
          twarz, a wraz z nimi palce i całą pięść. Równocześnie stłumionym głosem powiedziałem, co o
          nim myślę.
             Freiburski slang jest dość bogaty w wyzwiska, a ja użyłem najwyszukańszych. Mógłbym
          zdziałać więcej w dziedzinie jego edukacji, ale spieszyłem się do hotelu, a udzielenie mu tej
          lekcji zabrałoby trochę czasu. Odwróciwszy się spojrzałem równocześnie na wiszące na
          bocznej ścianie lustro. Chwalebna ostrożność. Młodzian ów wyjął bowiem spod barku kawał
          rury i był na najlepszej drodze, by opuścić ją na moją głowę. Oczywiście znieruchomiałem i
          pozwoliłem mu dobrze się przymierzyć. Dopiero w chwili, gdy jego ramię rozpoczęło ruch ku
          dołowi, odskoczyłem i złapałem je, nadając mu jeszcze większą szybkość. Ruch ten zakończył
          się suchym trzaskiem łamanej kości i krzepiącym rykiem bólu.
             Żałowałem tylko, że naprawdę nie mam już więcej czasu, by dostarczyć mu prawdziwych
          powodów do wrzasków. -- Widzieliście, że zaatakował mnie znienacka - poinformowałem lekko
          zaskoczoną klientelę, zdążając równocześnie ku drzwiom. -Idę po policję, dopilnujcie, żeby nie






          zwiał!
             Co prawda, gość leżał za barem jęcząc przeraźliwie, więc szanse, że zacznie uciekać, były
          minimalne. Równie nikła była jednak moja chęć zawiadomienia glin. Zanim te oczywiste wnioski
          dotarły do zgromadzonych, ja byłem już za drzwiami. Naturalnie nie biegłem, nie robiłem
          niczego, co przyciągałoby uwagę.
             Pospiesznym krokiem podążyłem do siebie i dopiero w pokoju odetchnąłem z ulgą.
          Pierwszymi rzeczami, jakie ujrzałem były butelka i strzykawka. Gdy je brałem, ręce jeszcze mi
          nie drżały, lecz były już tego bliskie, a zaczęły trząść się naprawdę, gdy spostrzegłem, że
          pozostał mi nie więcej niż milimetr płynu. Niezbędną rzeczą stało się uzupełnienie zapasów.
          Fakt, że o tej porze wszystkie apteki były już nieczynne, nie stanowił żadnej przeszkody.
            Już starożytni twierdzili, że broń jest wartościowsza od gotówki. Moja siedemdziesiątka piątka
          spoczywała w znajdującej się pod biurkiem walizce i mogła przysporzyć mi więcej dóbr niż całe
          zapasy wszystkich pieniędzy w galaktyce. I to był mój błąd. Coś wewnątrz aż krzyczało, lecz
          zignorowałem to. Myśli miałem zaprzątnięte potrzebą pośpiechu i tym, w jakiej kolejności muszę
          wszystko załatwić.
             Gdy złapałem za kolbę, pamięć powróciła... tyle że za późno.
             Rzuciłem się ku drzwiom, ale byłem zbyt wolny. Za sobą
          usłyszałem cichutki trzask pękającego granatu gazowego, który na wszelki wypadek
          umieściłem pod pistoletem. Nawet pogrążając się w nieświadomości zastanawiałem się, jakim
          cudem mogłem zrobić coś równie głupiego...
          14
             Powrotowi do przytomności towarzyszyły różne odczucia, dominował jednak żal.
             Pamiętałem wszystko dokładnie, jako że zdjęty już został posthipnotyczny blok. Aż za
          dokładnie potrafiłem odtworzyć całe moje szaleństwo. Doznania okazały się ciekawe - prócz
          paru spraw, których było mi autentycznie wstyd. Ogarnęła mnie fascynacja nowym, nieznanym
          świat. Poza tym bliższej analizy wymagał teraz mój stosunek do Angeliny. Nie ulegało bowiem
          kwestii, że darzyłem ją serdecznym, głębokim uczuciem. Miłością? Można to i tak nazwać.
          Sądzę, że każdy inny termin byłby nieodpowiedni. Zdawałem sobie sprawę z tego, że takie idee
          to mrzonka, coś zupełnie niemożliwego do spełnienia, podobnie jak pamiętałem o
          najrozmaitszych wadach dziewczęcia. Mimo to uczucie kwitło.
             Skoncentrowałem się jednak na istotniejszych problemach, jako że tamtego i tak nie byłem w
          stanie rozwiązać. Znalezienie Angeliny powinno być proste - nie miałem co prawda żadnych
          dodatkowych informacji, ale rozumiałem już co i w jaki sposób chciała osiągnąć.
             Chodziło jej rzecz jasna o władzę na planecie Freibur. I wydawało się równie oczywiste, że
          chciała ją zdobyć nie poprzez wpływ na osobę króla. Przemoc - to był jedyny i właściwy sposób.
          Przewrót pałacowy, rewolucja czy zamach na samego króla - oto co przygotowywała.
             Dawniej tron był stawką, o którą toczono wojny. To minęło, odkąd Liga zadomowiła się na
          planecie, ale wszystko mogło przecież powrócić jeszcze do dawnego stanu. Z całą pewnością
          Angelina czaiła się gdzieś tu, przygotowując ludzi do tego ambitnego zadania. Któryś z silnych
          miejscowych hrabiów był z pewnością sterowany obecnie nowymi bodźcami kierującymi go w
          stronę tronu. Angelina działała już kiedyś w taki sposób i nie było powodu, dla którego nie
          mogłaby tego powtórzyć. Nie miałem cc do tej kwestii najmniejszych wątpliwości. Pozostawała
          tylko jedna sprawa do wyjaśnienia: kto jest tym człowiekiem?
             Zacząłem znów od miejscowej prasy, gdzie w rubryce z plotkami rzucił mi się w oczy anons
          mówiący o wydawanym przez króla wielkim balu. Oczywiście takiej okazji do towarzyskich
          pogaduch i spotkań nie przepuści nikt z arystokracji.






          Miałem dwa dni, żeby tam się dostać i spędziłem ten czas nawet pracowicie. Skonstruowałem
          sobie idealne dossier, które było nie do sprawdzenia i nie do podważenia. Ojczyzną mą
          uczyniłem odległą prowincję, ubogą we wszystko poza dialektem, który był przedmiotem
          większości freiburskich dowcipów. Mieszkańcy Misteldross - bo tak się owa kraina nazywała -
          słynęli z ignorancji i dziedzicznej tępoty. Była tam cała masa arystokracji, której nikt nie znał
          osobiście, ale o której wszyscy słyszeli.
          Stałem się autentycznym grafem Bentem Diebstallem. Rodowe nazwisko, gdyby tłumaczyć je
          na ogólnie dostępne języki, oznaczało tak bandytę, jak i poborcę podatkowego co dawało dość
          dobre pojęcie o zwyczajach, jak i o pochodzeniu. Jeden z krawców uszył mi twarzowy uniform,
          a ja począłem zgłębiać historię rodu.
             W wolnych chwilach zaopatrzyłem się w kilkanaście pomocnych drobiazgów i posłałem
          barmanowi okrągłą sumkę. To, że miałem rację łamiąc mu rękę, nie zmniejszało niesmaku,
          który we mnie pozostał. Ot, taką już mam słabą naturę. Nocna wizyta w królewskiej drukarni
          zakończyła ten pracowity okres.
              Mój uniform błyszczał wszystkimi kolorami tęczy, buty lśniły jak w karnej kompanii, no i
          byłem jednym z pierwszych gości. Wspaniale zadzwoniłem oporządzeniem kłaniając się
          królowi. Wszyscy na Freibur hołdowali tradycji, toteż straciłem trochę czasu, aby oduczyć się
          potykania o własną szpadę.
             Oczy jego wysokości były z lekka zamglone i niezbyt przytomne, więc doszedłem do
          wniosku, że plotki o prywatnej flaszce, którą zwykł podpierać się przed każdą publiczną
          uroczystością, były zgodne z prawdą. Bez wątpienia przedkładał chrząszcze nad dworaków, był
          bowiem entomologiem amatorem i to wcale niezłym.
             Zwróciłem się do królowej - z wyglądu o wiele bardziej atrakcyjnej. Nic dziwnego zresztą, bo
          była o dwadzieścia lat młodsza. Plotka głosiła, że nienawidziła owadów, dużą sympatią darzyła
          natomiast gatunek ssaków określany jako homo sapiens. Sprawdziłem to podczas powitania,
          stosując specjalny uścisk dłoni. Sposób, w jaki odpowiedziała, oraz jej ogólna reakcja mówiły
          same za siebie. Potem razem z innymi ruszyłem w stronę bufetu. Zdążyłem najeść się, zanim
          został oblężony. Miałem też czas przyjrzeć się uważnie gościom.
             Wszystkie obecne damy stały się obiektami mojej inwigilacji, a choć parę wydawało się
          podobnych do Angeliny, wystarczyło zamienić dwa słowa, by nie dać zmylić się pozorom.
          Niewiasty owe były jak najbardziej błękitnokrwistymi arystokratkami miejscowego chowu.
          Zniechęcony wróciłem do baru.
             - Otrzymałeś królewskie zaproszenie - zabrzmiało koło mego ucha, a jakieś paluchy złapały
          mnie za rękaw. Obróciłem się i ryknąłem na typa trzymającego rękę na mojej odzieży:
             - Zostaw to albo utopię cię w ponczu! - użyłem najlepszego misteldrossańskiego akcentu, na
          jaki było mnie stać.
          Odskoczył jak oparzony.
             - Tak lepiej - stwierdziłem uprzedzając jego pretensje. - A teraz, kto chce mnie widzieć? Król?
             - Jej Wysokość królowa - wysyczał przez zaciśnięte zęby.
             - Ślicznie. Też chętnie bym ją zobaczył. Pokazuj drogę! Po czym ruszyłem przez tłum,
          zmuszając go do posuwania się za mną. Wyprzedzić pozwoliłem się dopiero tuż przed
          tłumikiem otaczającym królową.
             - Wasza Wysokość, oto baron... - zaczął, ale nie pozwoliłem się obrażać.
             - Graf, nie baron - ryknąłem. - Graf Bent Diebstall z ubogiej, prowincjonalnej rodziny, stulecia
          temu wyzutej z majątku i tytułu przez krwiożerczych hrabiów!
             Wykrzywiłem się w stronę przewodnika, jakby to ostatnie dotyczyło właśnie jego.
             - Nie znam wszystkich pańskich tytułów, grafie Bent odezwała się królowa głosem
          przypominającym mi, sam nie wiem czemu, pastwisko wczesnym świtem. Wskazała na dwa
          rzędy lśniących niczym słonko medali kołyszących sio na mojej piersi. Też mi się podobały -mój






          ostatni zakup u handlarza starzyzną.
             - Ordery galaktyczne, Wasza Wysokość - wyjaśniłem. - Najmłodszy syn prowincjonalnej
          rodziny nie mógł znaleźć dla siebie żadnej szansy na Freibur. Dlatego też wstąpiłem do służby
          pozaplanetarnej. Najlepsze lata młodości spędziłem w Stellar Guard. To odznaczenia za różne
          bitwy, inwazje i kosmiczne abordaże. Ale ten jest wart najwięcej... - przerwałem wskazując na
          błyszczącą blachę całą w kometach, supernowych i innych takich. To Stellar Star, najwyższe
          odznaczenie w gwardii. - Przy okazji przyjrzałem mu się uważniej. Wyglądało na rzeczywiste
          odznaczenie gwardyjskie, chyba za pięcioletnią służbę.
             - Jest piękne - oceniła królowa.
             Niestety, sądząc po stroju, gust tej damy był raczej mierny. Ale czego mogłem się
          spodziewać na takim zadupiu.
             - Rzeczywiście - zgodziłem się. - Nie lubię się chwalić, ale jeśli to królewski rozkaz... - to był
          królewski rozkaz i to wyrażony nader pospiesznie.
             Tak zatem nałgałem o moich kosmicznych przygodach, i to tyle, że zdziwiłbym się, gdybym
          po tygodniu nie stał się tematem plotek całego towarzystwa, A zatem będzie musiało dojść to i
          do uszu Angeliny.
             Pokrzepiony takim rozumowaniem wróciłem do baru. Resztę tego atrakcyjnego wieczoru
          spędziłem krążąc między gośćmi i opowiadając, gdzie tylko się dało, moje niestworzone
          łgarstwa. Im więcej jednak czasu mijało, tym mniej podobał mi się pierwotny plan. Owszem,
          stawałem się postacią znaną, ale mogą minąć miesiące, zanim będzie tej sławy dość, by
          usłyszała o mnie Angelina. No i pozostawało jeszcze pytanie, co usłyszy.
             Ten proces musiał zostać przyspieszony i ukierunkowany. Istniało coś, co mogłem zrobić,
          tyle że to był krok godny zaawansowanego szaleńca. Z drugiej strony, gdyby się udało,
          niewątpliwie osiągnąłbym cel. Rzuciłem monetę zdając się los szczęścia, ale ponieważ miałem
          w tym ogromną wprawę, wynik był z góry wiadomy.
             Jeszcze przed balem umieściłem w kieszeniach parę użytecznych drobiazgów. Jednym z
          nich był upominek, który gdyby wszystko zawiodło, mógł otworzyć mi drogę do króla. Wsunąłem
          go do zewnętrznej kieszeni i złapawszy największą szklankę wina, jaką miałem w zasięgu
          wzroku, ruszyłem na poszukiwanie ofiary.
             Gdy przybyłem na przyjęcie, Wiluś był już pijany, teraz przeszedł do stadium paraliżu. W
          swoim uniformie musiał mieć stalowy pręt podtrzymujący go w pionie. Nie było możliwości, by to
          jego własny kręgosłup powodował taki efekt. Nadal jednak pochłaniał podsuwane mu napoje, a
          jego chwiejąca się głowa przyjęła pozycję wskazującą, że król ma chętkę na sen. Otaczał go
          tłumek oldboyów, którzy musieli dobrze bawić się we własnym gronie, gdyż moje zbliżenie się i
          pierwszą próbę zwrócenia na siebie uwagi przywitali niechętnymi spojrzeniami. Ponowiłem
          wysiłki nie zrażony ich reakcją, a ponieważ byłem wyższy i bardziej kolorowy, szybko
          wzbudziłem zainteresowanie Wilusia. Z jednym z oldboyów zapoznałem się wcześniej tego
          wieczoru, zmuszony był zatem mnie przedstawić.
             - Ogromna to przyjemność poznać Waszą Wysokość - zapewniłem pijackim głosem, gdy
          przeszły już oficjalne prezentacje. - Przypadkowo również jestem entomologiem amatorem,
          który ośmielił się iść w ślady Waszej Wysokości. Jestem z tego dumny i uważam, że
          wszechświat powinien zwrócić większą uwagę na Freibur i na osiągnięcia Waszej Królewskiej
          Mości w dziedzinie entomologii...
             Bredziłem jeszcze przez chwilę w tym guście, aż król, który wyłapywał z pewnością nie więcej
          niż jedno słowo na dziesięć - zaczął tracić zainteresowanie. Sięgnąłem więc do kieszeni i
          wyciągnąłem mego asa.
             - Z uwagi na zainteresowania Waszej Wysokości oznajmiłem grzebiąc w kieszeni - starannie
          przechowywałem ten okaz, wioząc go przez pustkę długich lat świetlnych, aby spoczął w
          miejscu, które jest mu należne, czyli w kolekcji Waszej Wysokości. - Wydobyłem z kieszeni
          przezroczyste pudełko i podetknąłem mu pod nos.






             Z wyraźnym wysiłkiem skoncentrował wzrok na zawartości. Całe otoczenie wyciągało szyje,
          by zobaczyć, co to takiego.
          Nie mogę zaprzeczyć - obiekt godzien był takiego podziwu. Był to przepiękny żuk długości
          mojej dłoni, z trzema parami skrzydeł różnego koloru i tuzinem nóg najrozmaitszego kształtu,
          potężną szczęką i trojgiem oczu. Tyle tylko, że nie podróżował ani minuty w przestrzeni. Sam
          go zrobiłem dzisiejszego ranka. Większość składników pochodziła z innych owadów, a tu i
          ówdzie, w miejscach, gdzie matce naturze zabrakło inwencji, dodałem kawałki tworzywa. Pudło
          było nieco przydymione, by ukryć co wątpliwsze detale.
             - Wasza Wysokość musi obejrzeć go z bliska - stwierdziłem otwierając pudełko i usiłując
          pokazać mu zawartość. Było to o tyle trudne, że obaj kiwaliśmy się z różnymi częstotliwościami,
          a kasetkę trzymałem razem ze szklanką. Ścisnąłem trochę moje trofeum i owad wskoczył do
          królewskiej szklanki.
             - Ratować! Wyciągnąć! - ryknął król wsadzając paluchy do środka. Przy okazji część alkoholu
          wylała się na Wilusia. Z tyłu dobiegł mnie pełen wściekłości pomruk. W końcu złapał owada,
          lecz znów wymknął mu się z rąk, lądując na piersi, skąd powoli, gubiąc po drodze nogi i
          skrzydła i pozostawiając na materiale szeroką wstęgę wina, spłynął na podłogę. Gdy
          usiłowałem go złapać, płyn z mojej szklanki chlusnął na monarszą pierś. Tłum zawył z
          wściekłości, ale król przyjął to nieźle. Stał jak drzewo wyginane huraganem i nawet nie
          zaprotestował. Mamrotał tylko:
             - Powiedziałem, powiedziałem...
             Nawet gdy próbowałem wytrzeć wino chusteczką, nadeptując mu przypadkowo na nogę,
          zachowywał się spokojnie. W przeciwieństwie do otoczenia. Jeden gość trzasnął mnie w ramię.
          Zatoczyłem się pod wpływem ciosu i uderzyłem Wilusia w pierś. Królewska korona poturlała się
          po podłodze. Oldboye zawrzeli i ruszyli na mnie. Było to dość zabawne, lecz tylko do czasu. Na
          pomoc przyszło im młodsze pokolenie arystokracji. Co prawda, pokazałem im parę sztuczek z
          różnych metod walki, ale braki techniczne rekompensowała im siła i liczebność.
             To był, naprawdę dobry sparring. Kobiety krzyczały. Król został wyniesiony, szkło się tłukło, a
          potem wszystko - włącznie ze mną - zakotłowało się.
             Nie mogłem dać rady tylu ludziom, lecz miałem tę satysfakcję, że nie pozostałem im dłużny.
          Moim ostatnim wspomnieniem było, że kilku facetów mnie trzymało, a jeden próbował rąbnąć.
          Udało mi się jeszcze kopnąć go w szczękę, zanim zostałem całkowicie obezwładniony.
          15
             Moje niecywilizowane nawyki zarówno nie ułatwiały mi bytowania w więzieniu, jak i nie
          umilały życia strażnikom.
             Fakt faktem, że miałem dużo szczęścia. Ta zabawa z biednym Wilusiem mogła skończyć się
          tragicznie. Obraza majestatu była zbrodnią, za którą z reguły karano śmiercią. Na szczęście
          cywilizacyjne wpływy Ligi przeniknęły już trochę na Freibur i nie groził mi los aż tak surowy. Ba,
          wszyscy starali mi się za wszelką cenę udowodnić, w jakim to poszanowaniu jest u nich prawo,
          co doprowadziło mnie dość szybko do szału. Od tego czasu musieli przynosić nowe naczynia
          do każdego posiłku.
             Udało mi się jednak osiągnąć oba cele: pozostałem żywy i bez wątpienia zyskałem sporą
          sławę. Głównie zresztą jako postać przynosząca wstyd i okrywająca hańbą całą arystokrację.
          Byłem kimś, kim praworządny, uczciwy Freiburianin pogardzał z całego serca, a zatem
          powinienem jako taki wzbudzić zainteresowanie Angeliny. W związku z krwawą przeszłością






          planeta cierpiała na niedobór takich ludzi. Nie chodziło oczywiście o różne szumowiny, jako że
          portowe knajpy pełne były muskularnych chłopców do bicia, których Angelina mogła mieć na
          pęczki. Lecz samym batalionem osiłków nie wygrywa się rewolucji. Potrzebni są sojusznicy
          potrafiący myśleć i kierować akcją. Szczególnie zaś niezbędni są sprzymierzeńcy wśród
          arystokracji, a jak zdążyłem zauważyć, tego typu zdolności i cechy, które czyniły z arystokraty
          sprzymierzeńca złej sprawy, są raczej mało rozpowszechnione, o ile w ogóle występują na
          Freibur.
             Swoim zachowaniem na balu ujawniłem posiadanie wszystkich pożądanych przez Angelinę
          cech. I to w sposób, który nie sugerował wcale, że był to pokaz przeznaczony specjalnie dla
          niej.
             Pułapka była więc gotowa i Angelinie pozostało tylko w nią wpaść. Taką przynajmniej miałem
          nadzieję.
             Zasuwa zgrzytnęła i w drzwiach pojawił się klawisz. - Ma pan gości, grafie Diebstall -
          obwieścił.
             - Każ im iść do diabła! - ryknąłem. - Nie ma na tym cuchnącym śmietniku nikogo, kogo
          chciałbym widzieć! Nie zwrócił na to uwagi.                  Skłonił się jedynie naczelnikowi więzienia i
          towarzyszącej mu parze iście wykopaliskowych typów w czarnych szatach. Zrobiłem, co
          mogłem, by ich zignorować. Zaczekali, aż straż zniknęła, po czym jeden otworzył skórzaną tekę
          i wyjął z niej kartkę papieru.
             - Nie podpiszę listu samobójczego! Możecie mnie zarżnąć we śnie, ale sam tego nie zrobię! -
          warknąłem. Trochę go to zaskoczyło, lecz starał się zachować spokój. - To niedorzeczna
          sugestia - zapewnił. - Jestem
          królewskim adwokatem i nigdy nie zgodziłbym się na coś takiego.
             Wszyscy trzej skłonili się równocześnie, zupełnie jakby zawieszeni byli na jednym drucie.
          Omal się nie odkłoniłem, takie to było zaraźliwe.
             - Nie zabiję się! - stwierdziłem, żeby przerwać ten podniosły ceremoniał. - To moje ostatnie
          słowo. Królewski adwokat miał wystarczająco długą praktykę sądową za sobą, by nie zwracać
          uwagi na takie oświadczenia. Odchrząknął, rozpostarł papier i wrócił do tematu.
             - Jest pan oskarżony o sporą liczbę przestępstw, młody człowieku - wyrzekł z malującą się na
          twarzy emfazą. Ziewnąłem. - Wolałbym oczywiście, żeby to wszystko nie miało miejsca, ale cóż.
          Dalsze rozdmuchiwanie tej sprawy może przynieść wszystkim zainteresowanym wyłącznie
          szkodę. Sam król tego nie chce. W swej łaskawości i umiłowaniu pokoju pragnie zakończyć całą
          tę przykrą historię polubownie. Jestem tu z jego woli. Jeśli podpisze pan przeprosiny, zastanie
          pan umieszczony w odlatującym jeszcze tej nocy statku kosmicznym i cała sprawa zastanie
          zapomniana.
             - Staracie się to zatuszować, aby nie wyszły na jaw wasze pijackie orgie urządzane w pałacu,
          co? - warknąłem.
          Twarz mu spurpurowiała. Nadzwyczajnym wysiłkiem woli zapanował jednak nad odczuciami.
             - Jest pan niesprawiedliwy, sir! - wychrypiał. - Nie jest pan bez winy w tej sprawie, proszę o
          tym pamiętać. Radziłbym skorzystać z łaskawości króla i podpisać.
             Z tymi słowami wręczył mi papier, który natychmiast podarłem.
             - Przeprosiny? Nigdy! - wrzasnąłem. - Broniłem swego honoru przed hordą pijanych, podłych
          i od złodziei wywodzących swe nazwiska szlachciurów, którzy ukradli tytuły prawnie należące
          do mojej rodziny!
             Nie pozostało im nic innego, jak opuścić celę, co zrobili z nadzwyczajną szybkością. Zważyć
          wprawdzie trzeba, że naczelnikowi pomogłem celnie wymierzonym kopniakiem. Był w tym
          towarzystwie jedynym młodym osobnikiem, zatem nie miałem żadnych wyrzutów sumienia.
             Wszystko wróciło do normy. Odrzuciłem propozycję, która zrujnowałaby cały mój plan. Z






          drugiej strony oznaczało to spędzenie reszty życia za kratkami, gdyż nie nastąpiła już żadna
          więcej próba nawiązania porozumienia. Nie było również żadnego procesu - ot, po prostu
          byłem, gdzie byłem, i tak miało już zostać.
             Oczekiwanie zawsze uważałem za męczące. Podobnie jak bezczynność. W obecnym
          układzie najgorsze okazało się to, że nie mogłem nawet pozwolić sobie na opuszczenie
          więzienia, do czego sposobności miałem przecież dość, z tym że położyłbym wówczas całą
          sprawę. Była to przykra świadomość. Jeśli bowiem byłem tym, za kogo się podawałem, to
          ucieczka przekraczała moje możliwości. Kwadratura koła. Po tygodniu prawie się załamałem i
          już miałem się wyrwać, gdy na szczęście Angelina przystąpiła do akcji.
             Oczywiście w nocy i oczywiście w typowy dla niej sposób.
             Obudził mnie jakiś nienaturalny dźwięk. Nasłuchiwanie do niczego mnie nie doprowadziło,
          toteż zbliżyłem się do drzwi i wyjrzałem przez zakratowane okienko.
             Na końcu korytarza rysował się całkiem halny obrazek.
             Strażnik z nocnej zmiany leżał rozciągnięty na podłodze, a czarno odziana i zamaskowana
          postać prostowała się właśnie wycierając nóż.
             Od strony wyjścia zbliżył się drugi obcy i razem chwycili martwe ciało. Ruszyli ku moim
          drzwiom i złożyli trupa tuż
          przy nich. Jeden z osobników wyciągnął z kieszeni strzęp czerwonej materii i wcisnął w dłoń
          nieboszczyka. Potem zwrócili się ku mojej celi, więc czym prędzej zniknąłem z ich pola widzenia
          i wróciłem do łóżka. Zgrzytnął kluczyk w zamku, zabłysło światło. Siadłem mrugając oczami i
          dając całkiem niezłe przedstawienie.
             - Kto tu? Czego chcesz, do cholery?
             - Wstawaj i ubieraj się, Diebstall. Szybko! Wychodzisz stąd! - To był ten pierwszy, tym razem
          z pałką w garści.
             Rozdarłem szczęki udając ziewanie, wytrzeszczyłem oczy i odskoczyłem, opierając się
          plecami o ścianę.
             - Zabójcy! - syknąłem. - To najnowszy pomysł Willego, co? Zarzucić mi stryczek na szyję i
          przysięgać potem, że sam się powiesiłem? No chodźcie, ale nie myślcie, że będzie to łatwe!
             - Nie bądź idiotą - szepnął. - I zamknij dziób. Jesteśmy tu, aby pomóc ci uciec. Jesteśmy
          przyjaciółmi! Para identycznie ubranych mężczyzn wśliznęła się do celi, dołączając do mojego
          samotnego rozmówcy. Na korytarzu zamajaczyła sylwetka czwartego.
             - Przyjaciele! - wrzasnąłem. - Mordercy! Zapłacicie za to!
             Ten w korytarzu szepnął coś i pozostała trójka skoczyła na mnie.
             Szef był niewielkim mężczyzną - o ile był mężczyzną. Ubiór miał zbyt luźny, a maskę zbyt
          szczelną, aby mieć pewność, ale Angelina była akurat tego wzrostu. No i osobisty udział w
          takiej akcji pasował do niej. Mając na karku jej opryszków, nie byłem jednak w stanie przyjrzeć
          się dokładniej.
             Pierwszego kopnąłem w brzuch, drugiego trzasnąłem w szczękę, ale niezbyt mocno. To nie
          ja ich miałem stąd wynosić. W tym rodzaju walki moi przeciwnicy byli zaprawieni, toteż łatwo im
          poszło. Tym bardziej że stawiałem raczej symboliczny opór. Starałem się nie uśmiechać, gdy
          wynosili mnie tam, gdzie za wszelką cenę chciałem się dostać.
             Ponieważ pałowanie mogło mieć zgubne skutki, pozbawili mnie przytomności rozduszając po
          prostu pod moim nosem kapsułkę z gazem usypiającym. W ten sposób zarówno droga, którą
          odbyliśmy, jak i punkt docelowy były dla mnie zagadką. Musieli dać mi potem jakieś antidotum,
          gdyż następną rzeczą, jaką pamiętam, był facet ze strzykawką. Podniósł mi powiekę, za co
          trzepnąłem go po łapie.
             - Trochę tortur przed śmiercią - parsknąłem przypominając sobie o roli.






             - Tym razem nie ma się co przejmować - rozległ się za mną głęboki głos. - Jest pan między
          przyjaciółmi. Między ludźmi, którzy rozumieją i podzielają pańskie niezadowolenie z istnienia
          obecnego reżimu.
             Z całą pewnością nie był to głos Angeliny. Oblicze zresztą też nie: kwadratowa szczęka i
          ciemne oczy, a poza tym wyglądał bez wątpienia jak facet i to z tutejszej arystokracji. Medyk
          nas opuścił, a ja wysiliłem pamięć. Na pewno go widziałem - podczas ćwiczeń
          mnemotechnicznych, które pomogły mi przygotowywać się do roli. Oczywiście, że go znam!
             - Rdenrundt! Hrabia Rdenrundt-powiedziałem wolno, starając się przypomnieć sobie
          wszystko, co o nim wiedziałem. - Mógłbym uwierzyć w to, co usłyszałem, gdyby nie fakt, że jest
          pan pierwszym kuzynem Jego Wysokości. Ciężko jest mi przyjąć, że wykradł mnie pan z
          królewskiego więzienia dla swej przyjemności i...
             - Nie jest istotne, w co pan wierzy - parsknął ze złością i umilkł, by opanować nerwy. - Willem
          może być moim kuzynem, lecz to nie oznacza, że muszę o nim myśleć jako o idealnym władcy.
          Mówił pan o wielu rzeczach na balu. Czy podtrzymuje pan to? Czy też była to tylko bufonada?
          Proszę się dobrze zastanowić, może się pan pogrążyć. Być może są jeszcze inni, którzy w
          odróżnieniu od pana nie będą czekać z założonymi rękami, aż zmiana nastąpi sama.
             Gwałtowność i entuzjazm - oto ja. Lojalny przyjaciel i śmiertelny wróg. Skoczyłem ku niemu,
          złapałem jego dłoń i potrząsnąłem nią z rozmachem.
             - Jeśli mówi pan prawdę, to jestem po pana stronie. Jeśli pan kłamie i jest to tylko królewska
          zasadzka, to przygotuj się, hrabio, do walki!
             - Nie ma sensu walczyć - odparł uwalniając swą dłoń z uścisku, co sprawiło mu niejaką
          trudność. - A przynajmniej nie dotyczy to nas. Mamy przed sobą inne zadania i musimy nauczyć
          się ufać sobie nawzajem. Freibur jest teraz inna niż za czasów naszych przodków. Jak dotąd
          nie znalazłem tu nikogo pewnego.
             - Ci chłopcy, którzy zabrali mnie z celi, nie byli najgorsi. Wyglądali na znających swoją robotę.
             - Mięśnie! - parsknął pogardliwie i wdusił guzik w oparciu fotela. - Osiłki o zakutych łbach.
          Tych można mieć, ilu tylko się chce. Potrzebni są ludzie, którzy mogą nimi kierować i pomóc mi
          doprowadzić Freibur do lepszego jutra.
          Nie wspomniałem nic o osobie, która kierowała grupą moich oswobodzicieli. Jeżeli hrabia nie
          zamierzał mówić o Angelinie, to ja tym bardziej. Ponieważ zaś narzekał na brak umysłów,
          postanowiłem go pocieszyć.
             - To był pański pomysł, by wetknąć strażnikowi w dłoń kawałek munduru?
             Nie potrafił ukryć zdziwienia.
             - Jest pan dobrym obserwatorem, panie Bent!
             - Kwestia treningu - starałem się wyglądać skromnie i dumnie. -To był czerwony materiał i
          sprawiał wrażenie, jakby ktoś wyrwał go w trakcie szarpaniny z czyjegoś munduru. Wszyscy,
          których widziałem, ubrani byli na czarno. Może odrobina niedyskrecji...
             - Z każdą chwilą jestem bardziej zadowolony, że przyłączył się pan do nas - zaprezentował w
          uśmiechu cały garnitur zepsutych zębów. - Stary książę ubiera swych ludzi w czerwone liberie,
          jak pan zapewne wie...
             - I jest najsilniejszym poplecznikiem Willema IX zakończyłem za niego. - Nikt się nie zmartwi,
          jak się pogryzą.
             - W najmniejszym stopniu - zgodził się, ponownie przypominając mi o dentyście.
             Bez wątpienia stanowił najlepszy parawan, jaki moja Angelina mogła znaleźć. Był tak
          pyszałkowaty, że z ledwością starczało mu wyobraźni na zrozumienie pomysłów, które
          wtłaczała mu do głowy. Dość jednak było w nim ambicji, dość było jego tytułu i majątku, by mieć
          pod ręką wszystko, co potrzebne. Zastanawiałem się właśnie, gdzie ona jest, gdy coś wlazło
          przez drzwi. Wydało mi się, że zaczęliśmy wojnę. Był to tylko robot, ale narobił tyle hałasu, że
          nie od razu mogłem się zorientować, co jest w nim uszkodzone.
           Hrabia rozkazał tej kupie złomu zająć się barem, a gdy to coś się odwróciło, zobaczyłem






          najgorsze. Komin. To, co wisiało w powietrzu, to był dym ze spalonego węgla.
             - Czy to coś jest na węgiel...? - wykrztusiłem.
             - Tak - przytaknął hrabia odbierając szklaneczki. Jest to doskonały przykład na szkodliwość
          obecnych rządów. Nie zobaczy pan takich robotów w stolicy!
             - Mam nadzieję - jęknąłem gapiąc się na strumyki pary, uciekające ze złącz w stawach, i na
          pojemnik z węglem, który to coś dźwigało na plecach. - Oczywiście, byłem przez długi czas
          daleko... rzeczy się zmieniają...
             - Nie zmieniają się z wystarczającą szybkością! A poza tym niech pan nie udaje
          galaktycznego obieżyświata, Diebstall. Byłem w Misteldross i widziałem, jak się tam żyje. Nie
          macie nawet takich rupieci. - Kopnął zabytek, który zareagował wypuszczeniem pary z nowego
          złącza, tym razem w nodze, po czym kontynuował: - Na Grundlovs Day będzie dwieście lat, jak
          jesteśmy w Lidze. I co z tego mamy? Luksusy dla króla zamiast porządnych dostaw, które
          postawiłyby gospodarkę na nogi. Wszystko, co dostaliśmy, to jeden transport mózgów i układów
          kontrolnych. Resztę musimy wykonywać na miejscu. Są przecież regiony, gdzie uważają robota
          za służącego odzianego w zbroję!
             Nawet nie próbowałem tłumaczyć mu zasad galaktycznej ekonomii i polityki. To zadupie
          przez prawie tysiąc lat było odcięte od świata. Byli przywracani cywilizacji krok po kroku, powoli,
          ale bez przemocy. Pewnie, można by tu jutro przydać bilion robotów, ale co by to polepszyło?
          Będzie korzystniej, jeśli tubylcy sami nauczą się je konstruować. A jeśli nie podoba im się
          produkt finalny, to lepiej by go poprawili, a nie utyskiwali. Gospodarz widział to jednak zupełnie
          inaczej, Angelina zawsze miała duży dar przekonywania. Nadal wpatrywał się w robota i nagle
          stuknął palcem w jedną z plakietek na jego korpusie.
             - Spójrz pan na to - warknął - ciśnienie skoczyło do osiemdziesięciu atmosfer. To bydlę za
          chwilę eksploduje nam prosto w twarze i podpali tę chałupę. Spuść parę, idioto!
             Coś z tego musiało dotrzeć do mózgu automatu, gdyż z przeraźliwym klekotem opuścił tacę
          na stół i pociągnął jakąś wajchę. Rozległ się budzący zgrozę pisk i całe pomieszczenie zasnuły
          kłęby pary.
             - Wynoś się natychmiast! Won! - wrzasnął hrabia zanosząc się kaszlem.
             Pociągnąłem solidny łyk i w tejże chwili polubiłem hrabiego. Polubiłbym go znacznie bardziej,
          gdyby zaprowadził mnie do Angeliny.
             Cała ta sprawa nosiła ślady jej paluszków i nie wątpiłem, że dziewczyna jest w zamku.
               Godzinę później poznałem sztab Rdenrundta. Składał się z sześciu młodzieńców z dobrych
          domów, pełnych zapału i bezdennej głupoty. Jeden z nich, Kurt, tegoż popołudnia służył mi za
          przewodnika, pokazując zamek i oddzieloną od niego solidnym murem osadę. Plany
          gospodarza niewiele zdradzało, jeśli nie liczyć grupy zbrojnych, trenujących na strzelnicy.
          Wszystko wyglądało diabelnie pokojowo, a mimo to przywieziono mnie właśnie w to miejsce nie
          przez przypadek. Pociągnąłem Kurta za język: podobnie jak wielu szlachciców ze wsi miał żal
          do władzy, nie robił nic, żeby to zmienić, i zarazem gotów był przystąpić do akcji, będącej w
          jego pojęciu czymś wielce mglistym. Nie sądziłem, żeby widział bodaj jednego nieboszczyka w
          swoim życiu. Wszystko to mówił z takim brakiem wprawy, że musiało być prawdziwe. Toteż
          ucieszyłem się niezmiernie, gdy w końcu przyłapałem go na kłamstwie. Minęliśmy właśnie
          gromadę niewiast i Kurt pośpieszył z wyjaśnieniem, że są to żony oficerów.
             - Ty też jesteś żonaty? - spytałem.
             - Nie, nigdy nie miałem na to czasu, a teraz sądzę, że jest już za późno. Przynajmniej
          chwilowo. Kiedy to się skończy, to może znajdę czas, żeby się ustatkować.
             - Też racja. A hrabia? Byłem tyle czasu daleko stąd, że straciłem rozeznanie w kwestiach
          rodzinnych. Obserwowałem go spod oka i zanotowałem na koncie pierwszy sukces.
             - No cóż... tak, można tak powiedzieć. To znaczy, chciałem powiedzieć, że hrabia był żonaty,
          ale nastąpił wypadek i już nie jest... - najwyraźniej mu się poplątało i biedak umilkł.






             Jest coś, co pozwala rozpoznać ślad Angeliny: jeden lub dwa świeże trupy. Połączenie obu
          faktów nie wymagało przesadnie lotnego umysłu. Poza tym gdyby hrabina zmarła normalnie, to
          biedny Kurt nie pociłby się i nie plątał, gdy poruszyłem ten temat. Zamierzałem nakłonić go do
          poszukania osobników, którzy przywieźli mnie tutaj. Planowałem rozwiązać im języki,
          zapewniając o braku żalu za napaść, i uzyskać nieco informacji o osobie, która dowodziła nimi.
          Postanowiłem jednak nie śpieszyć się z tym.
             Angelina wykonała ruch, gdy zamierzałem wziąć się do spojenia moich wybawców. Po
          odpowiedniej dawce alkoholu wycisnąłbym z nich wszystko. Okazało się to zbędne. Nazajutrz
          siedzieliśmy z hrabią w jadalni i z zadowoleniem zauważyłem, że jest on solidnym i wytrwałym
          pijakiem, wobec czego nie grozi mi śmierć z pragnienia. Hrabia był najwyraźniej czymś przejęty.
          W zamyśleniu żuł dolną wargę i lustrował mnie od góry do dołu. Musiał się w końcu na coś
          zdecydować, gdyż przemówił!
             - Co pan wie o rodzinie Radebrechenów?
             Było to najbardziej egzotyczne pytanie z tych, jakie od niego słyszałem.
             - Absolutnie nic - odparłem zgodnie z prawdą. A powinienem?
             - Nie... nie - mruknął, powracając do żucia własnej wargi. - Chodź pan ze mną!
             Jednak się na coś zdecydował. Przeszliśmy przez kilka korytarzy, wchodząc do coraz
          wyższych partii budynku, i zatrzymaliśmy się przed drzwiami. Zupełnie zwyczajnymi, takimi jak
          wszystkie pozostałe, tylko że przed tymi stał strażnik. Miał skrzyżowane ramiona, akurat tak że
          palce obejmowały kolbę pistoletu. Na nasz widok nawet nie drgnął.
             - Wszystko w porządku - powiedział hrabia. - On jest ze mną.
             - I tak mam go przeszukać - strażnik wzruszył ramionami. - Rozkazy.
             Coraz ciekawiej! Ktoś tu wydaje rozkazy, których właściciel zamku nie może zmienić. Byłoby
          to zajmującą zagadką, gdybym nie znał odpowiedzi. A jeszcze głos strażnika wydał mi się jakiś
          znajomy. Przeszukał mnie szybko i sprawnie, z żadnym zresztą skutkiem, po czym weszliśmy
          do środka. Praktyka jest zawsze odmienna od teorii. Miałem wszelkie dane, żeby spodziewać
          się tu Angeliny, a mimo to jej widok podziałał na mnie jak wstrząs elektryczny. Zmobilizowałem
          się do zachowania kamiennej twarzy, o ile jest to możliwe w obecności pięknej kobiety.
          Naturalnie nie była to taka Angelina, jaką spotkałem ostatnio. Twarz uległa subtelnym zmianom,
          podobnie barwa oczu i włosów. Sylwetka pozostała ta sama, jak i ogólne wrażenie, że ma się
          do czynienia z tą samą osobą.
             - To jest graf Bent Diebstall - hrabia wskazał na mnie, wlepiając w nią oczy. - Człowiek,
          którego chciałaś widzieć, Engelo.
              A więc nadal anioł, tylko w nieco innej wersji. To był zły nawyk dobierać sobie podobne
          pseudonimy. Nie miałem jednak zamiaru informować jej o tym.
             - Dziękuję, Cassitore- powiedziała swoim normalnym głosem.
             Cassitore! Wyglądałbym tak samo nieszczęśliwie jak on, gdybym podążał przez życie z
          etykietką Cassitore Rdenrundta.
             - To miło, że przyprowadziłeś tu grafa Benta - ciągnęła po małej pauzie.
             Cassi musiał oczekiwać cieplejszego przyjęcia, gdyż mina wyraźnie mu zrzedła. Ponieważ
          Angelina nie robiła nic, żeby go zatrzymać, a jej wdzięczność nie wzrosła ani o stopień,
          wymruczał coś pod nosem i odszedł. Miałem wrażenie, że było to jedno z najkrótszych i
          najbardziej treściwych wyrażeń w miejscowym narzeczu. Zostaliśmy sami.
               - Dlaczego naopowiadałeś tych wszystkich krętactw o służbie w Stellar Guard? - zapytała
          obojętnie.
             - Cóż, nie mogłem zaszokować tych miłych obywateli opowieściami o tym, co rzeczywiście
          robiłem przez te lata - powiedziałem z prostotą.
             - A co robiłeś?






             - To moja sprawa, nie sądzisz? A jeśli już bawimy się w zgadywankę, to może i ty
          poinformujesz mnie łaskawie, kim jesteś i jakim cudem masz tu do powiedzenia więcej od
          hrabiego Cassitore? - W szermierce słownej byłem równie dobry jak ona.
             - Ponieważ mam silniejszą pozycję, sądzę, że nie zdziwisz się, jeśli to ja będę zadawać
          pytania. - Sprowadziła mnie na ziemię. - I nie obawiaj się mnie zaszokować. Byłbyś
          zaskoczony, gdybyś wiedział, ile z życiu widziałam.
             Oczywiście nie byłbym zaskoczony. Ale równie oczywiste było, że nie mogłem opowiedzieć
          jej swej legendy bez oporu.
             - Ty stoisz za tą tak zwaną rewolucją? - poinformowałem się na wszelki wypadek.
             - Tak.
             - Jeśli koniecznie chcesz wiedzieć, to zajmowałem się przemytem. Bardzo ciekawa praca,
          gdy ma się właściwe informacje i pewne zdolności. Przez ładnych parę lat zrobiłem sobie z tego
          wcale dochodowy interes, choć naraziłem się kilkunastu rządom, które nie wiedzieć czemu
          wmówiły sobie, że jest to wyłącznie ich przywilej. Kiedy zrobiło się nieco przyciasno, wróciłem
          do domu na zasłużony odpoczynek.
             Nim kupiła tę historię, wzięła mnie w krzyżowy ogień pytań dotyczących mojej kariery.
          Przesłuchanie wykazało, że swego czasu również Angelina musiała mieć z tym interesem dużo
          wspólnego. Jedynym problemem było więc, aby nie powiedzieć za wiele i nie wyjść na
          wybitnego speca w tym fachu. Miałem być lokalnym cwaniakiem, a nie oszustem kosmicznym,
          lecz utrzymanie się w tej roli sprawiało mi nielichy kłopot. Atmosfera stawała się coraz
          trudniejsza w miarę spalania kolejnych papierosów i wypijania drinków, toteż wreszcie
          zdecydowałem się zaspokoić swoją ciekawość.
             - Mogłabyś mi powiedzieć, co tutejsza rodzina Radebrechenów ma wspólnego z tobą? -
          zapytałem.
             - Dlaczego cię to interesuje?
             - Twój przyjaciel, hrabia Cassitore, spytał mnie o nich, zanim tu przyszliśmy. Powiedziałem
          mu, że ich nie znam. I ciekaw jestem, o co tu chodzi.
             - Chcą mnie zabić.
             - Co za wstyd i marnotrawstwo! - stwierdziłem z wyjściowym uśmiechem, który zignorowała. -
          A co ja mam do tego?
             - Chcę, żebyś był moją obstawą. - Zanim zdążyłem się odezwać, ciągnęła dalej: - I oszczędź
          mi, proszę, uwag na temat, jaką to jestem osobą do pilnowania. Dość ich mam od Cassitore.
             - Chciałem tylko powiedzieć, że czuję się zachwycony. - Było to kolejne łgarstwo, bo właśnie
          taką uwagę miałem na końcu języka. - Możesz mi coś powiedzieć o rodzinie Radebrechenów?
             - Wychodzi na to, że hrabia był żonaty - poinformowała mnie. -Jego żona popełniła
          samobójstwo w dość głupi i kompromitujący sposób. Jej rodzina, Radebrechenowie właśnie,
          pewna jest, że to ja ją zabiłam i w ramach zemsty chce zabić mnie. W tym zakątku Freibur
          wendeta jest najwyraźniej dość rozpowszechniona.
             Fakty znalazły się na właściwym miejscu. Hrabia Rdenrundt, urodzony oportunista, wszedł do
          nobliwej rodziny żeniąc się z córką tejże. Wszystko szło dobrze, dopóki nie pojawiła się
          Angelina. Trzeba było przeprowadzić rozwód, ale że jest to wbrew miejscowym tradycjom,
          Angelina zmuszona była usunąć przeszkodę po swojemu. Nie wzięła jednak pod uwagę faktu,
          że innym zwyczajem tubylców jest wendeta. Okazało się, że Freibur jest jednak nieco
          trudniejsza do opanowania, niż sądziła na początku.
             - Samobójstwo? - spytałem uprzejmie. - Czy może jej trochę pomogłaś?
             - Zabiłam ją.
             Sparring był skończony. Wszystko stało się jasne. Decyzja należała teraz do mnie.






          17
             I co miałem ze sobą zrobić?
             Nie po to się wysilałem, aby dać się zastrzelić, zakłuć czy stratować w jej obronie. A przecież
          nie byłem w stanie aresztować Angeliny w samym środku warowni hrabiego Cassitore. Poza
          tym musiałem dowiedzieć się jeszcze czegoś więcej o planowanej rebelii. Ot, na wypadek,
          gdybym ponownie zamierzał wstąpić w szeregi Korpusu. Zawsze lepiej jest w takiej sytuacji
          mieć ze sobą parę drobiazgów, aby wesprzeć nimi dobre intencje. Było to uzasadnione, jeśli
          wziąć pod uwagę, jak mnie pożegnali. No i nie da się ukryć, że przebywanie w towarzystwie
          Angeliny sprawiało mi czystą przyjemność. Sporo radości dostarczyło mi też obserwowanie, w
          jaki sposób organizuje samodzielnie rewolucję na tej pokojowej planecie, i to rewolucję mającą
          wszelkie widoki na sukces.
          Po paru tygodniach, w trakcie których robiłem wyłącznie jako ochroniarz (strzeżenie mordercy
          przed zabójcami samo w sobie było ciekawym przeżyciem), awansowałem na doradcę
          Angeliny. Nie nastąpiło to, rzecz jasna, natychmiast, lecz w miarę upływu czasu konsultowała
          się ze mną coraz częściej. Nigdy dotąd nie przygotowywałem przewrotu, ale przecież każde
          przestępstwo opiera się na tych samych podstawach i rządzi się tymi samymi zasadami.
             W naszym miłym, powstańczym Edenie był jednakowoż jeden wąż. Na imię miał Rdenrundt.
          Co prawda, nie miałem tu swej własnej siatki wywiadowczej, lecz z tego, co dochodziło do
          moich uszu wynikało, że hrabia niespecjalnie pali się do rewolucji. Im bliższy był dzień
          powstania, tym bardziej chłódł jego rewolucyjny zapał.
             Poza tym był jeszcze jeden problem, sprawy zaś dojrzewały w zastraszającym tempie.
          Pewnego pięknego dnia mój aniołek odbywał z hrabią naradę na szczeblu. Ja siedziałem w
          sąsiednim pokoju, słuchając przez uchylone drzwi tego, co działo się obok. Argumentacja
          musiała być ostra, gdyż mimo odległości to i owo docierało do moich uszu. Twardo
          wypowiedziane NIE poderwało mnie na nogi.
             - Dlaczego nie? Zawsze jest "nie". Mam już tego dość! - rozległ się wściekły głos hrabiego.
          Potem nastąpił trzask dartego materiału i coś upadło z brzękiem na podłogę. Jednym skokiem
          znalazłem się przy drzwiach. Angelina leżała na stole w rozdartej sukni, a hrabia obejmował ją
          namiętnie. Złapałem broń i z kopyta ruszyłem w ich stronę. Angelina była szybsza. Chwyciła
          stojącą na blacie biurka butelkę i rąbnęła hrabiego w ciemię. Ten runął na podłogę, nie
          zdradzając najmniejszych oznak przytomności.
             - Schowaj broń, Bent. Już skończone - odezwała się spokojnie, próbując doprowadzić swój
          ubiór do ładu.
             Zrobiłem to dopiero po sprawdzeniu, czy leżący nie potrzebuje drugiego klapsa. W tym
          czasie Angelina zdążyła wyjść z pokoju. Pobiegłem za nią. Nie trzeba było zbytniej
          przenikliwości czy zdolności jasnowidza, by wiedzieć, że kłopoty - o ile jeszcze się nie zaczęły
          zbliżają się milowymi krokami. Kiedy hrabia oprzytomnieje, bez wątpienia przemyśli swoje
          stanowisko wobec Angeliny, jak i rewolucji. Rozmyślałem o tym stojąc pod drzwiami jej pokoju,
          podczas gdy ona doprowadzała się do ładu.
             Długa i luźna szata zakrywała jej ramiona, tak że niewidoczne były pamiątki po zalotach
          gospodarza. W jej oczach paliły się ogniki wściekłości i sądzę, że wypowiedziałem na głos jej
          najskrytsze pragnienia:
             - Chcesz, bym połączył hrabiego z przodkami spoczywającymi w rodzinnym grobowcu?
             - Nadal jest mi potrzebny. Muszę lepiej kontrolować uczucia. I ty też.
             - Moje są w jak najlepszej formie. Ale skąd przyszło ci do głowy, że możesz nadal liczyć na
          jego współpracę? Sądzę, że jak się obudzi, to będzie miał potężnego kaca.
             Takie drobiazgi nie bardzo zaprzątały jej umysł.
             - Nadal mogę nim manewrować tak, by robił to, co chcę. W pewnych granicach, oczywiście.






          Granicami zaś są jego własne ambicje, których - przyznaję - nie brałam z początku pod uwagę.
          Obawiam się, że jego ograniczenie umysłowe kładzie kres wszystkim moim nadziejom. Ale jako
          figurant jest niezastąpiony i musimy go wykorzystać. Jednakże kierownictwo i inicjatywa muszą
          należeć do nas.
          Nie byłem specjalnie zaskoczony, gdyż spodziewałem się takiego mniej więcej rozwoju
          wypadków. Lecz należało to jeszcze sprawdzić.
              - Mógłbym może dowiedzieć się, co rozumiesz przez "my" i "nasze"? - spytałem uprzejmie.
          Angelina pochyliła się do przodu, odrzucając na plecy pasmo włosów. Jej uśmiech miał jakieś
          dwa tysiące voltów i skierowany był wyłącznie do mnie.
             - Chcę, żebyśmy razem to dokończyli, wspólniku głos miała jak miód. - Będziemy trzymać
          hrabiego Rdenrundta jako parawan do czasu, aż nie skończymy. Potem pozbywamy się go i
          reszta należy do nas. Zgadzasz się?
             - No cóż - odparłem i powtórzyłem to równie błyskotliwie - no cóż...
          Pierwszy raz w życiu nie byłem w stanie powiedzieć nic mądrzejszego.
             - Nie lubię gołębi na dachu. Ale tak na marginesie dlaczego ja? Prosty, ciężko pracujący
          strażnik, starający się o przywrócenie należnego mu tytułu i ziemi. Skąd ten skok z fizycznego
          na posła?
             - Dobrze wiesz - odparła z uśmiechem i temperatura w pokoju skoczyła o dziesięć stopni. -
          Myślę, że jesteś w stanie pokierować tą sprawą równie dobrze jak ja, i tak samo ją polubisz.
          Razem jesteśmy w stanie uczynić najlepszą z wszystkich rewolucję. Co ty na to?
          Stała obok i trzymała mnie za ramię. Czułem przez materiał emanujące z jej palców gorąco. Jej
          uśmiechnięta twarz była tuż koło mojej.
             - To mogłoby być coś. Ty i ja... razem - kontynuowała.
             Nie mogłoby być! Ale są takie chwile, gdy ciało mówi za człowieka. To właśnie była jedna z
          nich. Zanim się zastanowiłem, moje ramiona zamknęły się wokół jej ciała, a usta zetknęły z jej
          wargami. Przez króciutką chwilę jej ramiona były na moich plecach, a usta wpijały się w moje.
          Ale prawie natychmiast całe ciepło odpłynęło i odniosłem
          wrażenie, że całuję posąg - wargi pozbawione życia, oczy wpatrzone we mnie z doskonalą
          prawie pustką na dnie i bezruch, dopóki jej nie puściłem.
             - Co...? - zacząłem.
             - Ładna buźka. To wszystko, o czym myślisz? wyglądała na autentycznie wkurzoną. -
          Wszyscy mężczyźni są tacy sami...
             - Nonsens! - krzyknąłem tracąc nad sobą panowanie. - Chciałaś, abym cię pocałował. Nie
          zaprzeczysz temu! Co się stało, że tak nagle...?
             - Chciałbyś pocałować ją? - krzyknęła, chwytając wiszący na jej szyi medalion.
             Łańcuszek pękł i niemal rzuciła tym wszystkim we mnie. Miałem możliwość jedynie zerknąć
          na zawartość, nagle bowiem zmieniła zamiar i popchnęła mnie ku drzwiom. Ledwie wyszedłem,
          zatrzasnęły się z hukiem i w sekundę później skoble znalazły się na swoich miejscach.
             Zignorowałem podniesione brwi strażnika. Nie mogłem dojść ze sobą do ładu, a największą
          zagadkę stanowił medalion. W jego wnętrzu znajdowało się zdjęcie młodej dziewczyny.
          Tragiczna i straszna twarz. Coś wstrętnego. Nie był to krzywy zgryz czy paskudny nos, ale
          odrażająca kombinacja tworząca jedną obrzydliwą postać.
             Siadłem nagle doznając czegoś na kształt szoku, gdy dotarła do mnie głupota moich szarych
          komórek. Przecież Angelina pokazała mi właśnie motyw, który pchnął ją na drogę, na której
          znajduje się obecnie. Dziewczyną na zdjęciu była Angelina! To upraszczało wiele
          skomplikowanych dotąd spraw. Wielokrotnie zastanawiałem się, jakim cudem tak potworny
          umysł mógł być usadowiony w tak atrakcyjnym opakowaniu. A to, na co patrzyłem, nie było po
          prostu oryginalnym opakowaniem. Być wstrętnym mężczyzną to już wystarczająco źle, ale być
          odrażającą kobietą to niewyobrażalnie gorzej. Jak można się czuć, gdy każde lustro jest






          wrogiem, a ludzie odwracają się na twój widok? A jeśli do tego wszystkiego masz jeszcze umysł
          lotniejszy niż większość otoczenia?
             Wiele dziewczyn popełniłoby w tej sytuacji samobójstwo. Angelina natomiast popełniła
          przestępstwo, aby zdobyć pieniądze na operację plastyczną. Pierwszą z całego cyklu, który
          doprowadził ją do obecnego wyglądu. W tym samym czasie ktoś najprawdopodobniej usiłował
          jej w tym przeszkodzić. Zabiła go i po raz pierwszy odczuła prawdziwą przyjemność. Biedna
          Angelina. Nie rozgrzeszałem jej bynajmniej, lecz nie dało się ukryć, że była postacią tragiczną
          -wygrała połowę stawki, uzyskała piękne ciało, ale jej umysł stał się równie odrażający jak
          poprzedni wygląd.
             Nagle zaświtało mi, że przecież umysł też można zmienić. Ten natłok myśli wygonił mnie na
          świeże powietrze. Dochodziła północ, wszystkie wyjścia były zamknięte, a na dole czuwali
          strażnicy. Podążyłem na górę, gdzie na tarasie rozpościerał się ogród. Potrzebowałem
          samotności, a tam było jej w nadmiarze. Stojący przy wejściu strażnik zasalutował, chowając
          papierosa w rękawie. Zignorowałem to jawne naruszenie dyscypliny i doszedłszy do narożnika,
          wpatrzyłem się w panoramę górską, która otwierała się przede mną.
             Nagle coś mnie zastanowiło i po chwili już wiedziałem. Skoro był tu strażnik, to ktoś postawił
          go w określanym celu. Palenie na służbie nie jest znów tak wielkim przestępstwem, ale lepiej
          wiedzieć, po co on tu stoi. Ot, taka sobie zwykła asekuracja.
          Nie sterczał przy wejściu, co było pozytywnym objawem, oznaczało bowiem, że wziął sobie do
          serca zadanie i wykonywał obchód terenu. Zawróciłem, gdy moją uwagę przykuły połamane
          kwiaty na trawniku. Wydało mi się to dziwne, gdyż ogród był oczkiem w głowie hrabiego i
          codziennie przechodził gruntowną kosmetykę.
             Potem zobaczyłem ciemną ścieżkę biegnącą przez trawnik i poczułem, że coś jest bardzo,
          ale to bardzo nie w porządku. Strażnik był albo martwy, albo nieprzytomny, lecz nie traciłem
          czasu, by to sprawdzić. Jeden mógł być tylko powód, dla którego ktoś chciałby się tu pojawić -
          Angelina. Jej pokój znajdował się dokładnie pode mną.
             Podbiegłem do rzeźbionej balustrady i spojrzałem w dół. Pięć jardów niżej był balkon łączący
          się z pokojem Angeliny. Opuszczała się właśnie ku niemu czarna postać. Moja broń została w
          pokoju. Był to jeden z niewielu przypadków w moim życiu, kiedy nie miałem jej ze sobą. Mój
          brak troski o Angelinę miał ją kosztować życie.
             Wszystko dotarło do mnie w ciągu paru sekund, gdy moje palce przesuwały się po
          balustradzie. W końcu natrafiły na gładki kawałek plastiku, z którego opuszczała się w dół
          cienka, prawie niewidoczna nić - pojedynczy łańcuch molekuł zdolny utrzymać ciężar dwóch
          ludzi. Zabójca używał pajęczaka - pomysłowego urządzenia, które wytwarzało tę nić w miarę
          opuszczania się. Gdybym sam spróbował się po niej opuścić, przecięłaby moje dłonie lepiej od
          najostrzejszego żelaza.
             Był tylko jeden sposób, aby dostać się na balkon, z tym że jeśli coś mi nie wyjdzie, znajdę się
          szybko na dnie przepaści, jakieś półtorej mili w dole. Przełożyłem nogi przez balustradę i
          namacawszy jedną z wypukłości, opuściłem się najniżej, jak mogłem. Pode mną bezgłośnie
          otwarto okno i w tym momencie skoczyłem. Moje złączone nogi celowały w sylwetkę na
          balkonie. W locie skręciłem jednak niechcący w bok i zamiast spaść typowi na łeb, trzasnąłem
          go w ramię. Obaj runęliśmy na balkon. Zatrząsł się od naszego impetu, lecz stare kamienie
          wytrzymały. Leżałem ogłuszony upadkiem, mając nadzieję, że ramię przeciwnika ma się gorzej
          od mojej nogi. Uderzenie wytrąciło mu sztylet o trójkątnym ostrzu. Podniósł go akurat wtedy,
          gdy ponownie zaatakowałem. Złapałem za nadgarstek ściskającej sztylet dłoni i rozpoczęła się
          cicha, nocna walka. Obaj byliśmy na wpół ogłuszeni, lecz dobrze wiedzieliśmy, że walczymy o
          życie. Ja nie mogłem stać zbyt pewnie na nadwerężonej nodze, lecz on z kolei mógł operować
          tylko jedną ręką. I całe szczęście, gdyż moje obie ledwo utrzymywały lego Jedną.
             Coś takiego jak zasady fair play nie istnieje, gdy wałczy się o życie i gdy w dodatku się
          przegrywa. Ostrze coraz bardziej zbliżało się do mojej piersi, toteż wyciągnąłem zdrową nogę i






          z całej siły przyładowałem kolanem w jego rękę. Zatrząsł się cały, wobec tego powtórzyłem
          cios. Ale mocniej. Lego ręka wykręciła się i musiała najwyraźniej być złamana, lecz mimo to nie
          wydał okrzyku. Próbowałem wyśliznąć się spod niego, wtedy ostrze rozdarło koszulę na moich
          piersiach. Zaraz potem przeciwnik stracił na moment równowagę. Spróbowałem z kolei
          wykorzystać to, lecz nadal był silniejszy. W końcu udało mi się odepchnąć jego rękę tak, że
          sztylet drasnął mu skórę na piersi. Nadal usiłowałem go z siebie zrzucić, gdy nagle jego ciało
          wyprężyło się w konwulsjach i znieruchomiało.
             To nie był wybieg. Czułem, jak każdy muskuł w jego ciele sprężył się w ostatnim wysiłku i
          znieruchomiał. Nie zwolniłem uścisku, dopóki w pokoju za mną nie zabłysło
          światło. Wtedy dostrzegłem coś, co zjeżyło mi włosy na głowie: żółty nalot, którym pokryte było
          pół ostrza. Błyskawicznie działająca trucizna powodująca paraliż systemu nerwowego.
             Na mojej koszuli sporo było tego żółtego świństwa, szczególnie wokół rozcięcia. Trucizna nie
          musi dojść do samej rany, przez skórę działa równie skutecznie, tyle tylko że wolniej.
          Najostrożniej i najszybciej jak mogłem zdjąłem koszulę, a dopiero później pozwoliłem sobie na
          napad dreszczy. Moja noga zaczęła wracać do życia - bolała jak diabli, lecz mogłem już na niej
          stanąć. Nie była więc złamana. Wszedłem do pokoju.
             Angelina siedziała na łóżku i jedynie jej oczy zdradzały, co przed chwilą przeżyła.
             - Martwy - oznajmiłem. - Zabita go jego trucizna. - Spałam i nic nie słyszałam - Angelina
          mówiła powoli, jakby do siebie. -Dziękuję ci.
             Aktorka, kłamczucha, oszustka i morderczyni, grała setki ról nie sypiąc się ani razu. Lecz gdy
          to mówiła, w jej głosie był jakiś ton, którego nie słyszałem nigdy dotąd. Ten zamach nastąpił
          zbyt szybko po wcześniejszej dramatyczne; scenie i jej instynkt obronny był nadal mocno
          osłabiony. Oba te wydarzenia wyczerpały zresztą także i moje zasoby odporności.
             Klęknąłem przy łóżku i patrząc jej głęboko w oczy wziąłem ją w ramiona. Medalion leżał na
          nocnym stoliku Złapałem go i równie szczerze i naturalnie jak ona powie działem:
             - Nie rozumiesz, że ta dziewczyna istnieje tylko w twojej pamięci? Przeminęła razem z
          przeszłością. Byłaś dzieckiem teraz jesteś kobietą. Mogłaś być kiedyś tą dziewczyną, ale już nie
          jesteś.
             Wziąłem rozmach i posłałem medalion za okno.
              - Nie jesteś przeszłością, Angelino! - To był już prawie krzyk. - Jesteś sobą i tylko sobą.
             Pocałowałem ją i nie zdarzyło się nic podobnego jak poprzednim razem. Potrzebowałem jej
          tak samo jak ona mnie.
          18
             Świtało już, gdy przeniosłem trupa do skrzydła zajmowanego przez hrabiego. Niestety
          przyjemność postawienia gospodarza na nogi nie była mi dana. Po odkryciu martwego
          wartownika zrobił to sierżant dowodzący strażą. Siedzieli właśnie w jadalni, debatując o
          leżących opodal zwłokach. O mojej obecności poinformował ich dopiero łoskot spadającego
          ciała, gdy zrzuciłem na podłogę swój balast. Obaj podskoczyli i obrócili się ku mnie.
             - To jest zabójca - oświadczyłem nie bez dumy w głosie.
             Cassitore musiał rozpoznać trupa, gdyż lekko zadrżał, a oczy rozszerzyły mu się dość
          znacznie. Bez wątpienia był to jakiś pociotek, szwagier albo ktoś w tym guście. Chyba tak
          naprawdę nie wierzył do tej pory w szczerość zamiarów Radebrechenów. Widocznie osłupienie
          sierżanta było pierwszym sygnałem alarmowym. Wpatrywałem się na przemian w trupa i w
          hrabiego. Zastanawiałem się, co też mu się tłucze po tej wojskowej mózgownicy. Postanowiłem,
          że w przyszłości porozmawiam sobie z nim od serca. Hrabia przygryzł wargi, a w końcu






          rozkazał sierżantowi zabrać oba trupy.
             - Zostań, Bent! - oznajmił biorąc kurs na bar. Dopiero gdy wypił drugą szklankę miejscowego
          rozpuszczalnika, przypomniał sobie o obowiązkach gospodarza. Okazałem brak honoru i nie
          odmówiłem. Popijając spirytus małymi łyczkami, zastanawiałem się, o co mu chodzi. Najpierw
          sprawdził drzwi i okna, zatrzasnął wszystkie możliwe zamki, patem otworzył najniższą szufladę
          biurka i wyciągnął małe pudełko z długaśną anteną.
             - No, no, i cóż my tu widzimy! - skwitowałem uprzejmie. Nie zareagował, tylko pokręcił czymś
          przy kontrolkach. Dopiero gdy zapłonęło zielone światełko, odprężył się.
             - Wiesz, co to takiego? - zapytał.
             - Oczywiście, ale nie widziałem tego na Freibur. Nie są tu zbyt rozpowszechnione.
             - Nie są w ogóle rozpowszechnione - mruknął wpatrzony w światełko. - O ile wiem, jest to
          jedyny egzemplarz na planecie. I chciałbym, żebyś nie mówił o tym nikomu. Nikomu!
             - Nie moja sprawa - poinformowałem go z rozbrajającym brakiem zainteresowania. -
          Każdemu należy się odrobina intymności.
             Sam ją lubiłem i dlatego dość często używałem wygłuszacza. Są dobre i dość trudno je
          ogłupić; wykrywają i eliminują niemal każdy rodzaj podsłuchu. Jak długo nikt nie wiedział, że
          hrabia go ma, tak długo mógł być pewny jego skuteczności. Tylko po co mu to? Był w środku
          własnego zamku i nawet tak ograniczony umysł jak jego musiał wiedzieć, że "pluskwy" nie
          działają z dużej odległości. Sprawa była śmierdząca i uprzytomniłem sobie, o co chodzi, zanim
          się odezwał.
             - Nie jesteś głupi, Bent - oświadczył, co znaczyło, że uważa mnie za głupszego od siebie. -
          Byłeś długo poza planetą i widziałeś inne światy. Wiesz, jak my jesteśmy zacofani i że żadna
          ofiara nie jest zbyt duża, aby przy spieszyć dzień przemian.
          Z jakiegoś powodu spocił się dość solidnie. Tylko na plastskórze, tam gdzie dostał butelką, nie
          było kropelki potu. Mam nadzieję, że go bolało.
             - Ta kobieta, której pilnujesz - zaczął, obserwują mnie spod oka - była dość pomocna w
          organizowania rebelii, ale teraz stawia nas w kłopotliwym położeniu. By już jeden zamach i
          najprawdopodobniej będą następne. Ród Radebrechenów jest starym i lojalnym rodem, a jej
          obecność jest dla nich obrazą. Myślę, że ty byłbyś w stanie robić to samo, co ona. Równie
          dobrze, a może i lepiej. Co ty na to?
          Albo stawałem się coraz zdolniejszy, albo mieli nad zwyczajny niedobór rewolucjonistów. Drugi
          raz w ciągu dwunastu godzin zaoferowano mi wspólnictwo w nowym porządku. Nie wątpiłem,
          że propozycja Angeliny był. pewniejsza. Oferta Cassiego rozsiewała, jak dla mnie, dość ostry
          smrodek wokół siebie.
             - Jestem zaszczycony, czcigodny hrabio - odrzekłem. - Ale co się stanie z tą kobietą? Nie
          sądzę, żeby był zachwycona tym pomysłem.
             - To, co ona myśli, nie ma żadnego znaczenia parsknął czcigodny hrabia, po czym
          zapanował nad sobą i ciągnął dalej: - Nie będziemy dla niej okrutni. Po prostu potrzymamy ją w
          zamknięciu. Ma lojalnych strażników, ale moi ludzie zajmą się nimi. Ty będziesz razem z nią i w
          odpowiednim momencie aresztujesz ją. Potem wsadzimy ją d celi, gdzie będzie bezpieczna i
          przestanie sprawiać kłopot
             - To dobry plan - oceniłem. - Wprawdzie ni pochwalam uwięzienia tej biedaczki, ale skoro jest
          to konieczne, to należy to zrobić. Cel uświęca środki.
              - Masz rację. Szkoda tylko, że nie umiem tego tak prosto ująć. Masz rzadką zdolność do
          lapidarnych określeń. Zapiszę to ku pamięci. Cel uświęca...
             Bazgrał coś na kartce, a ja wysiliłem umysł, żeby podrzucić mu jeszcze parę frazesów. I
          pomyśleć, że ktoś taki miał stanąć na czele planety! Diabli mnie wzięli i skoczyłem na równe
          nogi.
             - Skoro mamy to zrobić, to zróbmy szybko - zdecydowałem. - Proponuję początek akcji na
          godzinę osiemnastą. Da nam to dość czasu na unieszkodliwienie jej strażników. Aresztuję ją,






          jak tylko dostanę sygnał, że pierwszy etap się powiódł.
             - Masz rację. Zgadzam się na twoją propozycję, Bent. Uścisnęliśmy sobie dłonie i z
          ledwością powstrzymałem się od zgruchotania jego spoconej i zimnej ręki.
             - Możemy być podsłuchiwani? - zapytałem Angelinę. - Nie. Pokój jest całkowicie ekranowany.
             - Twój były absztyfikant. hrabia Cassi, ma wygłuszacz. Może mieć również inne drobiazgi do
          podsłuchiwania. Nie robiła wrażenia przesadnie przejętej. Nadal szczotkowała przed lustrem
          swoje krucze włosy, co było ślicznym, ale dość rozpraszającym obrazkiem.
             - Sama mu go dostarczyłam. Oczywiście tak, aby o tym nie wiedział. Mam pewność, że nie
          pracuje na najlepszej częstotliwości. Lubię wiedzieć, co się dookoła dzieje.
             - Słuchałaś parę minut temu, gdy dobijał ze mną targu w sprawie zabicia twoich ludzi i
          wysłania cię do miejscowego lochu?
             - Nie, nie słuchałam - odpada ze spokojem cechującym większość jej poczynań. - Byłam
          zajęta wspominaniem ostatniej nocy.
             Ręce opadają! Oto typowa kobieta: tak gruntowna mieszanka emocji i logiki, że człowiekowi
          włosy stają dęba. Postanowiłem dać jej małą lekcję.
             - Jeśli cię zajmie najnowsza ciekawostka - odezwałem się najspokojniej, jak umiałem-to
          szanowny ród Radebrechenów nie nasłał wczorajszego gościa. Zrobił to sam gospodarz.
             W końcu mi się udało! Przestała się czesać, a jej oczy odrobinę się powiększyły. Ale w
          przeciwieństwie do innych przedstawicielek swej płci nie zadawała głupich pytań, tylko
          poczekała, aż skończę.
             - Sądzę, że doprowadziłaś tego szczura do ostateczności. Ta butelka wczoraj była ostatnią
          rzeczą, jaką zdzierżył. Musiał już wcześniej wszystko sobie przygotować, a twoje działanie tylko
          przyspieszyło jego decyzję. Sierżant rozpoznał tego faceta i skojarzył go z hrabią. To również
          wyjaśnia, jakim cudem ten typ znalazł się na dachu i tak dokładnie wiedział, gdzie cię szukać.
             Umilkłem, a Angelina powróciła do czesania włosów. Ten całkowity brak zainteresowania
          zaczął mi działać na nerwy.
             - I co zamierzasz zrobić? - zapytałem z lekką uraz w głosie.
             - Nie sądzisz, że ważniejsze jest, co ty zamierzasz z tym zrobić?
             Widziałem, że bacznie mnie obserwuje w lustrze. Obróciłem się więc do okna i
          kontemplowałem górską panoramę Miała całkowitą rację - to było najistotniejsze pytanie. Tak
          bardzo istotne, że nawet nie zdawałem sobie z tego sprawy. Co ja tu właściwie robię?
          Rewolucję, która mnie gówno obchodzi? Bo to, że moim celem jest aresztowanie Angeliny
          jakoś zostało zapomniane. A przecież nie mogłem tu zbyt długo siedzieć. Moje ciało nie było w
          stanie wytrzymać dokładniejszej penetracji. Tylko to, że Angelina była pewna mej śmierci, na
          razie uchroniło mnie od rozpoznania. Ja przecież rozpoznałem ją od pierwszego spojrzenia. I w
          tej chwili coś mi się przypomniało. Coś, co miało miejsce wczorajszej nocy. Wróciła pamięć
          tego, co sam owej nocy wykrzyczałem: "Nie jesteś przeszłością... Angelino". Powiedziałem to, a
          ona nie zaprotestowała. Tyle tylko, że tutaj nie używała tego imienia. Na Freibur była Engelą.
          Gdy się odwróciłem, musiałem mieć myśli wypisane na gębie, gdyż bez słowa uśmiechnęła się
          zagadkowo. Jedno dobre, że chociaż przestała się czesać.
             - Wiesz, że nie jestem grafem Bentem Diebstallem powiedziałem z wysiłkiem. - Od kiedy
          wiesz?
             - Prawie od chwili twojego przybycia tutaj.
             - Wiesz, kim...
             - Nie mam pojęcia, jakie jest twoje prawdziwe nazwisko, jeśli o to ci chodzi. Ale doskonale
          pamiętam swoją wściekłość, gdy przeszkodziłeś mi w operacji z pancernikiem, i czystą
          satysfakcję, gdy cię zastrzeliłam we Freiburbadzie. Powiesz mi, jak się naprawdę nazywasz?
             - Jim - słowa przechodziły mi z trudem przez gardło. - James di Griz, znany jako Chytry Jim
          alias Stalowy Szczur.






             - Miło mi. Moje prawdziwe imię to Angela. Myślę, że był to kolejny makabryczny dowcip
          mojego ojca. Co zresztą było jednym z powodów, dla których z przyjemnością obserwowałam,
          jak umierał.
             - Dlaczego mnie nie zabiłaś?
             - A dlaczego miałabym to robić, kochanie? - jej bezosobowy ton zniknął. - Oboje popełniliśmy
          w przeszłości błędy i zajęto nam straszliwie dużo czasu, żeby się przekonać, jak bardzo
          jesteśmy podobni. Równie dobrze mogłabym zapytać ciebie, dlaczego mnie nie aresztowałeś.
          Przecież przyjechałeś tu z tym zamiarem.
             - Tak, ale...
             - Ale co? Stoczyłeś ze sobą straszliwą walkę, dlatego właśnie ukryłam, że cię rozpoznałam.
          Dorosłeś, a właściwi. wyrosłeś z tych nonsensów, które wiązały cię z glinami.. Nie wiedziałam,
          czy to się tak skończy, ale miałam taką nadzieję Widzisz, ja nie chciałam cię zbić. Wiedziałam,
          że mnie kochasz i było to od samego początku cudowne. I nie chodziło tu o zwierzęcą żądzę,
          jaką żywili wszyscy dotychczasowi, którzy mówili, że mnie kochają. Oni kochali ciała a ty
          kochasz mnie całą, bo jesteśmy tacy sami.
             - Nie jesteśmy - zaprzeczyłem bez przekonania w głosie. -Ty zabijasz i lubisz to. To jest
          podstawowa różnica Nie widzisz jej?
             - Nonsens! Ostatniej nocy zabiłeś. To była dobra robota - tak na marginesie - i nie
          zauważyłam, żeby rozpaczał. Powiedziałabym raczej, że byłeś z tego powody zadowolony.
             Poczułem, że się duszę. Wszystko, co mówiła, była błędne, ale jej rozumowanie wydawało
          się tak spójne, ż nie widziałem miejsca, od którego mógłbym zacząć j. przekonywać.
             - Opuśćmy Freibur - powiedziałem w końcu. - Po co doprowadzać do tej kretyńskiej i nikomu
          niepotrzebne rebelii, której jedynym skutkiem będzie kupa nieboszczyków?
             - Możemy, ale nie to jest najważniejsze. Jest coś, a musisz przyjąć do wiadomości, aby być w
          zgodzie ze sobą Nie dotarło jeszcze do ciebie, że to głupie podejście do śmierci jest błędne? Za
          jakieś dwieście lat ty, ja i każdy, kto w tej chwili żyje w galaktyce, będzie martwy. To naturalni
          kolej rzeczy, której nie da się uniknąć. Co za różnica, jeśli paru osobom pomożemy dojść trochę
          wcześniej do tego nieuchronnego końca? Oni zrobiliby z tobą to samo, gdyby mieli możliwość.
             - Mylisz się - zaprzeczyłem wiedząc, że jest to walk; z wiatrakami. Zamiast dalej
          argumentować, wziąłem ją w ramiona i pocałowałem. Był to, jak dotąd, najlepszy sposób na
          kończenie głupich dyskusji.
             Przerwał nam cichy, acz natrętny brzęk. Rozdzielenie było dla obojga trudne, ale w końcu się
          udało. Ja siadłem na łóżku, a ona odebrała wideofon. Nie słyszałem, o co chodziło, gdyż
          trzymała słuchawkę zbyt blisko ucha, ale z powtórzonych kilkakrotnie "tak" i rzucanych w moją
          stronę spojrzeń zrozumiałem, że sprawa jest poważna. Skończywszy rozmowę Angelina stała
          chwilę bez ruchu, po czym podeszła do nocnego stolika. Otworzyła szufladę i spod jej
          różnorakiej zawartości wyciągnęła przedmiot, który najmniej w tej sytuacji spodziewałem się
          ujrzeć. Była to moja siedemdziesiątka piątka. Aby było jeszcze śmieszniej, Angelina mierzyła
          we mnie.
             - Jim, dlaczego to zrobiłeś? - zapytała ze łzami w kącikach oczu. - Dlaczego chciałeś mi to
          zrobić?
             Nie słuchając moich bełkotliwych wyjaśnień, sama udzieliła sobie odpowiedzi i nagle w jej
          oczach pojawiła się złość. - Ty nie zrobiłeś nic - powiedziała twardo.  Sama jestem sobie
          winna, bo wierzyłam, że ktoś może być inny niż reszta. Dałeś mi lekcję, jakiej nie zapomnę i
          dlatego zabiję cię szybko i bezboleśnie, a nie tak, jak chciałabym za to, co uczyniłeś.
             - O czym ty, do cholery, mówisz? - ryknąłem kompletnie zbity z tropu.
             - Nie graj do końca niewiniątka - stwierdziła wyciągając torbę spod łóżka. - To był posterunek
          radarowy. Sama go zainstalowałam, a operatorzy są najwierniejszymi z wiernych, jakich tu
          mam. Pierścień statków, jak zresztą wiesz, wyszedł z nadprzestrzeni i okrążył ten rejon planety.
          Twoim zadaniem było odwrócić moją uwagę. Ten plan prawie się udał.






             Zakończyła pakowanie torby i wpatrzyła się we mnie uważnie.
             - Jeśli powiedziałbym ci, że jestem niewinny i dałbym ci moje najświętsze słowo honoru,
          uwierzyłabyś mi? Nie mam z tym nic wspólnego. Nic o tym nie wiem!
             - Wiwat dla kosmicznych skautów! - stwierdziła sardonicznie. - Dlaczego nie powiesz choć
          raz prawdy skoro za dwadzieścia sekund będziesz już martwy?
             - Powiedziałem ci prawdę! - odparłem stanowczo zastanawiając się równocześnie, jaką mam
          szansę dosięgnięcia jej, nim zdąży wystrzelić. Wychodziło na to, że żadnej
             - Żegnaj, Jimie di Griz, miło było cię poznać choć na tak krótką chwilę. Pozwól sobie
          powiedzieć jeszcze jedno to wszystko było niepotrzebne. Mam tu ukryte drzwi i przejście
          prowadzące poza obręb zamku. Nikt o tym nic wie. Zanim dotrą tu twoi kumple, będę już
          daleko. I nada będę zabijać i jeszcze raz zabijać, i nic nie możesz na to poradzić. Bo będziesz
          już martwy. - Podniosła broń dotykając przycisku, który uruchamiał sekretne drzwi Wtem
          odezwała się z niesmakiem: - Oszczędź sobie wysiłku, Jim. Naprawdę nie sądziłam, że
          uciekniesz się do takich amatorskich metod. Spoglądanie w osłupieniu przez moje ramię nic ci
          nie da. Nie zamierzam tracić kilku sekund na sprawdzanie, czy ktoś tam jest, i ryzykować, że
          skoczysz. Tym razem nie wyjdziesz z tego żywy.
             - To się nazywa Pamiętne Ostatnie Słowo - powiedziałem z rezygnacją i uskoczyłem w bok.
             Pistolet wypalił z wielkim hukiem, lecz tylko raz i w sufit. Stojący za nią w wyjściu do tunelu
          Inskipp wyłuskał po tym strzale broń z jej zdrętwiałych palców. Angelina stała jak
          sparaliżowana. Niezdolna była do żadnego oporu. Zanim zdążyła cokolwiek zrobić, na jej
          przegubach zatrzasnęły się kajdanki. Była całkowicie zaskoczona. Dwóch ponurych jak noc
          typów w uniformach Korpusu, stojących dotąd za Inskippem, powoli wysunęło się do przodu i
          po prostu wyniosło ją z pomieszczenia. Jeszcze nie doszła do siebie i w żaden sposób nie
          zaprotestowała. Muszę przyznać, że i ja doznałem szoku, a okres adaptacji do nowych
          okoliczności jeszcze się nie skończył. Zanim byłem zdolny dotrzeć do drzwi, Inskipp zdążył
          wejść do środka i zamknąć je za sobą. Zostaliśmy sami.
          19
             - Napij się-zaproponował Inskipp, opadając na krzesło Angeliny i wyciągając z zanadrza
          piersiówkę. -Prawdziwa ziemska brandy, a nie jakiś lokalny rozpuszczalnik do plastiku.
             - Odpierdol się... - po czym nastąpiła wiązanka z mojego słownika międzyplanetarnego na
          temat Inskippa - Nie sądzisz, że jest to dość dziwny sposób odnoszenie się do zwierzchnika w
          Korpusie? Jesteśmy poniekąd organizacją o dosyć luźnych zasadach, ale mimo wszystko są
          pewne granice. - Ponownie podał mi flaszkę, którą tym razem złapałem.
             - Dlaczego to zrobiłeś?
             - Dlatego, że ty tego nie zrobiłeś. Operacja zakończył; się sukcesem. Dotąd byłeś
          praktykantem, teraz mas nominację na pełnowartościowego agenta. - Wyjął z kieszeni złotą
          papierową gwiazdkę, polizał ją i przylepił do mojej koszuli. - Mianuję cię agentem Korpusu
          Specjalnego na mocy udzielonych mi pełnomocnictw.
              Sięgnąłem, aby ją zdjąć, ale nagle roześmiałem się. - Sądziłem, że nie jestem już członkiem
          ekipy.
             - Nigdy nie dostałem twojej rezygnacji - odparł Inskipp - ale to i tak nic nie znaczy. Nie można
          zrezygnować z Korpusu.
             - Tak, tak. Ale ja dostałem twoją wiadomość o zwolnieniu. A może zapomniałeś, że ukradłem
          statek, a ty włączyłeś na nim zapalnik? Na szczęście zdążyłem go wymontować.
             - Nic z tych rzeczy, chłopcze - powiedział pociągając drugi łyk. - Byłeś tak oszalały na
          punkcie znalezienia Angeliny, że należało liczyć się z tym, że zechcesz pożyczyć sobie statek,






          zanim ci go przygotujemy. Ten, który wziąłeś, miał taki sam zapalnik jak wszystkie inne.
          Zapalnik, ale nie ładunek. Eksploduje zawsze w pięć sekund po wymontowaniu. Odkryliśmy, że
          to daje pewien komfort psychiczny niektórym bardziej niezależnym agentom.
             - Chcesz mi powiedzieć... że to wszystko to był ukartowany bajer?
             - Można to i tak nazwać. Ja wolę określenie "próba polowa". W ten sposób sprawdzamy, czy
          nasi agenci wybierają Korpus czy indywidualizm. Nie chcemy, żeby w późniejszych latach
          dochodziło do przykrych niespodzianek. To była dobra operacja. Muszę przyznać, że wykazałeś
          dużą pomysłowość, zim. Ale ten skok na bank... nie powiem, żebym to pochwalał. Korpus ma
          dostateczne zapasy gotówki, nawet jak na twoje potrzeby.
             - Po co się kłócić o parę groszy - westchnąłem. Skąd Korpus je bierze? Od rządów
          poszczególnych planet. A one skąd? Oczywiście z podatków, czyli tak czy inaczej z banku.
          Towarzystwo ubezpieczeniowe płaci bankowi za straty, po czym ogłasza zmniejszenie
          ubezpieczenia na dany rok, płacąc mniej podatków rządowi. Kółko się zamyka. Ja po prostu
          wziąłem pieniądze bezpośrednio ze
          źródła. - Inskipp doskonale znał ten typ rozumowani. toteż nawet nie starał się dyskutować. -
          Atak w ogóle, to jak mnie znaleźliście? Wyjąłem "pluskwę" z gniazda antenowego.
             - Jesteś prostodusznym dzieckiem natury - oświeć mnie. - Czy ty myślisz, że któryś z
          naszych statków nie jest "zapluskwiony"? Instalujemy to tak sprytnie, że jeśli się nie wie, gdzie
          szukać, to nic się nie znajdzie. Chyba żeby rozebrać statek na śrubki. Dla twojej informacji:
          nadajnik był w drzwiach śluzy. Nadajnik. na tyle mocny, żeby go odebrać nawet z dużych
          odległości.
             - To dlaczego nie słyszałem go w nadprzestrzeni?
             - A z tego prostego powodu, że tam też jest odbiornik Zaczyna on pracę po odebraniu
          określonego sygnał radiowego. Daliśmy ci czas, a potem szliśmy za tobą. Zgubiliśmy cię we
          Freiburbadzie, ale znaleźliśmy z powrotem w szpitalu, zaraz po zabawie w kostnicy.
          Uspokoiliśmy personel szpitala. A potem wystarczyło obserwować chirurgów i aparaturę
          medyczną, gdyż następny twój krok był oczywisty. Ucieszy cię, mam nadzieję, wiadomość, ż w
          jednym z żeber nosisz całkiem skuteczny nadajnik.
          Spojrzałem na siebie i oczywiście niczego nie zauważyłem - To była zbyt dobra okazja, żeby ją
          pominąć -ciągnął Inskipp. - Jednej nocy, gdy byłeś na prochach, twój lekarz znalazł alkohol,
          który profilaktycznie dołączyliśmy do zrobionych przez ciebie zapasów spożywczych.
          Zaopiekował się tym błędem aprowizacyjnym, a w tym czasie nasz chirurg dokonał poprawek w
          twoim ciele.
             - I od tego czasu łazisz za mną krok w krok?
             - Naturalnie, ale to była twoja sprawa i to, że wiedziałbyś o naszej obecności, niczego na
          lepsze by nie zmieniło. - To z jakiej racji się tu znalazłeś? - warknąłem. Nie dzwoniłem po
          komandosów!
             Nie spieszył się z odpowiedzią.
              - Można to ująć w ten sposób - odparł. - Mam zwyczaj popuszczać nowemu agentowi spory
          kawał liny, ale nie tyle, żeby mógł się na niej powiesić. Byłeś tu, można powiedzieć, przez dość
          długi czas. Nie dostałem od ciebie żadnego meldunku. Nie było też wiadomości ani o rewolucji,
          ani o aresztowaniu. A tak na marginesie - aresztowałbyś ją, gdybyśmy nie wkroczyli?
             Oto było pytanie sezonu!
             - Nie wiem.
             - No i na moje wychodzi, jednak dobrze wiedziałem, co robię. Zdążyłem w ostatniej chwili,
          nim nasza zabójczyni ponownie znalazła się w przestrzeni. Widzisz - mówił dziwnie łagodnie -
          było to dla ciebie trudne zadanie. W takich jak ten wypadkach linia między dobrem a złem jest
          bardzo cienka. A jest niemożliwa do zauważenia, gdy się w sprawę zaangażujesz uczuciowo.
             - Co będzie z nią? - zapytałem cicho. Zawahał się.
             - Tylko nie łżyj, ostrzegam. Chcę znać prawdę. Najgorszą, ale prawdę.






             - Dobra. Prawda bez obietnic: psychiatrzy sądzą, że mogą coś dla niej zrobić bez zmiany
          osobowości, o ile uda im się znaleźć przyczynę głównego odchylenia. Ale niekiedy jest to
          niemożliwe.
             - Nie tym razem. Powiem im, o co chodzi.
             Chociaż raz udało mi się go zaskoczyć. Dało mi to odrobinę satysfakcji.
             - W takim razie jest duża szansa. Masz moje słowo, że spróbuję wszystkiego, nim dojdzie do
          skasowania osobowości. Byłoby lepiej, gdyby nie stała się kolejnym ciałem pętającym się po
          okolicy.
             Chwyciłem butelkę, zanim dotarła do jego kieszeni, i odkręciłem ją.
             - Znam cię dobrze, Inskipp-stwierdziłem napełniając
             I dwa kieliszki. - Jesteś urodzonym werbownikiem. Jeśli nie możesz ich zniszczyć, to pozwól
          im przyłączyć się do ciebie
             - A co innego można zrobić - odparł. - Jestem pewien, że ona będzie wielką agentką.
             - Stworzymy wielki zespół! - poprawiłem go. A potem wznieśliśmy toast:
             - Za zbrodnię!
