1. Zjawiska okultystyczne

1.1. Czym jest okultyzm?
1.2. Unikanie skrajności
1.3. Słowo ostrzeżenia
1.4. Istnienie sfery nadprzyrodzonej
1.5. Oszustwa okultystyczne
1.6. Ocena okultyzmu w świetle Biblii, nauki i logiki
1.7. Jacy ludzie angażują się w okultyzm? 

W książce tej staramy się zdemaskować działanie szatana i sferę okultyzmu według normy natchnionego Słowa Bożego. Pragniemy przedstawić zrównoważony obraz sytuacji i unikać sensacji. Nasze cele dla tej książki są następujące:

1. Stworzenie źródła informacji na temat tego, czym są i czym nie są zjawiska okultystyczne, przez wyjaśnienie kilku błędnych koncepcji.
2. Powstrzymanie przed zaangażowaniem w okultyzm tych, którzy nie są weń zaangażowani.
3. Doprowadzenie tych, którzy obecnie zajmują się okultyzmem, do porzucenia tych praktyk i nawiązania osobistej więzi z Jezusem Chrystusem.
4. Uświadomienie ludziom wierzącym kto jest ich prawdziwym wrogiem i jakimi metodami posługuje się szatan w walce duchowej.

Podzieliliśmy praktyki okultystyczne na sześć kategorii. W każdej z nich definiujemy i analizujemy konkretne praktyki. Większość tych praktyk powinna zostać odrzucona na podstawie kilkudziesięciu tekstów biblijnych, które przedstawiamy w rozdziale czwartym.

1.1. Czym jest okultyzm?

Słowo "okultyzm" pochodzi od łacińskiego occultus i wyraża ideę rzeczy ukrytych, tajemnych, misteryjnych. Hoover podaje trzy cechy charakterystyczne okultyzmu:

1. Okultyzm zajmuje się sprawami tajemnymi lub ukrytymi.
2. Okultyzm zajmuje się działaniami lub wydarzeniami rzekomo wykraczającymi poza ludzkie pięć zmysłów.
3. Okultyzm zajmuje się sferą nadprzyrodzoną, obecnością sił anielskich lub demonicznych (David W. Hoover, How to Respond to the Occult, St. Louis: Concordia Publishing House, 1977, s. 8).

Pod określeniem "okultyzm" klasyfikujemy przynajmniej następujące rzeczy: czary, magię, czytanie z ręki, przepowiadanie przyszłości, tablice ouija, karty tarot, satanizm, spirytyzm, demony i posługiwanie się kryształowymi kulami. Do tej listy moglibyśmy dodać o wiele więcej.

1.2. Unikanie skrajności

C. S. Lewis zauważa:

Istnieją dwa równorzędne, choć przeciwne sobie błędy, w które ludzkość może popaść, jeśli chodzi o demony. Jednym z nich jest niewiara w ich istnienie. Drugim jest wiara w nie, połączona z niezdrowym zainteresowaniem. One same są zadowolone w tym samym stopniu z obu błędów. Z tą samą rozkoszą witają i materialistę, i czarownika (C. S. Lewis, The Screwtape Letters, New York, MacMillan Co., 1961, Wstęp).

Naszym pragnieniem jest unikanie skrajności często występujących przy omawianiu okultyzmu. Nie zaprzeczamy całkowicie wpływowi i działaniu diabła, ale też nie widzimy go we wszystkim. Chcemy również zająć się zjawiskami uznawanymi przez niektórych za okultystyczne, a które mogą być wyjaśnione przez oszustwo, szczęśliwy zbieg okoliczności lub czynniki psychologiczne i fizjologiczne.

1.3. Słowo ostrzeżenia

Zdajemy sobie sprawę, że pisząc o świecie okultyzmu będziemy informować pewnych ludzi o sprawach i praktykach, o których dotychczas nic nie wiedzieli. Naszym pragnieniem nie jest pobudzanie zaciekawienia sferą okultyzmu aż do punktu, w którym staje się ono obsesją. Wiedząc, że ludzkość cechuje się pewną fascynacją złem, mądrze byłoby skorzystać z rady apostoła Pawła: "Chcę, żebyście byli mądrzy w tym, co dobre, a niewinni w tym, co złe" (Rz 16,19).

Zabawa okultyzmem może prowadzić do poważnych konsekwencji zarówno psychicznych, jak i duchowych. Istnieje różnica między intelektualną wiedzą, że spożycie trucizny może zabić człowieka, a rzeczywistym jej spożyciem, by doświadczyć tego, o czym człowiek już wie, że jest faktem. Powinniśmy być świadomi, co dzieje się w sferze satanicznej, ale nie do punktu niezdrowej fascynacji, obsesji czy zaangażowania.

1.4. Istnienie sfery nadprzyrodzonej

Żyjemy w czasach, gdy ludzie poszukują odpowiedzi na podstawowe pytania życia: "Jaki jest cel życia?", "Czy istnieje życie po śmierci?", "Czy są jakieś dowody istnienia nadprzyrodzonego Boga?" W naszych innych książkach przedstawiliśmy powody, dla których wierzymy, że Bóg istnieje i objawił się ludzkości przez Biblię i w osobie Jezusa Chrystusa (patrz: "Odpowiedzi na trudne pytania", "Evidence That Demands a Yerdict, Vol. l and 2" i "A Re-ady Defense"). Bóg dał nam nieodparte świadectwo nie tylko faktu, że istnieje, lecz także, że panuje nad historią.

Według Biblii toczy się nadprzyrodzona walka: "Nie toczymy bowiem walki przeciw ciału i krwi, lecz przeciw władcom, mocom, przeciw siłom ciemności, przeciw duchowym siłom zła w sferach niebieskich" (Ef 6,12).

Ta ciągła bitwa duchowa toczy się między królestwem Boga a królestwem szatana. Apostoł Jan podaje nam jeden z celów przyjścia Jezusa Chrystusa na ziemię: "Syn Boży objawił się, by zniszczyć dzieła diabła" (l J 3,8).

Choć z Pisma wynika jasno, że sfera nadprzyrodzona jest realna i że toczy się walka duchowa, są ludzie, którzy chcieliby dokonać demitologizacji (usunięcia elementów nadprzyrodzonych) z opisów diabła, demonów i opętania przez demony. Twierdzą, że biblijne teksty przedstawiające sferę nadprzyrodzoną mają za swoją podstawę przednaukowy, zabobonny światopogląd. Jeżeli jednak usuniemy z Biblii to, co nadprzyrodzone, utraci ona wszelki sens i znaczenie. Doktor John Warwick Montgomery, jeden z wiodących współczesnych teologów, zauważa:

Nawet pobieżna lektura Nowego Testamentu wykazuje, że uznaje on obecność sił demonicznych. Jezus wielokrotnie wyrzuca demony, a nawet podejmuje z nimi dialog. (Porównaj wypędzenie demona z opętanego Gergezeńczyka (Łk 8); Jego uczniowie wypędzają demony w Jego imieniu (Dz 19 i inne)). Publiczna służba Jezusa rozpoczyna się po tym, gdy "Duch wyprowadził Go na pustynię, by był kuszony przez diabła" (Mt 4; Mk l; Łk 4).

Centralne miejsce w całym nauczaniu Nowego Testamentu na temat końca świata zajmuje powrót Chrystusa "z wszystkimi Jego potężnymi aniołami", triumf Boga nad mocami zła i strącenie szatana na wieki do jeziora ognia (Mt 25; Mk 13; 2 Tes l; Ap 19 i 20).

Co można zrobić z takim materiałem? Jeden z moich profesorów teologii zwykł stwierdzać wprost, że elementy demoniczne w Nowym Testamencie należy uważać za symbole (oznaczające zło, psychozę, chorobę itp.). Okazał dość silne rozdrażnienie, gdy zapytałem go, czy nie powinniśmy również uważać Jezusa za element symboliczny (odnoszący się do dobra, zdrowia fizycznego, umysłowego itp.), skoro w opisie kuszenia Jezusa na pustyni ma miejsce dialog między Nim a diabłem - przy czym najwyraźniej obaj przedstawiani są jako posiadający porównywalną rzeczywistość lub nierzeczywistość! To pokazuje trudność z demitologizacją elementów satanicznych w Nowym Testamencie: są nierozdzielnie związane z rzeczywistością Jezusa i całym Jego przesłaniem (John Warwick Montgomery, Principalities and Powers, Minneapolis, Bethany Fellowship, 1973, ss. 54-55).

Ci, którzy chcieliby usunąć elementy nadprzyrodzone z Biblii, otrzymują pustą ewangelię, pozbawioną wszelkiej mocy przekształcania życia. Odpowiadamy tym krytykom przedstawiając prawdę i racjonalne twierdzenia całej e-wangelii - włączając w to wojnę szatana przeciw Bogu, nadprzyrodzoną interwencję Boga i jego ostateczny triumf. Świat okultyzmu jest realny, ale równie realny jest wszechmogący Duch Boga!

1.5. Oszustwa okultystyczne

Choć uznajemy rzeczywistość sfery nadprzyrodzonej, musimy być ostrożni, by nie umieszczać wszystkich nie wyjaśnionych zjawisk w tej kategorii. Wiele zjawisk rzekomo nadprzyrodzonych to nic innego jak tylko oszustwo. Te zjawiska pseudookultystyczne oszukały wielu ludzi, doprowadzając ich do wiary w to, że nie są złe.

W swej doskonałej książce zatytułowanej "The Fakers" ("Fałszerze") Danny Korem i Pauł Meier demaskują większą część zjawisk uważanych za nadprzyrodzone. Wyjaśniają różnicę między autentycznymi zjawiskami a fałszerstwem:

Jaka jest różnica między zjawiskami okultystycznymi a pseudookultystycznymi? Zjawiska okultystyczne to te, które są związane z siłami nadprzyrodzonymi, skutkami ich działania i wiedzą o nich. Przykładem uznawanym przez wielu ludzi za przejaw mocy okultystycznych jest opętanie przez demona. Choć przejaw ten jest widziany, silą go powodująca - nie. Możemy dostrzec rezultaty opętania, ale nie widzimy demona będącego ich źródłem. Zjawiska pseudo okultystyczne to te, które z pozoru powodowane są przez tajemnicze nadprzyrodzone moce, podczas gdy w rzeczywistości wywoływane są za pomocą środków fizycznych lub psychologicznych.

Jednym z celów tej książki jest ukazanie różnic między okultyzmem i pseudo okultyzmem. Istnieje wielkie niebezpieczeństwo, gdy traktujemy oba w ten sam sposób. Człowiek, który rzekomo dokonał kilku aktów egzorcyzmu w stosunku do osób opętanych przez demona, próbował tego samego w przypadku pewnej nastolatki. Przywiązał ją do krzesła, by nie wyrządziła sobie krzywdy, i przeprowadził swój rytuał. Później okazało się, że dziewczyna nie jest opętana przez demona, lecz chora na schizofrenię i potrzebuje pomocy psychiatrycznej. Dziewczyna, przerażona całym przeżyciem, znalazła się w gorszym stanie niż wtedy, gdy po raz pierwszy przyszła do tego człowieka.

Istnieje wiele błędnych koncepcji co do sfery nadprzyrodzonej. Nie ma tutaj znaczenia, czy człowiek wyznaje jakieś poglądy religijne czy nie. Nie ma również znaczenia wykształcenie ani zdolności umysłowe człowieka. By ktoś mógł wydawać kompetentne oceny na temat nadprzyrodzoności danego wydarzenia, pomocne jest jego wykształcenie w sztuce oszustwa (Danny Korem i Pauł Meier, The Fakers, Grand Rapids, MI, Baker Book House, 1980, s. 15-16).

Korem i Meier podają jedenaście zasad oszustwa wykorzystywanych przez fałszerzy dla imitowania zjawisk nadprzyrodzonych lub okultystycznych:

1. Zręczność rąk.

2. Zasady psychologiczne.

3. Wykorzystanie pomocnika.

4. Niewidoczne lub nieznane urządzenia.

5. Zasady matematyczne.

6. Fizyka.

7. Oszustwo fizyczne.

8. Oszustwo mechaniczne.

9. Złudzenie optyczne.

10. Przypadek i prawdopodobieństwo.

11. Połączenie wszystkich tych zasad (ibid., ss. 22-29).

Nie trzeba więc dodawać, że należy zachować ostrożność przy wnioskowaniu, że jakieś nie wyjaśnione zjawisko ma charakter demoniczny. Nie wszyscy autorzy chrześcijańscy umieściliby pewne zjawiska w kategorii oszustwa. Korem i Meier wykazują jednak wyraźnie, że potrzebna jest powściągliwość w przypisywaniu wielu nie wyjaśnionych dotychczas zjawisk okultyzmowi.

1.6. Ocena okultyzmu w świetle Biblii, nauki i logiki

Na pierwszym miejscu, jeśli chodzi o kryteria naszej analizy praktyk okultystycznych, znajduje się Biblia. Biblia rzuca doskonałe światło, rozpraszające ciemność po obu stronach naszego tematu. Jeżeli jakieś zjawisko ma charakter pseudookultystyczny, to jest kłamstwem, a Biblia ostrzega nas przed kłamcami, których zamiarem jest oszustwo. W Ewangelii Jana 8,44 czytamy, że diabeł jest kłamcą od początku i ojcem kłamstw. W Księdze Apokalipsy 22,15 widzimy, że pośród ludzi, którzy są na zewnątrz nieba, znaleźli się ci, którzy kochają kłamstwa i żyją w nich. Żaden werset Biblii nie opisuje wyraźniej losu tych, którzy żyją w kłamstwach pseudookultystycznych praktyk.

Po drugiej stronie naszej analizy biblijnej mamy tych, których rytuały okultystyczne nie są magicznymi trikami, lecz interwencją mocy demonicznych. W tej sprawie Biblia wypowiada się również jasno, potępiając ich. Ci, którzy sprzymierzyli się z szatanem i realizują jego diaboliczny plan niszczenia życia, zostaną wrzuceni wraz z nim do wiecznego jeziora ognia (Ap 21,8).

W kilku punktach naszej analizy posłużymy się argumentacją naukową i logiczną dla odparcia praktyk okultystycznych. Nie znaczy to, że uważamy naukę lub logikę za przewyższające Biblię. Pismo będzie zawsze naszym ostatecznym autorytetem. Bóg udzielił jednak człowiekowi daru rozumu i oczekuje, że będziemy z niego korzystać (Iz 1,18). Namacalne dowody i logiczne rozumowanie pojawiają się w kilku miejscach Pisma i wskazują naturalny kierunek, w którym powinniśmy podążać (Łk 1,2; J 10,38; 20,25-28; Dz 1,3; 26,25-26; 2 P 1,16; l J 1,1). Gdy poszukujemy dowodów i posługujemy się rozumem, postępujemy zgodnie z biblijnym wzorcem.

1.7. Jacy ludzie angażują się w okultyzm?

Kto angażuje się w okultyzm i dlaczego to robi? Jest to bardzo ważne pytanie. Ważne jest również, abyśmy pamiętali, że gdy mówimy o "okultyzmie", nie mamy na myśli żadnej jednorodnej organizacji czy religii. "Okultyzm" oznacza zestaw praktyk i przekonań powszechnie łączonych ze zjawiskami okultystycznymi. Człowiek może być zaangażowany w okultyzm przez udział w którejś z grup okultystycznych lub przez indywidualne zaangażowanie w okultystyczne praktyki lub przekonania.

Błędem jest klasyfikowanie wszystkich okultystów jako chorych albo wywodzących się z marginesu społeczeństwa, gdyż okultyzm praktykują również odpowiedzialni, wykształceni ludzie. W. Elwyn Davies podaje trzy cechy charakterystyczne, mogące występować u osób zaangażowanych w okultyzm:

1. Wielu z nich przed czymś ucieka (eskapiści). Modnym sloganem stało się mówienie: "Szatan (lub demon) zmusił mnie do tego". Świat okultyzmu jest atrakcyjny dla ludzi, którym trudno jest stawić czoło swojej odpowiedzialności moralnej. Wielu bawi się "innymi mocami" i w ten sposób daje się wciągnąć w pełne zaangażowanie. Często twierdzą, że na próżno próbowali "innych terapii", aż w końcu pociągnęła ich alternatywna moc dostępna przez okultyzm.

2. Wielu -więcej to ludzie przesądni. Wykraczając poza granice objawienia i zdrowego rozsądku twierdzą, że widzą działanie demoniczne w wielu dziedzinach: chorobie, depresji, gniewie, niezwykłym czy niewyjaśnialnym zachowaniu. Choć rzeczy te mogą być oznaką działania demonicznego, nie powinniśmy zakładać tego automatycznie. Tam, gdzie przyczyny naturalne mogą stanowić racjonalne wyjaśnienie sytuacji, mądrze jest uznać je za źródło problemu. Ludzie, którzy pospiesznie wyciągają wniosek, że wpływy demoniczne są odpowiedzialne za wiele różnorodnych zjawisk, nieuchronnie popadają w obsesję na punkcie działania demonów i cierpią z powodu wielu ułomności powszechnie występujących u ofiar demonizacji.

3. Wszyscy są ofiarami zła. Używam tego słowa rozmyślnie. Nie ma sensu osądzanie tych ludzi, choć jako chrześcijanie przeciwstawiamy się wszelkim praktykom okultystycznym i potępiamy je. Z perspektywy biblijnej nie ma tu miejsca na negocjacje ani kompromis. Bóg sądzi i potępia wszelkie kontakty z demonami, więc i my nie możemy inaczej. W oczach Boga są oni winni przekroczenia Jego prawa. Każdy z nich jest jednak również ofiarą - ofiarą mocy znacznie potężniejszych niż on i przewyższających go wiedzą. Jacy to ludzie?

Człowiek ciekawski, który eksperymentuje i bawi się siłami demonicznymi, aż w końcu jest zmuszony uznać, że to one bawią się nim. 
Konformista, który patrząc na swoich rówieśników stwierdza, że "wszyscy to robią", postanawia więc przyłączyć się do nich. 
Niezadowolony, którego dotychczasowe doświadczenie religijne doprowadziło do sceptycyzmu i poczucia pustki. 
Człowiek pogrążony w żałobie, który stracił bliską osobę i jest skłonny spróbować wszystkiego, co mogłoby umożliwić mu kontakt ze zmarłym. 
Człowiek zbuntowany, który sprzeciwia się normom swojego kościoła i społeczeństwa i gdzie indziej poszukuje życiowej alternatywy. 
Osoba zainteresowana możliwościami ludzkiej psychiki, pragnąca rozwinąć rzekome uśpione władze umysłu. 
Dzieci praktykujących okultystów, uwarunkowane od dzieciństwa. 
Ludzie naiwni i łatwowierni, których nie brak w każdym pokoleniu! (W. Elwyn Davies w: Principalities and Powers, red. John Warwick Montgomery, Minneapolis, MN, Bethany Fellowship, 1976, ss. 303-304). 

2. Eksplozja okultyzmu

2.1. Dlaczego tak duże zainteresowanie okultyzmem?

2.1.1. Sekularyzacja Ewangelii
2.1.2. Ciekawość
2.1.3. Okultyzm oferuje rzeczywistość

2.2. Znak czasów

Żyjemy w czasach, gdy aktywność okultyzmu gwałtownie wzrasta. Badania Gallupa, uznawane powszechnie za autentyczne odzwierciedlenie trendów społecznych w Ameryce, dostarczają nam interesujących danych statystycznych na temat okultyzmu, na podstawie ankiety przeprowadzonej w czerwcu w 1990 roku. Te same pytania stawiane były we wcześniejszej ankiecie (1978), możliwe jest więc prześledzenie wzrostu zainteresowania okultyzmem na przestrzeni dwunastu lat.

Na podstawie rezultatów ankiety można stwierdzić, że tylko siedem procent nie wierzy w żadne z osiemnastu zjawisk paranormalnych. Liczba wierzących w diabla wzrosła z trzydziestu dziewięciu procent w roku 1978 do pięćdziesięciu pięciu procent w 1990. Deja vu była poprzednio doświadczeniem trzydziestu procent ankietowanych. Ich liczba wzrosła do pięćdziesięciu pięciu procent w ostatnim studium. Zainteresowanie jasnowidzeniem wzrosło o dwa procent, natomiast postrzeganie pozazmysłowe (ESP) zmalało o tyle samo. W nowej ankiecie liczba wierzących w astrologię wzrosła o cztery procent, natomiast wiara w duchy skoczyła z jedenastu procent w roku 1978 do dwudziestu pięciu procent w 1990, a wiara w czary - z dziesięciu procent do czternastu procent.

Doktor Walter R. Martin, wiodący ekspert w sprawie kultów i okultyzmu w Ameryce, stwierdził, że sześćdziesiąt milionów Amerykanów ma kontakt z praktykami new agę lub okultystycznymi. Księgarnie okultystyczne praktycznie nie istniały w poprzednich dekadach, natomiast w dekadzie lat osiemdziesiątych, do roku 1988, na rynku pojawiło się dwa tysiące pięćset księgami new age i okultystycznych (por.: The New Cults, Minneapolis, Bethany Hou-se Publishers, 1989, ss. 7-8). Istnieje ponad trzy tysiące wydawców książek i czasopism okultystycznych, których łączny roczny przychód wyraża się kwotą miliarda dolarów. Sponsorowane przez Shirley MacLaine seminaria przyniosły jej w latach 1989 i 1990 trzy miliony dolarów, co umożliwiło budowę New Agę Center w pobliżu Baca w stanie Colorado (ibid., s. 21).

Martin Ebon, były sekretarz administracyjny Parapsychology Fundation i autor książki "The Satan Trap" ("Pułapka szatana") -oraz "Dangers of The Occult" ("Niebezpieczeństwo okultyzmu") podaje następującą ocenę gwałtownego wzrostu zainteresowania zjawiskami okultystycznymi:

Praktyki okultystyczne i zjawiska mediumistyczne trzymają w swej władzy miliony dzisiejszych Amerykanów. Dość łatwo można wskazać kilka głównych przyczyn tego wzrostu. Po pierwsze, odwieczny powab irracjonalizmu pozostaje równie stały i niemal równie niewyjaśnialny jak, powiedzmy, ziemska grawitacja. Podczas gdy tradycyjne praktyki religijne tracą swą siłę przyciągania, popularność zyskuje okultyzm i związany z nim wschodni mistycyzm.

Dwa masowe bodźce przyczyniły się do tego trendu. Jednym jest kult narkotyków, powodujący zainteresowanie czymś takim, jak "beznarkotykowy haj", poszukiwany w medytacji i podobnych praktykach, mających potwierdzać wywołane narkotykami uczucie, że umysł może sprawować kontrolę nad materią lub wydarzeniami. Po drugie, seria wysoce popularnych filmów spowodowała kolejne fale zaangażowania okultystycznego i pseudookultystycznego. W wyniku filmu "Rosemary's Baby", który ukazywał narodziny diabolicznego niemowlęcia, nastąpił wzrost praktyk czarów. W wyniku "The Exorcist" miliony mogły obejrzeć w dramatycznej formie demoniczne opętanie i egzorcyzm. Inne filmy i programy telewizyjne zajmowały się podobnymi tematami.

To całe zainteresowanie, połączone ze sobą, pośrednio przyciągnęło uwagę do naukowych badań parapsychologii - choć zajmujący się nimi uczeni starają się uniknąć sensocjonalizmu, rozbudzającego publiczne zainteresowanie. Popularne czasopisma, szczególnie "National Enquire", tydzień po tygodniu publikują historie cudownych uzdrowień, nawiedzanych domów, odwiedzin UFO i egzorcyzmów. Sam fakt, że te sprytnie redagowane publikacje potrafią czerpać zyski mieszając okultyzm z plotkami i anegdotami, ilustruje publiczną fascynację zjawiskami paranormalnymi. Astrologia, choć stanowi samodzielną kategorię, w podobny sposób pociąga czytelników ("The Occult Temptation", The Humanist, styczeń-luty 1977).

Jest więc oczywiste, że wierzenia okultystyczne przeniknęły obecnie każdą sferę naszego społeczeństwa. Począwszy od środków masowego przekazu aż do sklepów - wszędzie napotykamy jakiegoś rodzaju literaturę okultystyczną lub okultystyczny wpływ. Można znaleźć horoskopy pomagające w zrzuceniu nadwagi i osiągnięciu bardziej satysfakcjonującego życia seksualnego. Szkolnictwo wyższe nie jest wyjątkiem. University of Califomia w Berkeley i inne wyższe uczelnie oferują zajęcia z magii, czarów i parapsychologii.

Parapsychologia jest próbą nadania pewnym praktykom okultystycznym powagi naukowej. Często oznacza to uznanie ich rzeczywistości (takich rzeczy, jak telepatia umysłowa czy telekineza) bez podania jakiegokolwiek wyjaśnienia źródła czy też środków, jakie wykorzystują w swoim działaniu.

2.1. Dlaczego tak duże zainteresowanie okultyzmem?

Skoro coraz więcej ludzi w tak alarmującym tempie angażuje się w praktyki okultystyczne, pojawia się nieuchronne pytanie o powody. Dlaczego ludzie żyjący w tym oświeconym wieku, z całym jego niezwykłym postępem naukowym i technicznym, angażują się w okultyzm? Uważamy, że istnieje kilka czynników, które przyczyniły się do wzrostu popularności okultyzmu.

2.1.1. Sekularyzacja ewangelii

W ostatnich latach można zaobserwować zaprzeczanie głównym doktrynom wiary chrześcijańskiej przez ludzi zajmujących pozycje przywódcze w kościołach. Powoduje to jeszcze większą pustkę duchową w świecie i sprawia, że ludzie mający potrzeby duchowe poszukują ich zaspokojenia gdzie indziej. Co więcej, niektórzy z tych przywódców kościelnych, którzy odrzucili ewangelię, sami zaczęli praktykować okultyzm, pociągając za sobą wielu dotychczasowych wyznawców swoich kościołów.

Klasycznym przykładem tego może być biskup episkopalny James Pikę, który odrzucił wiarę swojego kościoła w boskość Chrystusa, jego narodzenie z dziewicy i inne centralne prawdy. Po samobójczej śmierci swego syna Pikę zaczął radzić się medium, między innymi sławnego Arthura Forda, próbując skontaktować się z duchem swego zmarłego syna. Pikę doszedł do silnej wiary w życie po śmierci na podstawie swego zaangażowania okultystycznego zamiast w oparciu o doktrynę biblijną. Pociągnął za sobą wielu ludzi w mroczny świat okultyzmu. Gdy kościół "rozcieńcza" ewangelię Chrystusa, otwierają się drzwi dla praktyk okultystycznych.

2.1.2. Ciekawość

Okultyzm charakteryzuje się pewnym misterium, kuszącym naszą ciekawość. Wielu zaangażowanych w praktyki okultystyczne rozpoczynało od tak zwanych "nieszkodliwych" spraw, jak czytanie horoskopów lub posługiwanie się tablicą oni ja. Wzmagająca się ciekawość prowadziła ich do coraz głębszego zaangażowania. Na temat fascynacji okultyzmem wypowiada się Buzzart:

Wydaje się, że nasz wiek charakteryzuje się głęboką fascynacją złem, tym, co dziwne i niewyjaśnialne. Karmi się horrorem i tym, co odrażające. Magnetyczny powab posiada to, co powoduje, że człowiek mdleje, wymiotuje lub ma nocne koszmary. Mary Konoblauch podsumowała tę fascynację wypowiadając się na temat filmu "The Exorcist": "Prawdopodobnie najbardziej przerażającą rzeczą w związku z "The Exorcist" jest owo pragnienie zła i fascynacja nim, zagrzebane w każdym z nas i wypływające na powierzchnię z dziką prędkością przy właściwym wcieleniu". Wydaje się, że nadszedł czas owego wcielenia. To, co było zagrzebane, powstało i tańczy bezwstydnie na ulicach (Linn Buzzart "Demon Possession", red. John Warwick Montgomery, Minneapolis, Bethany Fellowship, 1976, wprowadzenie, s. 17-18).

Niestety, za tę ciekawość dotyczącą okultyzmu trzeba zapłacić pewną cenę. Okultyzm nie jest neutralny - nie można angażować się w niego bez żadnych negatywnych skutków ubocznych.

W swojej książce "Kingdom of Darkness" ("Królestwo ciemności") F.W. Thomas przedstawia historię męża i żony, dziennikarzy, którzy chcieli zbadać świat okultystyczny w Londynie. Przyłączyli się do grupy satanicznej, chcąc uzyskać informacje z pierwszej ręki, w końcu jednak usunęli się z powodu przerażających rzeczy, które obserwowali. Ich życie uległo silnej zmianie. Dręczyły ich liczne straszne przeżycia i wydarzenia.

Thomas konkluduje: "Takie było doświadczenie niemądrej pary. Ciekawość czarnej magii doprowadziła ich do niewypowiedzianego bólu i rozpaczy. Nie można po prostu chwytać mrocznych węgli magicznego ognia bez poparzenia się - nawet jeśli ktoś w końcu je odrzuci. Zawsze jest jakaś cena, którą trzeba zapłacić za korzystanie z tych zakazanych mocy - zarówno w tym świecie, jak i przyszłym" (cytat za: Clifford Ilson i John Weldon, "Occult Shock and Psychic Forces, San Diego, Master Books, 1980, ss. 13-14).

2.1.3. Okultyzm oferuje rzeczywistość

W doświadczeniu okultystycznym istnieje pewna rzeczywistość, która pociąga tak wielu ludzi. Wszyscy pragniemy czegoś w rodzaju ostatecznej odpowiedzi na podstawowe pytania życia, a takich właśnie odpowiedzi chętnie udziela świat okultyzmu. Astrolog naszkicuje twoją przyszłość. Tabliczka ouija obiecuje ci prowadzenie, a medium rozmawiające z duchem twojego zmarłego krewnego powie ci, że wszystko jest w porządku w tamtym świecie.

Ponieważ praktyki okultystyczne ujawniają pewne zdumiewające rzeczy, osoba w nich uczestnicząca zostaje przekonana, że doświadczyła ostatecznej rzeczywistości i nie potrzebuje już dłużej kontynuować swego poszukiwania prawdy. Duchowa pustka zostaje wypełniona duchowym doświadczeniem, ale nie pochodzącym od Boga, lecz często z samego piekła.

2.2. Znak czasów

Wiele wskazuje, że żyjemy przy końcu czasów i że powrót Jezusa Chrystusa jest bardzo bliski. Jeżeli tak jest, to powinniśmy spodziewać się wzrostu aktywności demonicznej, spowodowanego bliskim powrotem Chrystusa, gdyż jest to jasne nauczanie Pisma: "Ale Duch otwarcie mówi, że w czasach ostatecznych niektórzy odpadną od wiary, zwracając się ku duchom zwodniczym i doktrynom demonów" (l Tm 4,1).

Jezus powiedział, że przy końcu czasów "pojawią się fałszywi mesjasze i fałszywi prorocy i będą czynić znaki i cuda, aby, jeśli to możliwe, zwieść wybranych" (Mk 13,22). A więc Pismo ukazuje, że na krótko przed powtórnym przyjściem Jezusa Chrystusa nastąpi wzmożenie aktywności okultystycznej.

3. Jak jest propagowany okultyzm? 

3.1. Okultyzm w drukowanych środkach masowego przekazu
3.2. Okultyzm w muzyce
3.3. Okultyzm w telewizji
3.4. Okultyzm w filmach

Nikt nie jest całkowicie odporny na oddziaływanie swego środowiska na nasze myśli i zachowanie. Nasz umysł zawsze filtruje otrzymywane informacje. Czy będą to reklamy, programy telewizyjne, filmy, muzyka, czasopisma, gazety, książki, rozmowy, przemówienia, kazania czy jakiekolwiek inne źródło, prowadzimy ciągły proces odrzucania tego, co uznajemy za złe, i zachowywania tego, co uznajemy za dobre. Do analizy informacji wykorzystujemy swoje myśli.

Gdyby ktoś przekonał cię, żebyś myślał inaczej, to akceptowałbyś rzeczy, które normalnie odrzucasz. Chrześcijanie stanowią szczególny cel dla świeckich humanistów i innych antagonistów, którzy nazywają nas "nietolerancyjnymi, zacofanymi religijnymi fanatykami" i uciekają się do innych wyzwisk, by skruszyć nasze środki obronne i spowodować, żebyśmy porzucili wartości natury biblijnej.

Ich plan zadziałał w przypadku niektórych chrześcijan. Jak często byłeś zdumiony dowiedziawszy się, że chrześcijanin, którego szanowałeś, zmienił swój pogląd w jakieś ważnej sprawie? Bardzo rzadko operujący wyzwiskami humanista zastanawia się i uświadamia sobie, że nie powinien nazywać cię nietolerancyjnym, jeżeli sam chce być tolerancyjny wobec twoich przekonań. Jeżeli nazywa chrześcijaństwo fanatyzmem, znaczy to, że sam zajmuje fanatyczną postawę przeciw chrześcijaństwu. Jeżeli nazywa nas ludźmi wąsko myślącymi, znaczy to, że sam myśli w ten sposób o nas.

Czy jest ważne, a nawet konieczne, strzeżenie serca i umysłu przed wpływem świata? Tak. Niektórzy ludzie uważali pewne czyny za niemożliwe w poprzednich okresach swojego życia, ale skłaniają się ku nim w chwilach słabości. Jezus dał nam kilka wskazówek co do naszej ochrony w "Kazaniu na górze": "Lampą ciała jest oko. "Jeżeli więc twoje oko jest czyste, całe twoje ciało będzie pełne światła. Lecz jeśli oko twoje jest złe, całe twoje ciało będzie pełne ciemności. Jeśli więc światło, które jest w tobie, jest ciemnością, jakże wielka to ciemność!" (Mt 6,22-23). Zgadzamy się całkowicie z Jezusem. Jesteśmy przekonani, że nasze zachowanie powinno być strzeżone przez światło Słowa Bożego, co oznacza również, że powinniśmy zważać na to, co wchodzi do naszego wnętrza przez zmysły - zwłaszcza oczy i uszy.

Ci, którzy wychowywali się w kościele, prawdopodobnie znają dziecięcą piosenkę: "Uważajcie, małe oczy, na co patrzycie (...), uważajcie, małe uszy, czego słuchacie". Czasami najgłębsze prawdy wyłaniają się z najprostszych przykładów. Młodzież i dorośli powinni śpiewać tą piosenkę równie głośno jak dzieci, ponieważ mamy kontakt z większą liczbą bodźców niż dzieci.

Stephen P. Lawhead zwraca się śmiało do dorosłych w swojej książce "Tum Back the Night" ("Odwróć noc") (Worchester, IŁ, Crossway Books, 1985) stwierdzając, że powinniśmy przestać ulegać środkom masowego przekazu kształtującym naszą kulturę. Cztery główne środki masowego przekazu - książki, muzyka, telewizja i filmy - wywierają potężny wpływ. Na falach telewizyjnych praktycznie panuje anarchia. Padają bluźnierstwa przeciw Bogu, chrześcijaństwo jest wyśmiewane, pastorzy przedstawiani jako szarlatani, nierząd jest normą, homoseksualizm jest dopuszczalny, narkotyki są normalną rzeczą na przyjęciach, a wszystko to dzieje się w imię konstytucyjnej wolności.

Grunt został przygotowany na indoktrynację dorosłych w trendach new a-ge i nastolatków w okultyzmie i satanizmie. Telewizja, filmy, książki i muzyka stały się amboną okultyzmu. Jego głosicielami są gwiazdy filmowe i gwiazdy muzyki rockowej. Konwertytów przekonuje się całkiem otwarcie do przyjęcia doktryn okultyzmu. Jest to nazywane otwartością umysłu, ale my wolelibyśmy powtórzyć ostrzeżenie pewnego episkopalnego biskupa: "Dobrze jest mieć otwarty umysł, ale nie tak otwarty, by wypadł z niego rozsądek".

3.1. Okultyzm w drukowanych środkach masowego przekazu

Czytają je dla zabawy, inni z ciekawości. W końcu pojawia się wiara w nie. Stają się regularną częścią codziennego procesu podejmowania decyzji. Horoskopy występują także w czasopismach młodzieżowych. Czasopisma muzyki heavy metal oferują różnorodne akcesoria okultystyczne, które można zamówić i otrzymać pocztą. Albumy i dyski kompaktowe zespołów heavy metal śmiało prezentują sataniczne symbole, wyrażające światopogląd muzyków. Dla nastolatków i dorosłych publikowane są powieści przedstawiające rytuały sataniczne (często błędnie) i mistycyzm okultystyczny.

Powieści te rozpalają wyobraźnię czytelników, pobudzając ich zainteresowanie dziełami szatana. Często zapominają, że ich lektura jest fikcją literacką, i traktują iluzoryczny temat jako rzeczywistość. Brama umysłu otwiera się szerzej u czytelnika powieści okultystycznych i satanicznych.

Dzieci również nie są wolne od ataków perwersji. Komiksy zawierające tematy okultystyczne przynoszą zbyt wielkie zyski wydawcom, by mogli z nich zrezygnować. Chrześcijańscy badacze Bob i Gretchen Passantino pokazują związek między tematami satanicznymi a komiksami w swojej książce "When the Devil Dares Your Kids".

Komiksy podsuwają nastolatkom pasjonujące historie i nierealistyczne wzory. Niestety, wiele nowych komiksów (czasem określanych: "dla dojrzałych czytelników") również przedstawia graficzne obrazy niewierności, zboczeń seksualnych, włączając w to nekrofilię i seks oralny, czarnej magii, destruktywnego okultyzmu, gwałtu, morderstw, okaleczeń, homoseksualizmu, sadomasochizmu i nieprzyzwoitego języka (Ann Arbor, MI, Servant Books, 1991, s. 128).

W punkcie dotyczącym drukowanych środków masowego przekazu musimy również wymienić gry. Niektóre z najbardziej tajemniczych idei związanych z rytuałami magicznymi i okultystycznymi, których zebranie zajęłoby przeciętnemu badaczowi kilka lat, są obecnie propagowane w schludnych opakowaniach gier dla nastolatków. Fantazyjna gra aktorska "Dungeons and Dragons" ("Jaskinie i smoki") jest jedną z nich. Ci, którzy sądzą, że jest to nieszkodliwa gra mająca na celu rozwój wyobraźni, nie czytali opisów samobójstw i przestępstw popełnianych przez jej uczestników. Przykładowy cytat z "Przewodnika Mistrza Dungeon" pokazuje satanistyczne tło tej gry: 

Niezależnie od tego, czy dana postać aktywnie wyznaje jakieś bóstwo, będzie podporządkowana i będzie służyć jednemu lub kilku bóstwom tego ogólnego podporządkowania - pośrednio lub nieświadomie (s. 25).

Od zaklinacza należy wymagać, by pokazał ci, jaką formę ochronnej inskrypcji wykorzystał rzucając zaklęcie. Według ekspertów z dziedziny czarów i kultu szatana trzy wzmiankowane formy to: znaki magicznego kręgu, pentagram i thaumaturgiczny trójkąt (s. 24).

"Erlic (bohater)" - znak dawany jego lewą ręką (zwany znakiem Głowy Kozła) znaczy "szatan jest panem" dla wszystkich czcicieli szatana (s. 86).

Joan Hake Robię wykonała wspaniałą pracę, dokumentując okultystyczną i satanistyczną naturę "Dungeons and Dragons" (por.: The Truth About Dungeons and Dragons, Lancaster, PA, Starburgs Publishers, 1991).

3.2. Okultyzm w muzyce

Eric Holmberg przeprowadził badania okładek albumów i słów muzyki rock and rollowej począwszy od dekady lat sześćdziesiątych. Pokazuje - w pozbawiony sensacji sposób - tendencje satanistyczne i okultystyczne w nich występujące. W swojej prezentacji video zatytułowanej "Hell's Bells" (Geinsiville, FN, Reel To Real Ministries, 1989) Holmberg przedstawia, w jaki sposób chrześcijaństwo jest wyśmiewane a okultyzm wywyższany. Podkreśla:

Jezus stał się częstszym przedmiotem drwin w rock and rollu niż jakakolwiek inna postać. Każdy aspekt Jego życia i misji jest krytykowany i wyśmiewany (...). Piosenka Jeffersona Airplane'a "The Son of Jesus" jest pełna świętokradztwa, sugerując między innymi, że Jezus byt zaangażowany w okultyzm, miał nieślubne dzieci z Marią Magdaleną (...). Grupy w rodzaju LudiChrist, Coven, Dark Wizard i dziesiątki innych otwarcie śpiewają bluźnierstwa, które do niedawna można było znaleźć jedynie w księgarniach okultystycznych.

Żaden symbol satanizmu nie jest bardziej śmiały niż pentagram, skierowana w dół gwiazda z głową kozia. Obok odwróconego krzyża (by zbezcześcić i wydrwić ukrzyżowanie) nie ma powszechniejszego symbolu w przemyśle rock and rollowym niż pentagram. Motley Crue Slayer, Be Bop Deluxe, Metal Fatigue, Venom, Sam Kinison, Suicidal Tendencies, The Plasmatics, AC/DC - to jedynie kilka grup posługujących się tym symbolem satanistycznym.

Satanistyczny znak ręki z wyprostowanym palcem wskazującym i małym palcem widoczny jest na niemal każdym koncercie i albumie rockowym od czasów albumu Beatlesów "Yellow Submarine". Holmberg stwierdza:

"Olbrzymia większość widzów na koncertach nie ma pojęcia, jakie jest znaczenie tego symbolu, gdy wykonują go podczas przedstawienia" (ibid.).

Przemysł rock and rolla doprowadził do tego, że satanizm i okultyzm stały się towarem handlowym dla dzieci i nastolatków. Holmberg pokazuje, w jaki sposób zespoły hard rocka i heavy metal otwarcie pragną piekła i czynią je tematem wielu piosenek, co wynika z samych choćby tytułów: "Go to Heli" ("Idź do piekła") Alice Cooper, "Hotter Than Heli" ("Gorętszy niż piekło") Kiss, "Aloha From Heli" ("Aloha z piekła") Cramps, "See You In Heli" ("Do zobaczenia w piekle") Grim Reaper, "Citizens of Heli" ("Obywatele piekła") CJSS, "Condemned to Heli" ("Skazani na piekło") Rigor Mortis, "Highway to Heli" ("Autostrada do piekła") AC/DC, "Bum in Heli" ("Pal się w piekle") Twisted Sister, "Gonna Raise Heli" ("Podnieść piekło") Heavy Truck, "Princes of Heli" ("Księżniczka piekła") Mercifull Fate i "Heli Patrol" ("Piekielny patrol") Raven. Dzisiejsi rodzice wypchnęli swoje dzieci za zamknięte drzwi, by słuchały muzyki, która staje się niekontrolowaną indoktrynacją dokonującą się w domu.

Muzyka typu rap posiada wyraźniejsze akcenty seksualne i mniej uwypuklony satanizm, jest on jednak obecny w niektórych grupach. Dobrą oceną okultyzmu w rapie jest "Ali Wrapped Up" Erica Holmberga (Reel to Real Ministries, 1991).

3.3. Okultyzm w telewizji

Ten cud dwudziestego wieku wprowadza satanizm i okultyzm do większej liczby domów w Ameryce niż jakiekolwiek inne źródło. Dzieci, które są zbyt małe na zespoły heavy metalowe, otrzymują dużą dawkę okultyzmu przez swoje ulubione filmy animowane. Prawie każda rodzina posiada telewizor, a niektóre co najmniej dwa. Około połowy posiada magnetowidy. Telewizja jest narzędziem nauczania oraz centrum rozrywki. Problem brzmi: czego pozwalamy jej nauczać?

Dzieci w wieku przedszkolnym (od dwóch do pięciu lat) oglądają przeciętnie w ciągu tygodnia dwadzieścia osiem godzin programów telewizyjnych. Tuż za nimi są ich starsi bracia i siostry (w wieku od sześciu do jedenastu lat), którzy oglądają dwadzieścia trzy i pół godziny programów telewizyjnych co tydzień, choć spędzają mniej godzin w domu! Przedszkolak spędza więcej godzin przed telewizorem, niż będzie mu potrzebne, aby ukończyć studia. Zanim ukończy szkołę średnią, spędzi przed telewizorem przeciętnie dwadzieścia dwa tysiące godzin.

Nie powinniśmy lekceważyć ogromnego potencjalnego niebezpieczeństwa świeckiego humanizmu i zupełnych śmieci wtłaczanych w komórki pamięci dzieci i młodzieży przez telewizję. Problem rośnie do kolosalnych rozmiarów i powoduje szok większości rodziców, gdy orientują się, że filozofia Wschodu, okultyzm i satanizm są normą w sobotnich filmach animowanych. Monizm (wszystko jest jednym), panteizm (wszystko jest bogiem), szamani, czarownicy, magicy, czarnoksiężnicy, wiece czarownic, starożytne księgi okultystyczne, opętanie przez demony i egzorcyzmy - oto krótka lista prezentowanych nauk. Elektroniczna "opiekunka do dzieci" wcale się nimi nie opiekuje. Jest elektronicznym nauczycielem, którego scenariusze napisane są przez ludzi sprzeciwiających się światopoglądowi chrześcijańskiemu.

Autor Phil Phillips drobiazgowo dokumentuje ilość aktów przemocy pojawiających się w filmach animowanych w przeciętną sobotę. Choć na podstawie swoich badań wyciąga wnioski, z którymi nie zgadzamy się do końca, jego przesłanka jest właściwa. Nie możemy ignorować tego, że śmieszni, mali bohaterowie i pełne dynamizmu postacie sobotnich filmów nauczają dzieci niewłaściwych sposobów myślenia o życiu (porównaj: Saturday Morning Mind Control, Nasłwille, Oliver Nelson, 1991).

Skoro temat satanizmu i okultyzmu przenika głęboko muzykę heavy metal, nic dziwnego, że muzyczne video klipy stały się narzędziem propagowania satanizmu. Obejrzyj w telewizji jakikolwiek segment MTV lub świecki koncert rockowy, a zobaczysz okultystyczny wydźwięk pokolenia rock and rolla. Na koncertach dwadzieścia tysięcy rąk tłucze powietrze w rytm muzyki w geście "rogów" - znaku diabła. Satanistyczne słowa nie są zmieniane dla MTV. Czy będzie to Alice Cooper czy też okultyzm AC/DC, każda supergwiazda platynowej płyty posiada swój czas w MTV.

Telewizor to skrzynka, która transmituje to, na co nastawiony jest odbiornik. Nie ma żadnej wiedzy, moralności ani uczuć; pokazuje tylko to, na co pozwala właściciel. Może przynosić do domu zepsucie lub może być wykorzystany dla zdrowych i chrześcijańskich programów. Wybór należy do właściciela.

3.4. Okultyzm w filmach

Wiele horrorów i filmów grozy, których nie można przystosować do telewizji, trafia do kin każdego roku. To one znajdują się na szczytach list najlepiej wypożyczających się kaset video. Kiedyś wzbudzającymi strach filmami były "King Kong" lub "Godzilla", ale te lata dawno już przeminęły. Zastąpiły je efekty wizualne satanistycznych rytuałów. Filmy z przeszłości nigdy nie gloryfikowały okultyzmu, jak dzieje się to dzisiaj. Bob i Gretchen Passantino przedstawiają wpływ okultyzmu na przemysł filmowy:

Filmy i szatan? Większość rodziców pamięta "Rosemary's Baby", "The Exorcist" i "Damien". Większość prawdopodobnie dodałaby do tej grupy "Halloween" i serię "Nightmare on Elm Street". Oczywiście, można by jeszcze dorzucić horrory pokazywane przez lokalne stacje w senne sobotnie wieczory.

Ale inwazja okultyzmu w sferę filmu idzie o wiele dalej niż te prezentacje. Pomiędzy rokiem 1980 a 1990 w kinach pojawiło się ponad dwieście horrorów stworzonych przez głównych producentów (..). Wiele traktuje moce okultystyczne za rzecz oczywistą i poważnie przedstawia światopogląd okultyzmu (op. cit., s. 120).

Wróćmy do naszych myśli początkowych. Uważajcie, małe oczy, na co patrzycie. Uważajcie, małe uszy, czego słuchacie. Jak łatwo jest nam zapomnieć o tym, czego uczymy najmłodszych. Musimy pamiętać, co napisał apostoł Jan o naszej więzi ze światem:

Nie miłujcie świata ani tego, co jest na świecie. Jeżeli kto miłuje świat, nie ma w nim miłości Ojca. Albowiem wszystko, co jest na świecie, a więc: pożądliwość ciała, pożądliwość oczu i pycha tego życia, nie pochodzi od Ojca, lecz ze świata (l J 2,15-16).

rozdziału często nie jest dostrzegana, gdyż przeważnie akcent kładzie się na "zbroi Bożej". To nie jest główna myśl Pawła. Powodem, dla którego Paweł pisze o zbroi potrzebnej dla przeciwstawienia się mocom ciemności, jest potrzeba głoszenia ewangelii (Ef 6,18-20).

We fragmencie Listu do Efezjan 6,10-20 Paweł podkreśla, że prawdziwa bitwa toczy się z siłami zła w sferach niebieskich i że jego celem w życiu jest szerzenie ewangelii. Pod koniec tej księgi, w kontekście fragmentu dotyczącego zbroi Bożej, apostoł modli się, by mógł bez przeszkód głosić ewangelię. Modlitwę tę umieszcza tutaj celowo, nie przypadkiem. Skoro Paweł uznał za właściwe zakończenie swojej wypowiedzi o sitach ciemności w ten sposób, podobnie czynimy my:

W końcu bądźcie mocni w Panu - siłą Jego potęgi. Obleczcie pełną zbroję Bożą, byście mogli się ostać wobec podstępnych zakusów diabła. Nie toczymy bowiem walki przeciw krwi i ciału, lecz przeciw zwierzchnościom, przeciw władzom, przeciw rządcom świata tych ciemności, przeciw pierwiastkom duchowym zła na wyżynach niebieskich. Dlatego weźcie na siebie pełną zbroję Bożą, abyście w dzień zły zdołali się przeciwstawić i ostać, zwalczywszy wszystko. Stańcie więc do walki przepasawszy biodra wasze prawdą i oblókłszy pancerz, którym jest sprawiedliwość, a obuwszy nogi w gotowość głoszenia dobrej nowiny o pokoju. W każdym położeniu bierzcie wiarę jako tarczę, dzięki której zdołacie zgasić wszystkie rozżarzone pociski złego. Weźcie też hełm zbawienia i miecz Ducha, to jest słowo Boże - wśród wszelkiej modlitwy i błagania. Przy każdej sposobności módlcie się w Duchu. Nad tym właśnie czuwajcie z całą usilnością i proście za wszystkich świętych i za mnie, aby dane mi było słowo, gdy usta moje otworzę, dla jawnego i swobodnego głoszenia tajemnicy Ewangelii, dla której sprawuję poselstwo jako więzień, ażebym jawnie ją wypowiedział, tak jak powinienem (Ef 6,10-20).

4. Co Biblia mówi o okultyzmie? 

Biblia kategorycznie zabrania wszelkich praktyk okultystycznych:

Gdy ty wejdziesz do-kraju, który ci daje Pan, Bóg twój, nie ucz się popełniania tych samych obrzydliwości jak tamte narody. Nie znajdzie się pośród ciebie nikt, kto by przeprowadzał przez ogień swego syna lub córkę, uprawiał wróżby, gusła, przepowiednie i czary; nikt, kto by uprawiał zaklęcia, pytał duchów i widma, zwracał się do umarłych. Obrzydliwy jest bowiem dla Pana każdy, kto to czyni. Z powodu tych obrzydliwości wypędza ich Pan, Bóg twój, sprzed twego oblicza. Dochowasz pełnej wierności Panu, Bogu swemu. Te narody bowiem, które ty wydziedziczysz, słuchały wróżbitów i wywołujących umarłych. Lecz tobie nie pozwala na to Pan, Bóg twój (Pwt 18,9-14).

Również Nowy Testament potępia takie praktyki (Ga 5,20). W Efezie wielu spośród tych, którzy praktykowali okultyzm, uwierzyło w Jezusa Chrystusa i porzuciło swoje okultystyczne praktyki: "I wielu z tych, którzy praktykowali magię, przyniosło swoje księgi i paliło je na oczach wszystkich" (Dz 19,19).

Inny przypadek okultyzmu widzimy w Dz 13,6-12:

Gdy przeszli przez całą wyspę aż do Pafos, spotkali pewnego maga, fałszywego proroka żydowskiego, imieniem Bar-Jezus, który należał do otoczenia prokonsula Sergiusza Pawła, człowieka roztropnego. Ten, wezwawszy Barnabę i Szawła, chciał słuchać słowa Bożego. Lecz przeciwstawiał się im Elimas - mag (tak bowiem tłumaczy się jego imię), usiłując odwieść prokonsula od wiary. Ale Szaweł, który także zwie się Paweł, napełniony Duchem Świętym spojrzał na niego uważniej i rzekł: "O, synu diabelski, pełny wszelkiej zdrady i wszelkiej przewrotności, wrogu wszelkiej sprawiedliwości, czyż nie zaprzestaniesz wykrzywiać prostych dróg Pańskich? Teraz dotknie cię ręka Pańska: będziesz niewidomy i przez pewien czas nie będziesz widział słońca". Natychmiast spadły na niego mrok i ciemność. I chodząc wkoło szukał kogoś, kto by go prowadził za rękę. Wtedy prokonsul widząc, co się stało, uwierzył, zdumiony nauką Pańską.

Fałszywy prorok, który nazywał siebie Bar-Jezus (syn Jezusa), próbował powstrzymać namiestnika Sergiusza Pawła od uwierzenia. Natychmiast dotknęła go ślepota. Walter Martin dokonuje na podstawie tego fragmentu kilku ważnych obserwacji, podając pięć cech charakterystycznych ludzi sprzeciwiających się Bogu:

1. Są sprzymierzeni z szatanem i posiadają pewne władze nadprzyrodzone.

2. Są fałszywymi prorokami.

3. Starają się wpływać na ludzi politycznie i religijnie, zwłaszcza na tych, którzy posiadają władzę (werset 6-7).

4. Tym, którzy chcą słuchać słowa Bożego, próbują przeszkodzić, sprzeciwiając się ludziom, którzy je głoszą (werset 8).

5. Rozmyślnie i celowo próbują odciągnąć od wiary tych, którzy mogliby się nawrócić (werset 8). Jest to ich ostateczny cel (Walter Martin, The Maże of Mormonizm, Santa Ana, CA, Vision House Publishers,' Inc 1977, ss. 216-217).

Na podstawie powyższych tekstów, do których można by dodać wiele innych, widzimy, że Biblia w najsilniejszych słowach potępia okultyzm i tych, którzy go praktykują. Droga okultyzmu jest szeroka, i prowadzi do zguby, podczas gdy droga Chrystusa jest wąska i prowadzi do życia wiecznego.

W następnych rozdziałach zajmiemy się dokładniej naturą szatana i demonów. Obecnie chcemy zbadać, w jaki sposób zwodzą oni ludzi. Posługują się pewnymi środkami wymienionymi w Piśmie, do których należą: astrologia, wróżby (przepowiadanie przyszłości), zaklęcia (inkantacje), magia, media, omeny, prognostycyzm (jasnowidzenie), czary, spirytyzm (nekromancja) i prowadzenie przez ducha (channeling).

Astrologia czasami jest określana w Starym Testamencie jako "obserwowanie czasów" (Pwt 18,10). Obejmuje to horoskopy i wróżby na podstawie planet. Bóg gani Izraelitów za udział w tych praktykach (Iz 47,12-13).

Gdy Daniel, prorok Boga, był porównany do babilońskich astrologów, o-kazało się, że wiedział dziesięć razy więcej niż oni (Dn 1,20). Astrologowie w czasach Daniela nie potrafili wyjaśnić snu króla Nebukadnezara (Dn 2,11), dlatego wydał rozkaz, by wszyscy zostali zgładzeni (Dn 2,13). Daniel odniósł sukces tam, gdzie astrolodzy zawiedli, ponieważ szukał Boga (Dn 2,18-19). Rywalizacja między babilońskimi astrologami a Danielem miała miejsce ponownie w Dn 5,7-16. Bóg dał Danielowi wyjaśnienie odręcznego pisma na murze dla króla Baltazara (Dn 5,17), co ponownie pokazało klęskę astrologów.

Wróżby to przepowiadanie przyszłości. Praktyka ta jest potępiona przez kilku proroków w Biblii (Pwt 18,9-14; Iz 44,25; Jr 27,9).

Bóg nazywa słowo wróżbitów kłamstwem (Ez 13,8) i nakazuje wykluczyć ich z Izraela (Ez 13,9). Według prawa mojżeszowego wróżenie było karane śmiercią (Kpł 20,27), ale zawsze przenikało do Izraela z pogańskich kultur, które go otaczały (Ez 21,21). Jeremiasz nazywa wróżby oszustwem (14,14), a Izajasz stwierdza, że Bóg uczyni wróżbitów głupcami (44,25).

W czasach Nowego Testamentu wróżenie było doskonałym interesem w Filippii (Dz 16,16). Paweł wypędził demona z dziewczyny, która wróżyła (16,18), co pokazuje nam, że nie wszystkie wróżby są inteligentnymi domysłami, lecz mogą być także rezultatem wpływu demonicznego.

Zaklęcia określane są przez niektórych tłumaczy Biblii jako inkantacje. W konflikcie między Mojżeszem a czarownikami faraona, jego zaklinaczami i magikami (Wj 7,11) nie potrafili oni dorównać temu, czego Bóg dokonywał przez Mojżesza. Mogli jedynie imitować autentyczne cuda Mojżesza, ale po trzech pierwszych cudach zrezygnowali i uznali, że przez Mojżesza działa Bóg (8,19). Zaklęcia, czasami również określane w Biblii jako "rzucanie uroku", są potępione przez Boga (Pwt 18,10-12; Iz 19,3).

Magia jest kolejnym przejawem okultyzmu zabronionym przez Boga. Choć większość dzisiejszych magików otwarcie przyznaje, że ich sztuczki można wyjaśnić zręcznością rąk, odwróceniem uwagi i efektami iluzjonistycznymi, niektórzy celowo zwodzą łatwowiernych i udają, że posiadają nadprzyrodzoną władzę nad materią. W przypadku Mojżesza i faraona istniały trzy grupy ludzi, którzy próbowali mu dorównać: mędrcy, zaklinacze i posiadający magiczne księgi (Wj 7,11). Ich niższość w stosunku do autentycznych cudów Mojżesza była tak oczywista, że laska Aarona, gdy stała się wężem, połknęła ich węże, które prawdopodobnie były trikiem opartym na zręczności rąk (7,12).

Jeżeli ktoś myśli, że Mojżesz lub jakikolwiek inny prorok dał się w jakiejkolwiek chwili oszukać przez sztuczki magików, to znaczy, że ignoruje słowa, jakie Paweł wypowiedział do Bar-Jezusa w Dz 13,6-12. Paweł ukazuje tutaj istotę mocy magika: "Jesteś pełen podstępu i oszustwa...". Paweł wiedział, że człowiek ten zwodzi ludzi twierdząc, że posiada władzę, której w rzeczywistości nie posiada.

Czasami może mieć miejsce oszukiwanie samego siebie przez magika. Istnieją dzisiaj magicy głoszący, że posiadają nadprzyrodzoną moc, podczas gdy w rzeczywistości oszukują sami siebie. Być może również w czasach biblijnych ludzie podobni do Bar-Jezusa najpierw oszukali sami siebie, zanim zaczęli oszukiwać ludzi. Bóg potępia jedno i drugie stwierdzając, że magia jest równoważna zaklęciom i czarom (Pwt 18,10-12).

Media, praktyka zwana też spirytyzmem lub nekromancją, to próba kontaktowania się ze zmarłymi przez seanse lub media. Jest to zabronione przez Boga (Pwt 18,10-12). Jest to coś innego niż tak zwane "przewodnictwo", w którym zazwyczaj występuje "zaprzyjaźniony duch", podobne do praktyki zwanej channe/ingiem w new agę (por.: Tyndale Old Testament Commentary, Deuteronomy, s. 211).

Praktyka spirytyzmu jest zakazana również w 2 Księdze Królewskiej 21,6. Obecność mediów w Izraelu nazwana jest skażeniem w Księdze Kapłańskiej 19,31. Izajasz powiedział, że nie mamy pytać zmarłych o żywych, a media nie mają w sobie żadnego światła (8,19-20).

Omeny, czyli znaki. Nie należy kierować swoim życiem na ich podstawie. Pan zganił Izraelitów za szukanie omenów. Spowodował, że omeny zawiodły po to, by Izraelici zobaczyli swoją głupotę (Iz 44,25). W Księdze Powtórzonego Prawa 18,10-12 Bóg mówi nam, że poszukiwanie omenów jest ohydą. 

Prognostycyzm (jasnowidzenie) to twierdzenie o posiadaniu wiedzy niedostępnej dla innych, najczęściej w sprawie przyszłości. Prognostycy okazali się kłamcami, a ich zapowiedzi fałszem. Nie mieli żadnej mocy, by zbawić Izraela (Iz 47,13-15). Jeremiasz stwierdza, że wygłaszają kłamstwa, które mogą doprowadzić jedynie do odrzucenia i śmierci (27,9-10). Nie potrafili wyjaśnić snu Nebukadnezara (Dn 2,27). Bóg zakazuje łączyć się z nimi i nazywa ich ohydą (Pwt 18,10-12).

Czarnoksięstwo - oryginalne słowo hebrajskie wiąże się ze zbieraniem ziół, możliwy jest też związek z wykorzystywaniem ich jak narkotyków. Było to praktykowane przez Egipcjan (27,11) i Babilończyków (Iz 47,9-15), lecz jest zakazane przez Boga w Starym i Nowym Testamencie (Pwt 18,10-12; Mch 5,12; Ga 5,20; Ap 21,8). W Nowym Testamencie mamy opis Symeona, który był czarownikiem w Samarii. Szymon sądził, że może kupić moc Bożą i zaoferował pieniądze za Ducha Świętego, co spowodowało ostrą naganę apostoła Piotra (Dz 8,9-24). W innym przypadku Paweł był w Efezie, gdzie powszechnie praktykowano czary. Ludzie, którzy to robili, po swoim nawróceniu przynosili księgi służące do czarów i palili je (Dz 19,19).

Czary to dualistyczna praktyka oddawania czci bogu i bogini przyrody. Często połączona jest z innymi formami okultyzmu, włączając rytuały mające na celu zdobycie władzy nad materią. Bóg zakazuje ich w Księdze Powtórzonego Prawa 18,10-12 i Micheasza 5,12. Pokój został odebrany Izraelitom, ponieważ Jezebel praktykowała czary (2 Kri 9,22). Król Sauł okazał nieposłuszeństwo Bogu i radził się wróżki z Endor, która praktykowała spirytyzm. W rezultacie tego stracił życie (l Sm 28). Czary są potępione w Nowym Testamencie w Liście Pawła do Galacjan (5,20).

Przewodnik (wizard) to osoba mająca ducha-przewodnika. W Starym Testamencie jest to duch mający regularny kontakt z przewodnikiem. Ta sama praktyka obecna jest w new agę pod nazwą ducha-przewodnika lub "kanału" (channel) ducha. Duchy te często przemawiają przez mających z nimi kontakt ludzi (automatyczne mówienie) lub piszą przez nich (automatyczne pisanie). Jest to zakazane przez Boga (Pwt 18,10-12), a ci, którzy to praktykują, nie mają w sobie prawdy (Iz 8,20).

5. Wróżby i przepowiadanie przyszłości

5.1. Astrologia
5.2. Kartomancja (karty tarot)
5.3. Wróżenie z kryształu
5.4. "Widzenie" w lustrze, szkle i wodzie
5.5. Sny
5.6. Numerologia
5.7. Wyrocznie

5.7.1. "I Ching", czyli "Księga przemian"
5.7.2. Runa
5.7.3. Księga wyroczni
5.7.4. Ruletka biblijna 
5.7.5. Tabliczka ouija 
5.8. Wróżenie z ręki (chiromancja)
5.9. Psychometria
5.10. Radiestezja - różdżki i wahadełka
5.11. Wróżenie z kawy, herbaty i wosku
5.12. Stukanie stołu

Wróżby, przepowiadanie przyszłości rzekomo przy pomocy nadprzyrodzonej wiedzy, to starożytna praktyka ciągle popularna w dzisiejszych czasach. Osoba stosująca tę praktykę nazywa się wróżbitą. Korzysta z różnych pomocy dla uzyskania swej "wiedzy", włączając w to czytanie z ręki, czytanie z kart, odbicie w lustrze i psychometrię. Wiedza wróżbity może częściowo pochodzić z kontaktów z istotami demonicznymi, a częściowo z inteligentnych domysłów i sztuczek. Biblijny przykład demonicznego ducha, który sprawował kontrolę nad osobą wróżącą, znajdujemy w Dz 16,16.

Niektórzy uważają przepowiadanie przeszłości jedynie za oszustwo nie związane z żadnymi zjawiskami nadprzyrodzonymi. Uważają, że wróżbita nie ma żadnego kontaktu ze światem duchów, a jedynie oszukuje naiwne ofiary. Danny Korem podaje kilka metod wykorzystywanych przez wróżbitów i nadających realizmu ich przepowiedniom:

1. Obserwacja wskazówek sensorycznych.
2. Wiedza na temat klienta uzyskana w tajemnicy uprzednio.
3. Zdolność do szybkiego myślenia i podejmowania decyzji oraz zmiany kierunku przepowiedni bez obawy i bez wykrycia.
4. Znajomość ludzkiej natury.
5. Wykorzystanie kart i innych pomocy dla uzyskania wskazówek sensorycznych lub zmiany kierunku przepowiedni, gdy okazuje się błędna.
6. Element szczęścia i dobre wyczucie prawdopodobieństwa, w wyniku czego zręcznie przedstawione przypuszczenie może doprowadzić do spektakularnych rezultatów (Danny Korem i Pauł Meier, The Fakers, Grand Rapids, MI, Baker Book House, 1980, s. 107).

W dalszym ciągu trwa debata, czy przepowiadanie przeszłości jest czymś więcej niż sprytną sztuczką. Debacie nie podlega jednak fakt, że wszelkie próby przepowiadania przyszłości są ohydą dla Boga. Bóg objawił nam już w swoim słowie podstawowy program dla przyszłości i potępia w najsilniejszych słowach tych, którzy próbują poznać przyszłość nie radząc się jego. Człowiek taki, zamiast poszukiwać przewodnictwa Bożego, okazuje nieposłuszeństwo poszukując przewodnictwa u wróżbitów.

Szatan osiąga swój cel, którym jest odciągnięcie ludzi od oddawania czci prawdziwemu i żywemu Bogu. Osiąga to między innymi przez przepowiadanie przyszłości, dlatego nie należy nigdy zgadzać się na nie, nawet dla zabawy. Jest to podstęp szatana odciągający ludzi od królestwa Bożego. W l Księdze Kronik 10,13-14 czytamy o tym, jak Bóg ukarał Saula za to, że zwrócił się do medium zamiast do niego:

Saul umarł na skutek własnego przewinienia, które popełnił wobec Pana, przeciw słowu Pańskiemu, którego nie strzegł. Zasięgał on nawet rady u wróżbiarki, a nie radził się Pana; Pan więc zesłał na niego śmierć, a królestwo jego przeniósł na Dawida, syna Jessego.

Niektórzy chcieliby umieścić przepowiadanie przyszłości w sferze darów duchowych, twierdząc, że to Bóg udzielił ich ludziom. Nie jest to jednak możliwe, ponieważ Pismo potępia takie praktyki.

5.1. Astrologia

Astrologia to starożytna praktyka zakładająca, że położenie gwiazd i planet wywiera bezpośredni wpływ na ludzi i wydarzenia. Schemat życia człowieka może być rzekomo naszkicowany przez ustalenie pozycji gwiazd i planet w chwili jego urodzenia. Tabela, na podstawie której próbuje się tego dokonać, znana jest jako "horoskop". Renę Noorbergen wyjaśnia sposób tworzenia horoskopu:

Dla każdego osobistego horoskopu istotnym punktem początkowym jest chwila narodzin. Po połączeniu jej z długością i szerokością geograficzną miejsca narodzin człowieka powstaje początkowy zestaw dla zwykłej tabeli astrologicznej. Choć rzeczy te są elementarne, nie stanowią wszystkiego. Trzeba również wziąć pod uwagę czynnik określany jako "prawdziwy czas lokalny". Ten "prawdziwy" czas uzyskuje się dodając lub odejmując cztery minuty na każdy stopień długości geograficznej pomiędzy twoim miejscem urodzenia na wschód lub zachód od centrum strefy czasowej, w której się urodziłeś. Po dokonaniu tego następnym krokiem jest przekształcenie "prawdziwego" czasu na czas gwiezdny. Dokonuje się tego przy pomocy Effemerusa, książki pokazującej pozycje planet w relacji do Ziemi. Sprawdzenie czasu gwiezdnego w tabeli astrologicznej jest ostatnim formalnym krokiem, gdyż w ten sposób dochodzi się do indywidualnego "wstąpienia" (ascendant) - astrologicznego znaku, który miał wznosić się nad wschodnim horyzontem w chwili urodzin.

Po uzyskaniu tych danych - co nie jest trudniejsze od rozwiązania zadania matematycznego z poziomu siódmej klasy - wszystko jest gotowe do nakreślenia twojego horoskopu. Oznacza to zgranie "wstąpienia" z punktem odpowiadającym godzinie dziewiątej na wewnętrznym kręgu horoskopu, co przygotowuje do "odczytania" różnych "domów" zodiaku, mających sprawować kontrolę nad twoim życiem i losem (Renę Noorbergen, The Soul Hustlers, Grand Rapids, MI, Zondervan, 1976, ss. 176-177).

5.1.1. Jak się to wszystko uzasadnia?

Michael Van Buskirk pokazuje, w jaki sposób astrologowie wyjaśniają swoją praktykę:

Przyszłość człowieka może być przepowiedziana rzekomo dlatego, że astrologia stwierdza jedność wszystkiego. Jest to wiara, że Całość (czyli cały wszechświat wzięty razem) jest w jakiś sposób tym samym, co Część (czyli indywidualny składnik, człowiek) i że Część jest drobnym odzwierciedleniem Całości (model makrokosmosu-mikrokosmosu). Pozycja planet (makro) wpływa na człowieka i wywołuje w nim odpowiednie reakcje (mikro). Czyni to człowieka w kosmosie pionkiem, którego życie i czyny są z góry ustalone i niezmienne (Michael Van Buskirk, Astrology: Revival in the Cosmic Garden, Costa Messa, CA, Answers in Action, 1976, s. 6).

Noorbergen konkluduje: "By wierzyć w astrologię, musisz uznać filozofię, według której jesteś albo "urodzonym zwycięzcą", albo "urodzonym przegranym". Gwiazdy, jak słyszymy, nie tylko zapowiadają bieg naszego życia, lecz również powodują wydarzenia w nim następujące. Zarówno przedstawiają, jak i wymuszają" (Renę Noorbergen, op. cit., ss. 178-179).

5.1.2. Problemy astrologii

Roszczenia astrologów spotkały się z krytyką społeczności naukowej. We wrześniu 1975 roku stu osiemdziesięciu sześciu znanych amerykańskich naukowców, wśród nich osiemnastu zdobywców nagrody Nobla, wypowiedziało się przeciw "pretensjonalnym roszczeniom astrologicznych szarlatanów", stwierdzając między innymi, że nie ma żadnej podstawy naukowej dla twierdzenia, że gwiazdy zapowiadają wydarzenia i wpływają na życie. Poniżej podajemy niektóre powody odrzucenia astrologii jako nienaukowej i niebiblijnej.

Problem autorytetu

Astrologowie są ofiarami własnego systemu. Nie mogą posiadać obiektywnego autorytetu, niezbędnego do wyjaśnienia naszego świata. Jeżeli wszystko jest z góry zdeterminowane w połączeniu z zodiakiem, to jak jest możliwe, by astrologowie wydostali się na zewnątrz tego fatalizmu i mogli go obiektywnie obserwować?

A jeżeli sami astrologowie są z góry zdeterminowani do wyjaśniania wszystkiego przez astrologię? Nie ma żadnego sposobu udowodnienia ich systemu, jeżeli sami są w nim pionkami. Na zasadzie kontrastu, my, jako chrześcijanie możemy sprawdzić prawdziwość naszego światopoglądu, ponieważ ktoś, Jezus Chrystus, przyszedł z zewnątrz naszego "systemu", by powiedzieć nam obiektywnie, jaki on jest.

Konfliktowe systemy

Problem autorytetu w astrologii zostaje pokazany graficznie, gdy człowiek uświadomi sobie, że istnieje wiele systemów astrologii, diametralnie sprzecznych wobec siebie nawzajem. Astrologowie na Zachodzie nie interpretują horoskopu w ten sam sposób, co astrologowie w Chinach.

Nawet na Zachodzie nie ma jednomyślności interpretacji wśród astrologów, gdyż na przykład niektórzy uznają osiem znaków zodiaku zamiast dwunastu, podczas gdy inni twierdzą, że jest czternaście znaków zodiaku lub nawet dwadzieścia cztery.

Ponieważ astrologowie stosują tyle różnych systemów, człowiek może pójść do dwóch różnych astrologów i otrzymać dwa całkowicie przeciwne kierunki działania na ten sam dzień! Nie jest to jedynie możliwość, lecz rzeczywistość, gdyż proste zestawienie zapowiedzi astrologicznych z codziennych gazet często pokazuje sprzeczności.

Perspektywa geocentryczna

Astrologia oparta jest na przesłance, według której planety krążą wokół Ziemi, co znamy jako "teorię geocentryczna". Błędność tej teorii wykazał Kopernik, który udowodnił, że planety krążą wokół Słońca, a nie Ziemi. Jego teorię znamy jako "heliocentryczną".

Ponieważ astrologia jest oparta na błędnej teorii geocentrycznej, jej prawdziwość musi zostać odrzucona. Skoro jej podstawowe założenie jest fałszywe, wszystkie konkluzje, nawet jeśli są poddane reinterpretacji w świetle dzisiejszej wiedzy, są również fałszywe.

Brakujące planety

Jednym z głównych błędów astrologii jest liczba planet w systemie słonecznym. Większość tabel astrologicznych oparta jest na założeniu, że w naszym systemie istnieje siedem planet (włączając w to Słońce i Księżyc).

W czasach starożytnych nie można było obserwować gołym okiem Urana, Neptuna i Plutona. W wyniku tego astrologowie opierali swój system na siedmiu planetach, które w ich przekonaniu krążyły wokół Ziemi. Od tamtych Czasów udowodniono jednak, że to Słońce, nie Ziemia, jest centrum systemu słonecznego i że w naszym systemie istnieją trzy inne planety.

Według teorii astrologicznej, zgodnie z którą pozycja planet wywiera konkretny wpływ na zachowanie człowieka i wydarzenia, te trzy poprzednio nieznane planety powinny również wywierać wpływ na zachowanie człowieka i muszą być brane pod uwagę, by uzyskać rzetelny horoskop. Ponieważ zazwyczaj nie są brane pod uwagę, powoduje to załamanie się teorii astrologicznej, gdyż żaden prawdziwy horoskop nie może być opracowany bez uwzględnienia wszystkich planet i ich rzekomego wpływu.

Bliźniaki

Ciągłym źródłem zakłopotania dla astrologów są bliźniaki. Ponieważ rodzą się dokładnie w tym samym czasie i miejscu, powinny mieć takie samo życie. Niestety, jest inaczej, gdyż doświadczenie pokazuje, że dwoje ludzi urodzonych w tym samym czasie może prowadzić całkowicie inne życie. Jeden może doznawać wielkich sukcesów, a drugi - samych niepowodzeń. Fakt, że bliźniaki nie mają takiego samego życia, jest następnym dowodem fałszywości tej teorii.

Ograniczona perspektywa

Poważnym problemem astrologii jest jej ograniczona perspektywa. Astrologia powstała na obszarach zbliżonych do równika, 'dlatego nie uwzględnia obszarów, w których znaki zodiaku nie pojawiają się w tych samych okresach czasu.

Zauważa to Michael Gauquelin: "Astrologia narodziła się w szerokościach geograficznych położonych blisko równika i nie uwzględnia możliwości, że (w wyższych szerokościach) przez kilka tygodni po kolei nie widać żadnej planety" (Michael Gauquelin, The Cosmic Clocks, Chicago, IŁ, Henry Regnery Co., 1967, s. 78).

Oznacza to, że ludzie zamieszkujący wyższe szerokości geograficzne, na terenach takich jak Alaska, Norwegia, Finlandia i Grenlandia, pozbawieni są wpływu planet na swoje życie, gdyż niemal niemożliwe jest obliczenie, jaki punkt zodiaku znajduje się nad horyzontem ponad kręgiem arktycznym.

Jeśli tak jest, to upada jeden z podstawowych filarów astrologii. Zauważa to Van Buskirk: "Astrologia nie może mieć podstaw naukowych w swojej przesłance, według której mikrokosmos odzwierciedla wpływ makrokosmosu, skoro jeden z mikrokosmosów (człowiek) powyżej sześćdziesiątego szóstego stopnia szerokości geograficznej pozbawiony jest wpływu kosmosu" (Michael Van Buskirk, op. cit., s. 9).

Brak weryfikacji naukowej

Prawdopodobnie najpoważniejszym zarzutem, jaki można postawić przepowiedniom astrologicznym, jest fakt, że ich wartość naukowa jest równa zeru. Paul Couderc, astronom z obserwatorium paryskiego, konkluduje po przebadaniu horoskopów dwóch tysięcy osiemset siedemnastu muzyków:

Pozycja Słońca nie ma absolutnie żadnego znaczenia muzycznego. Muzycy rodzą się na przestrzeni całego roku całkowicie przypadkowo. Żaden znak zodiaku ani jego fragment nie jest dla nich ani łaskawszy, ani mniej łaskawy. Wnioskujemy: wartość astrologii scjentystycznej jest równa zeru, podobnie jak astrologii komercjalnej. Być może jest to niefortunne, ale jest faktem (Pauł Couderc, I/Astrologie, "Que Sais-je?" 508, wyd. 3, Paryż, Presses Uniyersitaires de France, 1961, ss. 86-89, cytat za: John Warwick Montgomery, Principalities and Powers, s. 106).

Nie ma żadnych danych statystycznych, które potwierdzałyby roszczenia astrologów zapowiadających przyszłość.

Niewłaściwy czas obliczeń

Inny poważny problem dotyczący astrologii związany jest z faktem, że horoskopy tworzone są na podstawie czasu urodzin, a nie czasu poczęcia. Ponieważ wszelkie czynniki dziedziczne są ustalone w chwili poczęcia, wynika z tego logicznie, że planety mogłyby zacząć wpływać na przeznaczenie człowieka natychmiast po poczęciu.

Problemem jest oczywiście precyzyjne ustalenie chwili poczęcia, co jest niemal niemożliwe. Jeżeli jednak planety wywierają wpływ na los człowieka, powinien on zaczynać się w chwili poczęcia, a nie w chwili narodzin.

Zmieniające się konstelacje

Astrologia jest nienaukowa, ponieważ konstelacje ulegają zmianom (tak zwana procesja konstelacji). Problem ten wyjaśnia Boa:

Pierwsi astronomowie nie wiedzieli nic o procesji i dlatego nie wzięli jej pod uwagę w swoim systemie. Dwanaście znaków zodiaku pierwotnie odpowiadało dwunastu konstelacjom noszącym te same nazwy. Ale w wyniku procesji konstelacje przesunęły się o około trzydzieści stopni w ciągu ostatnich dwóch tysięcy lat. Oznacza to, że konstelacja Dziewicy znajduje się obecnie w znaku Wagi, konstelacja Wagi jest obecnie w znaku Skorpiona itd. A więc jeśli człowiek urodził się pierwszego września, astrologowie nazwaliby go Panną (w tym znaku jest Słońce tego dnia), lecz Słońce w rzeczywistości tego dnia znajduje się w konstelacji Lwa. Są więc dwa różne zodiaki: jeden, który powoli przesuwa się (zodiak gwiezdny) i jeden stacjonarny (zodiak tropikalny). Którym z nich należy się posługiwać? (Kenneth Boa, Cults, Worid Religions, and You, Wheaton, IŁ, Victor Books, 1977 ss. 124-125).

Co więcej, żadna konstelacja nigdy nie pojawia się ponownie. Jak podkreśla Koch: "Najważniejszym czynnikiem jest zarzut astronomów, że żadna konstelacja na niebie nigdy nie pojawia się dwa razy. Dlatego interpretacjom nst rologicznym brak wszelkiej podstawy dla porównań. A więc horoskopia solstycjalna opiera się na założeniach nie do przyjęcia z naukowego punktu widzenia" (Kurt Koch, Christian Counseling and Occultism, Grand Rapids, Krcgcl Publishers),

5.1.3. Biblia i astrologia

Biblia ostrzega ludzi przed korzystaniem z astrologii i porad astrologów:

Masz już dosyć mnóstwa twoich doradców. Niechaj się stawią, by cię ocalić, owi opisywacze nieba, którzy badają gwiazdy, przepowiadają na każdy miesiąc, co ma się z tobą wydarzyć. Oto będą jak źdźbła słomiane, ogień ich spali. Nie uratują własnego życia z mocy płomieni. (...) Każdy sobie pójdzie w swoją stronę, nikt cię nie ocali (Iz 47,13-15).

Inne ostrzeżenia znajdujemy w takich wersetach, jak Jeremiasz 10,2: "Nie bójcie cie się drogi pogan i nie lękajcie się znaków niebieskich, gdyż lękają się ich poganie". Gdzie indziej czytamy w Piśmie: "I abyś, gdy podniesiesz swoje oczy ku niebu i ujrzysz słońce, księżyc i gwiazdy, cały zastęp niebieski, nie dał się zwieść i nie oddawał im pokłonu, i nie służył im, skoro Pan, twój Bóg, przydzielił je wszystkim ludom pod całym niebem" (Pwt 4,19).

Księga Daniela pokazuje nam porównanie astrologów z ludźmi oddanymi prawdziwemu i żywemu Bogu. Pierwszy rozdział werset dwudziesty pokazuje, żf Daniel i jego trzech przyjaciół byli dziesięć razy lepsi w sprawach mądrości i /rozumienia niż astrologowie, ponieważ służyli żywemu i prawdziwemu Bogu, n nie gwiazdom. Gdy król miał sen, astrologowie nie mogli podać jego wyjaśnienia. Tylko Bóg znał to wyjaśnienie, gdyż tylko on może objawić przyszłość (patrz Dn 2,27-28).

W Piśmie widzimy wyraźnie, że każdy rodzaj praktyki astrologicznej jest surowo potępiony przez Boga, gdyż jest próbą rozumienia przyszłości za pośrednictwem okultyzmu zamiast przez natchnione Słowo Boże. Fatalistyczne podejście astrologii, zgodnie z którym nasze życie jest determinowane przez gwiazdy, jest sprzeczne z Pismem, według którego jesteśmy odpowiedzialni za nasze życie. Astrologia i chrześcijaństwo nie dadzą się ze sobą pogodzić.

5.1.4. Niebezpieczeństwa astrologii

Istnieją bardzo poważne niebezpieczeństwa, gdy ktoś próbuje żyć według horoskopu. Po pierwsze, jest to próba kierowania swoim życiem na podstawie astrologii. Ponieważ astrologia nie ma żadnej podstawy w rzeczywistości, człowiek ryzykuje poważną stratą.

Może to być strata pieniędzy - wydanych na astrologów lub tych, które stracisz postępując według ich zaleceń. Mogą zalecać ci podjęcie jakiejś inwestycji, odłożenie zakupów na później, rezygnację z kupna pewnej rzeczy itp. Tego typu zalecenia są równie pewne, jak los na loterii, dlatego możesz ponieść poważną stratę finansową.

Po drugie, człowiek, który nieustannie próbuje prowadzić swoje życie według horoskopu, może popaść w silną depresję, widząc życie jako fatalistyczne, z góry zdeterminowane począwszy od jego narodzin, bez możliwości wyzwolenia się z czekającego go przeznaczenia. Zdarzało się nawet, że kobiety odmawiały zgody na słuszny z medycznego punktu widzenia zabieg sztucznego wywołania porodu w przypadku przenoszonej ciąży, po to, by dziecko narodziło się później, na przykład jako Wodnik.

Jest coś żałosnego w związku z kobietą, którą znam, mieszkającą w części Europy nie słynącej z zaawansowanych praktyk medycznych, która odmówiła wywołania porodu w przypadku ciąży przenoszonej o dwa i pot tygodnia, ponieważ chciała, by dziecko było Wodnikiem zamiast wcześniejszego znaku zodiaku. Mam nadzieję, że dziecko nie poniesie z tego powodu żadnych nieszczęśliwych konsekwencji (Samuel Hux, The Humanist, maj-czerwiec 1978, "Para-whatsit: A Certain Incapacity to Appreciate the Worid", s. 32).

5.1.5. Dlaczego ludzie wierzą w astrologię?

Jeżeli astrologia jest nienaukowa i niebiblijna, dlaczego wierzy w nią tak wielu ludzi?

Jedną z odpowiedzi mogłoby być stwierdzenie, że czasami astrologia się sprawdza, jak czytamy w pewnej astrologicznej księdze: "Gdy zmarły geniusz astrologiczny Grant Lewi został zapytany, dlaczego wierzy w astrologię, odpowiedział wprost: "Wierzę w nią, ponieważ się sprawdza". To jest równie dobra odpowiedź, jak każda inna (...). Mówimy, że astrologia sprawdza się, ponieważ jest oparta na prawie natury" (Joseph Polansky, Suń Sing Success, New York, Wamer/Destin Books, 1977, s. 35).

Istnieje o wiele lepsze wyjaśnienie tak zwanej prawdziwości przepowiedni astrologicznych. Jeżeli czyta się nawet pobieżnie jakiś horoskop, można zobaczyć ogólnikową i wieloznaczną naturę jego sformułowań - każdy bieg wydarzeń może być ich spełnieniem. Czasopismo "Time" zauważa: "Istnieje tak wiele zmiennych możliwości, którymi może grać astrolog, że zawsze, ma rację. Jeżeli złamiesz nogę, gdy astrolog powiedział, że znaki wróżą dobrze, pogratuluje ci, że uniknąłeś czegoś o wiele gorszego, co mogłoby się wydarzyć, gdyby znaki były złe. Z drugiej strony, jeżeli postąpisz wbrew zaleceniom znaków i nic się nie wydarzy, astrolog może twierdzić, że podświadomie byłeś ostrożny, ponieważ zostałeś uprzedzony ("Time Magazine", 21 marca 1969, s. 56).

Należy również wziąć pod uwagę aspekt sugestii, co zauważa Koch:

"Osoba poszukująca rady u astrologa przychodzi do niego z pewną gotowością uwierzenia w horoskop. Skłonność ta prowadzi do autosugestii, by kierować swoim życiem według horoskopu, co przyczynia się do jego spełnienia" (Kurt Koch, Occult and Christian Counseling, op. cit., s. 95).

Astrologia nie ma żadnej wartości ani z biblijnego, ani z naukowego punktu widzenia. Ponieważ ma podejście fatalistyczne, wyklucza wolność wyboru każdego z nas, czyniąc człowieka jedynie trybikiem w kosmicznej maszynerii. Taki światopogląd sprzeciwia się Pismu, które naucza, że wszyscy posiadamy możliwość wyboru drogi życia i jesteśmy odpowiedzialni za ten wybór.

Astrologia chciałaby odebrać nam wolność wyboru, dlatego odrzucamy ją. Pismo uczy lepszego sposobu patrzenia w przyszłość, pokazując, że Bóg już powiedział nam, co niesie przyszłość dla każdego z nas i dla naszej planety.

5.2. Kartomancja (karty tarot)

Kartomancja to przepowiadanie przyszłości za pomocą kart. Bogato ilustrowane karty używane przy tej metodzie zwane są kartami tarot. Rzekomo mieszczą się w nich sekrety przyszłości.

Użytkownicy kart chwalą je: "Tarot to jeden z najwspanialszych ludzkich wynalazków. Pomimo wszelkich narzekań filozofów ten zestaw obrazów, w którym los odzwierciedlony jest jak w lustrze o wielu płaszczyznach, pozostaje tak żywotny i pociąga tak nieodparcie ludzką wyobraźnię, że niemożliwe jest, aby napastliwi krytycy przemawiający w imieniu precyzyjnej, lecz nieinteresującej logiki, mogli kiedykolwiek odnieść sukces, doprowadzając do zaprzestania ich u-życia (Grillot De Givry, Witchcraft, Magie and Alchemy, New York, Dover Publications, 1971, s. 280).

Wheatły oferuje takie wyjaśnienie:

Przepowiadanie losu na podstawie kart jest dzisiaj prawdopodobnie najpopularniejszą metodą przepowiadania przyszłości człowieka. Istnieją dwa odrębne tego typy: tarot, inaczej major arcana, talia składająca się z dwudziestu dwóch kart z obrazkami, z których żadna nie ma wyraźnego związku z innymi, oraz minor arcana - talia, która pierwotnie miała pięćdziesiąt sześć kart (w czasach współczesnych zredukowana do pięćdziesięciu dwóch) podzielonych na cztery kolory. Kolory te, obecnie karo, kier, trefl i pik, pierwotnie nazywane były: monety, kielichy, miecze i laski i reprezentowały: handel, duchowość, wojnę i rolnictwo. W starych taliach czternastą kartą w każdym kolorze był rycerz, który został odrzucony lub, jak kto woli, połączony z księciem reprezentującym lorda (króla) i lady (królową). Pochodzenie obu talii ginie w mrokach tajemnicy. Niektórzy autorzy twierdzą, że tarot to księga Thothy, boga mądrości Egipcjan. Inni wiążą ją z dwudziestoma dwoma ścieżkami hebrajskiej Kabały, a jeszcze inni twierdzą, że karty te przynieśli do zachodniej Europy Bochemianie (Dennis Wheatły, The Devil and Ali His Works, New York, American Heritage Press, 1971, s. 62).

Ludzie zwracający się do kart tarot często czują się' zagrożeni przyszłością. Nie zadowalają się ufnością w opatrzność Boga, dlatego niespokojnie szukają zakazanej wiedzy o przyszłości w nadziei, że umożliwi im uchronienie się przed grożącą im zagląda.

Nie ma nic naukowego w kartach tarot. Choć opowiada się fantastyczne historie o ich mocy, nikt nie potrafił przedstawić istotnych dowodów, że ich odczyty są wiarygodne. Zgadzamy się, że większość odczytów kart tarot jest kompletnie fikcyjna i opiera się bardziej na umiejętności wróżącego w dziedzinie odczytywania ludzkiej natury niż na duchach przewodnikach. Są jednak pewne odczyty, które wydają się być autentycznie nadprzyrodzone.

Ponieważ odczyty te zawsze odciągają człowieka od Boga Biblii i próbują wkraczać w dziedziny wiedzy, które według postanowienia Boga powinny pozostawać zamknięte, musimy wyciągnąć wniosek, że mają one charakter demoniczny.

Jako chrześcijanie możemy żyć w ufności i spokoju wiedząc, że Bóg sprawuje pełną kontrolę nad nieznaną nam przyszłością. Jezus Chrystus jest jedyną odpowiedzią dla każdego, kto doznaje niepokoju co do swej przyszłości. On powiedział:

Jeśli więc ziele na polu, które dziś jest, a jutro do pieca będzie wrzucone, Bóg tak przyodziewa, to czyż nie tym bardziej was, małej wiary? Nie troszczcie się więc i nie mówcie: Co będziemy jeść? Co będziemy pić? Czym będziemy się przyodziewać? Bo o to wszystko poganie zabiegają. Przecież Ojciec wasz niebieski wie, że tego wszystkiego potrzebujecie. Starajcie się naprzód o królestwo Boga i o jego sprawiedliwość, a to wszystko będzie wam dodane. Nie troszczcie się więc o jutro, bo jutrzejszy dzień sam o siebie troszczyć się będzie. Dosyć ma dzień swojej biedy (Mt 6,30-34).

5.3. Wróżenie z kryształu

Podczas każdej imprezy organizowanej przez New Age można kupić wszelkiego rodzaju przedmioty związane z okultyzmem i wróżbami. Będzie to między innymi doskonale wyszlifowana kula kryształowa, umieszczona na odpowiedniej podstawie. Tak zwana kryształowa kula nie występuje już dłużej jedynie w starych filmach. Pojawiła się na nowo w dwudziestym wieku jako źródło zysku dla samozwańczych przepowiadaczy przyszłości.

Wróżenie z kryształowej kuli jest formą "widzenia". "Widzący" może posługiwać się różnymi przyrządami, począwszy od kryształowych kuł do liści lierbaty. Zgrupowaliśmy razem "widzenie" na podstawie kryształowych kuł, luster i wody (zazwyczaj w srebrnej misie), gdyż elementem łączącym je jest obraz postrzegany w przedmiocie. Inne formy przeanalizujemy później.

Krystalomancja to inne określenie używane dla wróżenia z kryształowej kuli. Hydromancja to określenie na wróżenie z wody w misie lub basenie.

Kryształ nie musi być kulą. Niektórzy używają kryształów w kształcie jajka czy nawet o bardziej nieregularnych kształtach. Profesjonalna kula kryształowa może mieć zabarwienie różowe, zielone, błękitne lub białe i może być przezroczysta. Wróżący z kryształu często przedstawiani są w geście poruszania rąk nad kulą w ceremonii przygotowawczej, która ma rzekomo "magnetyzować" kryształ (por.: Mań, Myth and Magie, Cavendish, NY, Marshal, 1983, s. 2506).

Większość wróżących z kuli twierdzi, że widzi w niej mgliste obrazy, które mogą być interpretowane na podstawie swego koloru lub mogą przekształcić się w obraz ostry. Rzadko twierdzą, że widzą istoty nadprzyrodzone, chyba że "widzący" jest równocześnie medium. Wtedy zazwyczaj twierdzi, że przez kulę nawiązuje kontakt z duchami zmarłych.

5.4. "Widzenie" w lustrze, szkle i wodzie

Niektórzy "widzący" wykorzystują lustra, szkło lub taflę wody jako "lustra przyszłości". Czasami metody te są wykorzystywane do znajdowania zgubionych przedmiotów.

"Widzenie" jest starożytną metodą wróżenia. Osoba wpatrująca się w lustro rzekomo wkracza w stan jasnowidzenia, w którym może widzieć wydarzenia i rzeczy mające miejsce w teraźniejszości lub przyszłości, niezależnie od dystansu od wróżącego. Przy próbach znajdowania zgubionych przedmiotów czasami wykorzystuje się szkło lub kamień. Dobrze udokumentowanym faktem jest, że podobna metoda wpatrywania się w szkło była wykorzystana przez Josepha Smitha juniora, założyciela mormonów. W roku 1826 został on aresztowany i skazany za wróżenie ze szkła w celu znalezienia zakopanego skarbu (por.: Joseph Smith and the Occult, Jude 3 Missions, P.O. Box 1901, Orange, CA 92668).

"Widzenie" w lustrze nie ma żadnej podstawy w chrześcijaństwie ani nauce. Z pewnością nie jest "oknem w przyszłość", a jedynie rezultatem dobrych domysłów i bogatej wyobraźni wróżącego. Wydaje się, że w niektórych przypadkach może mieć miejsce autentyczne zaangażowanie okultystyczne.

W obu przypadkach klient szuka pomocy medium czy też wróżbity. W całym Piśmie Bóg potępia stosujących takie praktyki i tych, którzy z nich korzystają. Ludzie ci twierdzą, że przemawiają w imieniu Boga, ale w rzeczywistości są oszustami.

Oglądają rzeczy zwodnicze i prorokują kłamstwa ci, którzy mawiają: "Wyrocznia Pana". Pan ich nie posiał, a mimo to oczekują spełnienia słowa. Czy nie mieliście widzeń zwodniczych i nie opowiadaliście proroctw fałszywych, gdyście mówili: "Wyrocznia Pana" - a Ja nie mówiłem? Dlatego tak mówi Pan Bóg: ponieważ przepowiadaliście rzeczy zwodnicze i mieliście kłamliwe widzenia, Ja występuję przeciwko wam - wyrocznia Boga (Ez 13,6-8).

5.5. Sny

Każdy ma sny, ale nie każdy pamięta, co mu się śniło, a jeszcze mniej ludzi wierzy w sny jako źródło kierownictwa życiowego. Sny to aktywność podświadomości, umysłowe obrazy, często nie połączone ze sobą, pozbawione sensu. Od czasu do czasu reprezentują wewnętrzne pragnienie lub potrzebę.

W sferze nadprzyrodzonej Bóg może posłużyć się snami - albo też mogą być one wykorzystywane dla wróżenia, co jest zakazane przez Boga. W Starym Testamencie Bóg często przemawiał do ludzi przez sny. Niektóre z najbardziej znanych są następujące: drabina Jakuba (Rdz 28,12), głód w Egipcie ((Rdz 41,1-36), wybór mądrości przez Salomona (l Kri 3,3-15) cztery zwierzęta Daniela (Dn 7,1-28), nakaz, by Józef poślubił Marię (Mt 1,20-21), nakaz, by Józef, Maria i Jezus uciekli do Egiptu (Mt 2,13) i sen żony Piłata o Jezusie (Mt 27,19).

Bóg powiedział, że czasami będzie przemawiał do swojego ludu przez sny (Lb 12,6; Jl 2,28). Biblia stwierdza jednak wyraźnie, że nie mamy poszukiwać omenów ani interpretować snów symbolicznie, oczekując kierownictwa życiowego. W Księdze Powtórzonego Prawa 13,1-5 znajdujemy potępienie przez Boga fałszywych wizjonerów, którzy twierdzą, że ich sny pochodzą od Boga, podczas gdy w rzeczywistości tak nie jest. Ostrzeżenie to powtarza Jeremiasz (23,25-32). On również wyjaśnia nam, dlaczego nie należy kierować się snami (29,8). Ówczesne sny pochodziły z przyczyn naturalnych, były rezultatem represji Nebukadnezara w Izraelu, a nie przesłaniem pochodzącym do Boga. Oszuści fałszywie mówili Izraelitom, by służyli Babilonowi (27,9). W obu tych fragmentach byli oni blisko związani z wróżbami.

Szkoła psychologii Freuda opublikowała całą bibliotekę książek na temat interpretacji snów. Jego teoria, według której sny objawiają niespełnione pragnienia i tłumione dążenia, została zdyskredytowana i sprzeciwia się jej obecnie wielu wiodących psychologów. Interpretacja freudowska miała gównie naturę seksualną i agresywną.

To doprowadziło do powstania wątpliwej jakości literatury współczesnych okultystów, którzy uznają sny za metodę wróżenia. Podobnie jak Freud poszukują symbolicznego znaczenia w szczegółach snu. Ich książki pełne są o-inenów i innych sprzecznych interpretacji.

Interpretacja snów w psychoanalizie lub wróżbach może być niebezpieczna na jeszcze innym poziomie. Jest zwodnicza, jeśli chodzi o to, co umieszcza w umyśle człowieka. Interpretator snu może powiedzieć osobie poszukującej wyjaśnienia swojego snu, jakie jest jej tłumione pragnienie albo że jej przyszłość niesie w sobie miłość, nienawiść, pożądanie lub cudzołóstwo. Osoba, która to usłyszy, może uwierzyć, sądząc, że rzeczywiście wynika to z jej snu. Wierząc na przykład w to, że nienawidzi swego ojca, może rzeczywiście znienawidzić go bez żadnego powodu. Jeżeli mężczyzna usłyszy interpretację, że kocha inną kobietę niż jego żona, może doprowadzić to do rozwodu, cudzołóstwa i rozbicia rodziny.

Twierdzenie, że wszystkie sny pochodzą od Boga, jest zarozumiałością. Być może właśnie dlatego Bóg ostrzega tak zdecydowanie przed interpretowaniem snów: "(...) Nie usłuchasz stów tego proroka albo wyjaśniacza snów. Gdyż Pan, Bóg twój, doświadcza cię, chcąc poznać, czy miłujesz Pana, Boga swego, z całego swego serca i z całej duszy" (Pwt 13,4).

5.6. Numerologia

Wróżenie przez numerologię to starożytna praktyka oparta na dwóch przesłankach. Pierwszą jest twierdzenie, że liczby są bezpośrednio związane z rzeczywistą istotą bytu. Drugą jest twierdzenie, że imiona i daty urodzin są powszechnie kontrolowane przez kosmiczną siłę, która ujawnia charakter człowieka oraz jego bieg życia.

Encyklopedia "Harper's Encyclopedia of Mystical and Paranormal Expe-rience" (San Francisco, Harper, 1991) rzuca więcej światła na ten problem:

Numerologia [to] system wróżb i magii oparty na idei, według której wszechświat skonstruowany jest według matematycznego wzorca i wszystko można wyrazić w liczbach odpowiadających wibracjom. Przez przedstawianie imion, słów, dat urodzin i miejsc urodzin pod postacią liczb determinuje osobowość, przeznaczenie i los człowieka (s. 409).

Numerolodzy wierzą, że pelne imię człowieka nadane przy urodzeniu jest wyrazem sit wibracyjnych wszechświata, determinujących jego charakter i przeznaczenie. Zmiana imienia człowieka może zmienić te siły, potrzeba jednak rzekomo kilku lat, by nastąpiła przemiana wzorców wibracyjnych. Istnieją różne formuły szczegółowej analizy imienia. Dodawanie samogłosek pokazuje "pragnienie serca" lub "dążenie duszy" osoby, dodawanie spółgłosek objawia aspekty jej osobowości. Częstość występowania różnych liter determinuje lekcje karmiczne, które pojawią się w jej życiu. Suma miesiąca, dnia i roku narodzin mówi o ścieżce narodzin, czyli ogólnym kierunku życia. Suma pełnego imienia i daty urodzin równa się liczbie mocy, działającej jak promień prowadzący człowieka przez życie (s. 410).

Numerolodzy próbują uzasadnić biblijnie swoją praktykę wskazując na liczbę bestii (666) z Księgi Apokalipsy 13,18. Powołują się również na występowanie w Biblii symbolicznych numerów, takich jak często używane liczby:

3,7,10,12 i 40. Próba utożsamiania powtarzających się w Biblii liczb i wróżenia przez numerologię jest nadużyciem wobec Biblii. Powiązanie w Biblii liczby 666 z imieniem bestii w Księdze Apokalipsy 13,18 nie jest tym samym, co numerologia. Liczba ta jest wykorzystana jedynie dla rozpoznania bestii, nie dla opisania jej charakteru, dat narodzin czy miejsca narodzin w relacji do jakiejś kosmicznej siły. Doktor Henry Morris ostrzega chrześcijan przed korzystaniem z liczb jako sposobu nadawania specjalnego znaczenia doktrynie:

"Liczby nie mogą być wykorzystywane do nauczania doktryny, a jedynie do ilustrowania tego, co już w doktrynie jest" (Many Infallible Proofs, Los Altos, CA, CLP Publishers, 1974, s. 319).

Chrześcijański uczony doktor Oswald T. Allis stwierdza, że numerologia komplikuje Pismo zamiast je wyjaśniać:

W ostatnich latach nazwisko Iwana Panina związane jest z najbardziej zaawansowaną próbą znalezienia numerycznego znaczenia każdego słowa i litery w Biblii. Jego system jest jednak zbyt skomplikowany, by mógł zostać przyjęty przez ostrożnego ucznia. Biblia nie zawiera skomplikowanego schematu numerycznego, który może być odkryty jedynie przez eksperta matematyka. Należy przyjmować proste i oczywiste znaczenie słów - a także liczb - chyba że jest jasne, iż autor zamierzył jakieś inne znaczenie. Wiemy, że na pokładzie statku, który rozbił się u wybrzeży Malty, znajdowało się dwieście siedemdziesiąt sześć dusz (Dz 27,37). Dlaczego było ich tyle, nie wiemy. Próżne byłoby usiłowanie znalezienia jakiegoś misteryjnego czy mistycznego znaczenia w tym prostym fakcie historycznym (Baker's Theological Dictionary, red. E.F. Harrison, Grand Rapids, Baker Book House, 1960, s. 381).

Nie ma żadnej paraleli między biblijnym wykorzystaniem liczb a numerologia wykorzystywaną przez wróżbitów. Numerolodzy zdyskredytowali swój system manipulując liczbami tak, by wymusić przyjęte z góry konkluzje, oparte na swoim błędnym światopoglądzie. W ich systemie nie ma żadnej spójności, co powoduje, że jego fundamenty są podejrzane. Jeżeli ich świat jest uporządkowany matematycznie, a zaprzecza temu niespójność wzorca, to jest on pozbawiony prawdy. Każda nowa metoda obliczeń opracowana przez jakiegoś numerologa zaprzecza ich teorii jeszcze bardziej, ponieważ jest przyznaniem się, że numerologia nie działa, gdyż inaczej nie byłoby konieczne opracowywanie nowej formuły obliczeń.

Błędne teorie zwodzące ludzi kończą się jedynie klęską i zniszczeniem. Z pozoru system taki może wydawać się żywotny, ale jego fundament jest zepsuty. Salomon powiedział: "Jest droga, która wydaje się człowiekowi dobra, ale końcem jej śmierć" (Prz 16,25).

5.7. Wyrocznie

Wróżbici używają pewnych ksiąg religijnych, wierząc, że jest w nich zawarta jakaś tajemnicza moc. Czy będzie to Biblia, Koran, "Eneida" Wergiliusza, "I Ching" czy jakaś współczesna wyrocznia, metoda jest taka sama. Otwierają księgę na chybił trafił i postępują według słów, na które wskaże ich palec.

5.7.1. "I Ching", czyli "Księga przemian"

Ta starożytna księga chińskich wróżb powstała rzekomo przed Konfucjuszem, za panowania króla Wena (1200 przed Chrystusem). W ciągu lat Konfucjusz i jego uczniowie dodawali do niej komentarze. Była regularnie wykorzystywana w kulturach Wschodu dla uzyskania kierownictwa przy decyzjach państwowych aż do drugiej wojny światowej, kiedy to radzili się jej japońscy dowódcy rozważając decyzje militarne. Pod jej silnym wpływem był psycholog Car! Jung, który nawet napisał wstęp do pierwszego wydania angielskiego.

"Księga przemian" to angielskojęzyczny odpowiednik "I Ching". Księga ta oparta jest na filozoficznym dualizmie yang i yin. Te dwie równorzędne siły przenikają się w wydarzeniach codziennego życia. Przez podejmowanie właściwych decyzji człowiek może nawiązać harmonię z yang i yin pośród nieustannej przemiany.

Sposób, w jaki człowiek ma podejmować decyzje, oparty jest na skomplikowanym systemie rzucania patyków i interpretowania wzorca, w jakim się ułożą, przez porównywanie go do heksagramów określających, co mówi "Księga przemian". Zamiast patyków mogą być wykorzystywane monety, karty, kości lub kamienie. W tym przypadku trzy przedmioty rzucane są sześć razy, po czym zapisywany jest ich rozkład. Ustalony rozkład porównywany jest z heksagramami w celu uzyskania odpowiedzi na stawiane pytanie.

5.7.2. Runa

Wykorzystanie run to inny rodzaj wyroczni na podstawie alfabetu północnej Europy. Alfabet runa posiada dwadzieścia cztery znaki i jeden znak pusty. Były one pierwotnie wykorzystywane dla wróżb i odganiania zła.

Różnią się nieco od wyroczni typu "tak lub nie". Mają opisywać okoliczności i pomagać człowiekowi we właściwej reakcji prowadząc go przez problem.

Runa mogą być wytwarzane profesjonalnie lub metodą domową, z kamieni lub drewna. Zostają umieszczone w worku noszonym przez wróżbitę. Gdy pojawia się potrzeba porady, wróżbita sięga do worka i wyciąga jedno runo. Istnieją pozytywne i negatywne interpretacje każdego z nich, w zależności od tego, która strona znajdzie się na wierzchu. Alternatywna metoda trzech run polega na medytowaniu nad problemem i wyciągnięciu trzech run. Pierwsze reprezentuje przeszłość, drugie teraźniejszość, a trzecie przyszłość.

5.7.3. Księga wyroczni

"I Ching" zastępowana jest przez inne księgi wyroczni. Nową księgą, popularną na Zachodzie, jest "The Oracie Within" ("Wyrocznia wewnętrzna" pisarza z kręgu new agę, Dicka Suthena (Malibu, Pocket Books, 1991). Napisał on dwieście pięćdziesiąt "kierujących życiem" porad. Czytelnik otwiera książkę na chybił trafił i otrzymuje poradę dla swego problemu lub pytania. Jeżeli potrzebne jest dalsze wyjaśnienie, wystarczy trzykrotne rzucenie monetą, a wewnętrzna świadomość człowieka ma poprowadzić go do nowej porady przez interpretację rzuconej monety.

5.7.4. Ruletka biblijna

Zapożyczyliśmy określenie "ruletka biblijna" od doktora Waltera R. Marti-na, który w ten sposób określał tę formę wróżenia. Wróżbita modli się lub medytuje, a potem otwiera na chybił trafił Biblię, zazwyczaj z zamkniętymi oczami, i wskazuje palcem na jakiś werset. Ten, na którym spocznie jego palec, rzekomo zawiera przesłanie skierowane specjalnie dla niego. Wróżbici robią to trzy razy, aby uzyskać kompletne przesłanie. Słabość tego systemu, jak żartobliwie pokazuje doktor Martin, ujawnia się w następującym przypadku: "Co zrobić, jeżeli trzy znalezione fragmenty to Mateusz 27,5, Łukasz 10,37 i Jan 13,27?: "Poszedł i powiesił się (...) idź ty i czyń podobnie (...) co masz czynić czyń prędkoŤ".

Próżne jest myślenie, że człowiek może uzyskać prowadzenie przy pomocy takiej metody. Bóg nigdy nie zamierzał, by korzystać z Biblii jak z ruletki albo źródła wróżb. Jej celem jest przedstawianie nauki, napominanie, kierowanie poprawą i uczenie sprawiedliwości (2 Tm 3,16).

5.7.5. Tabliczka ouija

Jednym z najpopularniejszych przyrządów okultystycznych w dzisiejszym świecie jest tabliczka ouija. Czym ona jest i co rzekomo robi? "The Dictionary of Mysticism" opisuje ją następująco:

Przyrząd do komunikowania się z duchami zmarłych. Może mieć różny kształt i wzornictwo, czasami pochodzące nawet z szóstego wieku przed Chrystusem. Ich cechą wspólną jest to, że pewien przedmiot porusza się pod ręką medium, a jeden z jego rogów lub przymocowana do niego wskazówka przekazuje wiadomości wskazując kolejno na litery alfabetu wypisane na tabliczce, która jest tylko częścią całego przyrządu (Frank Gaynor, red., Dictionary of Mysticism, New York, Citadel Press, brw., s. 132).

Niektórzy uważają ją za zabawę towarzyską. Inni wierzą, że korzystając z niej można poznać sprawy ukryte w podświadomości. Jeszcze inni wierzą, że choć przekazywane wiadomości pochodzą ze sfery nadprzyrodzonej, ich źródłem są siły demoniczne, a nie zmarli. Kurt Koch, chrześcijański autorytet w sprawach okultyzmu, wypowiada swoje głębokie przekonania na ten temat:

Psycholodzy chcieliby, żebyśmy uważali tę grę za nieszkodliwą. Twierdzą, że ona wywodzi jedynie na światło sprawy ukryte w naszej podświadomości. Szybko można wykazać nieprawdziwość takiego poglądu. Przy pomocy tabliczki ouija objawione są zakryte fakty z przeszłości i wypowiadane przepowiednie na przyszłość. Takie sprawy nie mogą mieścić się w naszej podświadomości (Kurt Koch, Occult ABC, Grand Rapids, MI, Kregel Publications, brw., s. 152).

Nasze przekonania w sprawie tabliczki ouija zgadzają się dokładnie z przekonaniami znanego obserwatora kultów i okultyzmu Edmonda Grussa:

Tabliczkę ouija należy uważać za przyrząd, przy pomocy którego czasami rzeczywiście nawiązywany jest kontakt ze sferą nadprzyrodzoną. Oto kilka powodów:

 Treść przekazywanych wiadomości często wykracza poza to, co można wyjaśnić racjonalnie jako pochodzące ze świadomości lub podświadomości operatora. Przykłady przedstawione są przez Williama F. Barretta w książce "On the Treshold of the Unseen (ss. 176-189) oraz w książce "Singer in the Shadows" opisującej przeżycia żony Johna H. Currana.

 Wiele przypadków "opętania" po okresie korzystania z tabliczki ouija potwierdza, że nawiązywany był kontakt nadprzyrodzony. Media i parapsycholodzy otrzymywali listy od setek ludzi, którzy doświadczyli "opętania" (inwazji swoich osobowości). Donald Pa-ge, dobrze znany jasnowidz i egzorcysta z Christian Spiritualist Church, twierdzi, że większość przypadków "opętania" to "ludzie, którzy korzystali z tabliczki ouija" oraz stwierdza, że jest to Jeden z najłatwiejszych i najszybszych sposobów popadnięcia w ťopętanieŤ" (Mań, Myth and Magie, nr 73, po s. 2060). Choć Pa-ge uważa, że "opętania" te powodowane są przez istoty pozbawione ciał, ich realizm jest jasny. Chrześcijanin rozumie, że inwazji dokonuje zły duch (demon).

 Tabliczka została poddana testom, które potwierdzają nadprzyrodzoną interwencję. Test tabliczki przedstawiony został w artykule Williama Barretta we wrześniu 1914 roku "Proceedings of The American Society for Psychical Research" (ss. 381-894). Raport Barretta wykazuje, że tabliczka działała skutecznie, gdy operatorzy mieli zawiązane oczy, gdy dokonano na niej innego rozmieszczenia liter oraz zakryto jej powierzchnię przed wzrokiem korzystających z niej. W testach tych działała z taką prędkością i dokładnością, że Barret doszedł do wniosku:

Podsumowując rezultaty badań jako całości, jestem przekonany o ich nadprzyrodzonym charakterze oraz o tym, że mamy tutaj przykład działania jakiejś inteligentnej, pozbawionej ciała istoty, mieszającej się z osobowością jednego lub kilku siedzących i kierującej ruchami ich mięśni (s. 394).

W swojej książce "On the Threshold of the Unseen" Barret nawiązuje do tych samych doświadczeń i stwierdza: "Niezależnie od źródła zademonstrowanej inteligencji, była ona całkowicie poza zasięgiem wszelkich normalnych ludzkich władz" (s. 181). Podobne stwierdzenia można by mnożyć.

Faktem pozostaje więc, że tabliczka ouija sprawdza się w działaniu. Wiele zjawisk z pewnością można wyjaśnić przez aktywność świadomości i podświadomości, trzeba jednak przyjąć, że część z nich ma charakter nadprzyrodzony (Edmund Gruss, Cults and Occult in the Agę ofAquarius, Philipsburg, L J, 1980 ss. 115-116).

Iluzjonista Danny Korem uważa, że z tabliczką ouija nie są związane żadne siły nadprzyrodzone.

Nigdy nie byłem świadkiem, nie czytałem ani nie słyszałem o jakimś wiarygodnym doniesieniu o zjawisku natury nadprzyrodzonej, które miałoby miejsce w związku z korzystaniem z tabliczki ouija. Natomiast widziałem, słyszałem i czytałem o wielu negatywnych przeżyciach, które dotykały ludzi poszukujących poznania przez to urządzenie. Jeżeli masz je w swoim posiadaniu (lub posiadasz coś podobnego), moją radą jest zniszczenie go i nie zachęcanie nikogo innego do bawienia się takimi rzeczami. Nigdy nie wiadomo, jakie zaburzenia emocjonalne mogą one wywołać w tobie czy innych. Jeżeli dalej nie jesteś przekonany i uważasz, że przejawia się przez nie jakaś moc, to należy skorzystać z następującej procedury. Litery należy rozłożyć przypadkowo, tak żebyś nie znał ich położenia, na głowę nałożyć sobie zakrycie uniemożliwiające widzenie tabliczki i zaprosić kwalifikowanego iluzjonistę, który sprawdzałby proces znajdowania liter i mógł zweryfikować brak możliwości widzenia. Wtedy i tylko wtedy, jeżeli działają jakieś siły, pojawi się jakaś zrozumiała wiadomość, nie mówiąc już o proroctwie. By oszczędzić ci czasu i wysiłku mogę dodać, że było to już próbowane z negatywnymi rezultatami (Danny Korem i Pauł Meier, The Fakers, Grand Rapids, MI, Baker Book House, 1980, ss. 70-71).

Choć cytowani powyżej autorzy różnią się w ocenie tego zjawiska, obaj Wyciągają taki sam wniosek, że nie należy bawić się tabliczką ouija. Jest ona l jeszcze jednym narzędziem wykorzystywanym przez szatana, by prowadzić  poszukujących odpowiedzi ludzi w innym kierunku niż Jezus Chrystus. Jest niebezpieczna, ponieważ oparta jest na tych samych ideach, co channeling w new age. Osoba korzystająca z tabliczki może przekazywać wiadomości w 1 sposób naturalny lub podświadomy, ale jako narzędzie wróżb oczekuje, że jakaś inna silą będzie powodować działanie przyrządu. Bóg nie będzie współpracował z korzystającym z tabliczek, co pozostawia tylko jeszcze jedno źródło prowadzenia - sferę demoniczną.

5.8. Wróżenie z ręki (chiromancja)

Wróżenie z ręki (palmistry, chiromancja) polega na wróżeniu w oparciu o kształt linii na dłoni i palcach. Właściwa interpretacja tych znaków może rzekomo być wykorzystana dla przepowiadania przyszłości. Nie należy mylić tych rzeczy z chirologią, nauką zajmującą się rozwojem kształtu linii dłoni, ani grafologią, analizą pisma ręcznego.

Kurt Koch wyjaśnia chiromancję:

Jest to przepowiadanie przyszłości na podstawie dłoni. Dłoń dzielona jest na obszary i linie. Jest góra księżycowa, pas Wenus, Równina Marsjańska, obszary ducha, fortuny, sukcesu, sławy, wyobraźni, woli i zmysłowości. Poza tym są cztery linie dominujące na powierzchni dłoni: linia głowy, serca, zawodu i życia. Wróżbici twierdzą, że na ich podstawie mogą przepowiedzieć przyszłość (Kurt Koch, Christian Counseling and Occultism, Grand Rapids, MI, Kre-gel Publications, 1972, s. 85).

Niestety, chiromancja cierpi na ten sam brak potwierdzenia, co astrologia. Nie ma żadnego możliwego do sprawdzenia naukowego dowodu, że działa. Brak dokumentacji i możliwości sprawdzenia spowodowały, że społeczność naukowa uznała ją za przesąd. Tak zwane przykłady, w których wróżenie z ręki rzekomo przepowiedziało czyjąś przyszłość, nigdy nie zostały potwierdzone z prawdopodobieństwem większym niż zwykły przypadek.

Jeśli chodzi o próby usprawiedliwienia wróżenia z ręki na podstawie Biblii, sprawa jest beznadziejna. Wyrwane z kontekstu wersety, którymi posługują się niektórzy, nie mają nic do czynienia z wróżeniem z ręki. Poza tym Pismo wypowiada się donośnie i wyraźnie przeciw próbom przepowiadania przyszłości przy użyciu jakiejkolwiek formy wróżenia. Poniższy tekst Pisma ma zastosowanie do wróżenia z ręki:

Nie znajdzie się pośród ciebie nikt, kto by przeprowadzał przez ogień swego syna lub córkę, uprawiał wróżby, gusła, przepowiednie i czary; nikt, kto by uprawiał zaklęcia, pytał duchów i widma, zwracał się do umarłych. Obrzydliwy jest bowiem dla Pana każdy, kto to czyni. Z powodu tych obrzydliwości wypędza ich Pan, Bóg twój, sprzed twego oblicza (Pwt 18,10-12).

5.9. Psychometria

Psychometria może być również zaliczona do przepowiadania przyszłości. Idea leżąca u jej podstaw podsumowana jest w "Dictionary of Mysticism":

Parapsychologiczna władza pewnych osób polegająca na przepowiadaniu wydarzeń związanych z przedmiotami materialnymi, gdy znajdą się w bliskim kontakcie z nimi. Przedmioty materialne uważa się za działające na podobieństwo katalizatorów dla władzy psi. Okultyści nazywają to "czytaniem" lub "widzeniem" przy pomocy wewnętrznego wzroku (Frank Gaynor, red., Dictionary of Mysticism, New York, Citadel Press, brw., s. 148).

Psychometria polega na tym, że człowiek trzyma jakiś przedmiot materialny należący do drugiego człowieka i przekazuje informacje na temat właściciela i jego cech. Może też przepowiadać przyszłość właściciela przedmiotu.

Psychometria nie ma miejsca w życiu chrześcijanina. Nie mamy polegać na mediach i ich akcesoriach dla uzyskania pomocy w tym świecie. Zamiast polegać na ludziach, którzy są omylni i służą szatanowi zamiast Bogu, powinniśmy polegać na Duchu Świętym, którego zadaniem jest prowadzenie nas w woli Boga.

Chrześcijanie mogą korzystać tylko z jednego prawdziwego "medium": Ducha Świętego.

Ja zaś będę prosił Ojca, a innego Pocieszyciela da wam, aby z wami był na zawsze. Ducha Prawdy, którego świat przyjąć nie może, ponieważ Go nie widzi ani nie zna (J 14,16-17)

A Pocieszyciel, Duch Święty, którego Ojciec pośle w moim imieniu, On was wszystkiego nauczy i przypomni wam wszystko, co Ja wam powiedziałem (J 14,26).

Podobnie także Duch przychodzi z pomocą naszej słabości. Gdy bowiem nie umiemy się modlić tak, jak trzeba, sam Duch przyczynia się za nami w błaganiach, których nie można wyrazić słowami. Ten zaś, który przenika serca, zna zamiar Ducha, wie, że przyczynia się za świętymi zgodnie z wolą Bożą (Rz 8,26-27).

Nie potrzebujemy psychometrii ani żadnej innej okultystycznej praktyki, jeżeli jest w nas Duch Święty.

5.10. Radiestezja - różdżki i wahadełka

Radiestezja to praktyka diagnozy medycznej, odkrywania zgubionych przedmiotów lub zaginionych osób, telepatii czy poznawania przyszłych wydarzeń przy użyciu różdżki, prętu lub wahadełka. Zazwyczaj dodaje się do tego teorię, według której wróżący działa jako przewodnik energii i kieruje różdżką lub wahadełkiem przez swą podświadomość. W niektórych przypadkach korzysta się z wahadełka lub różdżki nad mapą, by znaleźć zaginione osoby, skarby, minerały lub wodę.

"Harper's Encyclopedia of Mystical and Paranormal Experience" wyjaśnia, w jaki sposób wykorzystuje się wahadełko lub różdżkę podczas wróżenia:

W Europie, Wielkiej Brytanii i innych miejscach różdżka jest czasami wykorzystywana jako narzędzie diagnostyczne w medycynie alternatywnej. Nad ciałem pacjenta umieszcza się wahadełko i "stroi" do zdrowych części. Gdy przesuwa się je nad niezdrowymi narządami, jego ruchy zmieniają się. Różdżkarz może również stawiać pytania i udzielać odpowiedzi według sposobu krążenia wahadełka - zgodnie z ruchem zegara jako "tak", przeciwnie jako "nie" (op. cit., s. 157).

Naukowe badanie skuteczności poszukiwania wody przy pomocy różdżki ujawnia jego nierealistyczny charakter:

E. A. Wongley donosi w czasopiśmie "New Zealand Journal of Science and Technology" w roku 1948, że pięćdziesięciu ośmiu różdżkarzy uczestniczyło w próbach, mających ustalić ich zdolność do rozpoznawania miejsc, na które wskazali mając oczy otwarte w porównaniu z miejscami, na które wskazywali z zamkniętymi oczami. Mieli powiedzieć, czy zakopane butelki zawierają wodę oraz w inny sposób udowodnić swoje rzekome władze. Ich wyniki były na poziomie przypadku. Obserwowano siedemnastu innych wróżbitów specjalizujących się w różnorodnych dziedzinach. Podobnie jak we wcześniejszych eksperymentach we Francji, siedmiu wykrywaczy chorób odkryło dwadzieścia pięć chorób u pacjenta, o którym lekarze mówili, że jest zdrowy, a jeden z wróżbitów z zawiązanymi oczami powiedział, że noga, którą bada, posiada żylaki. W rzeczywistości była to sztuczna noga (Miłbournc Christopher, ESP, Seers and Psy-chics, New York, Thomas Y. Crowell Co., s. 140).

Róźdżkarze i wróżący przy pomocy wahadełka próbują łączyć swoją działalność z laską Aarona z Biblii, powołując się na to, jak Mojżesz posłużył się nią, by wydobyć wodę ze skały i przy innych cudach. Jest to nadużycie Biblii, gdyż Mojżesz nie posługiwał się nią do umiejscawiania rzeczy, włączając w to wodę. Pan powiedział Mojżeszowi, że w skale jest woda (Wj 17,16), a więc laska nie była wykorzystana, by ją znaleźć. Mojżesz nigdy nie posługiwał się laską Aarona dla diagnozy lub znajdowania zgubionych rzeczy.

5.11. Wróżenie z kawy, herbaty i wosku

Wydaje się, że wszystko może posłużyć jako podstawa dla wróżb. Ten rodzaj wróżb określa się czasami jako "widzenie". Trzy elementy, które omówimy tutaj, to ziarnka kawy, liście herbaty i gorący wosk wlewany do wody.

W starożytnej Babilonii badano wątrobę zabitego zwierzęcia, bardzo podobnie do tego, co robią dzisiaj "widzący" (Ez 21,21). W wersecie tym widać zależność Nebukadnezara od wróżb. Posługiwał się trzema metodami: radzeniem się bożka, badaniem wątroby i trzęsieniem kołczanu z naznaczonymi strzałami, by wróżyć na podstawie tej, która wypadnie pierwsza. Pokazuje to jego nieufność do wróżb, ponieważ posługiwał się trzema metodami, by podjąć jedną decyzję.

"The Divination Handbook", napisany przez C. Q. Kennedy'ego (New York, Signet Books, 1989), wyjaśnia sposób odczytywania fusów kawy:

Kawa dla tego rodzaju odczytu może być dowolnego gatunku, najlepiej jednak przygotować ją w sposób nie wymagający filtra. Najlepsze są czyste, białe, porcelanowe lub kamionkowe filiżanki, ponieważ wtedy najlepiej można czytać kształty. Osoba prosząca o odczyt pije kawę, pozostawiając małą ich ilość, najwyżej jeden lub dwa łyki na dnie. Powoli miesza zawartość kubka, koncentrując się na pytaniu lub pytaniach. Pozwól, by płyn osiadł i badaj formacje fusów, które osiadły na ściankach filiżanki (s. 46).

Następnie podaje trzydzieści pięć sugerowanych znaczeń dla tych formacji. Kennedy wyjaśnia podobieństwo odczytywania liści herbaty:

Korzystaj z herbat indyjskich lub brytyjskich, gdyż mają największe liście (...). Pozostaw około pół centymetra herbaty na dnie filiżanki po wypiciu jej. Zamieszaj płyn tak, by liście uniesione z dna zaczęły osiadać na ściankach filiżanki, koncentrując się na postawionym ci pytaniu (s. 204).

Inaczej wygląda wróżenie z wosku, również wyjaśniane przez Kenedy'ego:

Myśląc o postawionym pytaniu należy wylać [gorący] wosk powoli do innej brązowej misy, wypełnionej lodowatą wodą. Wosk rozłoży się cienkimi warstwami, a po kilku minutach utworzą się rozpoznawalne kształty, z których będziesz mógł odczytać swoją odpowiedź (s. 208).

Następnie Kennedy podaje sugerowane interpretacje dla kształtów wosku.

Tego typu wróżba jest podobna do wróżenia na podstawie wątroby, co robił Nebukadnezar w księdze Ezechiela 21,21. Po zabiciu zwierzęcia wydobywano jego wątrobę i badano. Różne położenie kształtów na jej powierzchni było interpretowane przez magów. Wszelkie praktyki wróżenia przez magów są zakazane przez Boga (Pwt 18,10-12; Mi 5,12).

5.12. Stukanie stołu

Ta forma wróżenia została spopularyzowana w połowie dziewiętnastego wieku przez siostry Fox i ruch spirytualistyczny. Ten modny wówczas rytuał był łatwy do przeprowadzenia i nie wymagał niczego więcej oprócz stołu i podobnie myślących przyjaciół. Ponieważ był związany z domem, był atrakcyjny dla ludzi, którzy nigdy nie poszliby do medium lub spirytysty.

Podręcznik "The Divination Handbook" podaje szczegóły na temat tej praktyki:

Stukanie stołu wymaga dwóch uczestników. Siadają naprzeciw siebie po dwóch stronach stołu (do tego najlepiej służą składane stoły do gry w karty) i umieszczają czubki palców lekko na krawędzi stołu, aż zaczną odczuwać wyraźną obecność, zazwyczaj przez silne, ciepłe uczucie mrowienia przechodzące od czubków palców do ramion. Wkrótce, bez naciskania, stół uniesie się i stanie na dwóch nogach.

Poinstruuj obecność, żeby odpowiadała na pytania następująco:

jedno przechylenie się jako odpowiedź twierdząca, dwa - przecząca. Natychmiast zapytajcie obecnego ducha, czy należy do Światłości, a jeżeli odpowiedź jest negatywna, pozostawcie na jakiś czas stół i spróbujcie później, gdy będziecie pewni, że obecność odeszła (op. cit., ss.184-185).

Nigdy nie przestaje zdumiewać nas to, w jak wielkie sprzeczności ludzie wierzą! Jeżeli Kennedy uważa, że duch ciemności powie prawdę, gdy zapytamy go, czy należy do światłości, to nie rozumiem, czym jest kłamliwy duch (l Kri 22,22). Dlaczego sądzi, że kłamliwy duch powie mu prawdę? 

Sceptycy uważali, że stukanie stolika jest oszustwem i że można wyjaśnić je w sposób naturalny. Najsilniejszym dowodem przeciw stukającemu stolikowi było publiczne wyznanie Katie i Maggie Fox, założycielek ruchu spirytystycznego, w którym przyznały się, że używały podstępu. Maggie Fox powiedziała, że odgłos stukania powstawał przez zginanie chorego, stawu jej palca u nogi (por.: Walter R. Martin, Kingdom of the Cults, Minneapolis, Bethany House Publishers, 1985, s. 229). Wyznanie to nie położyło jednak kresu "stukającym stolikom", która to praktyka jest dalej kontynuowana.

Doktor Martin ostrzega również przed niebezpieczeństwami spirytyzmu, nazywając go "maskaradą sił demonicznych". Wydaje się, że duchy demoniczne nie zważają na oszukańcze początki i nawiązują kontakt z człowiekiem otwartym na nekromancję. Wszelki spirytyzm i nekromancja są odrzucane przez ludzi należących do Boga (Iz 8,19-20).

Podsumowując możemy stwierdzić, że jest wiele różnych określeń, pod którymi ukrywają się przepowiadacze przyszłości i media. Niezależnie jednak od nazwy, są całkowicie potępieni przez Biblię. W Księdze Powtórzonego Prawa 18,11-12 Bóg nazywa ich obrzydliwością. W teokracji Starego Testamentu człowiek praktykujący takie rzeczy był skazywany na śmierć (Kpł 20,27).

Ci fałszywi prorocy (Jr 14,14) czasami byli zwani astrologami (Iz 47,13), mediami (Pwt 18,11), wróżbitami (Pwt 18,14), magikami (Rdz 41,8), wieszczami (Iz 2,6), czarownikami (Dz 13,6-8) i spirytystami (Pwt 18,11).

Bóg obiecuje, że któregoś dnia: "Odejmę czarodziejstwa z twej ręki i wieszczybiarzy już w tobie nie będzie" (Mi 5,11).

6. Okultyzm New Age

6.1. Kurs robienia cudów
6.2. Aury
6.3. Automatyczne pisanie
6.4. Biorytmy
6.5. Chakry
6.6. Channeling i "Akashic Records"
6.7. Jasnosłyszenie i duchy przewodniki
6.8. Jasnowidzenie
6.9. ESP i parapsychologia
6.10. Percepcja czy oszustwo?
6.11. Sławne przypadki psi
6.12. Czy istnieje szósty zmysł?
6.13. Chodzenie po ogniu
6.14. Zdrowie holistyczne
6.15. Homeopatia
6.16. Praktyki graniczne (herbologia, biofeedback i kontrola bólu)
6.17. Hipnoza
6.18. Medytacja New Age
6.19. Przeżycia poza ciałem i przeżycia z pogranicza śmierci
6.20. Psychokineza (PK) i telekineza
6.21. Moc piramid
6.22. Reinkarnacja
6.23. Telepatia
6.24. Trzecie oko
6.25. Wizualizacja

Ruch new age rozprzestrzenił się w wielu miejscach, akceptując szeroki zakres koncepcji począwszy od okultyzmu do filozofii Wschodu i globalnej transformacji. W tym rozdziale planujemy zająć się konkretnymi praktykami uprawiania i okultyzmu. Filozoficzne i religijne aspekty ruchu new age omówiliśmy w jednym z rozdziałów naszej książki "Oszukani" (Lublin, Pojednanie 1994).

Pewne elementy okultyzmu new age są możliwe jedynie dzięki współczesnej technice. Inne praktyki są zapożyczone z klasycznego okultyzmu i zostały całkowicie wchłonięte przez wyznawców new age. Trudno jest znaleźć człowieka stosującego niektóre z tych dawnych praktyk, który nie byłby również zangażowany w new age.

Główne przesłanki nauki new age są następujące:

Światopogląd monistyczny (wszystko jest jednym) lub panteistyczny (wszystko jest bogiem). Ta jedność wszystkiego nazywa się Ostateczną Rzeczywistością. 
Świat i zło nie są częścią Rzeczywistości, dlatego nazywane są iluzją lub inaczej moja, jak nazywają ją hindusi. Tylko duch i dobro są częścią Rzeczywistości, a wszystko inne jest iluzją. 
Podstawowa natura człowieka jest dobra, ale jego obecna karma przeszkadza mu w uświadomieniu sobie swej dobroci. 
Człowiek jest bogiem. 
Człowiek stwarza własną egzystencję i jest odpowiedzialny za swe obecne okoliczności życia i za to, co stwarza dla siebie na przyszłość. 
Życie jest ciągłym cyklem reinkarnacji, którym rządzi prawo karmy. 
Zbawienie i uwolnienie od świata (iluzji) osiąga się przez zjednoczenie się z Jednym (monizm) lub stanie się jednym z Bogiem (panteizm). 
Dla osiągnięcia tej jedności można stosować jedną lub kilka metod propagowanych przez new age - ogólnie określanych jako autotransformacja. 
Ostateczna transformacja globalna zostanie osiągnięta, gdy wszyscy ludzie przejdą przez autotransformację. 
Wszystkie praktyki okultystyczne posiadają jedną cechę wspólną. Poszukują nadprzyrodzonej mocy poza Bogiem Biblii. Może ona pojawiać się w formie twierdzenia, że nadprzyrodzona moc istnieje w człowieku lub w formie kontaktu z nadprzyrodzoną mocą w świecie duchów.

Jeszcze jedna uwaga, która może pomóc wam w zrozumieniu i ustosunkowaniu się do wyznawców new age, dotyczy ich koncepcji duchowości człowieka. Mówią oni często: "Nie jestem tym ciałem", usiłując pokazać duchową stronę człowieka. Jest to jednak błąd, gdyż twierdzą, że strona duchowa to wszystko, czym jest człowiek. Natomiast bez ciała nie posiada on żadnego dowodu swego istnienia.

W Biblii widzimy, że ciało jest niezbędną częścią istoty człowieka, na przykład wtedy, gdy Bóg utworzył Adama z prochu ziemi (Rdz 2,7). Następnie Bóg tchnął w niego "tchnienie życia" i Adam stał się duszą żyjącą (Rdz 2,7). Człowiek nie jest kompletny, jeżeli jest tylko ciałem, gdyż ciało bez ducha jest martwe (Jk 2,26). I człowiek nie jest też kompletny, gdy jest tylko duchem  dlatego właśnie konieczne jest zmartwychwstanie cielesne (Rz 8,11). Człowiek został stworzony jako istota materialna i duchowa. Choć te dwa elementy ulegają rozdzieleniu przez śmierć, zostaną ponownie zjednoczone przy zmartwychwstaniu kompletnego człowieka w Chrystusie (l Kor 15,19-21).

Błąd w myśleniu new age na temat człowieka polega na twierdzeniu, że ciało jest chwilową przeszkodą w naszym postępie ku ponownemu zjednoczeniu z kosmiczną energią. Widzą ciało jako pole energii (Chi, chakra itp.), które jest chwilowo w dysharmonii z większą Rzeczywistością. Dlatego tworzą metody mające wprowadzić ciało na powrót do harmonii z Ostateczną Rzeczywistością. Niebiblijny fundament ich praktyk zakorzeniony jest w błędnej koncepcji człowieka i wszechświata.

6.1. Kurs robienia cudów

Trzytomowa księga zatytułowana "A Course in Miracles" sprzedała się w nakładzie dwustu pięćdziesięciu tysięcy egzemplarzy na całym świecie i przetłumaczona została na pięć języków. Jest akceptowana przez niektórych liberalnych chrześcijańskich pastorów, twierdzących, że w tekście pojawia się chrześcijańskie słownictwo i że została objawiona przez Ducha Jezusa.

Faktem jest, że powstawała metodą channelingu, wykorzystywaną przez psycholog new age, dr Helen Schucman, na przestrzeni ośmiu lat. Dr Schucnian funkcjonowała jako medium dla ducha, który do niej przemawiał. Twierdziła, że Głos powiedział, że jest Jezusem i podyktował jej "mentalnie" słowa.

Niektóre z licznych niebiblijnych nauk w "A Course in Miracles" mają korygować "błędy" ortodoksyjnego chrześcijaństwa. Określenia biblijne otrzymują nowe definicje w celu reinterpretacji ewangelii. Kurs propaguje rzekomo teorię przemiany postaw dla podniesienia świadomości człowieka z poziomu "winy" i "uważania się za grzesznika" do poziomu zaakceptowania właściwej postawy wobec siebie. Propaguje panteizm: "Bóg jest we wszystkim, co widzę" (Course, 2,1), co jest sprzeczne z tym, co wiemy o Bogu Biblii, który jest osobowy (Rdz 1,26) i odrębny od stworzenia (Rdz 1,1; J 1,3; Koi 1,16-17).

Odrzuca się grzeszność człowieka: "Postanawiam widzieć mojego brata jako bezgrzesznego. Moja bezgrzeszność chroni mnie przed wszelką krzywdą" (Course 2:1). Czytamy również: "Jeżeli grzech jest realny, to zarówno Bóg jak i ty nie jesteście" (Course, 1:377). Zaprzeczają temu fragmenty biblijne, które mówią nam, że wszyscy ludzie są winni grzechu przez Adama (Rz 5,12), wszyscy zgrzeszyli i pozbawieni są chwały Bożej (Rz 3,23) i że nie ma sprawiedliwego, nawet ani jednego (Ps 14,3; Rz 3,10). Kto zaprzecza, że jest grzesznikiem, jest kłamcą i czyni Boga kłamcą (l J 1,10).

"A Course in Miracles" zaprzecza naturze Jezusa przedstawionej w Biblii. Podobnie jak u innych grup gnostyckich "Chrystus" nie jest Jezusem, lecz duchową zasadą nabytą przez Jezusa. Kurs stwierdza: "Imię Jezusa to imię kogoś, kto był człowiekiem, lecz widział oblicze Chrystusa we wszystkich swoich braciach i pamiętał o Bogu (...). I Chrystus potrzebował jego formy, by móc pojawić się ludziom i zbawić ich od ich własnych iluzji (Course, 3:83).

W Nowym Testamencie znajdujemy kilka fragmentów, które rozbijają gnostycyzm. Apostoł Jan napisał: "Kto jest kłamcą, jeśli nie ten, kto zaprzecza, że ,Jezus jest Chrystusem? Ten jest antychrystem" (l J 2,22). Widzimy, że nie jest tak, jakoby Jezus widział "Chrystusa" we wszystkich swoich braciach, ponieważ on jest Chrystusem. Twierdził też, że jest Bogiem - nie jedynie "pamiętał" o Bogu. Był Bogiem wcielonym (J 5,18; 8,58; 10,30; Ap 1,8).

"A Course In Miracles" zaprzecza krwawej ofierze Jezusa Chrystusa za nasze grzechy. Czytamy w nim:

Prześladowanie często pojawia się w rezultacie prób usprawiedliwienia straszliwego błędu, według którego sam Bóg prześladował własnego Syna ze względu na zbawienie (...) [mówi Jezus] Słusznie mówi się, że jestem "Barankiem Bożym, który gładzi grzechy świata", lecz ci, którzy przedstawiają tego Baranka jako ociekającego krwią, nie rozumią znaczenia tego symbolu (...). Nauczajcie tylko miłości (...). Jeżeli interpretujecie ukrzyżowanie w jakikolwiek inny sposób, używacie je jako broń ofensywną, zamiast narzędzie pokoju, którym miało być" (Course, 2:32,33,87).

Biblia wyraźnie odrzuca tak płytki pogląd i jawne zaprzeczenie krwawej ofierze Chrystusa. On jest Barankiem zabitym od stworzenia świata (Ap 13,8). Jego krew jest drogą przebaczenia przez łaskę (Ef 1,7 ; Koi 1,14). Bez przelania krwi nie ma odpuszczenia grzechów (Hbr 9,22). Jego krew oczyszcza nas z wszelkiego grzechu, a gdy prosimy go o przebaczenie, on jest wiemy i sprawiedliwy i przebacza nam (l J 1,7-9).

"A Course In Miracies" podąża w złym kierunku. Jest to kurs oszukańczy, powstały w wyniku okultystycznego channe/ingu, oferujący jedynie drogę do wiecznego potępienia w piekle. "(...) żyliście niegdyś według doczesnego sposobu tego świata, według sposobu władcy mocarstwa powietrza, to jest ducha, który działa teraz w synach buntu" (Ef 2,2).

6.2. Aury

Jezus powiedział, aby nasze światło świeciło przed ludźmi (Mt 5,16). Czy mówił o aurze? Wydaje się, że tak myślą wyznawcy new age, dlatego wykorzystują aureolę widoczną na obrazach Jezusa jako dowód, że aury były znane "duchowo uświadomionym" artystom w kościele.

Aura to rzekomo barwne światło lub promieniowanie emanujące od osoby i pokazujące stan jej temperamentu i zdrowia. Okultystyczną naturę aur znajdujemy w "Harper's Encyclopedia of Mystical and Paranormal Experience":

Jasnowidze dostrzegają aurę emanującą z ludzkiego ciała i interpretującą je. Zdrowie i emocje ujawniają się w różnych kolorach, wzorcach energii i jej załamaniach, jasnych i zamglonych miejscach. Zdrowie fizyczne wydaje się być związane z tą częścią aury, która jest najbliższa w stosunku do ciała, często nazywaną ciałem witalnym lub eterycznym (...). Edgard Cayce od dzieciństwa widział barwne pola wokół ludzi, które, jak uważał, wskazywały na ich zdrowie, stan umysłu i rozwój duchowy (s. 4).

Wydawnictwa new age publikują książki interpretujące kolory aur, ale nie są one konsekwentne w swojej treści. Różnice zależą od kaprysu autora.

Niemal wszyscy wierzący w aury opierają swój "dowód" na pracy Symeona Kirliana, rosyjskiego technika, który w roku 1939 przypadkowo sfotografował swoje palce podczas eksperymentu z naładowanymi elektrycznie płytami. Na zdjęciu widoczna była dziwna obwódka (aura), emanująca z brzegów jego palców. Historia jego odkrycia dotarła do Stanów Zjednoczonych w połowie dekady lat siedemdziesiątych. Doktor Thelma Moss z UCLA spopularyzował tę technikę, fotografując "aury" wszystkiego - począwszy od rąk do nasion.

Ruch new age podchwycił to dziwne zjawisko i zaoferował pewną ilość hipotez dla aury: fotografowane duchy, ciała eteryczne, aureole, pola bioenergetyczne itd.

Kilka grup uczonych eksperymentowało z fotografią Kirliana i znalazło czysto naturalne wyjaśnienia dla obrazów "aury". Czasopismo "Smithsonian" oferuje następujące wyjaśnienie:

Gary Poock, który pracuje w Man-Machine Systems Design Laboratory w U.S. Naval Post-Graduate School w Monterey w stanie Kalifornia (...) uważa, że człowiek potrzebuje autentycznego doświadczenia, by uzyskać spójne rezultaty. "Mamy do czynienia z elektronami, fizyką i filmem" - stwierdza. "Można popełnić mnóstwo błędów. Coś takiego dzieje się w około dziewięćdziesięciu pięciu procentach badań". Wraz ze swoim współpracownikiem Paulem W. Sparksem wyodrębnili przynajmniej trzynaście czynników, które mogły wpłynąć na obraz Kirliana, włączając w to poziom napięcia, i częstotliwość prądu, wilgotność, gazy atmosferyczne, siłę wewnętrzną oraz kąt położenia przedmiotu względem filmu, ciśnienie barometryczne (kwiecień 1977, s. 111).

Następnie w artykule tym czytamy: "Konkludując: fotografia Kirliana, przy właściwej kontroli, jest doskonałym sposobem pomiaru wilgotności przedmiotów - kropka" (s. 112).

Wyznawcy new age, jasnowidze i media, twierdzący, że fotografia Kirliana jest dowodem aury, nie mają żadnego uzasadnienia dla swoich twierdzeń.

Co możemy natomiast powiedzieć o tych, którzy "widzą" światło, aureolę lub aurę emitującą z ludzi?

Prowadząc badania na ten temat Kurt van Gorden rozmawiał z mediami podczas kilku festiwali new age i zauważył, że ich relacje na temat tego, co widzą w tej samej chwili, były sprzeczne. Dwie kobiety pokłóciły się przy nim, nie mogąc zgodzić się, czy aura ma kolor czerwony czy niebieski. Ludzie ci widzą to, co chcą widzieć. Ich doświadczenie jest subiektywne, nierzetelne, nieprzekonujące i niemożliwe do weryfikacji. Wierzymy, że oszukują sami siebie sądząc, że posiadają jakiś specjalny dar, podczas gdy nie ma żadnego świadectwa istnienia takiego daru. Naszą radą jest: "Baczcie, aby kto was nie zagarnął w niewolę przez tę filozofię, będącą czczym oszustwem, opartą na ludzkiej tylko tradycji, na żywiołach świata, a nie na Chrystusie" (Koi 2,8).

6.3. Automatyczne pisanie

Ta metoda channelingu, przekazywania informacji od osoby żyjącej, ale znajdującej się w dużej odległości, względnie ze świata duchów, nie jest nowa w kręgach okultystycznych. Pojawiła się w ruchu new age, gdy skorzystało z niej kilku autorów książek: Alice Bailey (Lucis Trust), Jane Roberts (seria Seth) l Ruth Montgomery (znana medium). Inne formy automatyzmu to automatyczne mówienie, automatyczne malowanie i automatyczna muzyka.

"Encyclopedia of Occultism and Parapsychologa" (Leslie A. Shepherd, red., Detroit, Gail Research, 1984) wyjaśnia jej działanie:

Gdy zjawisko to pojawia się w stanie transu lub somnambulizmu, podlegająca mu osoba może być całkowicie nieświadoma swych czynów. Z drugiej strony, automatyczne pisanie może dokonywać się, gdy osoba znajduje się w stanie niewiele różniącym się od normalnego i jest zdolna obserwować je w postawie krytycznej, choć może nie znać następnego stówa, zanim nie ukończy pisać aktualnego (s. 108).

Powyższy przykład tego, w jaki sposób człowiek poddany jest zewnętrznej kontroli, posiada wszelkie znamiona działalności demona. Staintom Moses napisał w "Spirit Identity" (1879):

[W roku 1872] coś chwyciło moją prawą rękę, mniej więcej w połowie przedramienia, i zaczęło miotać nią w górę i w dół, z dźwiękiem przypominającym kilku pracujących kamieniarzy. Był to najbardziej przerażający przejaw niekontrolowanego działania mięśni, jaki kiedykolwiek widziałem. Na próżno próbowałem go powstrzymać. Wyraźnie czułem uścisk, miękki i zdecydowany, wokół mojej ręki i choć doskonale rejestrowałem wszystko zmysłami i całkowicie panowałem nad wolą, byłem bezsilny (ibid.).

To, co pasjonuje ludzi w okultyzmie, jest przerażające, gdy zanalizujemy wszystko na podstawie Biblii. Powyższy opis pokazuje, że kontakt z duchami może prowadzić do opanowania przez demona. Gdy Moses opisuje, jak próbował powstrzymać swą rękę przed pisaniem, lecz nie mógł, przypomina to opętanego przez demona chłopca z Ewangelii Marka 9,17-22, którego demon "rzucał w ogień i wodę, by go zniszczyć". Jezus wyrzucił demona z chłopca i uwolnił go od panującej nad nim demonicznej siły.

6.4. Biorytmy

Przepowiadanie dni sukcesów życiowych i unikanie dni nieszczęść zawsze przynosiło korzyści przepowiadaczom przyszłości. Jeżeli można wymyślić jakiś sposób na wyprowadzenie tej czynności z wagonu cygańskiego i umieszczenie jej w zaawansowanym środowisku technologicznym, wyglądającym na analizę naukową, można uzyskać nowych klientów, którzy normalnie trzymaliby się z daleka od okultyzmu. Taka jest historia biorytmów. Po raz pierwszy przedstawił je Wilhelm Fliess, niemiecki fizyk i przyjaciel Zygmunta Freuda. Nie spotkały się one z większą akceptacją, dopóki nie spopularyzował ich tak zwany ruch ludzkiego potencjału w dekadzie lat siedemdziesiątych. Obecnie modne są skomputeryzowane maszyny kreślące biorytmy. Można znaleźć je na dworcach, w hotelach i restauracjach. Wiele japońskich przedsiębiorstw planuje swoją działalność na podstawie biorytmów. Czyni to także kilka dużych amerykańskich korporacji.

Kreślenie biorytmu to połączenie astrologii i numerologii. Twoja data urodzenia jest rzekomo powiązana z ruchami planet i numerycznym cyklem życia, składającym się z dwudziestu trzech, dwudziestu ośmiu i trzydziestu trzech dni. Wyjaśnienie znajdujemy w "Encyclopedia of Occultism and Parapsychology":

Teoria faz biochemicznych stwierdza, że istoty ludzkie doświadczają trzech głównych cykli biologicznych, które mogą być przedstawione przy pomocy wykresu jako: (l) dwudziestotrzydniowy cykl siły fizycznej, energii, wytrzymałości; (2) dwudziestoośmiodniowy cykl wrażliwości emocjonalnej, intuicji, zdolności twórczej; (3) trzydziestotrzydniowy cykl aktywności umysłowej, racjonalnej i ambicji.Wykresy tych cykli wskazują na okresy maksymalnego lub minimalnego potencjału w każdym z trzech cykli, a także krytyczne daty stresu, gdy dwa lub trzy cykle przecinają się (s. 151).

Społeczność naukowa jest zdumiona modą na biorytmy. Zbieżność samobójstwa Judy Garland i Marilyn Monroe z ich "niskimi punktami" jest przypadkowa. Popada to w kategorię: "Gdybym w to nie wierzył, to bym tego nie zobaczył". Eksperci od biorytmów nie rozmawiają na temat ludzi, którzy popełniają samobójstwo w swoich "punktach szczytowych". Nie ma żadnej spójności w tej teorii, która zaprzecza sama sobie przez niepowodzenia odnoszone w kontrolowanych badaniach (por., Henry Gordon, Extra-Sensory Deception, Buffalo, NY, Prometheus Books, 1987, s. 79).

Wykres biorytmu zastąpił horoskopy dla niektórych ludzi. Dlaczego? Tylko dlatego, że niektóre nasze najbardziej krytyczne dni z biorytmu są sprzeczne w stosunku do horoskopu. Zarówno horoskopy, jak i biorytmy to "miesięczne przepowiednie" w równym stopniu potępione w Księdze Izajasza 47,13.

6.5. Chakry

Chakra to punkt energii definiowany przez jogów w hinduizmie. Wyznawcy new age często mówią, że istnieje siedem chakr w ludzkim ciele, niektórzy jednak twierdzą, że jest ich osiem lub dziesięć. "Harper's Encyclopedia of Mystical and Paranormal Experience" stwierdza:

Chakra w sanskrycie oznacza "koło". Mówi się, że chakry mają kształt podobny do wielobarwnych płatków lotosu lub kół ze szprychami, wirujących z różną prędkością w miarę przetwarzania energii. Chakry są opisane w hinduskiej i buddystycznej literaturze jogi (...).

Zdrowie chakr diagnozowane jest przez jasnowidzenie, przez wyczuwanie energii rękami i przy użyciu wahadełka. Jasnowidze mówią, że zaburzenia zdrowotne często uwidaczniają się w aurze, a więc w chakrach, na kilka miesięcy  a czasami i lat  zanim objawią się w ciele fizycznym.

Istnieje siedem głównych chakr i setki drobnych (...). Chakry powiązane są ze sobą nawzajem i z ciałem przez nadie, kanały subtelnej energii. Istnieją tysiące nadii, z których trzy są najważniejsze.

Siedem głównych chakr eterycznych to korzeń, chakra ogonowa, splot słoneczny, serce, gardło, środek czoła i szczyt czaszki:


Korzeń (muladara) umieszczony jest u podstawy kręgosłupa i jest siedzibą kundalinii. Związany jest z instynktem samozachowawczym, zwierzęcą naturą człowieka, węchem i smakiem (...). 
Ogonowa (svadhisthana) leży w pobliżu narządów płciowych i kieruje seksualnością i rozrodczością (...), wpływa na ogólne zdrowie. 
Splot słoneczny (manipurna) mieści się tuż ponad pępkiem (...), jest związany z emocjami i jest punktem, w którym energia astralna wkracza w pole eteryczne (...). 
Serce (anahata) (...) położone jest pomiędzy ramionami a centrum klatki piersiowej. Jest związane z wyższą świadomością i bezwarunkową miłością. 
Gardło (yisuddha) (...) związane jest z twórczością, autoekspresją, poszukiwaniem prawdy (...). Ta chakra łączona jest z pewnymi stanami poszerzonej świadomości. 
Środek czoła (ajnd), miejsce położone między brwiami, nazywane jest trzecim okiem ze względu na swój wpływ na zmysł psychiczny i duchowe oświecenie (...). 
Korona (sahasrara) położona jest na szczycie głowy (...). Pokazuje poziom świadomej ewolucji człowieka. Korona nie może być uaktywniona, dopóki wszystkie inne chakry nie zostaną oczyszczone i zrównoważone. Po uaktywnieniu prowadzi do najwyższego oświecenia i świadomości kosmicznej (op. cit., ss. 86-87). 
Nie ma żadnego dowodu na istnienie chakr. Wyznawcy new age, posługujący się kryształami i różdżkami uzdrawiając przez chakry, sami udowadniają nieprawdziwość swojego systemu. Nieustannie "napełniają energią" kryształy lub kupują nowe, ponieważ uzdrowienie nie dokonuje się. Czy nie zastanowili się nad tym, że chakr po prostu nie ma i to wyjaśnia ciągłą chorobę pacjenta?

Ta mistyczna teoria ciała jest niebiblijna i odciąga ludzi od Boga. Biblia wyraźnie pokazuje, że nadprzyrodzone uzdrowienie przychodzi jedynie przez wiarę i modlitwę do prawdziwego Boga (Jk 5,13), który dokonuje wszystkiego zgodnie ze swoją wolą (Jk 4,15).

6.6. Channeling i "Akashic Records"

Channeling to termin używany w new age na określenie sposobów, w jakie człowiek lub istota duchowa może komunikować wiadomości przez media. Większość ludzi kojarzy to określenie z transem. Dzieje się tak, gdy medium popada w stan podobny do transu (odmienny stan świadomości) i pozwala, by duch (anioł, bóstwo, umarły człowiek itp.) przemawiał przez jego ciało. Czasem wiadomości przekazywane są głosem (automatyczne mówienie), a czasem milcząco (komunikacja mentalna). Inne odmiany channelingu to automatyczne pisanie, "ciekłe światło" (Ballinger) pojawianie się słów (Blavatsky), sen (Kasey), wizje, tabliczki ouija (Roberts) lub ukazywanie się ducha.

Nie ma dużej różnicy między osobą uprawiającą channeling a spirytystą, z wyjątkiem tego, że spirytystą posługuje się odpowiednimi akcesoriami i zazwyczaj trzyma się nekromancji. Praktykujący channeling pojawiają się w całych Stanach Zjednoczonych i często reklamują swoje usługi. Jeden z nich  Jack Parsęt z Florydy  ma klientów zapisanych na dwa lata z góry i liczy sobie dziewięćdziesiąt trzy dolary za godzinę. Gerry Bowman prowadził kiedyś program radiowy nadawany przez stację KIEV w Los Angeles, gdzie "na żywo" komunikował się przez channe/ing z apostołem Janem. Inny praktykant channe/ingu, twierdząc, że przemawia przez niego Maria Dziewica, powiedział, że John F. Kennedy jest ciągle w czyśćcu za to, że źle zareagował podczas kryzysu dotyczącego rakiet na Kubie (por.: Russell Handler, Understanding the New Age, Dallas, Word Publishers, 1991, s. 68).

"Akashic Records" to rzekome źródło informacji dla spirytystów, mediów i praktykujących channeling, z którego mogą uzyskiwać wiedzę o przeszłości, teraźniejszości i przyszłości ludzkości. Zapiski te zawierają błyszczące reprezentacje w postaci energii kosmicznej, w odniesieniu do każdego czynu człowieka w życiu. Praktykujący channeling często zaglądają do nich, by uzyskać informacje na temat reinkarnacji i przeszłego życia.

"Akashic Records" nie zawierają jednak całej prawdy. Istnieją przypadki, w których informacje uzyskane przez channeling za ich pośrednictwem okazały się całkowicie nieprawdziwe. Niebezpieczeństwo pojawia się, gdy ludzie pomijają błędne informacje i zakładają, że wszystko, co zostało powiedziane zgodnie z prawdą, w jakiś sposób zmazuje błędy. Takie podejście jest niewłaściwe. Jeżeli zarówno nieprawdziwa, jak i prawdziwa informacja pochodzi z tego samego rzekomego źródła duchowego, to istnienie jakiejkolwiek złej informacji pokazuje, że źródło to nie jest źródłem prawdy. Błąd pomieszany z prawdą to w dalszym ciągu błąd.

Profesjonalni iluzjoniści, którzy wiedzą, jak przeprowadza się iluzje (jak "wielki" Houdini i "zdumiewający" Randi), zdemaskowali oszukańcze sposoby działania spirytystów i praktykantów channelingu. Pewne ośrodki naukowe również badały spirytystów i stwierdziły, że posługują się oni pewnymi akcesoriami i sztuczkami, by osiągać efekty dźwiękowe.

Jest jeszcze jedna sfera, którą musimy rozważyć. Wiadomości przekazywane przez spirytystów i praktykantów channelingu nie zawsze muszą pochodzić ze sprytnych sztuczek. Musimy więc wyjaśnić wiadomości, które jak twierdzą, otrzymują. Często otrzymują tysiące stów tworzących doskonałe paragrafy i posiadających wyraźną strukturę, jakby byty dyktowane. Skąd mogłyby pochodzić te wiadomości, jeśli nie ze sfery demonicznej? (Por.: Handler, Understanding, ss. 69-71).

Dokładana lektura Księgi Powtórzonego Prawa 13,1-4 pokaże nam, że fałszywi wyjaśniacze snów (i popadający w trans praktykanci channelingu) czasami będą zapowiadać rzeczy, które się sprawdzą (werset drugi). Testem prawdy nie jest spełnienie się czegoś zapowiedzianego, ale to, za kim idą wyjaśniacze snów i praktykujący channeling i do kogo prowadzą innych (werset drugi). Jeżeli głoszą jakiegokolwiek innego boga niż Bóg Izraela, to nie zostali posłani przez niego (werset 3-4).

Kilka rozdziałów później, w Księdze Powtórzonego Prawa 18,20-22, znajdujemy jeszcze jeden test. (Musimy pamiętać, że pierwotnie był to jeden długi tekst, bez podziału na rozdziały i wersety). Jeżeli nie wydarzy się jakakolwiek rzecz zapowiedziana przez wyjaśniacza snów czy praktykującego channeling, to nie zostali oni posłani przez Boga. Istnienie nawet jednego błędu pociąga za sobą zakaz łączenia się z nimi.

Gdy zastosujemy ten test do praktykantów channelingu w new age, uwidacznia się ich żałosna klęska. Ani jeden z nich nie może stwierdzić, że w 100% miał rację. Ani jeden z nich nie uczy prawdy o Bogu. Dzięki temu wiemy, że nie zostali posłani przez Boga.

6.7. Jasnosłyszenie i duchy przewodniki

Jasnosłyszenie to rzekoma zdolność medium do słyszenia tego, czego nie słyszą inni. Mogą to być hałasy, muzyka lub głosy, medium twierdzi jednak, że słyszy je równie "realnie", jak inne dźwięki.

Niektórzy jasnosłyszący twierdzą, że otrzymują wiadomości tylko wtedy, gdy znajdą się w odmiennym stanie świadomości, w pierwszych fazach snu, podczas medytacji lub regresji hipnotycznej. Twierdzą, że wyraźnie rozróżniają wewnętrzny głos od swych własnych myśli.

W ruchu new age jest to jeden ze sposobów kontaktowania się ze swoim "duchem przewodnikiem", który nawiązuje z nimi regularne kontakty i prowadzi ich przez życie. Często przemawia głosem zmarłej bliskiej osoby.

Wyznawcy new age próbują ciągle odwoływać się do Biblii, aby uzasadnić swoje przeżycia. Każdy fragment biblijny, którym posługują się ludzie zaangażowani w okultyzm, jest wyrwany z kontekstu i fałszywie zastosowany do światopoglądu innego niż biblijny. Zmarli mają zakaz komunikowania się z ludźmi na ziemi. Najjaśniejsze nauczanie na ten temat przedstawił Jezus w Ewangelii Łukasza 16,19-31. Łazarz był na łonie Abrahama (w raju), a bogacz w hadesie (udręce). Bogacz błagał Abrahama, by pozwolił Łazarzowi wrócić na ziemię i powiedzieć jego pięciu braciom o udrękach piekła (w. 27-28). Jego prośba spotkała się ze zdecydowaną odmową. Abraham stwierdził, że jego bracia mają Mojżesza i proroków i w ten sposób mogą poznać prawdę (werset 29-31). Pismo Święte jest dla nas wystarczające. Jemu powinniśmy być posłuszni. Nie potrzebujemy, by zmarli byli naszymi przewodnikami.

Jasnosłyszenie i duchy przewodniki są również sprzeczne z tekstem Biblii z Ewangelii Jana 16,13. Chrześcijanie są zapewnieni, że Duch Święty będzie "prowadził do wszelkiej prawdy". Jego słowa nie będą mistyczną, tajemniczą paplaniną. On będzie czynił jedynie to, co wywyższy Jezusa (J 16,14). Biblia jest naszą normą prawdy.

6.8. Jasnowidzenie

Określenia tego używa się w środowisku mediów na opisanie osoby widzącej rzeczy, których nie da się zobaczyć zmysłem naturalnym. Używa się go również na określenie innych praktyk parapsychologicznych, takich jak widzenie aury, wizje, przeżycia poza ciałem, sny, postrzeganie pozazmysłowe, postrzeganie uprzednie, psychometria i "polowanie na duchy"  praktykowane przez ludzi wchodzących do domów, by poszukiwać duchów lub zjaw.

Ruch new age spopularyzował jasnowidzenie, woli jednak używać określeń w rodzaju: psychik, energia psi i szósty zmysł. Wszystkie te praktyki usiłują dokonać tego samego: widzieć przy użyciu umysłu.

Praktyki te otwierają człowieka na halucynacje i działanie demonów. Każdy, kto próbuje kontaktować się ze światem duchów, jest mile widzianym gościem w sferze demonicznej. Księga Izajasza 8,19 mówi, abyśmy nie szukali spirytystów (tych, którzy widzą duchy), lecz szukali Boga. W Biblii są przedstawione prawdziwe wizje (Joel 2,22), a także wizje fałszywe (Iz 28,7). Różnią się tym, że pierwsze pochodzą od Boga, a drugie od wroga jego królestwa. W Księdze Jeremiasza 14,14 czytamy, że gdy wizje związane są w jakikolwiek sposób z wróżbami, nie pochodzą od Boga. Ci, którzy mają fałszywe wizje, mówią na podstawie swej wyobraźni i próżności serca (Jr 23,16).

Kryształy to wspaniałe owoce Bożego dzieła stworzenia. Są piękne i wprawiają w podziw obserwatora bogatymi odbiciami i załamaniami światła w swych naturalnie ukształtowanych płaszczyznach. Bóg nadał pewnym minerałom właściwości krystalizacyjne dla ich piękna, a nie dlatego, by czcić je jako "źródła energii".

Ruch new age podkreśla "właściwości wibracyjne" kryształów i przedstawia je jako "źródła energii". Doprowadziło to do niespotykanego dotychczas wzrostu sprzedaży na rynku kryształów. Zabobonni mistycy przypisywali kryształom szczególną moc już w średniowieczu. Wykorzystywali je jako amulety i dla odpędzania złych duchów. W ruchu new age kryształy wykorzystywane są do uzdrawiania. Jego wyznawcy wierzą, że kryształy mogą korygować uniwersalną siłę życia w ludzkim ciele, Ch'i (wymawiane "kej"), będącą produktem sił yang i yin. Jeżeli ktoś stosuje podejście hinduskie, umieszcza kryształy na chafcrach, by harmonizowały prane. Według innej metody wierzy się, że energia kryształu może napełnić energią chore ludzkie ciało.

Niektórzy wyznawcy new age posługują się kryształami przy medytacji, by wspomóc twórczość, uwolnić się od stresu, wspomóc swe zdolności wizualizacji lub wyostrzyć postrzeganie psi. Rzekome właściwości kryształów wyjaśnione są następująco w jednej z książek new age: "Bardzo dobre właściwości transdukcyjne, wzmacniające i koncentrujące wobec różnych rodzajów energii wpływających na sensory naszego ciała" (Milewski Harford, The Crystal Sourcebook, Sedona, AŻ, Mystic Crystal Publications, 1988, s. XI).

Współczesne moce wiązane z kryształami w kręgach new age zakorzenione są w channelingu Edgara Cayce'a. W swoich transach często mówił o Atlantydzie. Mitologiczne zniszczenie Atlantydy, rzekomo przez błędne wykorzystanie potężnej mocy krystalicznej, wzmogło zainteresowanie mocą kryształów. Cayce nauczał, że kryształy posiadają wewnętrzną moc. Frank Alper, inny praktykant channelingu, podjął temat Atlantydy. Rozbudował teorię mocy krystalicznych i opublikował zbiór swoich nauk w książce pod tytułem "Exploring Atlantis". Choć nie jest to jedyne źródło dotyczące kryształów, wywarło poważny wpływ na wierzenia new age. Alper nauczał, że wewnętrzna moc kryształu jest nagromadzona podobnie jak w baterii elektrycznej.

Z naukowego punktu widzenia kryształy mogą przekształcać energię pochodzącą z zewnętrznego źródła, jak ma to miejsce w zegarku lub radiu kwarcowym. Wyznawcy new age twierdzą jednak coś innego. Uważają w sposób nienaukowy i nieudowodniony, że w samym krysztale mieści się jakaś moc i że może być ona przeniesiona w człowieka.

Kryształy nie mają żadnej mocy ani wewnętrznej energii. Nie przechowują nic. Nie przekazują niczego ludziom. Nie można ładować ich ani rozładowywać jak baterii, ponieważ nie są źródłem energii. Metafizyczna literatura dotycząca kryształów, publikowana przez autorów new age, jest oszustwem i zniekształcaniem prostych faktów. Można się o tym przekonać zaglądając do jakiejkolwiek encyklopedii.

W Księdze Ezechiela 28,13 opisany jest Lucyfer, zanim zbuntował się przeciw Bogu. Jest ozdobiony wszelkimi drogocennymi kamieniami. Lucyfer upadł i stracił swe piękno. Teraz zwodzi wyznawców new age, aby wierzyli, że piękno kamieni ma władzę nad ich życiem.

6.9. ESP i parapsychologia

Wielu ludzi podąża za nauczaniem psychików z ruchu new age, w dużej mierze z powodu ich metod prozelityzmu, nawracania na swoje przekonania. Czy będzie to wywiad w telewizji czy książka, ich przesłanie jest takie samo: głoszą oni, że w każdym z nas ukryte są nadnaturalne zdolności i potrzebujemy jedynie przebudzić je. Głoszą: "Po prostu spróbuj. To wszystko jest naturalne". Porównamy to, czego nauczają guru new age, z nauczaniem Biblii.

Parapsychologia, termin stworzony przez Emila Boiraca (1857-1917) opisuje albo nową gałąź okultyzmu, albo nową gałąź psychologii  w zależności od tego, kogo zapytasz. Jest to dyscyplina mająca postawić wiele zjawisk nadnaturalnych, wiązanych z okultyzmem, na zdrowych podstawach naukowych. Jest to próba otoczenia szacunkiem tego, co dotychczas uznawano za głupotę.

Parapsychologia bada te dziedziny okultyzmu, które wiążą się z rzekomymi uśpionymi mocami i władzami w człowieku, władzami psychicznymi. Popularnie oznacza się je dwudziestą trzecią literą alfabetu greckiego: psi. Energia psi i władze psi znane są również jako postrzeganie pozazmysłowe (ESP) lub szósty zmysł. Dziedziny psi badane przez parapsychologię to:

Jasnowidzenie (widzenie w teraźniejszości, przyszłości i przeszłości). 
Prekognicja (wiedza uprzednia). 
Psychokineza (poruszanie przedmiotów władzą umysłu). 
Telekineza (przemieszczanie odległych przedmiotów władzą umysłu). 
Telepatia (bezpośrednie przesyłanie wiadomości z jednego umysłu do drugiego). 
Naukowe badania parapsychologii w Ameryce rozpoczęli profesorowie William MacDougall i J. B. Rhine z Duke University (1927). Wykorzystano dwie metody: kostki do gry i karty Zenera (znane również jako karty ESP; talia posiada dwadzieścia pięć kart po pięć symboli w pięciu kolorach).

Od początku kwestionowano sposób kontrolowania tych eksperymentów. Parapsycholodzy propagują badania przeprowadzone na Duke University jako niekwestionowany dowód prawdziwości parapsychologii. Uczeni, których nie przekonały przeprowadzone badania, wskazywali na błędy w kontrolowaniu eksperymentów. Twierdzenia parapsychologów zostały zdyskredytowane, a oni sami znaleźli się w kłopotliwej sytuacji, gdy po wzmocnieniu środków kontrolnych wobec tych samych osób, które wcześniej przejawiały moc psi, rezultaty znacznie pogorszyły się. Nowe badania udowodniły nieprawdziwość psi, gdyż ich wyniki spadły do poziomu przypadku. Nowsze badania zapisków Rhine'a i innych znanych badaczy psi (Soal) pokazały, że niektórzy profesorowie byli gotowi zmieniać wyniki badań i fabrykować materiał dowodowy, by udowodnić istnienie psi (por.: Paranormal Phenomena, Terry 0'Neil, red., San Diego, Green Haven Press, Ind., 1990 i Thomas Gilovich, How We Know What Isn't So, New York, The Free Press, 1990, ss. 156-184).

W książce "Parapsychologa and the Naturę of Life" John L. Randal przedstawia sposób, w jaki parapsychologia stała się przedmiotem poważnych badań:

Pod koniec dekady lat sześćdziesiątych parapsychologia odniosła poważne zwycięstwo w swej dziewięćdziesięcioletniej bitwie o powage naukową. 30 grudnia 1969 roku Stowarzyszenie Parapsychologiczne zostało oficjalnie przyjęte na członka najwybitniejszej organizacji uczonych, The American Association for the Advancement of Science (AAAS). Decyzję przyjęcia parapsychologów podjęta rada AAAS, składająca się z delegatów z około trzystu innych stowarzyszeń naukowych, medycznych i inżynierskich, a więc reprezentująca poglądy poważnej części amerykańskiego środowiska naukowego. Po raz pierwszy w swej burzliwej historii parapsychologia została uznana za autentyczną działalność naukową. Od tamego czasu parapsycholodzy mogą przedstawiać swoje artykuły jako opinie naukowe, nie bojąc się, że zostaną wyśmiani lub natychmiast odrzuceni jedynie na podstawie swojego tematu (John R. Randal, Parapsychology and the Naturę ofLife, New York, Harper and Rów Publishers, brw., s. 175).

Żądanie badania naukowego jest słuszne i powinno zostać spełnione. Odpowiedzialność ta spoczywa także na chrześcijanach. Rozważając parapsychologię jako naukę trzeba jednak być gotowym do przyjęcia najlepszego wyjaśnienia faktów  czy będzie to oszustwo, okultyzm czy autentyczne zjawiska paranormalne.

W większości przypadków studium parapsychologii wywołuje osłabienie motywacji do studium Biblii. W rzeczywistości często prowadzi człowieka w kierunku zjawisk paranormalnych i nadnaturalnych w całkowitym oderwaniu od podstawy biblijnej.

Nowy akcent położony na parapsychologii nie tylko wpływa na sposób rozumienia chrześcijaństwa przez jednostki, lecz także sposób rozumienia Biblii.

Uczeni zazwyczaj uznają, że podobne zjawiska występują zarówno w okultyzmie, jak i parapsychologii. Wielu uczonych nie zgadza się jednak z biblijnym wyjaśnieniem tych zjawisk, zgodnie z którym mają one zazwyczaj charakter demoniczny. Nowa nauka parapsychologii często odrzuca wszelką biblijną interpretację faktów.

Na przykład w książce "Life, Death and Psychical Research: Studies on Behalf of the Churches' Fellowship for Psychical and Spiritual Studies" autorzy odrzucają biblijne ostrzeżenie przed czarownikami i mediami podane w Księdze Powtórzonego Prawa. Uważają, że fragment ten nie zakazuje korzystania z darów psychikalnych (demonicznych). Zakaz taki był historyczną i tradycyjną interpretacją kościoła chrześcijańskiego aż do współczesnych prób nadania jakiejś  jakiejkolwiek  biblijnej wiarygodności zjawiskom paranormalnym.

"Zakaz" z Księgi Powtórzonego Prawa (Pwt 18,9-12) od dawana jest wykorzystywany przez ludzi uprzedzonych, bojaźliwych i ignorantów jako powód do przeciwstawiania się autentycznym badaniom psychikalnym przez chrześcijan. W przeszłości niewinni ludzie byli oskarżani o czary lub opętanie przez złe duchy. Inni, którzy korzystali z mocy uznanych za zakazane, zginęli wśród tortur.

Takie postawy istnieją do dziś. Ci, którzy starają się korzystać z darów psychikalnych, są ostrzegani o niebezpieczeństwie potępienia przez Boga. Chrześcijanie zachęcający do badań zjawisk paranormalnych słyszą, że przeciwstawiają się nauce Biblii i że nie wolno im "grzebać" przy' tych sprawach (Life, Death and Psychical Research: Studies of the Churehes' Fellowship for Psychical and Spirituał Studies, red. Canon J. D. Pearce, Higgens and Rew. Stanicy Whitby, London, Rider and Company, 1973, s. 10).

Choć prawdą jest, że w przeszłości oskarżano niewinnych ludzi, błędem logicznym jest zakładanie, że historyczna interpretacja tego fragmentu Biblii przez chrześcijan jest zła. Faktem jest, że zarówno historia, jak i właściwa interpretacja biblijna stanowią wsparcie dla historycznej pozycji chrześcijaństwa.

6.10. Percepcja czy oszustwo?

Głównym problemem testów naukowych w parapsychologii jest brak kontrolowanych eksperymentów. To wyjaśnia wysoki wskaźnik sukcesu we wczesnych badaniach prowadzonych na Duke University. Późniejsze badania, prowadzone w bardziej kontrolowanym środowisku, rzuciły niekorzystne światło na badania wcześniejsze.

Zajmiemy się kilkoma przykładami ludzi, którzy oszukiwali opinię publiczną (a może i siebie samych), twierdząc, że posiadają moce psychikalne, podczas gdy w rzeczywistości posługiwali się trikami. Ich oszustwa zostały zdemaskowane przez dziennikarzy i profesjonalnych magików iluzjonistów, którzy ujawnili sekrety sztuk mistrzów.

Eksperyment może zwieść nawet inteligentnych ludzi, jeżeli przeprowadzany jest w słabo kontrolowanym środowisku. Nawet eksperymenty prowadzone w ściśle kontrolowanym środowisku nie są całkowicie wolne od możliwości oszustwa.

Jeśli chodzi o zjawiska paranormalne, osoba twierdząca, że posiada zdolności psi, może posłużyć się kilkoma trikami iluzjonistycznymi (por.: Danny Korem, Pauł Meier, The Fakers, Grand Rapids, MI, Baker Book House, 1980, s. 107). Jeżeli usuniemy akcesoria, którymi się posługują, rezultaty eksperymentu zmieniają się. Na przykład, najlepsze wyniki w badaniach doktora Rhine'a uzyskiwał psychik Hubert E. Pearce junior. Na niego najczęściej powołują się wierzący w psi. Analiza przeprowadzanych eksperymentów pokazała, że mógł sam tasować talię kart, zanim podawał ich kolejność. Każdy iluzjonista potrafi zrobić to samo! Gdy postawiono ten zarzut, doktor Rhine kazał tasować karty swojemu asystentowi. Eksperyment załamał się  Pearce jakoś stracił swoją zdolność psi, gdy stracił prawo do tasowania kart. Gdy akcesoria zostaną usunięte, rezultaty zmieniają się.

Jedno z przeprowadzonych badań pokazuje znaczenie kontrolowanego środowiska eksperymentu:

W eksperymentach tych badano sześćdziesiąt sześć osób. Łącznie zgadywali oni dziewięćdziesiąt siedem tysięcy razy kolejność kart. Zazwyczaj korzystano z metody dobierania kart przez dotyk z modyfikacjami.

Eksperyment miał dwie główne serie. W dłuższej serii B w wyniku ponad sześćdziesięciu tysięcy odgadnięć uzyskano stosunkowo niski wskaźnik 4.99. W serii A, przeprowadzanej w słabiej kontrolowanych warunkach, uzyskano odpowiednio wysoki wskaźnik 6.28. Dokładnie tego należało oczekiwać, jeżeli sukces w odgadnięciu wyników zależał jedynie od wykorzystania wskazówek sensorycznych (D. H. Rawcłiffe, Illusions and Delusions of the Supernatural and the Occult, New York, Dover Books, 1959, ss. 387-388).

Studium to pokazuje obecność ESP, gdy badania prowadzone są bez ścisłych środków kontrolnych i brak ESP przy ich zastosowaniu. Wynika z tego, że zarówno uczestnicy, jak i prowadzący eksperymenty powinni ujawnić dokładnie, w jaki sposób prowadzono badania, zanim ich wyniki będą mogły zostać zaakceptowane.

Jeszcze gorszą rzeczą jest niechętne przyznanie się Rhine'a, że wiedział o oszustwie w eksperymencie! Martin Gardner komentuje jego nieuczciwość:

Jeśli chodzi o celowe oszustwa parapsychologów, Rhine wybiera dwanaście przykładów nieuczciwych uczestników eksperymentów zauważonych przez niego od 1940-1950 roku. Czterech z nich przyłapano "na gorącym uczynku". Nie podaje jednak ani jednego nazwiska. Można się zastanawiać, jakie artykuły opublikowali ci ludzie. Czy są one w dalszym ciągu cytowane jako dowód psi Rhine jest przekonany, że liczba oszustw zmniejszyła się znacznie po roku 1960. "W końcu mieliśmy za sobą starą fazę, w której musieliśmy korzystać z detektywów i magików, by odkrywać oszustwa popełniane przez uczestników eksperymentów i zapobiegać im". Pochwala coraz szersze wykorzystanie komputerów, ale choć "maszyny nie kłamią", ostrzega przed przesadnym optymizmem co do ich przyszłej użyteczności w parapsychologii. Twierdzi, że skomplikowane przyrządy "mogą czasami również być wykorzystane jako zasłona dla ukrycia oszustwa, któremu miały zapobiegać".

Ostrzeżenie to okazało się prorockie. Kilka miesięcy po ukazaniu się artykułu Rhine'a dyrektor jego laboratorium i młody człowiek, którego wybrał na swojego następcę, doktor Walter Levy, zostali przyłapani na manipulacjach przy elektronicznej maszynie zapisującej. Manipulacje te podnosiły wyniki testu, który przeprowadzał, badając zdolność pk [psychokinezy] u szczurów. Levy zrezygnował w niełasce, choć jego wcześniejsze artykuły (jeden z nich na temat władz pk żywych kurzych jaj) nie zniknęły całkowicie z literatury psi. Rhine robił, co mógł, by zatuszować skandal. Gdy jednak stało się oczywiste, że nie potrafi tego zrobić, zamieścił w swoim czasopiśmie artykuł tłumaczący całą sytuację. Jak zwykle nie podał nazwiska Levy'ego, najwyraźniej sądząc naiwnie, że czytelnicy nie dowiedzą się, kto był oszustem.

Cztery lata później najsławniejszy parapsycholog Anglii, S. G. Soal, został przyłapany na celowym fałszowaniu danych jednego ze swych najsławniejszych testów. Nie widać, żeby inne eksperymenty Soala znikały z literatury.

Słyszałem z wiarygodnego źródła, że teczki w laboratorium Rhine'a zawierają materiały sugerujące oszustwo ze strony Huberta Pearce'a, najbardziej utalentowanego ze wszystkich wczesnych psychików Rhine'a. Kto wie, ile tego rodzaju danych zagrzebanych jest w archiwach Rhine'a? Miejmy nadzieję, że któregoś dnia jakiś człowiek, posiadający zrównoważone wyczucie historii i wolny od przymusu uważania Rhine'a za jednego ze świętych psi, uzyska pełny dostęp do tych archiwów i przedstawi nam biografię, która nie będzie hagiografią (The Hundreth Monkey, red. Centric Frazier, Buffalo, NY, Prometheus Books, 1991, ss. 168-169).

6.11. Sławne przypadki psi

Adam J. Linzmayer. Linzmayer był jednym z pierwszych "prawdziwych" psychików J. B. Rhine'a. Rhine odkrył go w roku 1931 na Duke University, kiedy rozpoczynał swoje eksperymenty. Linzmayer odgadł dziewięć pierwszych kart talii Zenera. Na trzysta prób odgadł sto dziewiętnaście kart, co daje wynik dwa razy lepszy niż przypadkowy.

Czy Linzmayer korzystał ze zdolności psychikalnych? Niektórzy ciągle wierzą, że tak. Im dłużej jednak doktor Rhine pracował z Linzmayerem, tym słabsze zdolności psychikalne ten przejawiał. Pod koniec dwóch lat pracy jego wyniki nie odbiegały od przypadku (por., Psychic Powers, Alexandria, VA, Time-Life Books, 1987, s. 52).

Hubert E. Pearce jr. O Pearce'em pisano wielokrotnie w artykułach parapsychologicznych, w czasopismach i książkach. Pojawił się w roku 1932 również na Duke University. Jego powodem do sławy było rzekome doskonałe odgadnięcie wszystkich dwudziestu pięciu kart Zenera. Prawdopodobieństwo takiego wydarzenia ma się jak l do 298 023 223 876 953 125.

Wydaje się, że Pearce uzyskiwał władze psychikalne, gdy stawką były pieniądze. Przy pierwszym teście potrafił odgadnąć jedynie dziesięć z dwudziestu pięciu kart. Gdy doktor Rhine zaoferował mu sto dolarów za każdą odgadniętą kartę, odgadł wszystkie! Doktor Rhine pozbył się dwóch i pół tysiąca dolarów, a Pearce stał się stawny.

W późniejszym okresie odkryto słabość tych eksperymentów. Pearce radził sobie lepiej, gdy mógł sam tasować karty. Pewien krytyk przedstawił dwadzieścia sposobów, które mógł wykorzystać Pearce, by oszukiwać. Należały do nich znaki czynione paznokciami, zręczność rąk, drobne rysy i inne cechy charakterystyczne na zewnętrznej stronie kart (później zostało to potwierdzone), przezroczyste zewnętrzne powierzchnie kart (odkryte później) itp.

Problem ten rozwiązano umieszczając Pearce'a w pokoju odległym o około sto metrów. Z tego miejsca w dalszym ciągu trafił trzynaście z dwudziestu pięciu kart. Jest to wynik lepszy niż przypadkowy, ale dużo gorszy niż jego sukces, za który dostał sto dolarów za kartę. Sceptyczny profesor z Duke University, C.M. Hansel, zbadał odległy o sto metrów pokój i znalazł sposób, w jaki możliwe było dokonanie oszustwa, ponieważ oba pomieszczenia znajdowały się w tym samym budynku. Podobnie jak Linzmayer przed nim, także Pearce w końcu nie mógł podnieść swojego poziomu wyników ponad przypadek (ibid., s. 53; por.: Martin Gardner, New Age Notes, Buffalo, NY, Prometheus Books, 1991, s. 31).

Uri Geller. Człowiek ten głosił, że jest psychikiem posiadającym specjalne zdolności psychokinetyczne (pk). Zdumiewał widzów na całym świecie podczas przedstawień na scenie i telewizji, kiedy to wydawało się, że samą mocą umysłu zgina klucze, łyżeczki, widelce i inne przedmioty. Było tak, dopóki James Randi nie zdemaskował go jako oszusta. Jednym z akcesoriów służących Gellerowi podczas jego trików była duża sprzączka od pasa, którą posługiwał się do zginania przedmiotów odwróciwszy uwage widzów.

Inny trik Gellera został ujawniony przez iluzjonistę Henry'ego Gordona. Demonstrując zdolności telepatyczne Geller wybierał kogoś z widzów, odwracał się plecami do tablicy (twarzą do widowni) i prosił wybraną osobę, by na pisała na tablicy jakieś słowo. Ludzie zdumiewali się jego zdolnością odczytywania myśli i podawania właściwego słowa. Nie wiedzieli jednak, że w pierwszym rzędzie siedzi człowiek sygnalizujący Gellerowi litery alfabetu.

Publiczne ujawnienie oszustw Gellera położyło kres jego karierze. Wydaje się, że utracił również swoje zdolności psychikalne.

George Kreskin to jeszcze jeden sztukmistrz, który przekroczył linię fałszu, twierdząc, że posiada moce psi. Zaniepokoiło to jego kolegów magików, którzy wykazali, że jest oszustem.

Profesjonalny iluzjonista Henry Gordon stwierdza:

[Kreskin] nie zrobił jeszcze nic, czego nie mógłbym powtórzyć (...). Większość jego efektów to standardowe triki komercyjne, które można znaleźć na rynku magii (...). Dystansuję się od Kreskina, gdy twierdzi, że posiada specjalne władze ESP (Ekstra-Sensory Deception, Buffalo, NY, Prometheus, 1987, s. 25).

6.12. Czy istnieje szósty zmysł?

Jak należy oceniać zjawiska paranormalne? Trzeba przyznać, że istnieje możliwość występowania takich zjawisk. Doktor J. B. Rhine z laboratorium parapsychologii na Duke University przez całe życie usiłował udokumentować realność postrzegania pozazmysłowego.

Trzeba powiedzieć, że jeśli niektórzy ludzie posiadają pewne zdolności ESP, niezależnie od tego, czy mają one swe źródło w Bogu czy we wpływach demonicznych, ich wartość moralna zależy od sposobu ich wykorzystywania. Wydaje się jednak mało prawdopodobne, by mogły one pochodzić od Boga.

Pismo bardzo zdecydowanie wypowiada się na temat wykorzystywania takich mocy, stwierdzając, że nie pochodzą od Boga. Poza tym, jak już stwierdziliśmy, przeżycia ESP nie prowadzą człowieka do prawdy biblijnej.

Walker podsumowuje sytuację zauważając, że dzisiaj niemal wszystkie formy aktywności paranormalnej nie mają żadnego związku z Bogiem Biblii.

Musimy dojść do wniosku, że gdy człowiek [będący] pod bezpośrednim wpływem mocy szatana wykorzystuje udzielony mu przez Boga talent lub zdolność do nauczania błędu religijnego (Koi 2,8-10;

2 Kor 11,3-4), propagowania uczynków ciała (Ga 5,19), wywyższania się jako specjalnie wyposażony przez Boga pośrednik (Koi 2,18;

2 Kor 10,18), zaprzeczania Bogu Biblii (2 P 2,1), świadomego wykraczania poza ustanowione przez Boga granice (Pwt 29,29)  staje się narzędziem szatana, narzędziem złego nadnaturalizmu. Wróżby, w swych wielorakich dzisiejszych formach, i wszelkie obecne twierdzenia o objawieniach otrzymywanych od Boga pochodzą również z inspiracji szatana (Lynn Walker, Supernatural Power and tnę Occult, Austin, TX, Firm Foundation Publishing House, brw., s. 91).

6.13. Chodzenie po ogniu

Chodzenie po ogniu to starożytna praktyka polegająca na tym, że ktoś przechodzi bosymi stopami przez płonące węgle  bez najmniejszego bólu i nie doświadczając żadnej szkody. W dalszym ciągu jest praktykowane w Japonii, Indiach i na wyspach Fiji.

Ponieważ niektórzy iluzjoniści potrafią chodzić po ogniu na zasadzie iluzji, są ludzie, którzy twierdzą, że wszelkie chodzenie po ogniu jest trikiem. Dokonuje się tego przez utrzymywanie bardzo krótkiego kontaktu z gorącymi węglami, co zapobiega powstaniu oparzeń.

Danny Korem zauważa:

Stwierdzono, że nie można wykonać więcej niż czterech kroków po palącym się węglu bez narażenia się na ryzyko poparzenia. W roku 1937 Ahmed Hussain, jeden ze znanych "chodzących", zrobił sześć kroków w ciągu dwóch sekund i trzech dziesiątych, przechodząc po sześciometrowej płycie z węglem (o temperaturze 740 stopni Celsjusza) i doznał poważnych oparzeń. Byli jednak inni, którzy z powodzeniem powtarzali sztuczkę chodzenia po węglu.

Chodzenie po rozpalonych kamieniach jest łatwiejsze, ponieważ kamień jest słabym przewodnikiem ciepła. Nie ma jednak żadnego fakira, który chodziłby po rozżarzonej płycie metalowej, gdyż metal jest doskonałym przewodnikiem ciepła (Danny Korem i Pauł Meier, The Fakers, Grand Rapids, MI, Baker Book House, 1980 s. 89).

Są inni, którzy uważają chodzenie po ogniu nie za trik iluzjonisty, lecz za praktykę okultystyczną. Takie jest stanowisko Kurta Kocha, który pisze:

W Japonii były fakir chodzący po ogniu przyszedł do mnie po poradę. Wyznał swoje dotychczasowe postępowanie i powiedział, że w rzeczywistości oszukiwał widzów. Ogień był rozłożony na wysoko położonej platformie. Środkiem platformy biegła wąska ścieżka. Po obu jej stronach znajdowały się rozżarzone węgle. Ludzie stojący wokół platformy i poniżej nie byli w stanie widzieć ścieżki prowadzącej przez ogień. Zapytałem go, czy sądzi, że wszelkie chodzenie po ogniu jest takim samym oszustwem. Odpowiedział: "Nie. Większość jest autentyczna. Oszustwo jest czasami stosowane wobec turystów".

W Afryce Południowej inny człowiek chodzący po ogniu przyznał się do swych praktyk okultystycznych. Był to Hindus, który pracował na plantacji cukru. Powiedział mi, że naprawdę może chodzić po ogniu. Przygotowywał się do tego przez kilka dni przez post i medytacje, abstynencję od alkoholu i współżycia seksualnego, spożywanie jedynie wegetariańskich potraw itp. Zapytałem go, czy sądzi, że moc nad ogniem, którą posiada, pochodzi z jego podświadomości, ""To niemożliwe"  odparł. "Diabeł daje tę moc tym, którzy mu służą" Następnie wyznał, że gdy został chrześcijaninem, utracił moc chodzenia po ogniu.

Wiem, że stan hipnozy lub transu może uchronić osobę chodząca po ogniu od bólu, nie może jednak ustrzec od oparzeń. Pewnego dnia w Indiach młoda matka chodziła po ogniu ze swoim małym dzieckiem. Nie była jednak w pełni przygotowana na to, co nastąpiło Dziecko wypadło jej z rąk w ogień i po kilku sekundach już nie żyło Zanim ludzie zdołali je wydobyć, jego ciało zmieniło się w popiół.

Za zjawiskiem autentycznego chodzenia po ogniu kryją się siły demoniczne, co potrafią wyczuć w atmosferze narodzeni na nowo chrześcijanie (Kurt Koch, The Devils Alphabet, Grand Rapids, MI, Kregel Publications, brw., ss. 54-55).

Czy w Biblii opisane jest chodzenie po ogniu? W Księdze Daniela 3 21-29 znajdujemy opis trzech mężów Bożych, którzy w nadprzyrodzona sposób zostali uchronieni, gdy wrzucono ich do ognistego pieca. Bóg Biblii uchronił ich, ponieważ wrzucenie do pieca miało być karą za odmowę oddalania czci fałszywym bogom. Niektórzy próbują mówić, że jest to przykład Usprawiedliwiający chodzenie po ogniu, ale czytając opis w Księdze Daniela mo^pa zobaczyć, że nie ma tutaj żadnego podobieństwa. Trzech mężów Bożych i zostało zachowanych, aby przynieść chwałę i cześć prawdziwemu Bogu, nig po to aby zabawiać widzów lub bogacić się. Kto uważa, że trzeci rozdział Księgi Daniela usprawiedliwia chodzenie po ogniu, drwi ze Słowa Bożego.

Podsumowując możemy stwierdzić, że trudno byłoby umieścić wszystkie przypadki chodzenia po ogniu w kategorii triku lub autohipnozy. Niezależnie jednak od natury tego zjawiska, chodzenie po ogniu jest rytuałem próbującym odciągnąć widzów od prawdziwego i żywego Boga. Niektórzy widzą te praktykę jako imitowanie przez szatana Bożego cudu uwolnienia trzech Żydów z ognistego pieca, mającą pokazywać, jakoby szatan miał moc rówi^a Boou Zobaczyliśmy jednak, że tak nie jest.

6.14. Zdrowie holistyczne

New age wprowadził pewną ilość nowych słów. Holistyczny, holizm { bioenergia to kilka spośród tych, które odnoszą się do tego tematu. Holizm to przekonanie, że ludzkie ciało posiada uniwersalną siłę życia, zwaną Ch'i lub prana (hinduizm). Silą ta (zwana w new age bioenergią) musi być zrównoważona, aby ciało, umysł i duch funkcjonowały u szczytu swych możliwości. Holistyczne zdrowie to sposób prowadzenia ciała do harmonii z uniwersalną siłą życia. Oznacza równoczesne oddziaływanie na wszystkie trzy aspekty przez podnoszenie świadomości, wzmacnianie emocji i równoważenia Ch'i.

Ruch holistycznego zdrowia otworzył nasze oczy na toksyny, środki chemiczne, skażenia i złe właściwości przetwarzanej żywności. Pod tym względem może być katalizatorem publicznej świadomości (choć nie on był pierwszy  adwentyści już od wielu dziesięcioleci ostrzegali Amerykę przed niezdrową żywnością). Nie ma nic wewnętrznie złego w pilnowaniu tego, co się je. Dobrą radą jest czytanie składników produktów żywnościowych, przyjmowanie witamin i uważanie na spożywany cholesterol. Jest to pozytywny produkt uboczny ruchu świadomości zdrowia.

Efekt new age następuje, gdy człowiek wierzy, że spożywanie pewnych pokarmów, wchłanianie olbrzymich dawek witamin, medytowanie dla osiągnięcia równowagi umysłu, wizualizacja doskonałego siebie, praktykowanie jogi dla właściwego przepływu Ch'i i stosowanie się do mnóstwa innych technik new age doprowadzi do jedności umysłu, ciała i ducha. Tutaj znajduje się granica między troską o zdrowie a duchowym oszustwem. Najbardziej niebezpieczne oszustwo ma miejsce, gdy człowiek zachoruje, a diagnoza postawiona przez new age jest bardziej oparta na jasnowidzeniu niż nauce. Jednym z przykładów może być tutaj irydologia, na podstawie której można rzekomo postawić diagnozę choroby organicznej w wyniku badania tęczówki oka. Techniki te oparte są na nienaukowych metodach, dają wątpliwe rezultaty i propagują niebiblijny światopogląd.

6.15. Homeopatia

Choć homeopatia (z greckiego: homois "podobny" i pathos, "cierpiący") nie powstała w ruch new age, jest propagowana jako naturalna i holistyczna droga do zdrowia. Nie jest ani jednym, ani drugim, dlatego wymaga przebadania, gdyż wywodzi się z okultyzmu, a stawiana diagnoza i zalecana terapia mają charakter psychikalny. Nie ma w niej nic naukowego. Znamy chrześcijan, którzy świadczyli o jej uzdrawiającej mocy, dopóki nie pokazaliśmy im składników, które w najlepszym przypadku mają charakter placebo, a w najgorszym prowadzą do błędnej diagnozy prawdziwych problemów. Największe niebezpieczeństwo ma charakter duchowy i dotyczy tych, którzy wierzą w okultystyczne nauczanie homeopatii.

Homeopatię rozpoczął propagować niemiecki lekarz Samuel Christian Hahnemann (1755-1843), który studiował mesmeryzm bezpośrednio u Franza A. Mesmera w Wiedniu. Mesmeryzm (często utożsamiany z hipnozą) pierwotnie utrzymywał, że ciało posiada pole energii magnetycznej. Dr Mesmer umieszczał pojemniki zawierające "namagnetyzowaną" wodę w większym zbiorniku podobnym do wanny. Z pojemników wystawały żelazne pręty do połowy zanurzone w wodzie. Dr Mesmer kazał pacjentom siadać blisko wanny i trzymać się za ręce, co miało powodować przepływ "zwierzęcego magnetyzmu" w ich ciałach. W określonej chwili mieli chwytać jeden z żelaznych prętów (dla wzmocnienia magnetyzmu), dotykając równocześnie drugą ręką chorej części ciała. Pacjenci doznawali konwulsji, histerii, śmiali się, płakali i intensywnie przeżywali inne emocje, dopóki nie uspokajał ich ruch ręki doktora Mesmera lub pstryknięcie palcami (stąd związek z hipnozą).

Doktor Hahnemann zaakceptował tę teorię i opisał jej sukces w swej pierwszej książce "Organon of Rational Healing" (1810). Za pośrednictwem tej książki zaczął również propagować swoją teorię homeopatii:

Homeopatia (...) może łatwo przekonać każdą myślącą osobę, że ludzkie choroby nie są powodowane przez żadną substancję, to znaczy żadną materię chorobową, lecz że są one wyłącznie duchowymi (dynamicznymi) zaburzeniami mocy ducha (witalnej zasady) ożywiającej ludzkie ciało.

W tej samej książce propagował swój zwierzęcy magnetyzm:

Działa on po części homeopatycznie, lecząc symptomy podobne do symptomów choroby. Jest stosowany w tym celu przez pojedyncze przesunięcie lub dotknięcie rąk trzymanych płasko nad ciałem i przesuwanych przy średnim natężeniu woli od ciemienia do palców u nóg. Proces ten jest skuteczny w krwotokach wewnątrzmacicznych nawet wtedy, gdy istnieje zagrożenie śmiercią (cytat w: Martin Gardner, Fads and Fallacies in the Name of Science, New York, Dover Books, 1959,s.336).

Doktor Hahnemann uważał magnetyzm zwierzęcy i homeopatię za to samo zjawisko. Według obu teorii ciało posiada żywotną siłę życia, a choroby powstają na płaszczyźnie duchowej i tam też są leczone. Ten bezdyskusyjny fakt dotyczący prawdziwego źródła homeopatii jest milcząco ukrywany przez tych, którzy ją praktykują.

Większość praktykujących homeopatię, zakłopotana jej okultystycznym pochodzeniem, twierdzi, że doktor Hahnemann odkrył ją, gdy spożył peruwiańską korę (źródło chininy), w wyniku czego pojawiły się u niego symptomy podobne do malarii: dyskomfort, gorączka i drgawki. Wyciągnął z tego wniosek, że substancja peruwiańskiej kory, powodująca podobne symptomy (pseudomalaria) u zdrowej osoby, leczy prawdziwe symptomy (prawdziwą malarię) u osoby chorej. To "prawo podobieństwa" stwierdza, że wszelkie choroby mogą zostać wyleczone przez podawanie substancji powodujących podobne symptomy, co prawdziwa choroba. (Jeżeli jakaś substancja wywołuje symptomy migrenowego bólu głowy u zdrowej osoby, to podawanie jej osobie cierpiącej na migrenowy ból głowy przywróci jej zdrowie). Krytycy Hahnemanna uważają jednak, że był uczulony na chininę i dlatego wystąpiła u niego reakcja alergiczna, a nie symptomy malarii (por.: Samuel Pfeifer, M.D., Healing at Any Price, England, Word Limited, 1988, s. 65

Według teorii chorób Hehnemanna nie są one powodowane przez zarazki, lecz wszystkie mają przyczynę duchową. To doprowadziło go do wiary w duchową terapię. Działa ona przez podawanie pacjentowi jak najmniejszej porcji lekarstwa homeopatycznego, jaką może przyjąć. Porcje te oznaczane są rzymskimi cyframi "X" (dziesięć) i "C" (sto). Lekarstwa homeopatyczne często napotkać można w sklepach ze zdrową żywnością. Są dostępne w dwóch postaciach: płynach i tabletkach. Płyny zawierają jedną część substancji na dziesięć części wody lub alkoholu. Proporcja taka zaznaczona jest na butelce jako "IX", co oznacza stężenie jeden do dziesięciu. Płynem należy silnie potrząsać w celu homogenizacji. Następnie można uzyskać rozcieńczenie o silniejszym działaniu, wykorzystując jedną dziesiątą rozcieńczenia IX, by otrzymać rozcieńczenie w proporcji jeden do stu, czyli 2X, następnie w proporcji jeden do tysiąca, czyli 3X i tak dalej. Rozcieńczenie oznaczone 6X to proporcja jeden do miliona w stosunku do oryginału. Potężny materiał! Homeopaci wierzą, że lekarstwo zamiast stawać się słabsze przy większych rozcieńczeniach, staje się silniejsze dzięki mocy duchowej. Według teorii homeopatycznej im mniejsza dawka, tym większa siła. Znani są homeopaci, którzy doprowadzają rozcieńczenie do jednego decyliona (milionowej części z milionowej części z milionowej części z milionowej części z milionowej części z milionowej części z milionowej części z milionowej części z milionowej części milionowej części). Jest to tak nieskończenie drobna cząstka, że zastanawiamy się, czy człowiek nie poczuje się lepiej, jeżeli po prostu nie weźmie nic!

Z tabletkami rzecz ma się podobnie, z tym że rozpoczyna się od dziewięciu dziesiątych laktozy i jednej dziesiątej substancji. Ci, którzy chcą zyskać lepszą mieszaninę, rozpoczynają od jednej setnej substancji i dziewięćdziesięciu dziewięciu setnych laktozy. Proces dzielenia oznacza się kolejno jako 1C, 2C, 3C i tak dalej, aż do proporcji równoważnej jednej cząsteczce substancji. W jaki sposób homeopatia wyjaśnia wartość jednej cząsteczki substancji? Tutaj w grę wkracza moc duchowa, jak wierzą homeopaci. Jedna cząsteczka oryginalnej substancji w tabletce lub płynie (12C lub 24X) wyzwala wielką moc z powodu swej małości. Moc ta jest przenoszona z cząsteczki do otaczającej ją substancji podczas silnego potrząsania. Wielka siła duchowa małej cząsteczki wpływa na całą zawartość, która dzięki temu uzyskuje swoją moc.

Mówimy o substancji homeopatycznej, ale nie powiedzieliśmy jeszcze, jaka to substancja. Wykonuje się ponad trzy tysiące lekarstw z ziół, proszku z rozgwiazd, wydzieliny skunksa, zgniecionych żywych pcheł, sproszkowanego węgla, sproszkowanych muszli, ludzkiego moczu i wydzieliny węża  by wymienić choć kilka (Gardner, op. cit., s. 189).

W marcu 1952 roku w czasopiśmie "The Journal of The American Institute of Homeopathy" (Filadelfia, PA) podano lekarstwa wykonane przy użyciu jadu pająka i pajęczych sieci. Wszystkie te składniki przywodzą na myśl wywar czarownicy ze starych czamobiałych filmów. Dodatkowo, jeśli już mówimy o składnikach, dotykamy innego problemu w homeopatii  etykietki na opakowania nie podają, jakie są składniki. Homeopaci twierdzą, że nie ma to znaczenia, ponieważ uzdrawia powstająca moc duchowa.

Homeopatia rozpoczyna się od okultyzmu i kończy na nim. Wyznawcy new age przyjęli ją, ponieważ pasuje do ich poglądu na człowieka i bioenergię. Chrześcijanie powinni być świadomi, że opiera się na fałszywych i niebiblijnych zasadach i zwodzi swych zwolenników.

6.16. Praktyki graniczne

Niektóre praktyki posiadające autentyczną podstawę są wprowadzane w holizm new age. Chrześcijańscy lekarze korzystają z tych praktyk bez żadnego kompromisu wobec swoich chrześcijańskich przekonań, ale te same praktyki w rękach wyznawcy new age wiążą się z jego niebiblijną metafizyką.

Herbologia

Z Pisma jasno wynika, że Bóg stworzył zioła dla naszego zdrowia (Rdz 1,29). Zioła były wykorzystywane w lecznictwie od najwcześniejszych czasów. Niezaprzeczalna jest również wartość ziół jako środków wspomagających trawienie i inne procesy. Można zauważyć znaczy zwrot w kierunku wykorzystywania ziół i naturalnych substancji dla celów medycznych. Nie sprzeciwiamy się ziołom, gdyż korzystamy z tego, co Bóg stworzył w określonym celu.

New age wkracza jednak w herbologię wtedy, gdy widzi w ziołach moc wykraczającą poza sferę naturalną i wkraczającą w metafizykę. New age uważa, że zioła wprowadzają ciało na powrót w jego stan harmonii bioenergetycznej. Jednym ze źródeł takiego nauczania jest herbologia chińska. Może być ona zagrożeniem dla zdrowia, ponieważ nie została sprawdzona. Jest również niebiblijną, ponieważ opiera się na światopoglądzie taoistycznym.

Biofeedback i kontrola bólu

Nie widzimy żadnych wewnętrznych problemów w tej współczesnej metodzie podłączania czujników do ciała w celu rejestrowania wolitywnej kontroli bólu lub obniżenia ciśnienia krwi. Jeżeli Bóg dał nam zdolność do życia z bólem, to wtedy maszyna do biofeedbacku mieści się w tych granicach. Wielu ludzi nauczyło się kontrolować ból nawet bez jej użycia.

Dopiero gdy znajdzie się w rękach wyznawcy new age, pojawia się problem. Przestaje wtedy być urządzeniem mającym pomóc w kontroli bólu. Jest wykorzystywana w celu harmonizacji Ch'i i staje się metodą działania holizmu new age. Jej stosowaniu towarzyszy wtedy zazwyczaj medytacja lub nauczanie o bioenergii.

6.17. Hipnoza

Hipnoza to odmienny stan świadomości, który może być wywołany kilkoma różnymi metodami. Trzy główne jej stany to hipnoza lekka, średnia i głęboka. Hipnoza lekka (letargiczna) mieści się w zakresie od autosugestii do hipnozy spontanicznej. Stan średni (kataleptyczny) wywoływany jest przez drugą osobę, przy czym osoba poddawana hipnozie reaguje pozytywnie. Ten rodzaj stosuje się często przy zabiegach dentystycznych, by złagodzić strach pacjenta. Osoba będąca w tym stanie może sama wyjść z hipnozy. Stan głęboki, podobny do transu (somnambulistyczny) wywoływany jest przez drugą osobę. Jest podobny do snu. Często wykorzystuje się go w pokazach scenicznych, terapii medycznej bez środków znieczulających, psychologii i praktykach okultystycznych.

"Encyclopedia Britannica" definiuje hipnozę następująco:

Stan podobny do snu, zezwalający jednak na szeroką gamę reakcji behawioralnych na bodźce. Osoba zahipnotyzowana shicha jedynie poleceń hipnotyzera (...) Sugestia może zmienić nawet pamięć i świadomość, a jej rezultaty mogą być przeniesione posthipnotycznie na zachowanie osoby po przebudzeniu (Encyclopedia Britannica, Chicago: Encyclopedia Britannica Publishers, 1974, Macropaedia, Yolume 9, s. 133).

Stan lekkiej hipnozy zazwyczaj jest wywoływany samodzielnie przez autosugestię lub inne środki. Jest często wykorzystywany w popularnych programach pozbycia się nadwagi i rzucenia palenia. Lekka hipnoza może nastąpić również przez ciągłe patrzenia na białe pasy na nawierzchni drogi, zwłaszcza podczas jazdy nocą, kiedy światła samochodu podkreślają białe linie w polu widzenia kierowcy. To spontaniczne zjawisko zwane jest "hipnozą drogową" i przejawia się utratą koncentracji uwagi kierowcy.

Są to przykłady lekkiego stanu hipnozy. Może on jednak być źle wykorzystany, prowadząc do złych rezultatów duchowych.

Kasety magnetofonowe służące autohipnozie, popularne w ruchu new age, nie mogą być używane przez chrześcijan ze względu na światopogląd autorów. Taśmy te często w subtelny sposób propagują nauki new age. Nawet jeżeli lekki stan hipnozy jest wywoływany samodzielnie lub spontanicznie, nie oznacza to, że należy aktywnie do niego dążyć.

Biblia poleca nam myśleć. W Liście do Filipian 4,8-9 znajdujemy osiem kryteriów, jakie powinny spełnić rzeczy, o których myślimy. Jeżeli jako chrześcijanin odczuwasz potrzebę koncentrowania myśli na pewnych rzeczach  w stylu autosugestii  nie możemy powiedzieć z całkowitą pewnością, że jest to szkodliwe. Nie istnieje jednak nic takiego, co można by zrobić przez autosugestię, a czego nie dałoby się zrobić przez modlitwę i zdyscyplinowane życie.

Pozostałe dwa stany hipnotyczne wykorzystywane są na wiele różnych sposobów. Niektórzy okultyści praktykują skrajne metody autohipnozy, próbując uczynić się niewrażliwymi na ból powstający przy przebijaniu różnych części ciała ostrymi przyrządami. Niektórzy iluzjoniści posługują się hipnozą dla dostarczenia rozrywki publiczności. Niektóre szkoły zezwalają na pokazy iluzjonistyczne, w których iluzjonista hipnotyzuje kilku uczniów.

Wielu lekarzy posługuje się hipnozą przy stawianiu diagnozy i terapii chorób. Przyświeca im idea przemiany negatywnych aspektów zachowania osoby. Hipnoza jest też często wykorzystywana w okultystycznej praktyce jako sztuka magiczna w celu sprawowania kontroli nad zachowaniem jednostek lub dla regresji przeszłego życia.

Istnieje duża różnorodność opinii co do autentyczności i użyteczności hipnozy. Niektórzy widzą ją jako coś neutralnego  ani dobrego, ani złego  natomiast inni twierdzą, że hipnoza może przynieść korzyści w diagnozie i terapii. Są też inni, którzy uważają, że hipnoza szkodzi w każdym przypadku, ponieważ jest atakiem na ludzką psychikę.

Doradca chrześcijański Kurt Koch podaje wiele przykładów hipnozy, które skończyły się nieszczęściem. Chcielibyśmy przestrzec czytelników, by nie poddawali się żadnym formom hipnozy w celach okultystycznych czy rozrywkowych (por.: Between Christ and Satan, Grand Rapids, Kregel Publications, 1979, s. 65n).

Czy istnieją pozytywne możliwości wykorzystania hipnozy?

Hipnoza była praktykowana przez misjonarzy z powodów medycznych, zwłaszcza przy braku środków znieczulających. Tak samo postępowano podczas wojny. Co możemy powiedzieć o tych przypadkach? Czy coś usprawiedliwia posługiwanie się hipnozą w takich sytuacjach?

W przypadku wymagającym natychmiastowej interwencji medycznej lekarz nie zamierza wpływać na podświadomość pacjenta. Lekarze posługujący się hipnozą w miejsce środków znieczulających mają tylko jeden cel: by pacjent nie czuł bólu. Jeżeli ktoś pozwala się zahipnotyzować, powinien zgadzać się na to jedynie w maksymalnie kontrolowanej sytuacji, przez wykwalifikowanego i doświadczonego lekarza. Ludzkim umysłem nie należy się bawić ani pozwalać drugiej osobie na sprawowanie nad nim kontroli. W najlepszym przypadku hipnoza może mieć jedynie ograniczone zastosowanie.

Zostało wykazane, że osoba będąca w stanie głębokiej hipnozy nie może być zmuszona do zrobienia czegoś wbrew swej woli. Istnieje jednak wyraźne duchowe niebezpieczeństwo, gdy pozwalamy psychologowi, okultyście, iluzjoniście czy nieznanej osobie wpływać na nasz podświadomy umysł.

W rękach okultystów i wyznawców new age hipnoza służy zazwyczaj próbie przypomnienia przeszłych istnień (wcieleń), przypomnienia sobie swoich narodzin lub skontaktowania się z duchem przewodnikiem. Terapeuta może posługiwać się hipnozą w celu zbadania okoliczności przestępstwa, wydarzeń związanych z UFO, znęcania się podczas satanistycznych rytuałów, badania rozdwojenia osobowości i innych formach terapii. Są one niebezpieczne pod względem duchowym, ponieważ umożliwiają umysłowi fantazjowanie bez kontroli rozumu.

Hipnoza może być bardzo niebezpieczna niszcząc życie zamiast je leczyć. Diabeł ma w swoim arsenale wiele zabawek, wszystkie kończą się jednak zniszczeniem życia. Jezus powiedział, że diabeł przyszedł, by kraść zabijać i niszczyć (J 10,10).

6.18. Medytacja new age

Medytacja definiowana jest jako akt kontemplacji. W ruchu new age jest natomiast niemal wszystkim z wyjątkiem kontemplacji. W grupach new age oznacza stan zaprzestania myślenia, wyłączenia aktywności umysłu, zanurzenia się w milczeniu, uwolnienia się od światowego myślenia.

Medytacja new age ma charakter okultystyczny. Jest oparta na idei monizmu (wszystko jest jednym) lub panteizmu (wszystko jest Bogiem) jako swym światopoglądzie. Jej celem jest zjednoczenie się z Jednym. Cel ten można osiągnąć przez medytację przy użyciu mantry (często imienia jakiegoś hinduskiego bóstwa) lub koncentrację na jakimś przedmiocie, na przykład świecy. Czasami zaleca się pewne postawy, aby pomóc w przepływie energii podczas medytacji (joga). Pojawiające się poczucie szczęścia to okultystyczne oszustwo duchowe, które pojawia się, gdy ktoś odsuwa od siebie "iluzję" tego świata i uświadamia sobie swą wewnętrzną "boską" naturę, to znaczy swą jedność z powszechnym bogiem. Medytujący uważa się za jego iskrę.

Wiara w to, że człowiek może być jak Bóg, sprowadziła grzech na ten świat (Rdz 3). Biblijna medytacja podkreśla coś wręcz przeciwnego, a mianowicie, że człowiek jest stworzeniem, a Bóg  Stwórcą. Biblijna medytacja obejmuje również myślenie. W Psalmie 1,2-3 czytamy, że mamy medytować (rozmyślać) nad prawem Pana. Gdy myślimy o Bogu, jego cechach, jego Słowie, pogłębia się nasza wdzięczność za jego łaskę i zbawienie. Chrześcijańska medytacja musi zawsze być skoncentrowana na prawdach biblijnych i uznawać Boga za nieskończenie mądrego Stwórcę, a człowieka za istotę upadłą, uzależnioną od łaski Boga. Chrześcijańska medytacja zawsze prowadzi duszę człowieka do pokory, a nie wywyższa ją na poziom boskości (Flp 2,1-o).

6.19. Przeżycia poza ciałem i przeżycia z pogranicza śmierci

Projekcja astralna to określenie od dawna używane przez Towarzystwo Tcozoficzne na oznaczenie przeżyć człowieka poza ciałem (out of body rxperience  OBE). Madame Blavatsky uważała, że płaszczyzna astralna to świat duchowy, dlatego projekcja astralna w jej rozumieniu oznaczała podróż duszy w świecie duchowym. Choć inni ludzie już przed nią twierdzili, że doświadczali podróży duszy, teozofia rozbudowała badania nad tym zjawiskiem i rozbudziła zainteresowanie nim w dwudziestym wieku.

OBE to popularna nazwa nadawana podróżom duszy w ruchu new age. Można podzielić je na dwie kategorie: zależne i niezależne od woli człowieka.

Zależne od woli OBE ma miejsce wtedy, gdy człowiek celowo stara się dokonać projekcji swojej duszy i wyzwolić ją z ograniczeń ciała, pozwalając jej podróżować w przestrzeni. Są one praktykowane w niektórych grupach new age. Piszą o nich Shirley MacLaine, L. Roń Hubbard, Madame Blavatsky, Robert Monroe i inni.

Niezależne od woli człowieka OBE dzielą się na dwie kategorie. Do pierwszej należą sytuacje, w których człowiek poddany znieczuleniu przedoperacyjnemu opuszcza swoje ciało i widzi siebie samego i innych wokół niego, gdy leży w łóżku na stole operacyjnym. Ten typ OBE określany jest jako niezależny od woli, ponieważ człowiek nie dąży do niego aktywnie i najczęściej jest nieoczekiwany. Niektórzy nazywają go spontanicznym OBE, które czasami dokonuje się także w wyniku hipnozy.

Drugi rodzaj niezależnych od woli OBE stał się przedmiotem specjalistycznych badań jako tak zwane przeżycia z pogranicza śmierci (near-death experiences  NDE). To zjawisko zawsze występuje niezależnie od woli i spontanicznie. Ich cechą wspólną jest to, że pojawiają się, gdy człowiek zostaje uznany za zmarłego albo też podczas przeprowadzania reanimacji, wstrząsów elektrycznych lub innych podobnych prób ocalenia życia.

Ciągle jeszcze istnieje wiele rzeczy, które musimy zbadać i zrozumieć w związku z OBE i NDE. Zależne od woli OBE można zasadniczo połączyć z okultyzmem, ponieważ większość praktykujących je ludzi jest zaangażowana w new age lub okultyzm.

Niezależne od woli OBE i NDE stanowią problem, ponieważ nie są wynikiem celowego działania człowieka. Z tego powodu niektórzy teolodzy uznają NDE za istotny dowód życia po śmierci. Zasadniczo jednak społeczność naukowa odnosi się krytycznie do OBE i NDE. Jeżeli jednak zbadamy konkluzje uczonych, często stwierdzimy, że są płytkie, nie są wierne wobec faktów lub są pospiesznymi uogólnieniami. Czytając argumenty obu stron przedstawiane przez ekspertów w "Paranormal Phenomena" (ss. 218-228) można odnieść wrażenie, że uczeni koncentrują się na nieistotnych drobiazgach zamiast przedstawić odpowiednie wyjaśnienia dla badanych zjawisk. Bardziej rzetelna praca naukowa wykonana została przez Susan Blackmore w książce "Not Necessarily the New Age" (Robert Basil, red., Buffalo, NY, Prometheus Books, 1988, ss. 165-184). Kwestionuje ona kruche modele stworzone przez Carla Sagona i innych. Należy pochwalić ją za jej wrażliwość na fakty, mimo to jednak wydaje się, że manipuluje teoriami, by stworzyć własną hipotezę.

Jasne jest, że nauka nie posiada wyjaśnienia dla OBE i NDE. Postawienie kilku pytań typu "dlaczego" może być stymulujące intelektualnie, ale niczego nie udowadnia. Są dwa punkty warte rozważenia: (l) podobieństwa między zależnymi od woli OBE i halucynacjami oraz (2) możliwość wywołania przeżyć podobnych do OBE przez stymulację elektryczną płatów skroniowych mózgu (The Hundreth Monkey, ss. 48-50). Problem polega na tym, że halucynacje i przeżycia powstałe w wyniku stymulacji elektrycznej podobne do OBE nie są dokładnie takie same. Błędem logicznym jest twierdzenie, że podobieństwo dowodzi tego samego pochodzenia.

Naszym celem będzie próba opracowania odpowiedzi zgodnej z relacjonowanymi przeżyciami i nauką Biblii. Naukowcy próbują poszukiwać przyczyny, ignorują natomiast treść tych przeżyć. My postaramy się zbadać ich treść z perspektywy teologicznej, co może częściowo wyjaśnić ich pochodzenie lub przynajmniej niektóre przyczyny.

Porównując zależne od woli OBE i halucynacje wywołane narkotykami musimy zauważyć, że w żadnej z tych sytuacji człowiek nie potrafi opisać szczegółowo tego, co widzi poza swoim ciałem. Uczeni, którzy przeprowadzali stymulację mózgu (jakiś czas temu w Kanadzie), stwierdzili, że opis pokoju uzyskany w wyniku OBE nie jest zgodny we wszystkich szczegółach z rzeczywistym jego wyglądem. To prowadzi nas do pytań o prawdziwość i źródło pochodzenia fałszywych informacji. Dwie relacje pochodzące od ludzi, którzy mieli ponad dwa tysiące przypadków OBE, mogą posłużyć jako ilustracja fałszywych informacji. Jeden z nich w trakcie OBE jest często dzieckiem, a drugi kobietą. Drugi twierdzi również, że próbując powrócić do swego ciała wszedł w zwłoki (por.: Harper's, ss. 421-423). Nie oznacza to, że wszystkie zależne od woli OBE są inspirowane demonicznie, wynika jednak z tego, że choć przeżycia te były "realne", nie były prawdziwe.

Gdy spojrzymy na OBE niezależne od woli i NDE, stajemy przed innym problemem, ponieważ przydarzały się one także ludziom, którzy byli wcześniej chrześcijanami, a inni, którzy nie byli wtedy chrześcijanami, zostali nimi później. Musimy tutaj wypowiedzieć słowo ostrzeżenia. Poważnym błędem byłoby uznawanie niezależnych od woli OBE i NDE za przeżycia całkowicie pozytywne bez dokładnego ich zbadania. Jest również wielu ludzi, którzy przeżywszy niezależne od woli OBE i NDE związali się z okultyzmem, a więc przeżycia te nie zawsze prowadzą do Chrystusa (por.: John Weldon and Clifford Wilson, Occult Shock and Psychic Forces, San Diego, Master Books, 1980, s. 95).

Choć niektóre relacje z NDE stwierdzają, że na końcu tunelu znajdował się "Chrystus", nie wszyscy zgadzają się w tym punkcie. Niektórzy twierdzą, że była to światłość, miłość lub Budda. To mogłoby prowadzić do fałszywego wniosku, że nie ma znaczenia, w co człowiek wierzy, gdyż wszystko ostatecznie prowadzi do tego samego rezultatu. Nic nie mogłoby być bardziej sprzeczne z nauką Jezusa, który stwierdził, że tylko on jest drogą do nieba (Mt 24,3-5; J 10,1-8; 14,6). Fakt, że niektórzy ludzie zostali chrześcijanami w wyniku NDE, nie ma zasadniczego znaczenia przy udzielaniu odpowiedzi na pytanie, czy przeżycie to było prawdziwe. Kto może zliczyć ludzi, którzy odwrócili się od Chrystusa z powodu NDE propagujących fałszywe religie?

Apostoł Paweł wezwał wierzących Tesaloniczan, by odrzucali to, co fałszywe (l Tes 5,21). Tak samo powinniśmy postępować my. Ponieważ większość ludzi przeżywających zależne od woli OBE jest zaangażowana w okultyzm, nie możemy wykluczyć bardzo prawdopodobnej możliwości, że ich OBE to inspirowane demonicznie wizje, prowadzące ich do innego boga (Pwt 18,10-12). Przeżycia nie powinny być naszym przewodnikiem w interpretacji Pisma. Nie możemy twierdzić, że skoro coś przeżyliśmy, to musi to być prawdziwe. Powinno być wręcz przeciwnie. Pismo powinno być przewodnikiem w interpretacji naszych przeżyć. Mieliśmy jakieś przeżycie  teraz sprawdźmy je na podstawie Pisma! Apostoł Jan wiedział, że chrześcijanie będą mieć przeżycia wymagające sprawdzenia: "Umiłowani, nie dowierzajcie każdemu duchowi, ale badajcie duchy, czy są z Boga, gdyż wielu fałszywych proroków pojawiło się na świecie" (l J 4,1).

6.20. Psychokineza (PK) i telekineza

Te dwa słowa, choć czasem używane zamiennie, różnią się: psychokineza to próba poruszania przedmiotu władzą umysłu, telekineza to próba poruszania odległego przedmiotu władzą umysłu. Różnicę stanowi odległość.

Izraelski mentalista Uri Geller skupił na sobie uwage świata z powodu psychokinezy. Twierdził, że dzięki mocy psi może zginać klucze, łyżeczki, widelce i inne przedmioty. Okazało się jednak, że jest oszustem. Dotychczas nie stwierdzono jeszcze ani jednego autentycznego przypadku psychokinezy czy telekinezy. Zawsze wykorzystywane były jakieś formy trików magicznych.

Niebezpieczeństwo kryjące się w new age polega na tym, że tysiące ludzi dalej wierzy, że Uri Geller posiada władzę psi. Niektóre książki w dalszym ciągu wypowiadają się o jego zdolnościach tak, jakby były autentyczne.

Nie chcemy odrzucać możliwości, że niektórzy ludzie, podający się za posiadających władze psychokinetyczne, mogą współpracować z siłami demonicznymi. Uri Geller wyjaśniał swoim wiernym zwolennikom, że czasami posługiwał się odpowiednimi "akcesoriami", ponieważ nie sprawował kontroli nad swoją władzą psi i nie wiedział, kiedy będzie działać. Jest to sprytny sposób znalezienia wymówki, gdy ktoś zostanie przyłapany na oszustwie. Zawsze może wtedy powiedzieć, że byty to po prostu środki rezerwowe. Gdy nie zostanie przyłapany, wtedy twierdzi, że działała autentyczna moc psi.

6.21. Moc piramid

Sprawa mocy piramid pojawiła się na scenie w dekadzie lat siedemdziesiątych w wyniku pewnych eksperymentów przeprowadzonych przez czeskiego inżyniera radiowego, który odkrył, że miniaturowe piramidy utrzymują ostrość żyletek tygodniami. Ludzie interesowali się nie tak bardzo zaoszczędzonymi żyletkami, jak tym, w jaki sposób wpływały na nie piramidy i jak utrzymywały ich ostrość (aż do pięćdziesięciu goleń). Urodzony w Czechosłowacji Kareł Drbal dokonał tego odkrycia w roku 1959. Wiadomość o tym stała się popularna w Ameryce dopiero w dekadzie lat siedemdziesiątych.

Zainteresowanie publiczne przekształciło się w modę, gdy rozpoczęła się masowa produkcja piramid rozmaitych rozmiarów. Gazety, główne czasopisma i publikacje naukowe donosiły o eksperymentach, w których owoce i mięso zachowywały świeżość bez konieczności przechowywania ich w lodówce. Najbardziej naturalnym wyjaśnieniem ostrych żyletek i nie psujących się owoców stały się mikrofale elektromagnetyczne. Drobne kropelki wilgoci są usuwane z ostrza żyletki, co zapobiega korozji i tępieniu się. (Ten sam rezultat można uzyskać poddając je działaniu sprężonego powietrza lub płucząc w alkoholu). W owocach dokonywał się powolny proces dehydracji.

Dla wyznawcy new age nie jest to jednak coś naturalnego lecz mistycznego. Moc piramid w new age jest sposobem na wzmocnienie mocy psi. Duże piramidy wiesza się nad łóżkiem w celu uzyskania dodatkowej energii. Niektórzy wyznawcy new age noszą podczas medytacji kapelusze w kształcie piramid, inni posługują się nimi przy uzdrawianiu.

Połączenie okultyzmu i piramid może prowadzić do spirytyzmu. J. Z. Knight, będąca sławnym medium, przez które ma przemawiać Ramtha (jej duch przewodnik z Atlantydy), twierdzi, że po raz pierwszy nawiązała kontakt z Ramtha przez kapelusz w kształcie piramidy. Było to w roku 1978. Miała na głowie piramidę i wtedy jakaś istota pojawiła się w jej kuchni. Począwszy od tamtego wydarzenia przekazuje wyznawcom new age wiadomości od Ramthy.

Szatan może się posłużyć każdym przedmiotem jako swym narzędziem. Spójrzmy na dość dziwne słowa apostoła Pawła. W Pierwszym Liście do Koryntian 8,4 napisał: "bożek jest niczym sam w sobie". Gdy badamy sposoby wykorzystywane przez szatana i jego demony posługujące się bożkami, możemy lepiej zrozumieć, w jaki sposób odnosi się to do przedmiotów wykorzystywanych w new age. Bożek sam z siebie nie ma żadnej mocy. Jego moc pochodzi od upadłych duchów, które działają przez niego. Coś takiego dzieje się w przypadku wielu przedmiotów używanych w new age. Przedmioty te są niczym same w sobie, lecz gdy działa przez nie zły duch, widzimy diaboliczny plan szatana skierowany przeciw ludzkości: wszystko to odciąga ludzi od zwrócenia się do Boga.

6.22. Reinkarnacja

Idea reinkarnacji nauczana jest w różnych kulturach na całym świecie, zawsze jednak była odrzucana przez wierzących w Boga zarówno w Starym Testamencie, jak i w Nowym.

Reinkarnacja jest jednym z najstarszych wierzeń religijnych. Przy dokładnym studium starożytnych religii zauważymy pojawianie się idei reinkarnacji w wielu różnych formach. Wiara w reinkarnację nie ogranicza się jednak do religii starożytnej, lecz jest dzisiaj wyznawana przez wiele różnych grup religijnych, kultycznych i okultystycznych, włączając w to ruch new age.

Idea leżąca u podstaw reinkarnacji polega na tym, że dusza człowieka żyje w kolejnych istnieniach, aż proces ten zakończy się, gdy człowiek przez swoje uczynki oczyści się ze wszelkiego grzechu. Stan ten, w którym reinkarnacja nie jest już dłużej konieczna, znany jest w myśli Wschodu jako nirwana, czyli zjednoczenie się z boskim wszechświatem. Człowiek rodzi się, żyje i umiera, a potem powraca w nowym ciele (nowym wcieleniu). Cykl ten zazwyczaj trwa tak długo, aż człowiek nie osiągnie wiecznej szczęśliwości.

Zachodnia idea reinkarnacji nie jest taka sama, jak wschodnie nauczanie o transmigracji duszy. Transmigracja duszy pozwala osobie na powrót nie tylko do ciał ludzi, lecz także roślin i zwierząt.

Reinkarnacja ogranicza się do ciała ludzkiego, natomiast "transmigracja jest ciągle nauczaniem czystego hinduizmu, lecz wiele jego odłamów i większość żyjących na Zachodzie propagatorów tych idei odrzuciła transmigrację i obecnie głosi tylko reinkarnację (Walter Martin, The New Cults, s. 352).

Wielu ludzi zwraca się do Biblii próbując znaleźć w niej poparcie dla idei reinkarnacji, ale studium Pisma pokazuje jednak, że Biblia głosi poglądy diametralnie przeciwne reinkarnacji. Nie naucza niczego w stylu twierdzenia, że możemy wiele razy rodzić się i umierać, natomiast stwierdza wyraźnie, że człowiek umiera tylko raz (Hbr 9,27).

Ale co mamy powiedzieć o przypadkach rzekomych reinkarnacji, o których głośno było w ostatnich latach i które czasami wydają się bardzo przekonujące? Odpowiedź znajdziemy w walce duchowej, o której mówi Biblia. Stwierdza ona: "Nie toczymy bowiem walki przeciw krwi i ciału, lecz przeciw zwierzchnościom, przeciw władzom, przeciw rządcom świata tych ciemności, przeciw pierwiastkom duchowym zła na wyżynach niebieskich" (Ef 6,12).

Toczy się bitwa duchowa. Jeżeli uda się przekonać ludzi, że po tym życiu nie ma sądu, lecz jedynie przejście do następnego, nie będą odczuwać potrzeby przyjęcia Jezusa jako Zbawiciela. Wierzymy, że jednym z pragnień szatana jest przekonanie ludzi, że muszą sami odpokutować za swoje grzechy, a wiara w reinkarnację jest jednym ze sposobów osiągnięcia tego.

Ludzie mają pewne przeżycia, które uznają za regresję w przeszłość, podczas gdy w rzeczywistości są to przeżycia okultystyczne. Demoniczne siły, istniejące od początku życia na ziemi, z łatwością mogą objawić komuś jakieś wydarzenie z przeszłości. Można zauważyć, że wszelkie tak zwane przeżycia reinkarnacyjne zawsze odciągają ludzi od Boga Biblii i od wiary w śmierć Chrystusa na krzyżu dla przebaczenia grzechów.

Tak zwane przeżycia reinkarnacyjne mogą być również oszustwem. Informacje pochodzące z czasów regresji mogą być uzyskane innymi sposobami, na przykład przez badanie życia osoby, która rzekomo przemawia. Tego typu oszustwa były wykorzystywane przez spirytystów posiadających "wewnętrzne informacje" o zmarłych osobach, które rzekomo przemawiały podczas seansu. W rzeczywistości spirytysta zdobył wcześniej informacje o tej osobie i dzięki temu mógł wywrzeć mocne wrażenie na człowieku poszukującym kontaktu ze zmarłym. Tego samego typu oszustwa mają miejsce w wielu rzekomych przypadkach reinkarnacji.

Według reinkarnacji człowiek może pozbyć się długu za swoje grzechy dopiero po przejściu przez wiele istnień. Biblia naucza jednak, że przez Jezusa Chrystusa możemy zostać uwolnieni od kary za wszystkie nasze grzechy raz na zawsze ( l J 1,8-10). Celem jego śmierci na krzyżu było złożenie ofiary za nasze grzechy (Dz 3,18-19).

Jezus Chrystus jest jedynym zbawicielem, jakiego potrzebujemy: "Ten właśnie, ponieważ trwa na wieki, ma kapłaństwo nieprzemijające. Przeto i zbawiać na wieki może całkowicie tych, którzy przez Niego zbliżają się do Boga, bo zawsze, żyje, aby się wstawiać za nimi" (Hbr 7,24-25). Mamy obietnicę samego Boga, że nasze zbawienie jest zagwarantowane przez wiarę w ofiarę Jezusa Chrystusa na krzyżu (l P 1,2-6).

Jako chrześcijanie oczekujemy zmartwychwstania, nie reinkarnacji. Począwszy od upadku człowieka w grzech (Rdz 3) cały wszechświat funkcjonuje nienormalnie. Ludzie, zwierzęta, przyroda  wszystko znalazło się pod wyrokiem śmierci. Bóg powiedział do Adama: "W pocie więc oblicza twego będziesz musiał spożywać pożywienie, póki nie wrócisz do ziemi, z której zostałeś wzięty; bo prochem jesteś i w proch się obrócisz! (Rdz 3,19).

Ludzkość zawsze oczekiwała czegoś lepszego, mianowicie zmartwychwstania w nowym ciele na nowej planecie Ziemi odnowionej przez Boga. Pismo mówi o czasie, w którym wszyscy będziemy przemienieni:

Oto ogłaszam wam tajemnicę: nie wszyscy pomrzemy, lecz wszyscy będziemy odmienieni. W jednym momencie, w mgnieniu oka, na dźwięk ostatniej trąby  zabrzmi bowiem trąba  umarli powstaną nienaruszeni, a my będziemy odmienieni. Trzeba, ażeby to, co zniszczalne, przyodziało się w niezniszczalność, a to, co śmiertelne, przyodziało się w nieśmiertelność. A kiedy już to, co zniszczalne, przyodzieje się w niezniszczalność, a to, co śmiertelne, przyodzieje się w nieśmiertelność, wtedy sprawdzą się słowa, które zostały napisane: zwycięstwo pochłonęło śmierć. Gdzież jest, o śmierci, twoje zwycięstwo? Gdzież jest, o śmierci, twój oścień? Ościeniem zaś śmierci jest grzech, a siłą grzechu prawo. Bogu niech będą dzięki za to, że dal nam odnieść zwycięstwo przez Pana naszego Jezusa Chrystusa (l Kor 15,51-57).

W innym miejscu Pismo stwierdza, że będziemy upodobnieni do Chrystusa podczas zmartwychwstania: "Umiłowani, obecnie jesteśmy dziećmi Bożymi, ale jeszcze się nie ujawniło, czym będziemy. Wiemy, że gdy się objawi, będziemy do Niego podobni, bo ujrzymy Go takim, jakim jest" (l J 3,2).

Również całe stworzenie będzie odnowione:

"I otrze z ich oczu wszelką łzę, a śmierci już odtąd nie będzie, ani żałoby, ni krzyku, ni trudu już odtąd nie będzie, bo pierwsze rzeczy przeminęły". I rzekł zasiadający na tronie: "Oto czynię wszystko nowe". I mówi: "Napisz: słowa te wiarygodne są i prawdziwe" (Ap 21,4-5).

A więc Biblia daje wierzącemu obietnicę nowego ciała i nowego świata przy zmartwychwstaniu umarłych. Można otrzymać to wierząc w Chrystusa, a nie przez serię ponownych narodzin, jak naucza reinkarnacja.

Clifford Wilson i John Welton pokazują niektóre różnice między chrześcijaństwem a reinkarnacją.

Chrześcijaństwo Reinkarnacja 
Wierzy w sąd, który jest wieczny i następuje po śmierci człowieka. Twierdzi, że mamy wiele istnień, nawet tysiące, aby doskonalić siebie. 
Wierzy w ofiarę za grzechy. Stwierdza, że nie potrzebujemy zbawiciela, dlatego zaprzecza konieczności zbawienia. Nie jest ono potrzebne według natury "rzeczywistości". 
Wierzy w boskość Chrystusa. Łączy się z niejasnymi i sprzecznymi poglądami na "Boga". Stwierdza, że nie ma potrzeby, by Jezus był Bogiem  był on jedynie bardziej dojrzałym człowiekiem niż większość ("przeszedł przez więcej wcieleń"). 
Wierzy w istnienie osoby diabła, czyli szatana i upadłych złych Wszelkie zło jest rezultatem wyboru człowieka, szatan został wymyślony 
duchów  demonów. przez człowieka. Złe duchy to znajdujące się w regresji duchy ludzkie pomiędzy wcieleniami, nie demony. 
Wierzy w Biblię jako jedyne Słowo Boże dla ludzkości. Sprzeciwia się nauce biblijnej, na przykład nauce Listu do Hebrajczyków 9,27. Wszystkie religijne pisma są przekazami pochodzącymi od Boga (albo świata duchowego), by pomóc człowiekowi. 
Wierzy w osobowego Boga objawionego jako Trójca: Ojciec, Syn i Duch Święty. Zaprzecza trzem osobom Trójcy. Ostateczną rzeczywistością jest często bezosobowe prawo karmy. 
Wierzy w niebo jako konkretne i wieczne miejsce. Uznaje progresywne sfery duchowe. 
Wierzy w bezgrzeszność Chrystusa. Zaprzecza jej. Nikt nie jest doskonały. Niektórzy mogą mówić, że Chrystus osiągnął obecnie doskonałość, ale kiedyś był grzesznikiem jak wszyscy. 
Wierzy w cielesne i wieczne zmartwychwstanie Jezusa Chrystusa. Zaprzecza temu. Jezus powróci w innym wcieleniu  albo też nie ma już potrzeby powracać. 
Wierzy w osobiste zmartwychwstanie i nieśmiertelność. Indywidualna osoba ginie na zawsze po kolejnym wcieleniu. 

 

(Clifford Wilson i John Weldon, Occult Shock and Psychic Forces, San Diego, Master Books, 1980, ss. 86-87).

6.23. Telepatia

Często nazywa się ją telepatią umysłową, ponieważ oznacza rozumienie lub komunikowanie myśli z jednego umysłu do drugiego. W wielu relacjach przeżyć z pogranicza śmierci napotykamy twierdzenie, że wszyscy ludzie w świecie duchowym komunikują się przez telepatię, włączając w to Jezusa.

Choć Bóg może zrobić wszystko, co zechce, znajdujemy niezgodność telepatii z biblijnym opisem Jezusa na Górze Przemienienia. W Ewangelii Łukasza 9,30-31 czytamy, że Mojżesz i Eliasz "rozmawiali z Nim" i "mówili o Jego odejściu". Jeżeli ludzie będący w świecie duchów  czy też w świecie przyszłym  nie muszą rozmawiać, aby się rozumieć, to dlaczego Mojżesz i Eliasz rozmawiali z Jezusem? Bóg nie zawsze mówi nam, dlaczego coś jest takie, jak jest, a mówi jedynie, co to jest. Choć Bóg mógł zrobić to inaczej, tutaj widzimy prosty akt mówienia, słyszenia i widzenia się trzech osób. Nic nie wskazuje na to, że ci, którzy już odeszli, Mojżesz i Eliasz, posługiwali się telepatią. Nie widzimy również żadnego dowodu na to, że nasz zmartwychwstały Pan komunikował się z uczniami w inny sposób niż przed zmartwychwstaniem.

Eksperymenty w dziedzinie telepatii skończyły się niepowodzeniem. Telepatia skłania się do okultyzmu twierdząc, że człowiek posiada większe możliwości niż te, z jakimi Bóg go stworzył. On stworzył nas dając nam głos, byśmy mówili, i uszy, byśmy słuchali.

6.24. Trzecie oko

Dlaczego wyznawcy religii hinduistycznych robią sobie czerwoną plamkę na czole pomiędzy brwiami? Jest to święty symbol reprezentujący trzecie oko. W jodze reprezentuje szóstą chakrę, położoną na środku czoła. Rzekomo wpływa to na "drugi wzrok" czy też "szósty zmysł" duchowego oświecenia i zdolności psychikalnych.

W Piśmie nie znajdujemy żadnej wzmianki o trzecim oku czy zdolnościach psychikalnych. Nauczanie z tym związane jest sprzeczne z ewangelią Jezusa. Jest to monizm, podczas gdy Biblia naucza monoteizmu (Pwt 6,4). Naucza bezosobowego boga, podczas gdy Biblia naucza o Bogu osobowym (Mt 28,19). Naucza wewnętrznej boskości człowieka, podczas gdy Biblia uczy, że jesteśmy wewnętrznie zepsuci (Rz 3,10). Naucza samozbawienia, natomiast Biblia naucza o zbawieniu przez Jezusa (Dz 4,12). Naucza o odpracowywaniu złej karmy, podczas gdy Biblia uczy o zbawieniu łaską przez wiarę, nie uczynki (Ef 2,8-9). Naucza reinkarnacji, podczas gdy Biblia uczy o jednym życiu, po którym następuje sąd (Hbr 9,27). Uczy o wiecznej absorbcji w kosmiczną jedność i utracie tożsamości osobowej, Biblia natomiast uczy, że zbawieni będą znali Boga jako istoty zmartwychwstałe przez całą wieczność (l Kor 15). 

6.25. Wizualizacja 

Ludzki umysł jest potężny. Nie jest jednak tak potężny, żeby mógł coś stwarzać i sprawować kontrolę nad innymi ludźmi. Wizualizacja jest środkiem stosowanym w new age w celu uzdrawiania, stwarzania bogactwa, przemiany okoliczności, podnoszenia świadomości i wielu innych rzeczy. "Harper's Encyclopedia of Mystical and Paranormal Experiences" wyjaśnia tę metodę:

Wizualizacja to świadome doprowadzenie do manifestacji pragnienia lub potrzeby przez wyobrażanie sobie pragnienia lub potrzeby oczami umysłu. Człowiek siada i wyobraża sobie rezultat końcowy swego życzenia w namacalnej postaci. Obraz ten stanie się w końcu formą myśli wystarczająco silną, aby zamanifestować się w zewnętrznym świecie, 

l. Wymaga wewnętrznej dyscypliny umysłowej, by nie przeszkodzić umysłowi myślą o tym, jak można by lub nie można  uzyskać to pragnienie lub zaspokoić tę potrzebę. Formy myślowe, aby mogły się zamanifestować, wykorzystują kierunki totalności, a ingerencja ze strony jednostki wprowadza zamęt w kierunek atomów.

2. Obraz powinien być jasny i dokładny, tak jak końcowy produkt; należy pozwolić mu, aby budował się w eterycznym świecie przez jak najdłuższe podtrzymywanie go. Konieczne są powtarzające się sesje; manifestacje nastąpią szybciej, jeżeli ćwiczenie będzie przeprowadzone bezpośrednio po medytacji lub w stanie alfa świadomości, gdzie zaakceptuje je podświadomość.

3. Mogą być przeprowadzane dla siebie lub dla innych; przydają się przy manifestowaniu wzmożonej pomyślności, poprawy zdrowia, harmonii między dwoma osobami, zdolności do publicznego przemawiania itp. Na przykład, jeżeli pragniesz nowego samochodu, możesz wizualizować nowy samochód zaparkowany w garażu, a kluczyki do niego w swej kieszeni (s. 669).

Wyraźnym niebezpieczeństwem w tym wszystkim jest okultystyczne dążenie do sprawowania kontroli nad innymi ludźmi wbrew ich woli, by zaspokoić osobistą potrzebę (lub chciwość). Mogę kierować młotkiem, ale moja wizualizacja nie powstrzyma gwoździa przed zgięciem się. Mogę policzyć stan mojego konta bankowego, ale moja wizualizacja nie zapobiegnie pomyłce banku. Są pewne miejsca, w których wizualizacja jest w niezgodzie z Biblią. Bóg nie stworzy} nas jako "małych stwórców". Wizualizacja zaprzecza, że Bóg jest jedynym Stworzycielem (Rdz 1,1). Bóg nie dał naszym umysłom zdolności do sprawowania kontroli nad innymi. Przeciwnie, wzywa nas, abyśmy patrzyli na innych jako lepszych od siebie (Flp 2,1-4). Biblia nie zachęca do wizualizacji, lecz mówi nam, abyśmy odrzucali wszelką myśl przeciwną Bogu (2 Kor 10,5).

8. Szatan i demony

8.1. Szatan istnieje
8.2. Kariera szatana
8.3. Nasza postawa wobec szatana
8.4. Demony
8.5. Opętanie przez demona

Szatan, czyli diabeł, jest tematem książek i dyskusji od tysięcy lat. Niektórzy zaprzeczają jego istnieniu, twierdząc, że jest jedynie postacią mitologiczną. Inni mają obsesję na jego punkcie, widząc go u podstaw wszystkiego. 

W tej części będziemy badać odpowiedzi na pytania: Czy istnieje takie stworzenie? Jeżeli tak, jaką moc posiada? Kim jest? Skąd się wziął? Czy chrześcijanie powinni się go obawiać? 

8.1. Szatan istnieje 

Szatan istnieje realnie. Nie jest wytworem czyjejś wyobraźni ani jedynie symbolem zła. Jest istniejącą osobą! Miał początek. Działa w naszych czasach. Ostatecznie jednak będzie osądzony przez Boga. Skąd wiemy że istnieje? 

Ponieważ jesteśmy przekonani, że Biblia jest nadprzyrodzonym objawieniem danym ludziom przez prawdziwego i żywego Boga i że mówi prawdę we wszystkim, co stwierdza, możemy zwrócić się do Biblii i zobaczyć, co mówi o szatanie i jego planach. 

Ewangelista Billy Sunday został kiedyś zapytany: "Dlaczego wierzysz w istnienie diabła?" Odparł: "Są dwa powody: po pierwsze, ponieważ tak mówi Biblia; po drugie, ponieważ miałem z nim do czynienia". 

8.2. Kariera szatana 

Kariera szatana zaczyna się w odległej przeszłości. Bóg stworzył tłumy aniołów, by spełniały jego wolę. Pośród nich byt jeden, który otrzymał najwyższą pozycję jako strażnik Tronu Najwyższego. Nazywał się Lucyfer.

Lucyfer

Informacje o Lucyferze otrzymujemy z Księgi Ezechiela 28, 11-19. Fragment ten skierowany jest do księcia Tyru, człowieka, który prowadził próżne życie z powodu bogactwa, jakie posiadał, i uważał się za Boga. Choć Bóg gani za próżność księcia Tyru, zwraca się również do innej postaci, zwanej królem Tyru, który kierował księciem Tyru: 

I doszło mnie słowo Pana tej treści: "Synu człowieczy, zanuć pieśń żałobną nad królem Tym i powiedz mu: tak mówi wszechmocny Pan: ty byłeś odbiciem doskonałości, pełnym mądrości i skończonego piękna, byłeś-w Edenie, w ogrodzie Bożym; okryciem twoim byty wszelakie drogie kamienie: karneol, topaz i jaspis, chryzolit, beryl i onyks, szafir, rubin i szmaragd ; ze złota zrobione były twoje bębenki, a twoje ozdoby zrobiono w dniu, gdy zostałeś stworzony. Obok cheruba, który bronił wstępu, postawiłem cię; byłeś na świętej górze Bożej, przechadzałeś się pośród kamieni ognistych. Nienagannym byłeś w postępowaniu swoim od dnia, gdy zostałeś stworzony, aż dotąd, gdy odkryto u ciebie nieprawość" (Ez 28,11-I8). 

W swoim traktacie doktrynalnym "Satan" Lewis Sperry Chafer zauważa:

Według Pisma podstawowym motywem szatana jest jego cel, by stać się jak Najwyższy. Cel ten został sformułowany jeszcze przed wiekiem człowieka i był jego ciągłym motywem od wtedy do teraz. Pismo uczy również, że szatan posiada szczególną władzę nad obecnym wiekiem. Może korzystać teraz ze swojej mocy, aby on sam i jego zwolennicy zademonstrowali ostatecznie całemu wszechświatu niezmierzoną głupotę swoich roszczeń i swą całkowitą bezradność istot całkowicie niezależnych od swego Stwórcy. Jest to wyraźnie zapowiedziane w 2 Liście do Tymoteusza 3,9 jako ostateczny rezultat postawy świata w jego niezależności wobec Boga: "Ale dalszego postępu nie osiągną: bo ich bezmyślność będzie jawna dla wszystkich, jak i tamtych jawna się stała" (Lewis Sperry Chafer, Satan, Filadelphia, PA, Sunday School Times Co., 1972, s. 73). 

Królem Tyru jest Lucyfer. Był doskonały we wszystkim, był najwyższą istotą niebiańską, najpiękniejszym i najmądrzejszym Bożym stworzeniem. 

Lucyfer wraz z innymi aniołami był kiedyś w doskonałej harmonii z Bogiem. Nie było żadnego buntu. Nie było sprzeciwu. W całym wszechświecie była tylko jedna wola: wola Boga. Wszystko było piękne i harmonijne.

Upadek Lucyfera

Wszystko było pełne harmonii do dnia, w którym Lucyfer postanowił zbuntować się przeciw Bogu. Prorok Izajasz ukazuje nieprawość Lucyfera: 

O, jakże spadłeś z nieba, ty, Lucyferze, synu Jutrzenki! Powalony jesteś na ziemię, pogromco narodów! A przecież to ty mawiałeś w swoim sercu: "Wstąpię na niebiosa, swój tron wyniosę ponad gwiazdy Boże i zasiądę na górze narad, na najdalszej północy. Wstąpię na szczyt obłoków, zrównam się z Najwyższym" (Iz 14,12-14). 

Donald Grey Barnhouse opisuje jego upadek: 

Następny werset w opisie Ezechiela daje nam klucz do pochodzenia zła we wszechświecie: "Nienagannym byłeś w postępowaniu swoim od dnia, gdy zostałeś stworzony, aż dotąd, gdy odkryto u ciebie nieprawość" (Ez 28,15). Natura tej nieprawości jest nam w jakiś sposób ukazana w proroctwie Izajasza, ale również w tym fragmencie istnieją pewne interesujące informacje, których nie powinniśmy pominąć. Faktem tutaj podanym jest, że nieprawość pojawiła się w wyniku czegoś, co moglibyśmy nazwać spontaniczną generacją w sercu tej istoty, która łączyła w sobie tak wielką potęgę i piękno oraz otrzymała tak wielką władzę i przywileje. Tutaj mamy początek grzechu. Nieprawość znalazła się w sercu Lucyfera (Donald Grey Barnhouse, The Invisible War, Grand Rapids, MI, Zondervan Publishing House, 1965, s. 30). 

Następnie komentuje upadek szatana opisany w Księdze Izajasza: 

Porównując ten fragment z tym z Księgi Ezechiela widzimy, że po narodzeniu się grzechu pychy w szatanie wkrótce nastąpiło uzewnętrznienie buntu jego woli przeciw woli Boga (ibid., s. 41). 

Przemiana w szatana

Grzechem Lucyfera był bunt. Pięć razy powiedział on w swym sercu: "Ja":

Ja wstąpię na niebiosa. 
Ja swój tron wyniosę ponad gwiazdy Boże. 
Ja zasiądę na górze narad. 
Ja wstąpię na szczyt obłoków. 
Ja zrównam się z Najwyższym. 
Bunt doprowadził do upadku Lucyfera, który zmienił się w szatana. We wszechświecie pojawiła się inna wola, przeciwna woli Boga. Świat utracił swą harmonię. Gdy Lucyfer zbuntował się, wielu aniołów zbuntowało się z nim, próbując zrzucić z siebie władzę Boga. To spowodowało, że Lucyfer i jego zastępy zostały usunięte z obecności Boga i pozbawione swoich przywilejów. 

Należy podkreślić, że Bóg nie stworzył diabła. Często słyszymy pytanie: "Dlaczego dobry Bóg stworzył diabła?" Odpowiadamy: "On nie zrobił tego". Bóg stworzył Lucyfera, najwspanialszego z aniołów, obdarzając go pięknem i inteligencją oraz pozycją wyższą niż jakiejkolwiek innej istoty stworzonej. Dał mu również wolną wolę, by postępował według swego upodobania. 

W końcu Lucyfer postanowił zbuntować się przeciw Bogu i właśnie w tym punkcie stał się diabłem, czyli przeciwnikiem. Nie został stworzony dla tego celu ani też Bóg nie pragnął, by postąpił wbrew jego woli. Lucyfer jednak zbuntował się i w rezultacie tego stał się wrogiem Boga i jego dzieła.

Stworzenie wszechświata

Po buncie aniołów Bóg stworzył wszechświat, jaki znamy dzisiaj. Nie wiemy, jak wyglądało wszystko przed stworzeniem świata przez Boga, możemy więc jedynie się domyślać. Biblia mówi: "Na początku Bóg stworzył niebiosa i ziemię" (Rdz 1, 1). Pierwszy rozdział Księgi Rodzaju ukazuje stwórcze działanie Boga. Ostatnim i najwspanialszym z jego stworzeń byt człowiek. 

Stworzenie człowieka

Biblia stwierdza, że człowiek został stworzony przez Boga na jego obraz: 

Potem rzekł Bóg: "Uczyńmy człowieka na obraz nasz, podobnego do nas, i niech panuje nad rybami morskimi i nad ptactwem niebios, i nad bydłem, i nad całą ziemią, i nad wszelkim płazem pełzającym po ziemi". I stworzył Bóg człowieka na obraz swój. Na obraz Boga stworzył go. Jako mężczyznę i niewiastę stworzył ich (Rdz 1,26-27). 

Człowiek był koroną Bożego stworzenia. Bóg umieścił go w doskonałym środowisku, gdzie wszystko pracowało dla jego dobra. Żył w harmonii z Bogiem, przyrodą, drugim człowiekiem i sobą samym.

Upadek człowieka

Szatan zazdrościł jednak tej szczególnej więzi Boga z człowiekiem. W trzecim rozdziale Księgi Rodzaju znajdujemy opis tego, co nastąpiło, gdy szatan ukazał się Ewie w ogrodzie Eden pod postacią węża. 

A wąż byt chytrzejszy niż wszystkie dzikie zwierzęta, które uczynił Pan Bóg. I rzekł do kobiety: "Czy rzeczywiście Bóg powiedział: ťNie ze wszystkich drzew ogrodu wolno wam jeśćŤ?", a kobieta odpowiedziała wężowi: "Możemy jeść owoce z drzew ogrodu, tylko z owocu drzewa, które jest w środku ogrodu, rzekł Bóg: ťNie wolno wam z niego jeść ani się go dotykać, abyście nie pomarliŤ". Na to rzekł wąż do kobiety: "Na pewno nie umrzecie, lecz Bóg wie, że gdy tylko zjecie z niego, otworzą się wam oczy i będziecie jak Bóg, znający dobro i zło" (Rdz 3,1-5). 

Rezultatem poddania się pokusie było zerwanie tej szczególnej więzi między Bogiem a człowiekiem.

Po upadku

Po wydarzeniu w ogrodzie Eden Bóg i szatan zwarli się w wielkiej, kosmicznej bitwie, w której stawką jest człowiek. Bóg próbuje sprowadzić ludzkość na powrót do właściwej więzi ze sobą, podczas gdy szatan próbuje odciągnąć człowieka od Boga. Co więcej, Pismo mówi, że niewierzący człowiek jest zaślepiony duchowo przez szatana, aby nie przyszedł do Chrystusa: 

A jeśli nawet ewangelia nasza jest ukryta, to tylko dla tych, którzy idą na zatracenie, dla niewierzących, których umysły zaślepił bóg tego świata, aby nie olśnił ich blask ewangelii chwały Chrystusa, który jest obrazem Boga (2 Kor 4,3-4). 

Fragment ten jest bardzo pouczający. Szatan nazwany jest "bogiem tego świata" zakrywającym ewangelię Chrystusa przed umysłami niewierzących ludzi. On zrobi wszystko, aby odciągnąć ludzi od poznania Boga. Oprócz określenia: "bóg tego świata" szatan otrzymuje w Piśmie inne tytuły opisujące jego charakter i metody działania. Należą do nich między innymi:

Diabeł (J 8,44) to greckie słowo oznaczające "oskarżyciel i oszczerca". Oznacza to, że fałszywie oskarża, mając na celu zaszkodzenie Bogu i człowiekowi; jest gotowy powiedzieć wszelkie kłamstwo, byle osiągnąć swój cel. Popularne powiedzenie spopularyzowane przez Filipa Wilsona: "Diabeł zmusił mnie do tego" jest w rzeczywistości wymówką. Zrobiłeś to, ponieważ dokonałeś wyboru, by pójść za swoją starą, grzeszną naturą. Diabeł kusi! 
Szatan (Mt 12,23-26). To słowo hebrajskie oznacza "wroga lub przeciwnika". Znaczy to, że panuje on nad królestwem ciemności zorganizowanym w sprzeciwie wobec Boga. W książce "The Bible, the Supernatural and the Jews" McCandlish Phillips stwierdza: "Szatan jest żywym stworzeniem. Nie jest stworzeniem cielesnym. Jest istotą duchową, ale to nie czyni go ani trochę mniej realnym. Fakt, że jest niewidzialny i potężny, pomaga mu bardzo w realizacji jego planu. Idea, że szatan jest określeniem uogólnionego wpływu zła - a nie imieniem konkretnej, żywej osoby - jest całkowicie niebiblijna (...). Im mniej wiesz o szatanie, tym bardziej się mu to podoba. Twoja niewiedza co do jego taktyki daje mu określoną korzyść, ale on wolałby, żebyś nawet nie uznawał jego istnienia". 
Kusiciel (Mt 4,3) opisuje sposób działania wroga. Nie zadowala się on oskarżaniem ludzi przed Bogiem, lecz stara się prowadzić ich do grzechu, ponieważ sam jest grzesznikiem. Z tego powodu nazwany jest kusicielem. Kusi ludzi obiecując im jako nagrodę za nieposłuszeństwo Bogu rozkosze, ziemską władzę lub wiedzę podobną do wiedzy Boga. 
Ojciec kłamstw (J 8,44) opisuje jedną z jego wielu taktyk. By zrealizować swe zadanie kuszenia ludzi przez obiecywanie im różnych rzeczy, wróg musi kłamać. Ponieważ tak często posługuje się kłamstwem, słusznie otrzymuje ten tytuł. Nie jest jedynie kłamcą, lecz ojcem kłamstwa. Nienawidzi tego, co Bóg kocha, i kocha to, czego Bóg nienawidzi. 
Władca śmierci (Hbr 2,14). Wróg posiada władzę nad śmiercią, ponieważ może oskarżać grzesznych ludzi. Gdy Syn wkracza w ludzkość i staje przed wrogiem posiadając ludzką sprawiedliwość, której ten nie może o nic oskarżyć, wróg zostaje zniszczony, a człowiek wyzwolony. 
Belzebub (Mk 3,22-23). To imię wroga oznacza "Pan gnojowiska" lub "Pan much". Słowo to powszechnie uważa się za przekręconą formę "Baalzebub", imienia filistyńskiego boga, którego Żydzi uważali za szczególnie złego (2 Krl 1,2-3). 
Belial (2 Kor 6,15) to imię, które pierwotnie mogło być zastosowane do każdego złego człowieka. Tutaj wykorzystane jest jako synonim wroga. Samo to słowo oznacza "bezwartościowy", a tutaj użyte jest jako wcielenie wszelkiej "bezwartościowości" wroga. 
Zły (1 J 2,13). Wszystkie teksty biblijne wzięte razem prezentują obraz wroga jako największego złoczyńcy. Z tego powodu otrzymuje ten tytuł. 
Władca tego świata (J 14,30). Ponieważ świat len, według Biblii, to ludzkość przeciwstawiająca się Bogu, wróg, jako inspirator i przywódca tego sprzeciwu, otrzymuje ten tytuł - także dlatego, że jego siła i potęga działają w obecnym świecie. Podobnie w Drugim Liście do Koryntian wróg nazwany jest nawet "bogiem tego świata". Te dwa tytuły powinny dać nam pewne pojęcie co do olbrzymiego zakresu mocy szatana i jego aktywności na ziemi. 
Książę mocy powietrza (Ef 2, 1-2). Moc wroga w naszym wieku działa nie tylko na ziemi, lecz także] w przestrzeni (David W. Hoover, How to Respond to the Occult, St. Louis, MO, Concordia Pub. House, 1977, s. 13-14). 
W słowniku "Dictionary of Satan" jest mowa o różnych imionach nadanych szatanowi: 

Malleus Maleficarum, napisany w piętnastym wieku traktat autorstwa Heinricha Kramera i Jakoba Sprengera zaznacza, że szatan może być wzywany pod kilkoma imionami. Każde z nich posiada szczególne znaczenie etymologiczne: 

Jako Asmodeusz jest on Stworzeniem Sądu. Jako szatan staje się Wrogiem. Jako Behemot jest Bestią. Diabolus, diabeł, oznacza, że chce zabić i duszę, i ciało. Demon oznacza chytrość nad krwią. Belial: bez Pana. Belzebub: pan much. 

Oto imiona, pod którymi jest powszechnie znany w różnych językach: arabski: szeitan; biblijny: Asmodeusz (lub Belial i Appollon); egipski: set; japoński: o yama; perski: dew; rosyjski: czort; syryjski: beherit; walijski: pwcca (Wade Basking, Dictionary of Satan, NY, Philosophical Library, 1972, s. 233).

Strategia szatana

Jednym z zamiarów szatana jest przekonanie świata o tym, że nie istnieje. Dennis deRougemont dokonuje następującej obserwacji: 

Szatan ukrywa się pod swoimi obrazami. Przybiera groteskowy wygląd, który czyni go nieszkodliwym w oczach ludzi wykształconych. Jeżeli bowiem diabeł jest po prostu czerwonym demonem uzbrojonym w duże widły lub faunem z kozimi rogami i długim ogonem, jak występuje w popularnych legendach, kto zadawałby sobie trud wierzenia w niego - czy choćby deklarowania, że w niego nie wierzy? (...) Wprost niewiarygodne wydaje się nie tyle istnienie diabła czy aniołów, lecz raczej łatwowierność sceptyków, którzy padają ofiarą niezwykle zaawansowanego rozumowania: "Diabeł to facet z czerwonymi rogami i długim ogonem, dlatego nie wierzę w diabła". I w ten sposób szatan ma ich dokładnie tam, gdzie chce ich mieć (Dennis deRougemont, The Devil's Share, s. 19-21, cyt. w: D.D. Kehl w: Demon Possession, John Warwick Montgomery, red., Minneapolis, MN, Bethany Fellowship, 1976, s. 112). 

W książce "The Screwtape Letters", opartym na fikcji dziele znanego chrześcijańskiego myśliciela C.S. Lewisa, doświadczony demon udziela swojemu uczniowi następujących pouczeń: 

Powinieneś mnie zapytać, czy istotne jest utrzymywanie pacjenta w ignorancji co do twojego istnienia (...). Naszą zasadą w tej chwili jest ukrywanie się. Oczywiście, nie zawsze tak było. W rzeczywistości stoimy przed okrutnym dylematem. Gdy ludzie nie wierzą w nasze istnienie, tracimy wszystkie korzystne rezultaty bezpośredniego terroryzmu i nie możemy posługiwać się magią. Z drugiej strony, gdy wierzą w nas, nie możemy uczynić ich materialistami i sceptykami (...). Pomoże ci fakt, że "diabły" we współczesnej wyobraźni to postacie głównie komiczne. Jeżeli w umyśle człowieka pojawi się choćby najsłabsze podejrzenie co do twego istnienia, zasugeruj mu obraz czegoś w czerwonym trykocie i przekonaj, że ponieważ nie może wierzyć w to (...), dlatego nie może wierzyć w ciebie (C.S. Lewis, The Screwtape Letters, New York, MacMillan Publishing Co., 1961). 

Istnieje dzisiaj wielu fałszywych nauczycieli, którzy zachęcają ludzi do wiary w to, że nie potrzebują iść drogą krzyża. Pismo ostrzega nas przed nimi: 

Znaleźli się jednak fałszywi prorocy wśród ludu, tak samo jak wśród was będą fałszywi nauczyciele, którzy wprowadzą wśród was zgubne herezje. Wyprą się oni władcy, który ich nabył, a sprowadzą na siebie rychłą zgubę (2 P 2,1). 

Chafer przedstawia kilka obserwacji na temat fałszywych proroków: 

Fałszywi nauczyciele zazwyczaj są szczerzy i pełni humanitariańskiej gorliwości, ale są nieodrodzeni. Taki osąd wynika nieuchronnie z faktu, że zaprzeczają jedynej podstawie odkupienia. Jako o nieodrodzonych mówi się o nich: "Człowiek zmysłowy bowiem nie pojmuje tego, co jest z Bożego Ducha. Głupstwem to mu się wydaje i nie może tego poznać, bo tylko duchem można to rozsądzić" (1 Kor 2,14). Tacy przywódcy religijni mogą być dobrze wykształceni i zdolni do przemawiania z autorytetem w każdej dziedzinie ludzkiej wiedzy, jeżeli jednak nie narodzili się na nowo, ich osąd w sprawach duchowych jest bezwartościowy i zwodniczy. Wszystkich nauczycieli należy oceniać w świetle ich postawy wobec doktryny odkupienia przez krew Chrystusa, a nie przez ich ujmującą osobowość czy szczerość (Chafer, Satan, op. cit., s. 78). 

Szatan będzie wykorzystywał wszelkie możliwe metody, by powstrzymać ludzi przed przyjściem do Chrystusa. Jeżeli ktoś zrobił w tym życiu wiele złych rzeczy i czuje się z tego powodu winny, szatan będzie próbował przekonać go, że nie jest wystarczająco dobry przed Bogiem i że Bóg nigdy go nie zaakceptuje. Wielu ludzi nie przychodzi do Boga, ponieważ nie sądzą, by Bóg mógł im wybaczyć. 

Biblia uczy, że każdy może przyjść do Chrystusa, niezależnie od tego, co uczynił, i otrzymać przebaczenie. W Piśmie czytamy: "Przyjdźcie do mnie wszyscy, którzy zmęczeni i obciążeni jesteście, a ja dam wam odpoczynek" (Mt 11,28). Jezus powiedział także: "Wszystko, co mi daje Ojciec, do mnie przyjdzie, a tego, który do mnie przychodzi, precz nie odrzucę" (J 6,37). Biblia naucza, że przebaczenie mogą otrzymać wszyscy, którzy przyjdą do Chrystusa, niezależnie od tego, co uczynili. 

Są też inni ludzie zwodzeni przez szatana, którzy jednak mają przeciwny problem. Człowiek taki nie uważa się za zbyt złego, by przyjść do Boga, lecz sądzi, że jest tak dobry, że Boga nie potrzebuje. Ponieważ nigdy nie zrobił w życiu nic, co uważa za bardzo złe, nie czuje potrzeby Zbawiciela. Człowiek ten jest gotów stanąć przed Bogiem w oparciu o swoje zasługi, dobre uczynki, których dokonał w swym życiu, przekonany, że Bóg z pewnością zaakceptuje go. Pismo jednak mówi: "Wszyscy zgrzeszyli i pozbawieni są chwały Bożej" (Rz 3, 23) oraz: "Zapłatą za grzech jest śmierć, lecz darem łaski Boga jest życie wieczne w Chrystusie Jezusie naszym Panu" (Rz 6,23).

Przeznaczenie szatana

Szatan żyje w pożyczonym czasie. Bóg obiecał w swoim Słowie, że szatan i jego aniołowie otrzymają wieczną karę za zbrodnie, które popełnili przeciw Bogu i człowiekowi: 

Wtedy odezwie się i do tych po lewej stronie: "Idźcie precz ode mnie, przeklęci, w ogień wieczny, przygotowany diabłu i jego aniołom" (Mt 25,41 ). 

A diabła, który ich zwodzi, wrzucono do jeziora ognia i siarki, tam gdzie są bestia i fałszywy prorok. I będą cierpieć katusze we dnie i w nocy na wieki wieków (Ap 20,10). 

Wtedy szatan zostanie usunięty raz na zawsze sprzed obecności Boga i nie będzie mógł już nigdy szkodzić nikomu. Jego wieczne oddzielenie od Boga i kara będą sprawiedliwym końcem jego niechlubnej kariery jako księcia ciemności.

8.3. Jaka powinna być nasza postawa wobec szatana?

Pismo wzywa nas do właściwej postawy wobec szatana, abyśmy mogli skutecznie odpierać jego ataki. Powinniśmy postępować zgodnie z następującymi wskazówkami biblijnymi: 

1. Bądź świadomy jego istnienia. 

Pismo naucza, że szatan istnieje oraz że próbuje ukryć ten fakt przed światem: "1 nic dziwnego. Sam bowiem szatan podaje się za anioła światłości. Nic przeto wielkiego, że i jego słudzy podszywają się pod sprawiedliwość. Ale skończą według swoich uczynków" (2 Kor 11,14-15). Stwierdziliśmy już wcześniej, że jednym z podstępów szatana jest prowadzenie ludzi do przekonania, że jest on tylko symbolem zła. Chciałby, by ludzie widzieli go jako "anioła światłości" czy choćby nawet śmiesznego, małego człowieczka w czerwonym stroju i z widłami, a nie jako niebezpiecznego, złego, choć ostatecznie przegranego wroga Boga i ludzkości.

2. Znaj jego motywy. 

Począwszy od pierwszej chwili buntu aż do swego ostatecznego zniszczenia szatan zawsze chce być jak Najwyższy. Chce uwielbienia, chce posłuszeństwa. Chce służby ludzi, którzy powinni służyć Bogu. Chce, by ludzie wierzyli, że to on jest dobry, a Bóg jest zły. Uwielbienie, którego pragnie, nie jest jednak rozsądnym uwielbieniem Boga, którego człowiek zna i nad którym poważnie się zastanowił. 

Jego oszustwo polega na tym, że ludzie oddają mu cześć i służą mu, nie uświadamiając sobie nawet, co robią. On chce przygotować świat na swoje panowanie przez antychrysta, bezpośrednio przed powtómym przyjściem Jezusa Chrystusa. Lewis Sperry Chafer dokonuje następującej ważnej obserwacji: 

Nawet upadła ludzkość nie uznałaby od razu szatana za przedmiot kultu. Społeczeństwo musi być doprowadzone do stanu, w którym szatan będzie mógł być przyjęty jako najwyższy władca, jak dokona się to w osobie pierwszej bestii z trzynastego rozdziału Księgi Objawienia. Przygotowanie to dokonuje się przez coraz większy brak szacunku do Boga i jego praw. Dlatego niezbędne jest, by szatan ukrywał swoją osobę i cele przed ludźmi, nad którymi ma władzę i którym udziela swojej mocy. Z tego powodu ta część ludzkości najmniej wierzy w jego realne istnienie i z ignorancją odrzuca swego prawdziwego przywódcę jako postać mityczną. Tam, gdzie oddaje mu się cześć, robi się to przez jakiegoś bożka lub medium lub przez jego własne uosobienie Boga Jahwe; tam, gdzie panuje, czyni to przez głos króla lub głos ludu. Przerażające lekceważenie Boga w dzisiejszym świecie jest niezawodnym przygotowaniem na nadchodzące bezpośrednie objawienie się szatana, zapowiedziane w dziewiątym rozdziale Księgi Daniela, Drugim Liście do Tesaloniczan 2 i trzynastym rozdziale Księgi Objawienia (Lewis Sperry Chafer, Satan, Grand Rapids, MI, Zondervan, 1919, s. 64-65).

3. Znaj jego metody 

Pismo mówi nam, żebyśmy strzegli się podstępów szatana, gdyż jego pragnieniem jest zniszczenie wierzącego: 

Bądźcie trzeźwi! Czuwajcie! Przeciwnik wasz, diabeł, jak lew ryczący krąży szukając kogo pożreć (1 P 5,8). 

Jedną z jego metod jest zwodzenie wierzących. Począwszy od dnia, w którym zwiódł Ewę w ogrodzie Eden aż do czasów dzisiejszych, szatan jest kłamcą. W Piśmie czytamy: 

Pojawieniu się jego towarzyszyć będzie działanie szatana, z całą mocą, wśród znaków i fałszywych cudów, z wszelkim zwodzeniem ku nieprawości tych, którzy giną, ponieważ nie przyjęli miłości prawdy, aby dostąpić zbawienia (2 Tes 2,9-10). 

I został strącony wielki smok, wąż starodawny, który się zwie diabeł i szatan, zwodzący całą zamieszkałą ziemię, został strącony na ziemię, a z nim strąceni zostali jego aniołowie (Ap 12,9). 

Wy macie diabła za ojca i chcecie spełniać pożądania waszego ojca. Od początku był on zabójcą i w prawdzie nie wytrwał, bo prawdy w nim nie ma. Kiedy mówi kłamstwo, od siebie mówi, bo jest kłamcą i ojcem kłamstwa (J 8,44). 

Jego oszustwa posiadają różne formy. Jednym z jego ulubionych podstępów jest próba doprowadzenia do tego, by człowiek był zadowolony bez Jezusa Chrystusa. Jeżeli ktoś nie czuje potrzeby Boga, nie zwróci się do niego. Dlatego szatan próbuje sprawić, by ludzie odczuwali wystarczającą satysfakcję, by nie zwrócić się do Chrystusa. 

W wielu przypadkach alkoholik ze slamsów jest o wiele bliższy przyjściu do Chrystusa niż bogaty biznesmen, który uważa, że ma wszystko, czego pragnie. My często sądzimy, że alkoholik jest dokładnie tam, gdzie chce go mieć szatan. Niekoniecznie musi tak być. Alkoholik wie, że posiada potrzebę, wie, że ma pewien problem i dlatego bardziej prawdopodobne jest, że będzie szukał pomocy. Bogaty biznesmen często czuje się zadowolony, dlatego nie będzie szukał pomocy. To subtelne oszustwo jest jednym z ulubionych podstępów diabła. 

Innym podstępem używanym przez szatana jest fałszerstwo. Cokolwiek Bóg uczynił w ciągu historii, szatan próbuje sfałszować. Głównym fałszerstwem jest religia. Szatan jest zadowolony, gdy ludzie są religijni, gdy chodzą do kościoła, gdy uważają, że wszystko jest w porządku między nimi a Bogiem, podczas gdy w rzeczywistości jest wręcz przeciwnie. 

Jeżeli człowiek wierzy w jakąś religię, nie przyjmując Chrystusa jako swego Pana i Zbawiciela, jest zgubiony pomimo tego, że uważa, że między nim a Bogiem wszystko jest w porządku. Człowiek religijny, ufający własnym uczynkom, może być przykładem oszustwa szatana, gdyż Bóg powiedział nam, że musimy pójść drogą krzyża, śmierci Jezusa za nasze grzechy, aby nawiązać właściwą więź z Nim. 

Musimy również uznać, że bez Chrystusa nie możemy znać Boga. Szatan chce, aby ludzie wierzyli, że jest inaczej. Chrześcijanie są oskarżani o "ciasnotę poglądów", gdy mówią, że Jezus jest jedyną drogą, przez którą możemy dojść do Boga. Biblia mówi nam, co Bóg myśli o tych, którzy próbują odrzucić potrzebę śmierci Chrystusa na krzyżu: 

Odtąd zaczął Jezus wskazywać swoim uczniom na to, że musi iść do Jerozolimy i wiele cierpieć od starszych i arcykapłanów, i uczonych w Piśmie; że będzie zabity i trzeciego dnia zmartwychwstanie. A Piotr wziął Go na bok i począł robić Mu wyrzuty: "Panie, niech Cię Bóg broni! Nie przyjdzie to nigdy na Ciebie", lecz On odwrócił się i rzekł do Piotra: "Zejdź Mi z oczu, szatanie! Jesteś Mi zawadą, bo myślisz nie na sposób Boży, lecz na ludzki" (Mt 16,21-23). 

Pan uznawał ostry kontrast między Bożymi drogami a drogami upadłego człowieka, które nawet utożsamił z drogami szatana. Szatan nie może ufać mocy Bożej, ponieważ odrzucił Boga. Upadły człowiek również odrzucił Boga (Rz 3,12) i może zwrócić się do niego tylko przez pośrednictwo ofiary Jezusa Chrystusa. 

Upadły człowiek, często z aprobatą i pomocą szatana, stworzył wiele różnorodnych religii jako sposoby uzyskania łaski Boga bez podporządkowywania się jemu. Szatan jest zawsze zadowolony, gdy ludzie ufają swojej religijności zamiast Jezusowi Chrystusowi.

4. Znaj jego ograniczenia

Szatan, wielki zwodziciel, czasami próbuje oszukać ludzi, by myśleli, że jest potężniejszy, niż jest w rzeczywistości. Jednym z błędnych przekonań, które posiadają ludzie na temat szatana, jest idea, że jest on podobny do Boga. Nic nie mogłoby być dalsze od prawdy! 

Bóg jest nieskończony, natomiast szatan jest skończony i ograniczony. Bóg może być obecny wszędzie w tej samej chwili - szatan nie może. Bóg wie wszystko, może czytać nawet nasze myśli - szatan nie może. Bóg jest wszechpotężny - szatan nie. Bóg może zrobić wszystko - szatan nie może. Szatan chciałby jednak, by ludzie uważali, że posiada te możliwości. Niestety, jest wielu wierzących, którzy widzą szatana we wszystkim, przypisując mu "zasługi", których nie posiada. Basil Jackson zauważa: 

Uważam, że dzisiaj widzimy bardzo niezdrowe zainteresowanie demonologią, prowadzące do tego, że wielu naszych ewangelicznych przyjaciół stało się w rezultacie "demonofiliakami" w wyniku swej fascynacji okultyzmem. Mają skłonność widzieć demona pod każdym drzewem. Dość powszechne jest więc dzisiaj, że słyszymy o demonach tytoniu, alkoholu, astmy i wszelkiego możliwego stanu. W związku z tym trzeba zauważyć, że dotychczas większość przypadków opętania przez demona, znanych ze służby uzdrowienia, ma charakter umysłowy. Stanowi to znamienny kontrast wobec jedynych pewnych przypadków diagnozy opętania przez demona, które posiadamy w ewangeliach. Przynajmniej połowa spośród tych opętanych miała problemy fizyczne, nie trudności natury psychiatrycznej (Basil Jackson w: Demon Possession, red.: John Warwick Montgomery, Minneapolis, MN, Bethany Fellowship, 1976 s. 201). 

Pismo mówi nam: "Wy, dzieci, jesteście z Boga i zwyciężyliście ich, ponieważ większy jest Ten, który w was jest, od tego, który jest w świecie (1 J4,4). 

Powinniśmy uświadomić sobie, że szatan nie jest wszechpotężny. Został pokonany przez śmierć Chrystusa na krzyżu. Moc grzechu nad nami została złamana. Dlatego nie powinniśmy lekceważyć jego mocy, ale nie musimy się jej bać. Moc Boga jest większa, ale szatan, wielki zwodziciel, chciałby, żebyśmy w to wątpili. Dlatego pamiętaj o ograniczeniach szatana i nieograniczonej mocy Boga. 

Biblia mówi, że Chrystus przyszedł na ten świat, aby zniszczyć dzieła diabła (1 J 3,8). To zostało już dokonane. Zwycięstwo zostało odniesione. Szatan został pokonany. 

8.4. Demony

Biblia naucza nie tylko o istnieniu diabła, lecz także o zastępach jego zwolenników znanych jako demony lub złe duchy. Demony pierwotnie byty święte, ale wraz ze swym przywódcą szatanem odpadły od Boga. Ich ostatecznym kresem będzie wieczne potępienie, gdy Bóg osądzi szatana i jego zastępy przed Wielkim Białym Tronem (Ap 20 10-15). 

Demony posiadają pewne cechy charakterystyczne przedstawione w Biblii, między innymi:

1. Demony to duchy pozbawione ciała.

Nie toczymy bowiem walki przeciw krwi i ciału, lecz przeciw zwierzchnościom, przeciw władzom, przeciw rządcom świata tych ciemności, przeciw pierwiastkom duchowym zła na wyżynach niebieskich (Ef 6,12).

2. Demony żyły pierwotnie we wspólnocie z Bogiem. 

(...) i aniołów, tych, którzy nie zachowali swojej godności, ale opuścili własne mieszkanie, spętanych wiekuistymi więzami zatrzymał w ciemnościach na sąd wielkiego dnia (Jd 6). 

3. Demonów jest wiele. 

Powiedział mu bowiem: "Wyjdź, duchu nieczysty, z tego człowieka". I zapytał go: "Jak ci na imię?' Odpowiedział-mu: "Na imię mi legion, bo nas jest wielu" (Mk 5,8-9).

4. Demony są zorganizowane.

"On tylko przez Belzebuba, władcę złych duchów, wyrzuca złe duchy" (Mt 12,24).

5. Demony posiadają nadprzyrodzoną moc.

A są to duchy czyniące znaki - demony, które wychodzą ku królom całej zamieszkanej ziemi, by ich zgromadzić na wojnę w wielkim dniu wszechmogącego Boga (Ap 16,14).

6. Demony posiadają wiedzę o Bogu

Zaczęli krzyczeć: "Czego chcesz od nas, Jezusie, Synu Boży? Przyszedłeś tu przed czasem dręczyć nas?" (Mt 8,29).

7. Demony mogą przemierzać ziemię i dręczyć niewierzących.

Gdy duch nieczysty opuści człowieka, błąka się po miejscach bezwodnych, szukając spoczynku, ale nie znajduje. Wtedy mówi: "Wrócę do swego domu, skąd wyszedłem"; a przyszedłszy zastaje go niezajętym, wymiecionym i przyozdobionym. Wtedy idzie i bierze ze sobą siedmiu innych duchów złośliwszych niż on sam; wchodzą i mieszkają tam. I staje się późniejszy stan owego człowieka gorszy, niż byt poprzedni. Tak będzie i z tym przewrotnym pokoleniem (Mt 12,43-45).

8. Demony czasami mogą powodować choroby.

Gdy ci wychodzili, oto przyprowadzono Mu niemowę opętanego. Po wyrzuceniu złego ducha niemy odzyskał mowę (Mt 9,32-33).

9. Demony mogą opętać zwierzęta.

I pozwolił im. Tak duchy nieczyste wyszły i weszły w świnie. A trzoda około dwutysięczna ruszyła pędem po urwistym zboczu do jeziora. I potonęły w jeziorze (Mk 5,13).

10. Demony mogą opętać ludzi.

Oraz kilka kobiet, które uwolnił od złych duchów i od słabości: Maria, zwana Magdaleną, którą opuściło siedem złych duchów (Łk 8,2).

11. Demony czasami mogą powodować zaburzenia psychiczne.

Ledwie wysiadł z łodzi, zaraz wybiegł Mu naprzeciw z grobów człowiek opętany przez ducha nieczystego. Mieszkał on stale w grobach i nawet łańcuchem nie mógł go już nikt związać (...) Wciąż dniem i nocą krzyczał, tłukł się kamieniami w grobach i po górach (Mk 5,2-3.5).

12. Demony wiedzą, że Jezus Chrystus jest Bogiem.

Był właśnie w synagodze człowiek opętany przez ducha nieczystego. Zaczął on wołać: "Czego chcesz od nas, Jezusie Nazarejczyku? Przyszedłeś nas zgubić. Wiem, kto jesteś: Święty Boży" (Mk 1,23-24).

13. Demony drżą przed Bogiem.

Wierzysz, że jest jeden Bóg? Słusznie czynisz - lecz także i złe duchy wierzą i drżą (Jk 2,19).

14. Demony nauczają fałszywych doktryn.

Duch zaś otwarcie mówi, że w czasach ostatnich niektórzy odpadną od wiary, skłaniając się ku duchom zwodniczym i ku naukom demonów (1 Tm 4,1). 

15. Demony przeciwstawiają się wierzącym.

Nie toczymy bowiem walki przeciw krwi i ciału, lecz przeciw zwierzchnościom, przeciw władzom, przeciw rządcom świata tych ciemności, przeciw pierwiastkom duchowym zła na wyżynach niebieskich (Ef 6,12).

16. Demony próbują zniszczyć królestwo Boże.

Bądźcie trzeźwi! Czuwajcie! Przeciwnik wasz, diabeł, jak lew ryczący krąży szukając kogo pożreć ( l P 5,8).

17. Bóg wykorzystuje działania demonów dla realizacji swoich zamiarów. 

Następnie Bóg zesłał ducha niezgody między Abimeleka i możnych z Sychem, i możni z Sychem zbuntowali się przeciwko Abimelekowi (Sdz 9,23).

18. Bóg osądzi demony podczas ostatniego sądu.

Jeżeli bowiem Bóg aniołom, którzy zgrzeszyli, nie odpuścił, ale wydał ich do ciemnych lochów tartaru, aby byli zachowani na sąd (...) (2 P 2,4).

8.5. Opętanie przez demona

Począwszy od pojawienia się filmu "Egzorcysta" rozgorzała dyskusja na temat opętania przez demony. Czy rzeczywiście może mieć miejsce coś takiego jak opętanie przez demona, czyli objęcie przez niego kontroli nad wolą człowieka? Jakie są oznaki opętania? Czy nie jest to jedynie zabobon i ignorancja, gdy ktoś wierzy w opętanie przez demona? Z powodu ciągłego zainteresowania tymi pytaniami uznaliśmy, że powinniśmy zajęć się tym tematem.

Fakt opętania przez demona

Teksty biblijne stwierdzają w sposób całkowicie jasny, że człowiek może być opętany przez demona lub złego ducha (Mk 7,24-30; 9, 17-29). 

Na podstawie opisanych w Nowym Testamencie przypadków opętania przez demona, wraz z innymi przykładami, możemy przedstawić niektóre zjawiska występujące podczas demonicznego ataku.

Zmiana osobowości (włączając w to inteligencję, charakter moralny, sposób zachowywania się i wygląd). 
Przemiany fizyczne. 
1. Nadnaturalna siła
2. Epileptyczne konwulsje; piana wyciekająca z ust
3. Objawy katatoniczne; przewracanie się.
4. Zamglenie świadomości; brak odczuwania bólu
5. Zmieniony głos. 
Zmiany psychiczne.
1. Glosolalia - rozumienie nieznanych języków [fałszywy dar w przeciwieństwie do daru biblijnego]
2. Nadnaturalna wiedza.
3. Władze okultystyczne: jasnowidzenie, telepatia itp. 
Zmiany duchowe.
1. Reagowanie na Chrystusa, strach przed nim; bluźnierstwo z żalem, jak w depresji.
2. Wpływ modlitwy. 
Możliwe uwolnienie w imieniu Jezusa. 
Ponieważ jest to diagnoza przy spojrzeniu wstecz, znajduje się poza zakresem symptomów preegzorcystycznych (John Richards, But Deliver Us From Evil: An Introduction to the Demonic Dimension in Pastoral Care, London, Darton, Londgman and Todd, 1974 s. 156). 

Czy opętanie przez demony wydarza się dzisiaj?

Przyjąwszy fakt, że opętanie przez demony wydarzało się w czasach Nowego Testamentu, stajemy przed naturalnym pytaniem: "Czy wydarza się dzisiaj?" Po rozległym studium demonologii i prowadzonych przez wiele lat obserwacjach pacjentów psychiatra Paul Meier podaje swoją profesjonalną opinię: 

Mogę szczerze powiedzieć, że nie napotkałem jeszcze na ani jeden przypadek opętania przez demony. Jeśli chodzi o to zjawisko, zorientowałem się, jak niewiele w rzeczywistości wiemy o nim i jak niewiele mówi o nim Biblia. 

Miałem setki pacjentów, którzy sądzili, że są opętani przez demona. Wielu z nich słyszało "demoniczne głosy", nakazujące im czynienie zła. Z początku zdumiewające było dla mnie, że wszyscy oni mieli braki dopaminy w mózgu, co można było łatwo skorygować podając thorazynę lub inny silny środek uspokajający. Odkryłem, że wszystkie te "demony", z którymi miałem kontakt, byty uczulone na thorazynę i że niemal w każdym przypadku po tygodniu lub dwóch thorazyna powodowała, że "demony" odchodziły. Pomagało to pacjentowi lepiej dostrzec swoje prawdziwe wewnętrzne konflikty. Demony te byty jedynie halucynacjami słuchowymi. Troszcząc się o swoje poczucie własnej wartości pacjenci podświadomie wzmacniali własne niechciane myśli, aż wydawały im się realnymi głosami. Czuli się mniej winni, gdy mogli przekonać siebie, że myśli te pochodzą z zewnętrznego źródła ("demona"), a nie od nich samych. 

Nie zrozum mnie źle. Wierzę w Biblię i wierzę w jej nieomylność i bezbłędność. Wierzę, że demony rzeczywiście istnieją, ponieważ tak mówi Biblia. Wierzę, że prawdopodobnie istnieją osoby opętane przez demony w różnych częściach świata (Danny Korem, Paul Meier, The Fakers, Grand Rapids, MI, Baker Book House, 1980, ss. lfi0-161). 

Istnieje jednak wielu innych, którzy świadczą o tym, że spotkali osoby opętane przez demona. Kurt Kochl pisze: 

Kiedyś zaprosił mnie doktor Martin Lloyd-Jones żebym przemawiał przed grupą psychiatrów w Londynie. Podczas dyskusji, która nastąpiła po moim wykładzie, dwóch psychiatrów wstało i dość dogmatycznie stwierdziło, że opętanie jako takie nie istnieje. Natychmiast potem jednak wstało dwóch innych psychiatrów - obaj byli chrześcijanami - i powiedziało, że są nie tylko przekonani, że opętanie jest autentycznym zjawiskiem, lecz napotkali już takie przypadki w swojej praktyce - jeden z nich siedem, a drugi jedenaście (Kurt Koch, Demonology, Past and Present, Grand Rapids, MI, Kregel Publications, 1973, s. 32). 

W dziewiętnastym wieku w Chinach miały miejsce uderzające przypadki opętania przez demony opisane przez misjonarza Johna L. Neviusa. Gdy Nevius przybył do Chin, wierzył głęboko, że demony należały do epoki, która już przeminęła. Kiedy usłyszał relacje naocznych świadków opętania przez demony, uważał to za zabobony. Choć próbował usilnie, nie mógł jednak przekonać tych ludzi, że to, co widzieli i słyszeli, było rezultatem ich wyobraźni. W końcu fakty doprowadziły go do zmiany przekonania. Uwierzył nie tylko w istnienie demonów, lecz także w to, że opętanie jest faktem dokonującym się dzisiaj. 

Nevius tak pisze o swoich doświadczeniach: 

Przyjechałem do Chin z silnym przekonaniem, że wiara w demony i komunikowanie się z istotami duchowymi należą wyłącznie do wieku barbarzyńskiego i zabobonnego, a obecnie mamy do czynienia jedynie ze słabością umysłową i brakiem kultury. Zachęcałem Tu (jego chiński nauczyciel), aby mówił o swoich ulubionych tematach, ponieważ czynił to ze szczególną płynnością i zaangażowaniem, co dodawało różnorodności naszym surowym i skądinąd monotonnym studiom. Historie opowiadane przez Tu szybko jednak straciły urok. Próbowałem wszelkich sposobów, choć z niewielkim sukcesem, aby przekonać go, że jego poglądy są połączeniem ignorancji i fantazji. Nie mogłem jednak pominąć uderzającego podobieństwa między niektórymi jego opisami rzekomych faktów, a nauką Biblii o demonach. To podobieństwo uważałem jedynie za pozorne lub przypadkowe (John L. Nevius, Demon Possession, Grand ltapids, NI, Kregel Publications, 1968, ss. 9-10). 

Następnie Nevius opisuje swoje liczne i różnorodne doświadczenia z ludźmi opętanymi przez demony, co w końcu doprowadziło do zmiany jego przekonania w tej sprawie. 

Walter Martin podaje kilka przykładów opętania przez demony, których był świadkiem: 

Niedawno w San Fernando Valley w Kalifornii trzech dobrze zbudowanych pastorów próbowało utrzymać ważącą około sześćdziesięciu kilogramów dziewczynę opętaną przez liczne demony. Przez kilka minut skutecznie stawiała im opór, aż w końcu uległa. Mimo to potrafiła jednak - demonstrując ogromną nadprzyrodzoną moc - kopnąć w nogę jednego z mężczyzn tak mocno, że pojawiło się krwawienie. 

W Newport Beach w Kalifornii napotkałem przypadek opętania przez demona, którego świadkami było pięć osób włączając mnie. W tym przypadku dziewczyna mająca mniej więcej metr sześćdziesiąt wzrostu i ważąca około sześćdziesięciu kilogramów zaatakowała ważącego ponad dziewięćdziesiąt kilogramów mężczyznę i jedną ręką odrzuciła go na dwa metry. Potrzeba było nas czterech, włączając w to jej męża, by przytrzymać jej ciało w łóżku, gdy modliliśmy się w imieniu Jezusa Chrystusa o wypędzenie z niej demonów. 

W trakcie egzorcyzmu zorientowaliśmy się, że była opętana, ponieważ czciła szatana i w wyniku tego on przybył ze swymi siłami i objął nad nią władzę. Była doskonałym obrazem "kąkolu na polu pszenicy", jak powiedział Jezus (Mt 13,24-30). Poślubiła chrześcijanina, była córką pastora, nauczała kiedyś w szkole niedzielnej w chrześcijańskim kościele i z pozoru wydawało się, że wyznaje konsekwentnie chrześcijańską teologię. Ale przez cały ten czas drwiła wewnętrznie z kościoła i Chrystusa. Dopiero po egzorcyzmie została uwolniona i przyjęta Jezusa Chrystusa jako swego Pana i Zbawiciela. Dzisiaj wraz z mężem służą Jezusowi Chrystusowi jako misjonarze. 

Mam przyjaciela psychologa, który byt obecny wraz ze mną podczas egzorcyzmu w Newport Beach w Kalifornii. Zanim weszliśmy do pokoju, stwierdził: "Chcę ci powiedzieć, że nie wierzę w opętanie przez demony. Ta dziewczyna jest chora psychicznie". 

Odparłem: "Nie wykluczam tego. Wkrótce się przekonamy". 

Gdy weszliśmy do pokoju i zamknęliśmy drzwi, wkrótce objawiła się nadprzyrodzona sita dziewczyny. Nagle z jej ciała wydobył się całkowicie obcy głos, który z grymasem na jej twarzy (ona sama była nieprzytomna - poświadczył to psycholog) powiedział: "Przetrwamy was!". 

Psycholog spojrzał na mnie i powiedział: "Co to było?" 

"To jest to, w co ty nie wierzysz" - odparłem. 

Przez następne trzy i pół godziny egzorcyzmowaliśmy to, w co nie wierzył psycholog! 

Gdy kończyliśmy egzorcyzm, nic tylko wierzył już gorąco w istnienie szatana, lecz także w demoniczne opętanie i biblijny egzorcyzm. Teraz wie, że istnieją istoty żyjące w innym wymiarze, które są zdolne do przeniknięcia w nasz wymiar i sprawowania kontroli nad ludźmi! (Walter Martin, Exorcism: Fact or Fable, Santa Ana, CA, Vision House Publishers, 1975, s. 17-18.21). 

Podsumowując możemy stwierdzić, że choć większość przypadków rzekomego opętania przez demony okazuje się w rzeczywistości czymś całkiem innym, nie zaprzecza to faktowi, że opętanie przez demony może pojawiać się dzisiaj i rzeczywiście się pojawia. Należy być jednak bardzo ostrożnym, zanim uzna się kogoś za opętanego przez demona, gdyż jego problemy mogą być natury fizjologicznej lub psychologicznej. 

Tylko dojrzały chrześcijanin, doświadczony i utwierdzony przez Pana w poradnictwie i walce duchowej, powinien brać aktywny udział w stawianiu diagnozy lub terapii rzekomych przypadków opętania przez demona. Ludzkie ciało, umysł i duch są tak skomplikowane i wzajemnie ze sobą powiązane, że potrzeba rozeznania duchowego połączonego z solidną wiedzą, aby móc w odpowiedzialny sposób zająć się przypadkami wyglądającymi na opętanie przez demona. 

Jeżeli znasz kogoś, kto może być opętany przez demona i chce pomocy, możesz i powinieneś modlić się za niego i skierować go do kogoś, kto posiada odpowiednie kwalifikacje, by pomóc. Jest dla niego nadzieja: Bóg może uwolnić go i uwolni od wszystkiego, co go trzyma w niewoli, czy będą to siły demoniczne czy też problemy fizjologiczne lub psychologiczne. 

Pismo wzywa nas, abyśmy nałożyli pełną zbroję Bożą, byśmy mogli ostać się wobec podstępnych ataków diabła (Ef 6, 11). Aby wytrwać, musimy uznać, że diabeł istnieje, poznać jego metody, motywy oraz ograniczenia. Wiedząc to wszystko, będziemy mogli walczyć z szatanem i odpierać jego ataki, postępując według zasad, które dał nam Bóg: 

Obleczcie pełną zbroję Bożą, byście mogli się ostać wobec podstępnych zakusów diabła. Nie toczymy bowiem walki przeciw krwi i ciału, lecz przeciw zwierzchnościom, przeciw władzom, przeciw rządcom świata tych ciemności, przeciw pierwiastkom duchowym zła na wyżynach niebieskich. Dlatego weźcie na siebie pełną zbroję Bożą, abyście w dzień zły zdołali się przeciwstawić i ostać, zwalczywszy wszystko. Stańcie więc do walki przepasawszy biodra wasze prawdą i oblókłszy pancerz, którym jest sprawiedliwość, a obuwszy nogi w gotowość głoszenia dobrej nowiny o pokoju. W każdym położeniu bierzcie wiarę jako tarczę, dzięki której zdołacie zgasić wszystkie rozżarzone pociski złego. Weźcie też hełm zbawienia i miecz Ducha to jest słowo Boże (Ef 6, I I-17). 

9. Satanizm

9.1. Kult szatana
9.2. Czarna msza
9.3. Tradycyjny satanizm
9.4. Kościół szatana
9.5. Nastolatki, zaangażowane w satanizm

Satanizm to odgałęzienie okultyzmu praktykujące najokrutniejsze rytuały, jakie tylko mogły przyjść człowiekowi na myśl. W tym rozdziale będziemy badać fakty o zastępach piekła i ojcu kłamstw, szatanie. Biblia ma wiele do powiedzenia na temat głównego wroga Boga. Mamy być świadomi jego podstępów (Ef 6, 16) i mamy być trzeźwi, opierać się jemu i trwać mocno w wierze (1 P 5,8-9).

9.1. Kult szatana

Oddawanie czci szatanowi posiada głębokie korzenie historyczne i wyraża się różnymi sposobami. Czarna magia, czarna msza, aspekty kultury narkotykowej, krwawe ofiary, rytuały polegające na znęcaniu się seksualnym i fizycznym - wszystkie te rzeczy posiadają związki z satanizmem. 

W książce "Escape from Witchcraft" Roberta Blankenship wyjaśnia, co napisały do niej dwie dziewczyny, obie satanistki, na temat swego rytuału inicjacyjnego: 

Musiały pójść o północy na cmentarz, przejść pod krzyżem o wysokości człowieka i wyrzec się wszelkiej wiary w Chrystusa. Później miał miejsce rytuał, w którym dziewczyny musiały pić krew zwierząt, z których żywcem zdjęto skórę (Roberta Blankcnship, Escape from Witchcraft, Grand Rapids, N1, Zondertvan Publishing House, 1972,s. 1 ). 

Lynn Walker komentuje: 

W kwietniu 1973 roku w pobliżu Daytona Beach na Florydzie, znaleziono pobite i okaleczone ciało siedemnastoletniego chłopca Rossa Mike'a Cochrana. Agencja prasowa Associated Press doniosła, że według; policji Cochran padł ofiarą czcicieli szatana: został zabity w szalonym rytuale ofiarniczym. 

Lynn McMillon, profesor z Oklahoma Christian College, donosi: "Pewien odłam satanizmu koncentruje się przede wszystkim na klubach seksualnych, odbywających swoje orgie w połączeniu z satanistycznymi rytuałami. Inna odmiana satanistów to grupy nastawione na narkotyki" (Lynn Walkcr, Supernatural Power and the Occult, Austin, TX, Firm Foundation Publishing House, brw., s. 1). 

Podczas spotkania South Carolina Medical Association doktor George Bruce stwierdził, że w całej Południowej Karolinie tysiące ludzi angażuje się w kulty satanistyczne. Bruce wyjaśnił, że głównym powodem angażowania się młodzieży w kult szatana jest samotność (,,Satanism Dominates Thousands inˇSouth Carolina, The State, Columbia, South Carolina, 27 kwietnia 1991,s. 3B). 

Levis Marshall, zastępca szeryfa, stwierdził na sesji Stowarzyszenia, że satanizm jest szeroko rozpowszechniony: "Nasze najtrudniejsze zadanie polega na uświadomieniu ludziom, że to się dzieje". 

Marshall wyjaśnił: "Ludzie decydują się na to, ponieważ sądzą, że otrzymają moc (...). Oni mają sposoby osiągania tego, czego chcą, a także karania ludzi". Marshall dodał: "Jeżeli chcesz wiedzieć, jak zła jest. sytuacja okultystyczna, to dowiedz się, że jest podobna do sytuacji z narkomanią" (ibid., s. 36). 

Narodowy Instytut Zapobiegania Przestępczości udokumentował cztery i pół tysiąca organizacji okultystycznych, mających powiązania z biznesem i grupami militarnymi. Według Instytutu coraz więcej gwałtownych zgonów związanych jest z aktywnością satanistyczną ("Satanism: Many Teens Involved", The Knoxville News Sentinel, 28 września 1990, s. A1).

9.2. Czarna msza

Czarną mszę odprawia się na cześć diabła podczas sabatu czarownic. Praktykowana jest przez wiele grup satanistycznych. Rytuał jej jest odwróceniem mszy rzymskokatolickiej i bezczeszczeniem przedmiotów używanych przy oddawaniu czci Bogu. Na ołtarzu często rozciągnięta jest naga kobieta, a arcykapłan kończy rytuał odbywając z nią stosunek seksualny. 

Czasami uczestnicy piją krew zwierzęcia oraz jedzą ludzkie ciało, parodiując rytuał komunii. Ofiary z ludzi, choć rzadkie, należą również do rytuału czarnej mszy. 

Czarna msza zawiera wiele innych odrażających praktyk, które nie nadają się do opisywania. Jest wypaczeniem i bezczeszczeniem prawdziwego kultu Boga i jest bluźnierczą zniewagą dla wszystkich wierzących w Chrystusa. 

Clifford Wilson i John Walton opisują czarną mszę: 

Zazwyczaj niewielka grupa ludzi siedzi przed stołem zakrytym purpurowym nakryciem ołtarzowym z zapalonymi świecami. Nad "ołtarzem" wisi odwrócony krzyż i obraz diabła - pół człowieka, pół zwierzęcia. Arcykapłan staje przy stole ubrany w biskupie szaty. Ma zawieszony na sobie odwrócony krzyż. Rzuca większy krzyż na podłogę. "Szechaforasz!" - krzyczy. Jest to prawdopodobnie najpotężniejsze słowo wypowiadane podczas satanistycznego kultu. Według Talmudu (żydowska księga praw cywilnych i religijnych oraz kodeksu etycznego) było to tajemne, mistyczne słowo wypowiedziane przez Boga, gdy stworzył świat. Następnie pluje na krzyż, wykonuje obsceniczny gest i wota: "Bądź pozdrowiony, szatanie!" Tak zaczyna się chorobliwy i bluźnierczy rytuał, w którym czciciele szatana odmawiają wstecz modlitwę Pańską i drwią z sakramentów kościoła. Pewien cytat z "Satanistycznej Biblii" La Vey'a stwierdza: "Błogosławieni silni, albowiem oni posiądą ziemię" i "Jeżeli ktoś uderzy cię w policzek, uderz go w drugi!" 

Podczas zgromadzeń satanistycznych często ma miejsce nagość. Podczas inicjacji czarownicy jest ona symbolicznie "składana na ofiarę" dla boga słońca, a ceremonia ta ma miejsce, gdy leży naga na ołtarzu. Mówi się, że moc czarownicy jest wzmacniana przez tajemniczą siłę znajdującą się w jej ciele, która rzekomo ulega osłabieniu po nałożeniu ubrania. Ich ułuda polega na tym, że zyskają przyjemność i rozkosz w tym świecie, zwłaszcza natury zmysłowej, a w nadchodzącym wieku szatan pokona chrześcijańskiego Boga i powróci do niebios, z których kiedyś został wyrzucony. Ziemscy wyznawcy szatana, według tej ułudy, będą następnie mieć udział w owocach wiecznej mocy wraz z jego duchowymi sitami (Clifford Wilson, John Weldon, Occult Shock and Psychic Forces, San Diego, Master Books, 1980, s. 10) 

Czarna msza jest wyraźnym dzisiejszym obrazem okultyzmu tak zdecydowanie potępionego przez Boga w Starym i Nowym Testamencie. Nie jest możliwe służyć równocześnie szatanowi i Jezusowi Chrystusowi. Chrześcijanie nie powinni mieć nic do czynienia z czarną mszą ani żadną praktyką satanistyczną czy czarnoksięską. Są to przekręcenia prawdziwej ewangelii. Jako takie przynoszą wieczną śmierć, a nie wieczne życie obiecane przez Jezusa Chrystusa. 

Nadejdzie dzień, w którym nawet szatan, jego demony i ludzie związani okultyzmem nie będą już dłużej odprawiać czarnej mszy, lecz będą zmuszeni uklęknąć przed Jezusem Chrystusem jako Panem: 

Aby na imię Jezusa zgięło się każde kolano istot niebieskich i ziemskich, i podziemnych, i aby wszelki język wyznał, że Jezus Chrystus jest Panem - ku chwale Boga Ojca (Flp 2, l0- 11 ). 

9.3. Tradycyjny satanizm

Aż do czasów współczesnych satanizm posiadał bardziej utajnione grupy niż obecnie. W przeszłości we wszystkich aspektach satanizmu dominowały elementy antyreligijne i antyteistyczne. Choć inaczej jest w dzisiejszym satanizmie, ten tradycyjny ciągle wiązany jest z czarną magią i rytualizmem. 

Kult osobowego i pełnego mocy diabła zajmuje centralne miejsce w tradycyjnym satanizmie. Osoby w niego zaangażowane odrzucają chrześcijaństwo, za swego Boga wybierają jednak Lucyfera, o którym mówi Biblia. W książce "The Occult Sourcebook" czytamy: 

Tradycyjnie satanizm był interpretowany jako kult zła. Religia założona dokładnie na tych zasadach, które chrześcijaństwo odrzuca. Jako taki satanizm istnieje tylko tam, gdzie istnieje chrześcijaństwo, i może być zrozumiany tylko w kontekście światopoglądu chrześcijańskiego. Wszystko zostaje odwrócone: chrześcijański diabeł staje się bogiem satanisty, chrześcijańskie cnoty stają się wadami, a wady przekształcone są w cnoty. Życie interpretowane jest jako ciągła walka między mocami światłości i ciemności, przy czym satanista walczy po stronie ciemności, wierząc, że ostatecznie ona osiągnie zwycięstwo (Neville Drury, Gregory Tillet, The Occult Sourcebook, London, Rout Redge and Kegan Paul, Ltd., 1978, s. 149). 

W tej kategorii satanizmu znajdujemy satanistyczne czary, w których czarownicy są zaangażowani po najciemniejszej stronie złego. 

Tutaj też można znaleźć źródło zauważanego obecnie wzrostu narkomanii i zboczeń seksualnych związanych z diabłem. 

W czasach współczesnych w Anglii i Europie, a zwłaszcza w Stanach Zjednoczonych, pojawiły się pewne grupy, które wykorzystując pobłażliwość społeczeństwa zdecydowały się na nadanie rozgłosu swojej działalności. Najsławniejsze z nich to Kościół Szatana, założony w San Francisco w roku 1966 przez Antona Szandora La Vey'a. Grupa ta posiada obecnie wiele tysięcy członków i działa jako kościół w całych Stanach Zjednoczonych. 

Naśladuje go kilka innych grup. Niektóre powstały jako wiece "czarnych czarów". Gang Mansona, w którym praktykowano dziwaczną mieszaninę satanizmu i okultyzmu, zdobył dla satanizmu w Ameryce wiele niekorzystnego rozgłosu, w rzeczywistości doprowadziło to jednak do większego zainteresowania tym tematem. Ponieważ coraz więcej ludzi odrzuca tradycyjne wartości moralne, ruch satanistyczny niewątpliwie będzie cieszył się silnym oddziaływaniem (Drury, op. cit., s. 154). 

Williarn Petersen w swojej książce "Those Curious New Cults" w rozdziale poświęconym dzisiejszemu satanizmowi zwraca uwagę na fakt, że od połowy dekady lat sześćdziesiątych satanizm wraca z nową siłą. Podkreśla, że katalizatorem tego silnego nawrotu stał się film "Rosemary's Baby". Na temat tego filmu stwierdza: 

Anton Szandor La Vey [założyciel i] samozwańczy arcykapłan Kościoła Szatana w San Francisco oraz autor "Biblii satanistycznej" grał rolę diabła. Później nazwał ten film: "Najlepszą reklamą satanizmu od czasów inkwizycji". I niewątpliwie jest to prawda (New Canaan, CT, Keats Publishing, Inc., 1973, s. 75). 

Wielu ludzi z różnych środowisk angażuje się w satanizm. Pochodzą z różnych grup wiekowych, mają różne wykształcenie i pracują w różnych zawodach.

9.4. Kościół Szatana

Choć "Kościół Szatana" brzmi jak sprzeczność terminów, coś takiego istnieje i w działaniu swoim podkreśla materializm i hedonizm. Szatan dla wyznawców tego kościoła jest bardziej symbolem niż rzeczywistością. Pod tym względem różnią się oni od innych form satanizmu. Interesują ich cielesne i światowe przyjemności, jakie oferuje ludzkość. 

La Vey ma wśród swych przodków Rosjan, Rumunów i Alzatczyków. Przed założeniem tego kościoła pracował w cyrku, grał na organach w nocnych klubach i był policyjnym fotografem. Przez cały ten czas studiował okultyzm. 

La Vey wypowiada się na temat swojego kościoła: 

Świątynia wspaniałej swobody zmysłowej, która byłaby frajdą dla ludzi (...), ale głównym celem było zgromadzenie grupy podobnie myślących ludzi, by wykorzystać ich połączoną energię dla wywołania tej mrocznej siły natury, która zwie się szatanem (Drury, Occult Sourcebook, s. 77). 

Na temat satanizmu La Vey stwierdza tak: 

Jest to jaskrawo egoistyczna, brutalna religia. Jest oparta na wierze w to, że człowiek jest wewnętrznie stworzeniem egoistycznym i uciekającym się do przemocy, że życic jest darwinowską walką przetrwanie najlepiej dostosowanych, że ziemią będą rządzić ci, którzy walczą, by zwyciężyć (ibid., s. 78).

Najważniejsze fakty dotyczące Kościoła Szatana

La Vey jest obecnie arcykapłanem tego kościoła, który popiera wszelkiego rodzaju aktywność seksualną satysfakcjonującą potrzeby człowieka, czy będzie to heteroseksualizm, homoseksualizm, cudzołóstwo czy niewierność w małżeństwie. Oto fragment filozofii La Vey'a: 

Nie wierzę, że magia jest czymś nadprzyrodzonym, a jedynie, że jest czymś normalnym. To znaczy działa z powodów, których nauka jeszcze nic rozumie. Jako szamana lub magika interesuje mnie uzyskanie recept. Jako naukowiec poszukuję formuł. Gdy przyrządzam zupę, nic myślę o reakcjach chemicznych zachodzących między, ziemniakami i marchwią. Obchodzi mnie tylko to, czy uzyskam smak, jakiego pragnę. Podobnie gdy chcę rzucić na kogoś urok, nie myślę o mechanizmach naukowych, czy to z punktu widzenia psychosomatycznego, psychologicznego czy jakiegokolwiek innego. Obchodzi mnie tylko to, jak najlepiej rzucić na kogoś urok. Jako magik zajmuję się skutecznym wykonaniem tego, a nie wyjaśnieniem  co jest zadaniem uczonego (La Vey 1968). (Marcello Truzzi, "Toward a Sociology of the Occult: Notes on Modern Witchcraft", Religious Movements in Contentporary America, Irving I. Zaretsky, Mark T. Leone, red., Princeton University Press, 1974, s. 631). 

Truzzi następująco opisuje kościół szatana: 

W końcu dochodzimy do głównej grupy satanistycznej działającej dzisiaj w Stanach Zjednoczonych. Jest to Międzynarodowy Kościół Szatana. Grupa ta jest leganie zarejestrowana jako kościół. Posiada rozwiniętą hierarchię i strukturę biurokratyczną, co powoduje, że nie jest już dłużej kultem i twierdzi, że posiada ponad dziesięć tysięcy członków na całym świecie. Większość z nich to jednak jedynie osoby zamawiające materiały poczty, odizolowane geograficznie. Z całą pewnością jest jednak przynajmniej kilka tysięcy aktywnych i zdyscyplinowanych uczestników w różnych grotto (jak nazywają się ich społeczności) na całym świecie. Grotto wzrastają gwałtownie w tym kraju. Obecnie działa ich około tuzina. 

Arcykapłan i założyciel tego kościoła Don Szandor La Vey (...) napisał "Biblię satanistyczną" (La Vey 19G9), która sprzedała się już w ponad sześciuset tysiącach egzemplarzy i obecnie drukowana jest po raz trzeci w miękkich okładkach. La Vey publikuje również miesięczny biuletyn dla prenumerujących go członków kościoła. Regularnie odpowiada na pytania w pewnym czasopiśmie, a ostatnio napisał książkę na temat rozpoznawania ludzi, którzy nadawać się będą na satanistycznych czarowników (Truzzi, s. 632.) 

Istnieje lista dziewięciu satanistycznych twierdzeń, z którymi muszą zgodzić się wszyscy członkowie. Stwierdzają one, że szatan reprezentuje podążanie za zmysłami, żywotną egzystencję, nieskażoną mądrość, dobroć tylko dla tych, którzy na nią zasługują, zemstę, odpowiedzialność tylko wobec odpowiedzialnych, zwierzęcą naturę człowieka, wszystkie "tak zwane grzechy" i że jest "najlepszym przyjacielem, jakiego kościół kiedykolwiek posiadał, ponieważ dawał mu zajęcie przez wszystkie te lata 

Kościół satanistyczny jest silnie materialistyczny i antychrześcijański. Poszukiwanie przyjemności stanowi filozofię życia jego członków. To, co świat oferuje przez szatana, jest w pełni wykorzystywane w Kościele Szatana. 

9.5. Nastolatki zaangażowane w satanizm

Dlaczego dzieci i nastolatki - a także dorośli - angażują się w satanizm? Nie dlatego, że są źli, szaleni czy ogarnięci manią. Jest tak dlatego, że posiadają pewne potrzeby. Dźwigają straszliwy ciężar osobistych zranień i niespełnionych pragnień. Łatwo można na nich oddziaływać. Często doświadczają wyobcowania z rodziny i brak im poczucia własnej wartości. Brak im celu życia, posiadają natomiast głębokie pragnienie przynależności. Żyją w poczuciu samotności i potrzebują akceptacji. Ci młodzi ludzie znajdują się pod silnym wpływem presji rówieśniczej. Gorąco pragną mocy, którą obiecuje satanizm. Wszystkie powyższe potrzeby mogą pociągnąć człowieka w stronę satanizmu, a siły pociągania dodaje im częste odwoływanie się przez satanistów do wolności: jesteś wolny, by czynić, cokolwiek zechcesz. 

Wielu młodych ludzi oczekuje, że satanizm zaspokoi ich potrzeby. 

Rozpoznanie motywacji zaangażowania w kult satanistyczny jest kluczem nie tylko do zrozumienia obecnego zjawiska, lecz także przeciwstawienia się mu. W artykule zatytułowanym "Assessment and Intervention With Adolescents Involved in Satanism" czytamy: 

Gdy młodzi ludzie wyrażają powody swego zainteresowania satanizmem, na czoło wysuwa się kilka głównych tematów. Najczęstszym powodem zaangażowania młodzieży w satanizm jest moc. Ci młodzi ludzie czują się pozbawieni mocy i pragną posiąść poczucie osobistej siły. Ponieważ dorośli i rówieśnicy przejawiają strach i pogardę wobec satanizmu, ci młodzi ludzie uzyskują poczucie mocy przez świadomość uczestnictwa w tajemnych sprawach, które wyprowadzają innych z równowagi. 

Potrzeba buntu i indywidualizmu u nastolatka może wyrazić się zaangażowaniem w satanizm. Bunt może być skierowany przeciw władzy, społeczeństwu, rodzinie lub religii. Na przykład, dla osoby pragnącej odrzucić chrześcijańskie wartości, satanizm może wydawać się doskonałym wyborem. Wielu młodych ludzi może angażować się w satanizm po prostu z ciekawości lub pragnienia dowiedzenia się czegoś więcej o rzeczy zakazanej.

Dla nastolatków, którzy czują się wyobcowani, satanizm może stanowić sposób na włączenie się do grupy. Kryteria członkostwa w grupach satanistycznych nie są szczególnie restrykcyjne. Osoba, która czuje, że jest ofiarą okoliczności, może uzyskać w satanizmie poczucie kontroli nad swym życiem. Młody człowiek, który czuje się oderwany od dzisiejszej kultury, może znaleźć w satanizmie poszukiwaną pozycję przez wiedzę i wspólną świadomość tych, którzy są weń zaangażowani (...). Satanizm jest jedną z form ucieczki. Młodzi ludzie stwierdzają, że kult szatana stanowi dla nich ucieczkę od nudy, przez zaangażowanie się w czynności, w których mogą znaleźć silne podniecenie (Barbara Wheeler, Spence Wood, Richard Hath, "Assessment and Intervention With Adolescents Involved in Satanizm", Social Word, listopad-grudzień 1988 s. 548.) 

Uczeni podkreślają: 

Kulty satanistyczne koncentrują swoje wysiłki rekrutacyjne na młodych, białych mężczyznach - inteligentnych, niedocenionych, którzy czują się przytłoczeni i bezsilni, którzy często pochodzą z dość bogatych rodzin i poszukują czegoś podniecającego. 

Młodzi ludzie, którzy mają pieniądze, czas i są znudzeni ("Satanism: Many Teens Involved" The Knoxville News Sentinel, 28 września 1990, s. A1). 

Jaquie Baladis, były członek kultu, pisze o tym, jak przeprowadza się rekrutację i "pranie mózgów" młodych ludzi: 

Młodzi i samozwańczy sataniści są rekrutowani do kultu przez przynęty obiecujące towarzystwo, podniecenie, darmowy seks, darmowe narkotyki, pieniądze, moc i uznanie. Przynęty te są bardzo przekonujące dla osoby żyjącej w dysfunkcjonalnej rodzinie, której wartości znajdują się w konflikcie z wartościami uznawanymi przez rodzinę lub społeczeństwo. Rekrutacji dokonuje się w szkołach, parkach, kościołach satanistycznych i niesatanistycznych, księgarniach okultystycznych, dworcach autobusowych i kolejowych, centrach poradniczych, ośrodkach opiekuńczych, na prywatkach, podczas kiermaszy parapsychologicznych, zjazdów miłośników literatury fantastyczno-naukowej, koncertów zespołów heavy metalowych, fantazyjnych przedstawień, w które angażuje się publiczność, satanistycznych sieci komputerowych i bezpłatnych telefonów" (Jerry Johnston, The Edge of Evil: The Rise of Satanism in North America, Dallas: Word Publishing, 1989, s. 9- 99).

Wniosek

Rozważając problem kultu szatana, rytualistycznego znęcania się nad ofiarami satanistów czy osobistego zaangażowania w satanizm trzeba pamiętać, że ostateczne zwycięstwo jest w Jezusie Chrystusie. Szatan jest istotą stworzoną i nie posiada wszechmocnej potęgi, lecz raczej nadprzyrodzoną moc. Pamiętaj: "Szatan jest potężny, lecz Bóg jest wszechpotężny". Podczas konfrontacji z satanizmem ważne jest, by znać swoją władzę nad mocami duchowymi władzę, która jest w Jezusie Chrystusie. 

Biblia zapewnia nas o mocy Boga i uczy prawdy na temat szatana i jego władzy. 

W Liście do Efezjan 1, 18-23 czytamy: 

[Niech Bóg da] wam światłe oczy serca, tak, byście wiedzieli, czym jest nadzieja waszego powołania, czym bogactwo, chwały Jego dziedzictwa wśród świętych i czym przemożny ogrom Jego mocy względem was, wierzących - na podstawie działania Jego potęgi i siły. Wykazał On je, gdy wskrzesił Go z martwych i posadził po swojej prawicy na wyżynach niebieskich, ponad wszelkim innym zwierzchności i władzą, i mocą, i panowaniem, i ponad wszelkim innym imieniem wzywanym nic tylko w tym wieku, ale i w przyszłym. I wszystko poddał pod Jego stopy, a Jego samego ustanowił nade wszystko Głową dla Kościoła, który jest Jego ciałem, pełnią Tego, który napełnia wszystko wszelkimi sposobami. 

W Liście do Kolosan 3, 1-3 czytamy: 

Jesteście więc razem z Chrystusem powstali z martwych, szukajcie tego, co w górze, gdzie przebywa Chrystus zasiadając po prawicy Boga. Dążcie do tego, co w górze, nie do tego, co na ziemi. Umarliście bowiem i wasze życic jest ukryte z Chrystusem w Bogu. Gdy się ukaże Chrystus, nasze życie, wtedy i wy razem z nim ukażecie się w chwale.

12. Konkluzja

Istnienie zła i sfery nadprzyrodzonej, prowadzonej przez szatana i będącej terenem działania jego demonicznych zastępów, jest rzeczywistością.

Szatan używa wielu podstępów, a jego metody są bardzo różnorodne. Jako wierzący nie jesteśmy wzywani do badania wszystkich zjawisk okultystycznych. Zaprzątnięcie umysłu metodami szatana nie jest najlepszym środkiem obrony przed naszym wrogiem, oskarżycielem braci. Nie znaczy to jednak, że mamy nic nie robić. Przeciwnie, jako wierzący jesteśmy wezwani do trzech głównych działań.

Po pierwsze, mamy rozumieć - rozumieć, że szatan został już pokonany. Śmierć Chrystusa i jego zmartwychwstanie przypieczętowało los i zniszczenie szatana. Fakt ten stał się dla nas rzeczywistością, gdy zaufaliśmy Chrystusowi.

Po drugie, mamy wiedzieć - wiedzieć, jaka jest strategia szatana. Nie musimy znać wszystkich jego metod, lecz raczej jego sposób działania. Obejmuje to jego ukrywanie się pod postacią anioła światłości. Sposób działania szatana, poza bezpośrednim atakiem kłamstwa, obejmuje również bardziej subtelną i często wykorzystywaną sztukę podstępu. Stara się pociągnąć nas przez rzeczy tego świata i pokusy ciała. Jego pragnieniem jest zastąpienie Bożego planu jego fałszerstwem, tak jak próbował zrobić to w ogrodzie Eden.

Po trzecie, oprócz posiadania dobrej obrony świadomości naszej pozycji w Chrystusie i rozpoznawania strategii szatana musimy w naszym działaniu przyjąć postawę ofensywną. Oznacza to poznawanie Boga i czynienie go znanym. Gdy zbliżamy się do naszego Pana i dzielimy się ewangelią z innymi, zadajemy ciosy szatanowi - Pan posługuje się nami, aby budować swoje królestwo i doprowadzić do zniszczenia władzy szatana. Nasza władza nad szatanem nie pochodzi bowiem z naszej mocy, lecz z mocy Boga i z wykonywania jego planu - dzielenia się ewangelią. Dlatego właśnie Jezus powiedział w Ewangelii Łukasza, że nie powinniśmy cieszyć się z władzy nad demonami, lecz z tego, że nasze imiona zapisane są w księdze życia (Łk 10,17-20).

Paweł stwierdza wyraźnie: "Ja bowiem nie wstydzę się ewangelii, gdyż jest ona mocą Bożą dla zbawienia każdego, kto wierzy" (Rz 1,16). Głoszenie ewangelii jest naszym celem nawet pośród wszystkich konfliktów, które szatan i świat usiłują nam narzucić. Nakazem dla wierzących jest wzrastanie w ewangelii i dzielenie się nią z innymi.

Jest to obrazowo i wyraźnie zilustrowane w szóstym rozdziale Listu Pawła do Efezjan. Główna myśl tego rozdziału często nie jest dostrzegana, gdyż przeważnie akcent kładzie się na "zbroi Bożej". To nie jest główna myśl Pawła. Powodem, dla którego Paweł pisze o zbroi potrzebnej dla przeciwstawienia się mocom ciemności, jest potrzeba głoszenia ewangelii (Ef 6,18-20).

We fragmencie Listu do Efezjan 6,10-20 Paweł podkreśla, że prawdziwa bitwa toczy się z siłami zła w sferach niebieskich i że jego celem w życiu jest szerzenie ewangelii. Pod koniec tej księgi, w kontekście fragmentu dotyczącego zbroi Bożej, apostoł modli się, by mógł bez przeszkód głosić ewangelię. Modlitwę tę umieszcza tutaj celowo, nie przypadkiem. Skoro Paweł uznał za właściwe zakończenie swojej wypowiedzi o sitach ciemności w ten sposób, podobnie czynimy my:

W końcu bądźcie mocni w Panu - siłą Jego potęgi. Obleczcie pełną zbroję Bożą, byście mogli się ostać wobec podstępnych zakusów diabła. Nie toczymy bowiem walki przeciw krwi i ciału, lecz przeciw zwierzchnościom, przeciw władzom, przeciw rządcom świata tych ciemności, przeciw pierwiastkom duchowym zła na wyżynach niebieskich. Dlatego weźcie na siebie pełną zbroję Bożą, abyście w dzień zły zdołali się przeciwstawić i ostać, zwalczywszy wszystko. Stańcie więc do walki przepasawszy biodra wasze prawdą i oblókłszy pancerz, którym jest sprawiedliwość, a obuwszy nogi w gotowość głoszenia dobrej nowiny o pokoju. W każdym położeniu bierzcie wiarę jako tarczę, dzięki której zdołacie zgasić wszystkie rozżarzone pociski złego. Weźcie też hełm zbawienia i miecz Ducha, to jest słowo Boże - wśród wszelkiej modlitwy i błagania. Przy każdej sposobności módlcie się w Duchu. Nad tym właśnie czuwajcie z całą usilnością i proście za wszystkich świętych i za mnie, aby dane mi było słowo, gdy usta moje otworzę, dla jawnego i swobodnego głoszenia tajemnicy Ewangelii, dla której sprawuję poselstwo jako więzień, ażebym jawnie ją wypowiedział, tak jak powinienem (Ef 6,10-20).

13. Władza wierzącego

W centrum okultyzmu, czy to otwarcie czy w ukryciu, działa "anioł światłości" czyli szatan. Apostoł Piotr ostrzega wierzących przed naszym głównym wrogiem, gdy pisze: "Bądźcie trzeźwi! Czuwajcie! Przeciwnik wasz, diabeł, jak lew ryczący krąży szukając kogo pożreć" (l P 5,8).

Chrześcijanie często mają tendencję "zrzucania wszystkiego na diabła", podczas gdy w rzeczywistości do grzechu lub błędu mogła doprowadzić ich własna bezmyślność lub cielesna natura. Można jednak powiedzieć również, że nawet gdy od Pana odciągają nas nasza cielesna natura lub świat - a nie bezpośrednio diabeł - prawdą jest jednak, że szatan i armia jego demonów pragnie właśnie tego, żebyśmy zostali wciągnięci w normy tego świata.

Szatan ostatecznie pragnie, abyśmy postępowali według pożądań ciała - i to on jest "bogiem tego świata" (Ef 2,1-10). Choć nie zawsze jest zaangażowany bezpośrednio, jego nadrzędnym celem jest pokonanie Boga, a dla nas oznaczałoby to naszą porażkę.

Władza wierzącego oznacza władzę, którą posiada nad szatanem i jego próbami zniweczenia Bożego zamiaru dla naszego życia oraz jego próbami pokonania nas.

Jedna z najważniejszych prawd biblijnych na całą resztę twojego życia znajduje się na tych stronach.

Gdy studiujesz Stary Testament, widzisz, że ludzie zaangażowani byli w ciągłą walkę z szatanem i toczyli wiele bitew duchowych. Gdy studiujesz życie Chrystusa i Pawła oraz innych apostołów, widzisz ciągłą walkę duchową. Chrześcijanie w dzisiejszych czasach również stają wobec wielu bitew duchowych.

Cieszę się bardzo, że nauczyłem się prawdy o władzy wierzącego, zanim udałem się do Ameryki Południowej. Władza wierzącego należy do każdego prawdziwego dziecka Bożego. Daje ona tak wiele władzy nad wrogiem, że szatan próbuje odebrać wierzącym wiarę we władzę, którą posiadają.

Po raz pierwszy poznałem władzę wierzącego podczas tygodnia wielkanocnego w Balboa. Przybyło tam około pięćdziesięciu tysięcy uczniów szkół średnich i studentów. Z pomocą Andre Kole, iluzjonisty, mieliśmy wypełnioną olbrzymią salę przez kilka wieczorów po kolei - na dwa lub trzy spotkania w ciągu wieczoru. Tak wielu ludzi przychodziło na nasze spotkania, że okoliczne bary świeciły pustkami. Niektórych ludzi bardzo to drażniło. Drugiego wieczoru pewien mężczyzna z klubu nocnego postanowił zepsuć nasze spotkanie. Sądził, że jeśli rozbije jedno z nich, wszystko się skończy.

Gdy Andre był w trakcie swojego przedstawienia, człowiek ten podjechał swoim Dodge Dartem na pełnych obrotach silnika. Z ogłuszającym hałasem puścił sprzęgło i ruszył w dół ulicy. Oczywiście, wszyscy w naszej sali zaczęli rozglądać się, by zobaczyć, kto powoduje ten hałas. W końcu Andre usadził ich na miejsca.

Wtedy ten człowiek zjawił się ponownie. Zatrzymał się przed wejściem, włączył najwyższe obroty i ruszył w dół ulicy. Tym razem wszyscy zaczęli szeptać między sobą i zastanawiać się, co się dzieje. Niektórzy wstali, próbując wyjrzeć przez okno.

Kiedy człowiek ten wrócił znowu, wiedziałem, że jeżeli powtórzy swoją próbę jeszcze raz, rozbije nam spotkanie. Zwróciłem się do Gene Huntsmana, jednego z członków naszego personelu, i powiedziałem: "Myślę, że szatan próbuje rozbić nasze spotkanie. Wyjdźmy na zewnątrz i skorzystajmy z władzy wierzącego". Wyszliśmy więc i pomodliliśmy się bardzo prostą modlitwą. Gdy samochód pojawił się ponownie, zaczął powtarzać swój manewr, ale tym razem, gdy puścił sprzęgło - huk! Końcowa część samochodu rozsypała się po całej ulicy. Tym razem po prostu podziękowaliśmy Panu, podeszliśmy do niego i zepchnęliśmy z ulicy. Gdy dzieliłem się z nim Czterema Prawami Duchowego Życia, przypominałem sobie, że Jezus powiedział, że dana mu jest wszelka władza w niebie i na ziemi. Aby zobaczyć jaka. to władza, spójrzmy na Ewangelię Łukasza 10,19: "Oto dałem wam władzę stąpania po wężach i skorpionach, i po całej potędze przeciwnika, a nic wam nie zaszkodzi".

Występują tutaj dwa greckie słowa tłumaczone jako władza i potęga. Pan mówi: "Dałem wam władzę nad potęgą przeciwnika". Chrześcijanin nie ma większej potęgi niż szatan, lecz ma władzę nad szatanem. Pozwól, że przedstawię ci ilustrację.

Kiedyś mieszkałem w Argentynie. Buenos Aires, drugie co do wielkości miasto świata na półkuli zachodniej, posiada sześć linii metra, jedną z najdłuższych ulic świata, mającą ponad sto kilometrów długości, jedną z najszerszych ulic świata: dwadzieścia pięć pasów ruchu, o szerokości niemal trzech budynków. Jedna z ulic nazywa się Corente, co oznacza strumień. Jest to ciągły strumień ruchu ulicznego - czasami uznawany żartobliwie za najdłuższy parking świata.

Na jednym ze skrzyżowań panuje tak intensywny ruch, że niemal jedynym sposobem przekroczenia go jest wyznanie wszystkich znanych grzechów, upewnienie się, że jesteś napełniony Duchem Świętym, powierzenie swego życia Panu i ruszenie na pełnym gazie na ślepo do przodu! Pewnego dnia, gdy podjechaliśmy na to skrzyżowanie, zobaczyliśmy coś zdumiewającego.

Na środku skrzyżowania znajdowało się podwyższenie, na którym stał u-mundurowany policjant. Około dwudziestu z nas czekało na rogu, by przejechać przez skrzyżowanie. Nagle on zagwizdał i podniósł rękę. Gdy podnosił rękę, wszystkie samochody z piskiem zatrzymały się. Używając całej swej o-sobistej mocy nie mógłby zatrzymać ani jednego z nich, ale miał coś o wiele lepszego: reprezentował władzę policji. Pędzące samochody i piesi uznawali tę władzę. Widzimy więc, po pierwsze, że władza to delegowana moc.

Po drugie, zbadajmy źródło tej władzy. Paweł pisze:

(...) i czym przemożny ogrom Jego mocy względem nas, wierzących - na podstawie działania Jego potęgi i siły. Wykazał On je, gdy wskrzesił Go z martwych i posadził po swojej prawicy na wyżynach niebieskich, ponad wszelką zwierzchnością i władzą i mocą, i panowaniem, i ponad wszelkim innym imieniem wzywanym nie tylko w tym wieku, ale i w przyszłym. I wszystko poddał pod Jego stopy, a Jego samego ustanowił nade wszystko Głową dla Kościoła, który jest Jego Ciałem, pełnią Tego, który napełnia wszystko wszelkimi sposobami (Ef 1,19-23).

Gdy Jezus Chrystus powstał z martwych, widzimy akt zmartwychwstania i towarzyszące mu wydarzenia jako jedno z największych dzieł Boga przedstawionych w Biblii. Tak potężna była wszechmoc Boga, że Duch Święty przez apostoła Pawła posłużył się czterema różnymi słowami na oznaczenie mocy.

Pierwsze, "przemożny ogrom Jego mocy", w języku greckim to dynamis, od którego pochodzi nasze słowo "dynamit". Następnie słowo "działanie" - energios, od którego pochodzi nasze "energia". Trzecie słowo to "siła" - kratous, co oznacza "okazywać siłę" i następnie "potęga" czyli esquai - wielkie nagromadzenie mocy.

Te cztery słowa oznaczają, że u podstaw wydarzeń opisanych w Liście do Efezjan 1,19-23 znajdują się największe dzieła Boga objawione w Piśmie - większe nawet od stworzenia. Ta wielka demonstracja mocy Boga obejmowała zmartwychwstanie Jezusa, jego wstąpienie do nieba i posadzenie po prawicy Ojca. "Po rozbrojeniu zwierzchności i władz, jawnie wystawił je na widowisko, powiódłszy je dzięki Niemu w triumfie" (Koi 2,15). Szatan został pokonany i rozbrojony. Cała ta demonstracja mocy Boga w zmartwychwstaniu Jezusa, jego wniebowstąpieniu i posadzeniu po prawicy Ojca, była dla ciebie i dla mnie - żebyśmy mogli teraz mieć zwycięstwo nad szatanem. Źródło naszej władzy nad szatanem zakorzenione jest w Bogu i jego mocy.

Po trzecie, jakie wymagania musimy spełnić, aby móc ciągle sprawować władzę wierzącego?

Po pierwsze, musimy posiadać pewne poznanie - poznanie naszej pozycji w Chrystusie i porażki szatana. W chwili swojego zbawienia zostaliśmy uniesieni na naszą pozycję w niebie. Nie musimy wspinać się po jakiejś drabinie wiary, aby się tam znaleźć. Jesteśmy natychmiast utożsamieni w oczach Boga - i szatana - z ukrzyżowaniem Chrystusa i jego pogrzebem i jesteśmy wraz z nim wskrzeszeni, wraz z nim wstępujemy do nieba i wraz z nim zostajemy posadzeni po prawicy Ojca ponad wszelką zwierzchnością i władzą, mocą, panowaniem i ponad wszelkim innym imieniem.

Problem bierze się z tego, że choć Bóg i szatan wiedzą o tym, większość wierzących nie wie. Jeżeli nie rozumiesz tego, kim jesteś, nigdy nie będziesz sprawował władzy, która jest prawem każdego prawdziwego wierzącego w Jezusa na podstawie jego narodzin w Bożej rodzinie. A więc pierwszym krokiem jest poznanie.

Drugim wymaganiem jest wiara. Wielu ludzi w rzeczywistości nie rozumie jednego z głównych aspektów wiary, którym jest "życie zgodnie z tym, w co wierzymy". Nie jest to jedynie zgoda intelektualna, ale zgoda prowadząca do działania. Można wyrazić to następująco: temu, co umysł przyjmuje, wola okazuje posłuszeństwo. Inaczej nie jesteś prawdziwym wierzącym. Czy naprawdę wierzymy, że zostaliśmy wspólnie z Jezusem wskrzeszeni, wspólnie wstąpiliśmy do nieba i wspólnie zasiedliśmy po prawicy Ojca? Jeżeli tak, nasze działanie będzie pełne żarliwości.

Budząc się każdego ranka powinniśmy mówić: "Panie, akceptuję moją pozycję. Uznaję, że jestem po prawicy Ojca. I dzisiaj, dzięki Duchowi Świętemu chcę, żeby było to dla mnie rzeczywistością, bym mógł doświadczyć zwycięstwa". Czy słyszałeś o spacerach w kosmosie? Chrześcijanin napełniony Duchem Świętym i znający swą pozycję w Chrystusie, spaceruje w niebie! Mówię o tym w ten sposób: zanim będziesz mógł być dobry na ziemi, musisz myśleć o niebie. Twoje myśli powinny być skoncentrowane na twoim miejscu po prawicy Ojca i na świadomości tego, kim jesteś.

Gdy budzę się rano i moje oczy są jeszcze zamknięte, często myślę o mojej pozycji w Chrystusie i dziękuję Duchowi Świętemu za to, że mnie zamieszkuje i za wiele innych rzeczy. Każdego ranka myślę jednak o mojej pozycji w Chrystusie. Nie muszę stwarzać jej - proszę Ducha Świętego, aby uczynił ją realną w moim doświadczeniu.

Trzecim warunkiem jest pokora. Wiara postawiła nas na naszym miejscu przy tronie mocy po prawicy Ojca, ale tylko pokora zapewni, że będziemy mogli nieustannie z tej mocy korzystać. Od kiedy Adam i jego żona zamieszkiwali ogród Eden, człowiek potrzebował i potrzebuje przypomnienia o swych ograniczeniach. Nawet ludzie odrodzeni myślą, że mogą żyć nie biorąc poważnie pod uwagę swej całkowitej zależności od Boga.

Pokora według mnie nie oznacza chodzenia wkoło i mówienia: "Jestem niczym. Jestem niczym. Jestem po prostu brudem za paznokciem. Gdy znajdę się w niebie, chcę jedynie jakąś starą, małą chatkę i to mi wystarczy". To jest znieważanie Chrystusa. To nie jest pokora - to pycha. Pokora to świadomość tego, kim jesteś i kto uczynił cię tym, kim jesteś, oraz oddanie za to chwały Bogu. Czasami, gdy słyszę, jak ktoś twierdzi, że jest niczym, mówię:

"Posłuchaj, nie jestem pewien co do ciebie, ale ja jestem kimś". Jestem kimś. W dniu 19 grudnia 1959 roku o 9.30 wieczorem Jezus Chrystus uczynił mnie dzieckiem Bożym i na pewno nie będę mówił, że jestem niczym. Może nie jestem wszystkim, czym powinienem być, ale jestem kimś więcej, niż byłem, a Bóg nie skończył jeszcze swojej pracy nade mną. Wiem, że on uczynił mnie, i nie będę znieważał tego, co Bóg uczynił.

Następny warunek, czwarty, to śmiałość. Pokora pozwala na największą śmiałość. Prawdziwa śmiałość to wiara objawiająca się w całej swej pełni. Gdy Bóg przemówił, a ty stoisz w miejscu, nie jest to wiara, lecz grzech. Potrzebujemy ludzi, którzy będą myśleć o swojej pozycji po prawicy Ojca i nie będą bać się nikogo z wyjątkiem Boga. Prawdziwa śmiałość pojawia się, gdy uświadamiamy sobie naszą pozycję w Jezusie Chrystusie i jesteśmy napełnieni Duchem Świętym.

Piątym i ostatnim warunkiem jest świadomość, że postawienie cię po prawicy Ojca stawia cię również w miejscu najbardziej zażartego konfliktu duchowego. W chwili gdy twoje oczy otworzą się na fakt, że jesteś w tym miejscu, że jesteś wspólnie wskrzeszony z Chrystusem, wspólnie z nim uniesiony do nieba i posadzony po prawicy Ojca, szatan zrobi wszystko, co w jego mocy, by cię osłabić i zniechęcić. Staniesz się człowiekiem naznaczonym. Ostatnią rzeczą, jakiej pragnie szatan, jest napełniony duchem wierzący, który zna przysługujące mu prawa u tronu Boga. Szatan zacznie działać w twoim życiu, aby sprawić, żebyś nie poznawał i nie stosował poniższych zasad, które pokazują, jak pokonać go.

Przejście przez powyższe punkty jest niezbędne, aby położyć fundament, na podstawie którego będziesz mógł sprawować władzę wierzącego. Pamiętaj, władza to delegowana moc. Ja zazwyczaj robię to w ten sposób, że mówię głośno i zwracam się bezpośrednio do szatana: "Szatanie, w imieniu Jezusa Chrystusa Pana...". Zawsze od tego zaczynam, ponieważ te trzy imiona: Pan, Jezus i Chrystus opisują jego ukrzyżowanie, pogrzeb i zmartwychwstanie, posadzenie po prawicy Ojca i zwycięstwo nad szatanem. "Szatanie, w imieniu Jezusa Chrystusa Pana i jego przelanej na krzyżu krwi nakazuję ci zaprzestać swojej działalności na tym terenie" albo: "Szatanie, w imieniu Jezusa Chrystusa Pana i jego przelanej na krzyżu krwi uznaję, że zwycięstwo należy do Jezusa i wszelka cześć i chwata w tej sytuacji należą się jemu". Mówię do szatana różnymi sposobami, ale zawsze używam tego samego początku, ponieważ to przypomina mu, że został już pokonany.

Następnie uznaję, że nic więcej nie mogę zrobić. Nie mam żadnej mocy nad szatanem, mam tylko władzę. Im bardziej poznaję, moc i silę działające po mojej stronie, tym większą mam śmiałość w sprawowaniu władzy wierzącego.

Po skorzystaniu z władzy wierzącego musimy być cierpliwi. Nigdy jeszcze nie zdarzyło mi się, żebym skorzystawszy z tej władzy nie zobaczył porażki szatana, ale musiałem nauczyć się czekać.

Na przykład, jakiś czas temu przemawiałem na Uniwersytecie w Ameryce Południowej. Z powodu marksistowskich tendencji tego uniwersytetu byłem pierwszym Amerykaninem od czterech lat, który tam przemawiał. Atmosfera była napięta. Na całym uniwersytecie porozlepiano moje wielkie fotografie, a komunistyczni studenci, chcąc zapobiec przyjściu innych studentów na spotkanie, namalowali na nich czerwonymi literami "CIA agent". Ja myślałem, że CIA znaczy "Christ In Action" ("Chrystus w działaniu"). Tak czy owak rezultaty były wprost przeciwne. Większość studentów nigdy nie widziała agenta CIA, przyszli więc na to spotkanie, aby zobaczyć, jak taki wygląda. Całe pomieszczenie było zapełnione.

Gdy ktoś przemawia w tej części świata, profesjonalni marksistowscy agitatorzy często przychodzą, aby rozbić spotkanie. Tak było również wtedy. Gdy udaję się do innego kraju, mam pragnienie jak najlepszego posługiwania się tamtejszym językiem. Powiedziałem słuchaczom, że uczę się ich języka i że tego wieczoru będę nim mówił. Zacząłem, i to było straszne! Plecami dotykałem ściany, a pierwszy rząd krzeseł był tylko dwadzieścia centymetrów ode mnie. Jeden po drugim agitatorzy wstawali i rzucali w moją stronę oskarżenia, nazywając mnie "brudną świnią" itp. Rzucali we mnie słowami, których nawet nie znałem. Wobec wszystkich słuchaczy wyśmiewali mnie i poniżali. Nie mogłem im odpowiedzieć. Nie wiedziałem nawet, co mówią. Było mi bardzo przykro z powodu chrześcijan, którzy tam byli, ponieważ z takim utęsknieniem oczekiwali mojego przybycia i chcieli, by ludzie poznali Chrystusa.

Po czterdziestu pięciu minutach takiej awantury poczułem, że jestem bliski płaczu. Chciałem dosłownie schować się pod dywanem. (Kiedyś moja żona zapytała mnie: "Kochanie, jaka była najtrudniejsza sytuacja w twoim życiu?" Odpowiedziałem: "To było wtedy".)

Byłem już gotowy poddać się. Za każdym razem gdy wypowiedziałem imię Jezusa, oni śmiali się. Skorzystałem z władzy wierzącego i teraz myślałem:

"Boże, dlaczego czegoś nie zrobisz? Dlaczego szatan nie jest pokonany?" Znaczyło to, że nie żyłem przez wiarę. Widzisz, Bóg działa wtedy, gdy przynosi to największą chwałę i zaszczyt jego imieniu, nie naszemu.

W końcu Bóg zaczął działać. Wstał sekretarz rewolucyjnego ruchu studentów i wszyscy uciszyli się. Pomyślałem, że musi to być ktoś ważny.

Była to bardzo elokwentna kobieta. Nie wiedziałem, czego mam się spodziewać. Ona jednak powiedziała: "Panie McDowell, jeżeli zostanę dzisiaj chrześcijanką, czy Bóg da mi tę miłość do ludzi, jaką ty okazałeś nam?"

Nie muszę mówić ci, co się dalej stało. Dotknęło to serca niemal każdego, kto tam był. Mieliśmy pięćdziesiąt osiem decyzji dla Chrystusa.

Nauczyłem się korzystać z władzy wierzącego i potem żyć wiarą i czekać. Czasami musiałem czekać sześć miesięcy lub rok, ale ostatecznie, gdy patrzę wstecz na każdą sytuację, widzę, jak Bóg został uwielbiony, i to jest piękne.

I nigdy nie korzystam z władzy wierzącego dwa razy w tej samej sytuacji. Szatan potrzebuje tylko jednego ostrzeżenia. Bóg zajmie się sprawą od tej chwili. Jezus powiedział: "Dana mi jest wszelka władza w niebie i na ziemi. Idźcie więc i czyńcie uczniów ze wszystkich narodów".

