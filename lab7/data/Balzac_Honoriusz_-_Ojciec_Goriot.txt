





                                                             Aby rozpocząć lekturę,
                                                       kliknij na taki przycisk            ,
                                               który da ci pełny dostęp do spisu treści książki.
                                             Jeśli chcesz połączyć się z Portem Wydawniczym
                                                            LITERATURA.NET.PL
                                                           kliknij na logo poniżej.






                                                   Honore de Balzac
                            Ojciec                                         Goriot






                    Tłumaczył Tadeusz Żeleński-Boy
                    Tower Press 2000
                    Copyright by Tower Press, Gdańsk 2000
                                                                          2






                                                                      Wielkiemu      i  znakomitemu      Geoffroy     de   Saint
                                                                      Hillaire1 w dowód podziwu dla               jego prac i
                                                                      geniuszu.
                                                                                                                    De Balzac
                    1 Geoffroy de Saint Hillaire, wybitny przyrodnik francuski.
                                                                          3






                    Pani Vauquer, z domu Conflans, jest to starsza dama, która od czterdziestu lat prowadzi w
                 Paryżu     gospodę     przy    ulicy   Neuve-Sainte-Genevičve,          między     Dzielnicą     Łacińską     a
                 przedmieściem Saint-Marcel. Dom ten znany jest pod mianem pensjonatu Vauquer; mimo iż
                 przyjmuje zarówno mężczyzn, jak kobiety, młodych ludzi, jak starców, nigdy obmowa nie
                 dotknęła obyczajów tego czcigodnego zakładu. Ale też od trzydziestu lat nikt nie widział tu
                 młodej kobiety; aby zaś młody człowiek tam zamieszkał, musi go snadź rodzina trzymać na
                 bardzo chudej pensyjce. W 1819 r. wszakże, epoce, w której rozpoczyna się ten dramat,
                 zamieszkiwała tam jedna młoda panienka. Mimo iż słowo dramat mocno straciło na
                 wyrazistości wskutek naciąganego i niewłaściwego użytku, jaki zeń czyni nasza cierpliwa
                 literatura, konieczne jest użyć go tutaj, nie iżby ta historia była dramatyczna w ścisłym
                 znaczeniu słowa, ale skoro dobiegnie do końca, może czytelnik uroni parę łez intra i extra
                 muros2. Czy zrozumie ją kto poza Paryżem? Można wątpić. Szczegóły tej sceny, pełnej
                 obserwacji i kolorytu lokalnego, da się ocenić jedynie między wzgórzami Montmartre a
                 wyżem Montrouge, w tej znamienitej dolinie wciąż osypującego się tynku i ścieków czarnych
                 od błota; dolinie wypełnionej rzeczywistym cierpieniem, fałszywą często radością i tak
                 straszliwie oranej wzruszeniami, iż trzeba doprawdy czegoś nadzwyczajnego, aby osiągnąć
                 trwalsze nieco wrażenie. Mimo to zdarzają się tam od czasu do czasu cierpienia, które przez
                 nagromadzenie występku i cnoty nabierają jakiejś wielkości i dostojeństwa: na ich widok
                 egoizmy, interesy przystają wzruszone; ale wrażenie to jest niby soczysty, szybko pochłonięty
                 owoc. Wóz cywilizacji, podobny do wozu bóstwa z Dżagernat3, ledwie wstrzymuje się chwilę
                 w drodze,      skoro   serce    mniej   łatwe    do   zmiażdżenia      od   innych    zatrzyma     jego   koła;
                 skruszywszy je niebawem, wiedzie dalej swój pochód zwycięski. Tak i wy: ty, która trzymasz
                 tę książkę w białej dłoni, ty, który zanurzasz się w miękki fotel, powiadając sobie: Może
                 mnie to rozerwie. Odczytawszy dzieje tajemnych niedoli ojca Goriot, zjecie ze smakiem
                 obiad, składając swą nieczułość na karb autora, pomawiając go o przesadę, o poezję. Ach,
                 wiedzcie: dramat ten nie jest ani wymysłem, ani romansem. All it true4, Jest on tak
                 prawdziwy, że każdy odnajdzie jego składniki w sobie, może we własnym sercu.
                    Dom, w którym ulokował się pensjonat, należy do pani Vauquer. Leży na skraju ulicy
                 Neuve-Sainte-Genevičve, w miejscu, gdzie poziom obniża się ku ulicy Arbalčte tak nagłym i
                 bystrym spadkiem, że pojazdy rzadko zapuszczają się w tę okolicę. Przyczynia się to do ciszy
                 ulic stłoczonych między Val-de-Grâce a tumem Panteonu, dwiema budowlami, które nadają
                 swoisty charakter atmosferze, barwiąc ją żółtymi tonami, gasząc wszystko surowym cieniem
                 padającym od kopuł. Bruk suchy, w ściekach nie ma błota ani wody, trawa porasta pod
                 murem. Najobojętniejszy człowiek ulega smutkowi ogarniającemu tu każdego; turkot pojazdu
                 staje się istnym wydarzeniem, domy są martwe, mury trącą kaźnią. Zbłąkany paryżanin ujrzy
                    2 intra i extra muros  wewnątrz i na zewnątrz murów (łac.).
                    3 bóstwo z Dżagernat  hinduski bóg Wisznu.
                    4 all it true  wszystko to prawda (ang.).
                                                                          4






                 tam jedynie tanie pensjonaty lub zakłady publiczne, nędzę i nudę, starość chylącą się ku
                 śmierci, radosną młodość zniewoloną do pracy. Nie ma w Paryżu okropniejszej i powiedzmy,
                 mniej znanej dzielnicy. Ulica Neuve-Sainte-Genevičve zwłaszcza jest niby brązowa rama,
                 harmonizująca z tym opowiadaniem, do którego trzeba, o ile możności, nastroić ducha
                 ciemnym kolorem, poważnymi myślami: tak, w miarę jak podróżnik zstępuje do katakumb, z
                 każdym      stopniem     światło   słabnie    i  śpiew    przewodnika       głuchnie.    Jakież    prawdziwe
                 porównanie? Któż rozstrzygnie, który widok jest straszliwszy, wyschłych serc czy pustych
                 czaszek?
                    Front wychodzi na ogródek w ten sposób, że budynek przylega bokiem do ulicy
                 Neuve-Sainte-Genevičve, z której widzimy go w pionowym przekroju. Wzdłuż fasady, między
                 domem a ogródkiem, znajduje się brukowany ściek, szeroki na sążeń, dalej ścieżka wysypana
                 piaskiem, otoczona krzewami geranium, oleandrów i granatów posadzonych w niebieskich
                 fajansowych wazonach. Wchodzi się furtką, nad którą widnieje tabliczka z napisem: Pani
                 Vauquer, pod spodem zaś: Pensjonat domowy dla obojga płci i innych. Za dnia przez
                 ażurową furtkę, uzbrojoną hałaśliwym dzwonkiem, widać na końcu dróżki, na murze wprost
                 ulicy, niszę pomalowaną na zielony marmur przez miejscowego artystę. W tej imitacji niszy
                 wznosi się posąg przedstawiający Amora. Patrząc na obłupany pokost, który go pokrywa,
                 miłośnicy symbolów odkryliby w nim może godło miłości paryskiej, którą leczy się o kilka
                 kroków dalej. Na podstawie wpółzatarty napis przywodzi na pamięć czas, którego sięga ten
                 ornament, a to przez entuzjazm dla Woltera, w epoce jego powrotu do Paryża w r. 1777:
                    Jakie bądź imię twe, ród i stan,
                    Oto twój władca, oto twój pan.
                    Z zapadnięciem nocy furtka ustępuje miejsca litej bramie. Ogródek, tak szeroki jak front
                 domu, zamknięty jest od ulicy murem, a z drugiej strony ścianą sąsiedniego domu, z której
                 zwisa opona z bluszczu, ściągająca oczy przechodniów niezwykle malowniczym jak na Paryż
                 widokiem. Mur okalający ogródek obramiony jest szpalerami i winem, którego nikłe i
                 zakurzone pędy stanowią przedmiot corocznej troski pani Vauquer i rozmów stołowników.
                 Po obu stronach wąska dróżka prowadzi do naturalnej lipowej altany. Między bocznymi
                 alejami grzędy karczochów, otoczone strzyżonymi drzewami owocowymi i obsadzone
                 szczawiem, sałatą i pietruszką. Pod lipami okrągły stolik, pomalowany na zielono, otoczony
                 ławkami. Tam w upalne dni biesiadnicy dość zamożni, aby sobie pozwolić na kawę,
                 przychodzą się napawać tym nektarem w skwarze godnym wylęgarni.
                    Dom, wysoki na trzy piętra z poddaszem, zbudowano z piaskowca i pomalowano na ów
                 żółty kolor, który daje tak nieszlachetny wygląd większości domów w Paryżu. Okna, po pięć
                 na każdym piętrze, o drobnych szybkach, strojne są żaluzjami, z których każda sterczy pod
                 innym kątem, tak że linie ich kłócą się z sobą. Boczna ściana ma po dwa okna, opatrzone na
                 parterze żelazną kratą. Za domem dziedziniec szeroki na dwadzieścia stóp, gdzie żyją w
                 dobrej komitywie świnie, kury, króliki; w głębi szopa na drzewo. Między szopą a oknem od
                 kuchni ustawiono rodzaj spiżarni, pod którą znajduje się ściek. Z dziedzińca otwierają się na
                 ulicę Neuve-Sainte-Genevičve drzwiczki, którymi kucharka wymiata z domu nieczystości,
                 spłukując następnie to bajoro wielką obfitością wody pod grozą morowej zarazy.
                    Parter, z natury rzeczy stanowiący rdzeń pensjonatu, składa się najpierw z pokoju o
                 szklanych drzwiach i dwóch oknach wychodzących na ulicę. Salon ten sąsiaduje z jadalnią; tę
                 oddziela od kuchni sień, w której wznoszą się drewniane woskowane schody. Trudno o
                 smutniejszy widok niż ten salon, którego całe umeblowanie stanowią fotele i krzesła obite
                 włosiem w matowe na przemian i błyszczące pasy. W środku okrągły stół z płytą imitującą
                 marmur, na nim ów serwis z białej porcelany, o złotych, wpółzatartych już prążkach, jaki
                 spotyka się dziś wszędzie. Pokój ten, o dość lichej podłodze, wyłożony jest do wysokości
                                                                          5






                 klamki drzewem. Powyżej błyszczące obicie przedstawia sceny z Telemaka. Przestrzeń
                 między dwoma zakratowanymi oknami bawi oczy pensjonarzy ucztą wydaną przez Kalipso
                 dla syna Odysowego. Od czterdziestu lat malowidło to jest przedmiotem żartów młodszych
                 stołowników, którzy starają się wznieść ponad swój los, dworując sobie z obiadu, na jaki
                 skazuje ich nędza. Kominek, którego palenisko zawsze czyste świadczy, że ogień zjawia się
                 tu tylko w ważnych uroczystościach, zdobny jest dwoma wazonami sztucznych kwiatów,
                 starych i tkwiących pod kloszami, które okalają szkaradny zegar z niebieskiego marmuru.
                 Pierwszy ten pokój wydziela zapach, na który język nie posiada określenia, a który trzeba by
                 nazwać odorem pensjonatu. Odór ten trąci stęchlizną, butwielą, jełkością; przejmuje
                 chłodem, wilgocią, przenika ubranie; ma smak sali, w której niedawno sprzątnięto resztki
                 obiadu, cuchnie kredensem, spiżarnią, szpitalem. Może zdołałby go opisać ktoś, kto by
                 wynalazł proceder określania mdlących oparów, jakie wydają kataralne i swoiste wyziewy
                 każdego pensjonarza bez względu na wiek i płeć. Otóż mimo tych smutnych okropności,
                 gdybyście porównali salon ten z jadalnią, która z nim graniczy, wydałby się wam wytworny i
                 pachnący niby wykwintny buduarek. Ta sala,                   cała wykładana drzewem, była niegdyś
                 pomalowana na kolor niepodobny dziś do określenia, tworzący niby tło, na którym brud
                 rozłożył się warstwami, rysując dziwaczne figury. Dokoła ciągną się wiecznie lepkie półki, na
                 których stoją poszczerbione i pożółkłe karafki, metalowe krążki, stosy fajansowych talerzy o
                 niebieskich obwódkach, jakie wyrabia się w Tournai. W rogu skrzynka z przegródkami na
                 serwety, zawsze poplamione i skropione winem. Pokój ów mieści wiekuiste sprzęty, wygnane
                 zewsząd, ale zachowane tam jak niedobitki cywilizacji w zakładzie nieuleczalnych. Barometr
                 z kapucynem, który wychodzi na słotę; ohydne, odbierające apetyt ryciny, oprawne w czarne
                 lakierowane listewki ze złotym prążkiem; szylkretowy zegar wykładany miedzią, zielony
                 piec, kinkiety, na których kurz miesza się z oliwą, długi stół pokryty ceratą, dość tłustą, aby
                 facecjonista mógł wypisać na niej palcem swe imię, kulawe krzesła, nędzne maty z morskiej
                 trawy, która rozplata się wiecznie, ale i jest wiecznotrwała, zrujnowane, przepalone piecyki
                 do grzania półmisków. Aby wyrazić, do jakiego stopnia sprzęty te są stare, spróchniałe,
                 przegniłe, zżarte, kulawe, ślepe, chrome, dychawiczne, trzeba by tu dać opis, który by nadto
                 odwlókł bieg historii i którego niecierpliwi ludzie nie darowaliby autorowi. Czerwona
                 podłoga pełna wybojów spowodowanych froterką albo malowaniem. Słowem, panuje tam
                 nędza bez poezji; nędza oszczędna, zaciekła, wytarta. Nie ma jeszcze śladów błota, ale ma
                 plamy, nie ma dziur ani łachmanów, ale rozpada się i butwieje.
                    Pokój ten znajduje się w pełnym blasku w chwili, gdy koło siódmej rano kot pani Vauquer
                 kroczy przed       swą   panią,   skacze    po   półkach,    węszy     mleko    w   przykrytych      talerzami
                 garnuszkach i napełnia pokój rannym pomrukiem. Niebawem ukazuje się wdowa, strojna w
                 tiulowy    czepek,     spod   którego     zwisa    źle  włożony      fałszywy     warkocz;     stąpa   wlokąc
                 wykrzywione pantofle. Twarz pomarszczona, pulchna, z nosem w kształcie papuziego dzioba,
                 małe tłuste ręce, cała osoba nabita niby szczur kościelny, nazbyt pełny i trzęsący się biust 
                 harmonizuje z tą salą, gdzie mury ociekają nieszczęściem, gdzie z kątów zieje chciwość i
                 gdzie pani Vauquer oddycha cuchnącym i ciepłym powietrzem, nie doświadczając mdłości.
                 Twarz jej świeża jak przymrozek jesienny, okolone siecią zmarszczek oczy, których wyraz
                 przechodzi od wymuszonego uśmiechu tancerki do cierpkiego chłodu lichwiarza, słowem,
                 cała jej osoba tłumaczy ten pensjonat, jak pensjonat wyraża jej osobę. Kaźń nie może istnieć
                 bez dozorcy. Wyblakła otyłość tej niedużej osóbki jest wytworem sposobu życia, jak tyfus
                 następstwem szpitalnych wyziewów. Wełniana, robiona na drutach halka wygląda spod
                 spódnicy sporządzonej ze starej sukni, która przez siatkę poprzecieranej materii ukazuje
                 strzępy waty; strój ten streszcza salon, jadalnię, ogródek, zwiastuje kuchnię i pozwala się
                 domyślać stołowników. Widząc tę ramę oraz osobę właścicielki, mamy zupełny obraz. Pani
                 Vauquer, licząca lat około pięćdziesięciu, podobna jest do wszystkich kobiet, które dużo
                 przeszły. Ma szkliste oko, niewinną minę stręczycielki, zbrojącej się w surowość, aby
                                                                          6






                 wycisnąć wyższą cenę, ale gotowej do wszystkiego, aby poprawić swój los; gotowej wydać
                 Georges'a albo Pichegru5, gdyby to było jeszcze możliwe. Mimo to wszystko to w gruncie
                 dobra kobieta, powiadają pensjonarze, którzy uważają ją za biedną, słysząc, jak stęka i
                 kaszle   jak oni.     Kim    był   Vauquer?     Nigdy     wdowa     nie   wyraziła    się jasno     o  pozycji
                 nieboszczyka. W jaki sposób stracił majątek? Nieszczęścia  odpowiadała. Postąpił sobie z
                 nią niegodziwie, zostawił jej tylko oczy do łez, ten domek, aby żyć, i prawo do obojętności na
                 każdą niedolę, ponieważ (powiadała) wycierpiała sama wszystko, co można wycierpieć.
                    Słysząc dreptanie pani, gruba Sylwia, kucharka, spieszy podać śniadanie dla pensjonarzy.
                 Przychodni jadają zazwyczaj tylko obiad, za który płacą trzydzieści franków miesięcznie. W
                 dobie, gdy zaczyna się ta historia, stałych było tylko siedmiu. Pierwsze piętro zawierało
                 dwa najładniejsze mieszkania w całym domu. Pani Vauquer zajmowała skromniejsze; drugie
                 należało do pani Couture, wdowy po komisarzu wojennym Rzeczypospolitej. Pani Couture
                 miała przy sobie bardzo młodą osobę, Wiktorynę Taillefer, której zastępowała matkę. Obie
                 płaciły razem      do   tysiąca   ośmiuset franków rocznej            pensji. Na     drugim    piętrze   jedno
                 mieszkanie zajmował staruszek nazwiskiem Poiret, drugie mężczyzna około czterdziestoletni,
                 który nosił czarną perukę, malował bokobrody i mienił się ekskupcem; nazywał się Vautrin.
                 Trzecie piętro składało się z czterech pokoi, z których dwa były wynajęte: w jednym
                 mieszkała stara panna, nazwiskiem Michonneau; w drugim były fabrykant makaronu i
                 krochmalu, który pozwalał się zwać ojcem Goriot. Dwa pozostałe pokoje przeznaczone były
                 dla przelotnych ptaków, dla nieszczęśliwych studentów, którzy, jak ojciec Goriot i panna
                 Michonneau, mogli obrócić jedynie               czterdzieści    pięć  franków miesięcznie na           życie i
                 mieszkanie; ale pani Vauquer nie lubiła tego typu pensjonarzy, przyjmowała ich jedynie w
                 braku czego lepszego; jedli za dużo chleba. W tej chwili jeden pokój zajmował młody student
                 prawa przybyły spod Angouleęme; liczna jego rodzina dokazywała cudów, aby mu zapewnić
                 tysiąc dwieście franków rocznie. Eugeniusz de Rastignac  takie było jego miano  był
                 jednym z owych młodych ludzi pracowitych z musu, którzy już w młodym wieku pojmują, że
                 są nadzieją rodziny; którzy starają się zdobyć podwaliny świetnej przyszłości, układając
                 celowo plan studiów i dostrajając je z góry do przyszłej ewolucji społeczeństwa, iżby pierwsi
                 mogli wycisnąć z niej korzyści. Bez interesujących obserwacji tego młodego człowieka oraz
                 zręczności, z jaką umiał się wcisnąć w paryskie salony, opowieść ta nie posiadałaby owego
                 kolorytu prawdy, jaki jej da z pewnością jego bystrość oraz chęć zgłębienia tajemnic
                 straszliwego położenia, równie starannie ukrywanych przez tych, co je stworzyli, jak przez
                 tego, co je cierpiał.
                    Nad trzecim piętrem był strych do bielizny oraz dwie klitki, gdzie sypiali posługacz
                 Krzysztof i gruba Sylwia, kucharka. Oprócz siedmiu domowych pani Vauquer miała
                 zawsze jakich ośmiu studentów prawa lub medycyny i dwóch lub trzech stałych gości
                 mieszkających w sąsiedztwie, abonujących tylko obiady. Do obiadu siadało w jadalni
                 osiemnaście osób, mogłoby się zaś pomieścić dwadzieścia; rano natomiast znajdowało się
                 tam tylko siedmioro domowych, których śniadanie miało charakter rodzinny. Każdy schodził
                 w pantoflach, pozwalał sobie na uwagi tyczące stroju i zachowania się przychodnich lub też
                 wydarzeń     poprzedniego       wieczoru,    a   wyrażał    się  przy    tym    z  poufałą    zażyłością.    Ci
                 pensjonarze to były pieszczochy pani Vauquer, która ze ścisłością astronoma odmierzała im
                 starania i    wygody wedle opłaconej sumy. Jeden i                  ten sam wzgląd powodował tymi
                 skupionymi przez traf istotami. Dwaj lokatorzy z drugiego piętra płacili tylko siedemdziesiąt
                 dwa franki na miesiąc. Taniość ta, którą spotyka się jedynie w dzielnicy Saint Marcel między
                 szpitalem la Bourbe a szpitalem Salpętričre i w której jedna pani Couture stanowiła wyjątek,
                 świadczy, iż wszyscy ci pensjonarze musieli się znajdować pod znakiem mniej lub bardziej
                 widocznych nieszczęść, Toteż żałosny obraz tego domu powtarzał się w stroju domowników,
                    5 nazwiska autorów monarchistycznego spisku przeciwko Napoleonowi.
                                                                          7






                 tak samo zaniedbanym. Surduty, których kolor stał się zagadką; trzewiki, jakie w wytwornych
                 dzielnicach porzuca się przy bramie; wystrzępiona bielizna, odzież, która miała już tylko
                 duszę;    suknie    niemodne,      farbowane;     zblakłe    i  stare,   cerowane      koronki,    rękawiczki
                 wyświecone od użycia, zrudziałe kołnierzyki i obszarpane chustki. O ile stroje przedstawiały
                 się w ten sposób, w zamian prawie wszyscy pensjonarze posiadali ciała o mocnej budowie,
                 organizmy, które oparły się burzom, twarze zimne, twarde, wytarte na kształt wyszłych z
                 obiegu talarów. Zwiędłe usta zbrojne były chciwymi zębami. Wygląd tych pensjonarzy
                 pozwalał     się   domyślać      minionych      lub   obecnych      dramatów;      nie    owych     dramatów
                 rozgrywających się przy blasku rampy, w malowanych kulisach, ale dramatów żywych i
                 niemych, dramatów mroźnych, które wszelako palą serca żarem, dramatów nieustających.
                    Zmęczone oczy starej panny Michonneau przysłaniał brudny daszek z zielonej kitajki
                 okolonej mosiężnym drutem, zdolny wystraszyć anioła litości. Szal jej, o chudych i żałosnych
                 frędzlach, zdawał się odziewać szkielet, tak kształty, które ukrywał, były kanciaste. Jaki kwas
                 odarł tę istotę z kobiecej formy? Musiała niegdyś być ładna i zgrabna: byłli to występek,
                 zgryzota czy chciwość? Czy nadto kochała? Czy była dwuznaczną modystką, czy tylko
                 kurtyzaną? Czy za tryumfy wyuzdanej młodości, przed którą słały się rozkosze, pokutowała
                 starością straszącą przechodniów? Bezbarwny jej wzrok przejmował dreszczem, zwiędła
                 twarz kryła coś groźnego. Miała przenikliwy głos konika polnego krzyczącego w zaroślach z
                 nadejściem zimy. Powiadała, że zajęła się starszym panem cierpiącym na katar pęcherza i
                 opuszczonym przez własne dzieci, które sądziły, że jest bez grosza. Starzec ten zostawił jej
                 tysiąc   franków     dożywocia,      periodycznie     wydzieranego       przez    spadkobierców,       których
                 potwarzy stała się pastwą. Mimo iż gra namiętności przeżarła jej twarz, można było w niej
                 odnaleźć ślad białej niegdyś cery i delikatnych rysów, które pozwalały przypuszczać, że ciało
                 zachowało resztki piękności.
                    Pan Poiret byt to istny automat. Widząc go snującego się niby szary cień alejami Ogrodu
                 Botanicznego w starym miękkim kaszkiecie, z laską o gałce z pożółkłej kości słoniowej, którą
                 ledwo trzymał w dłoni, widząc bujające na wietrze poły surduta, który niedostatecznie
                 okrywał spodnie niemal próżne i nogi w niebieskich pończochach chwiejące się jak u
                 pijanego, brudną białą kamizelkę, pokurczony żabot z grubego muślinu i halsztuk okręcony
                 dokoła indyczej szyi, wielu ludzi zadawało sobie pytanie, czy ten chiński cień należy do
                 śmiałej rasy synów Jafeta6, od których roi się na bulwarach. Jaka praca mogła go tak
                 pokurczyć,     jaka    namiętność      pocętkowała      gąbczastą     twarz,    która    narysowana      przez
                 karykaturzystę wydawałaby się nieprawdopodobna? Czym był dawniej? Może urzędnikiem w
                 ministerium sprawiedliwości, w biurze, gdzie urząd katowski przesyła rachunki kosztów,
                 rachunki za dostawę czarnych welonów dla ojcobójców, trocin do śmiertelnego koszyka,
                 sznurów do gilotyny? Może kontrolerem przy szlachtuzie7 lub podinspektorem urzędu
                 zdrowia? Słowem, człowiek ten zdawał się jednym z mułów wielkiego młyna społecznego;
                 jednym z owych Ratonów paryskich, którzy nie znają nawet swoich Bertrandów8, jedną z osi,
                 na których kręcą się publiczne niedole lub publiczne plugastwa, słowem, jednym z tych ludzi,
                 na których widok mówimy: Hm, ostatecznie trzeba, aby tacy byli. Świetny Paryż nie zna
                 tych twarzy wyblakłych od moralnych lub fizycznych cierpień. Ale Paryż to prawdziwy
                 ocean.    Możecie     rzucać    weń   sondę,    nigdy    nie   poznacie    prawdziwej      jego   głębokości.
                 Przebieżcie go, opisujcie; choćbyście nie wiem jak go przebiegali i opisywali, choćby nie
                 wiem jak liczni i gorliwi byli badacze tego morza, zawsze znajdzie się jakaś dziewicza ustroń,
                 nieznajoma      czeluść,   kwiaty,    perły,   potwory,     coś   niesłychanego,      zapomnianego       przez
                 literackich nurków. Pensjonat Vauquer jest jedną z tych ciekawych potworności.
                    6 Jafet  trzeci syn Noego; biblijny protoplasta mieszkańców Europy i Azji Mniejszej.
                    7 szlachtuz  rzeźnia (niem.).
                    8 imiona bohaterów bajki La Fontainea Kot i małpa
                                                                          8






                     Dwie postacie tworzyły uderzający kontrast z ogółem pensjonarzy i przychodnich.
                 Mimo iż Wiktoryna Taillefer blada była ową chorobliwą bladością młodych dziewcząt
                 dotkniętych chlorozą9, a jej smutek, jej nieśmiałość, uboga i skromna postać miały coś
                 zbliżonego z powszechnym cierpieniem stanowiącym tło tego obrazu  twarz jej nie była
                 stara, ruchy i głos były świeże. Ta smutna młodość przypominała roślinę o pożółkłych
                 liściach, świeżo zasadzoną w nieżyczliwym gruncie. Rudawa płeć, płowe włosy, zbyt
                 szczupła kibić tchnęły wdziękiem, jaki dzisiejsi poeci znajdują w posążkach średniowiecza.
                 Szare podkrążone oczy wyrażały chrześcijańską słodycz i rezygnację. Niekosztowny strój
                 zdradzał młode kształty. Była ładna przez kontrast. W szczęściu byłaby urocza: szczęście jest
                 poezją kobiet, jak strój ich barwiczką. Gdyby balowe upojenie rzuciło swe różowe blaski na
                 tę bladą twarzyczkę; gdyby słodycze wykwintnego życia ubarwiły te z lekka zapadłe policzki;
                 gdyby miłość ożywiła te smutne oczy, Wiktoryna mogłaby iść o lepsze z najładniejszymi.
                 Brakowało jej tego, co stwarza drugi raz kobietę: stroju i czułych słówek. Historia jej
                 mogłaby wypełnić całą książkę. Ojciec Wiktoryny podejrzewając, że to dziecko nie jest jego,
                 nie chciał jej przy sobie, wyznaczył córce jedynie sześćset franków rocznie i obszedł prawo,
                 aby przekazać cały majątek synowi. Pani Couture, daleka krewna matki, która niegdyś
                 schroniła się u niej, aby umrzeć z rozpaczy, zaopiekowała się sierotą jak własnym dzieckiem.
                 Nieszczęściem, wdowa po komisarzu nie posiadała nic poza rentą wdowią i emeryturą; mogła
                 pewnego dnia zostawić biedną dziewczynę, bez doświadczenia i środków, na pastwę losu.
                 Poczciwa kobieta prowadziła Wiktorynę na mszę co niedzielę, do spowiedzi co dwa tygodnie,
                 aby z niej zrobić na wszelki wypadek nabożną dziewczynę. Miała słuszność. Uczucia
                 religijne otwierały przyszłość odtrąconemu dziecku, które kochało ojca, które co roku, chcąc
                 zanieść mu przebaczenie matki, pukało do ojcowskich drzwi, nieubłaganie zamkniętych. Brat,
                 jedyny naturalny pośrednik, nie odwiedził jej ani razu w ciągu czterech lat i nie posyłał żadnej
                 pomocy. Błagała Boga, aby otworzył oczy ojca, aby zmiękczył serce brata: nie oskarżając ich,
                 modliła się za obu. Pani Couture i pani Vauquer nie znajdowały w słowniku dość obelżywych
                 słów, aby napiętnować to postępowanie. Gdy przeklinały bezecnego milionera, Wiktoryna
                 łagodziła je słodkimi słowy, podobnymi do śpiewu ranionego gołębia, którego bolesny krzyk
                 jeszcze wyraża miłość.
                    Eugeniusz de Rastignac miał typową twarz południowca, białą cerę, czarne włosy,
                 niebieskie oczy. Postać jego, obejście, formy zdradzały pańskie dziecko, które z domu
                 wyniosło niezawodne tradycje dobrego smaku. Oszczędny w stroju, donaszał na co dzień
                 zeszłoroczne suknie; mimo to wychodził niekiedy na miasto odziany tak, jak ubierają się
                 panicze. Zwykle nosił stary surdut, lichą kamizelkę, tani czarny krawat, zniszczony, źle
                 zawiązany, spodnie odpowiadające całości i zelowane buty.
                    Przejście między tymi dwiema osobami a resztą stanowił Vautrin, czterdziestolatek o
                 farbowanych bokobrodach. Był to jeden z tych ludzi, o których się mówi: Tęgi chwat! Miał
                 szerokie ramiona, rozwinięty tors, wybitnie zarysowane mięśnie, grube, kwadratowe ręce
                 porosłe pęczkami rudej szczeciny. Twarz, poorana przedwczesnymi zmarszczkami, miała
                 wyraz twardy, któremu przeczyło łatwe i serdeczne wzięcie. Niski, basowy głos, w harmonii
                 z grubą wesołością, nie był niemiły. Vautrin był uczynny i jowialny. Jeśli, dajmy na to,
                 niedomagał jakiś zamek w mieszkaniu, zaraz go rozłożył, naprawił, naoliwił, przypiłował,
                 założył z powrotem mówiąc: Znamy się na tym interesie. Znał zresztą wszystko, okręty,
                 morze, Francję, zagranicę, interesy, ludzi, wypadki, prawa, hotele i więzienia. Jeśli ktoś nadto
                 się użalał, natychmiast ofiarowywał mu usługi. Pożyczył niejeden raz pieniędzy pani Vauquer
                 i wielu pensjonarzom; ale ci, którym wygodził, raczej by umarli, niżby go mieli zarwać, tyle
                 mimo dobrodusznej miny budziło obawy jego głębokie i stanowcze spojrzenie. Miał zwyczaj
                 plucia na parę kroków, zwiastując niezmąconą zimną krew, która nie cofnęłaby się przed
                    9 chloroza  blednica, niedokrwistość (n.łac.).
                                                                          9






                 zbrodnią, gdyby zbrodnia miała wybawić go z kłopotliwej sytuacji. Oko jego, jak surowy
                 sędzia, wnikało w głąb każdej kwestii, każdego sumienia, uczucia. Zwykł był wychodzić po
                 śniadaniu, zjawiał się na obiad, znikał na cały wieczór i wracał koło północy przy pomocy
                 klucza, który mu pani Vauquer powierzyła. On jeden cieszył się tym przywilejem. Ale też był
                 on na najlepszej stopie z wdową, którą nazywał mamusią, obejmując ją wpół: pochlebstwo
                 nie dość ocenione! Dobra kobieta uważała to za rzecz jeszcze łatwą, podczas gdy jeden
                 Vautrin miał ramię dość długie, aby objąć tę poważną cyrkumferencję. Szeroki jego gest
                 objawiał się w tym, iż płacił szczodrze piętnaście franków na miesiąc za kawę z wódką, którą
                 zwykł był pijać przy deserze. Ludzie mniej powierzchowni niż owa młodzież porwana wirem
                 paryskiego życia lub starcy obojętni na wszystko, co ich bezpośrednio nie tyczy, nie byliby
                 poprzestali na dwuznacznym wrażeniu, jakie w nich budził Vautrin. On znał lub odgadywał
                 sprawy tych, co go otaczali, gdy nikt nie mógł przeniknąć jego myśli ani zajęć. Jego pozorna
                 dobroduszność, jego stała uprzejmość i wesołość stanowiły niby zaporę, którą odgrodził się
                 od innych; mimo to często zdarzało mu się odsłonić straszliwą głębię swego charakteru.
                 Często wybuch godny Juwenala10, jak gdyby rozkoszujący się tym, aby zohydzać prawa, aby
                 smagać społeczeństwo, dowodzić jego niekonsekwencji, budził                        przypuszczenie, że ten
                 człowiek ma urazę do świata i że na dnie jego życia znajduje się starannie zagrzebana
                 tajemnica.
                     Przyciągana może bezwiednie siłą czterdziestolatka lub urodą studenta panna Taillefer
                 dzieliła ukradkowe spojrzenia, swoje tajemne myśli między nich obu; ale żaden z nich, na
                 pozór, nie myślał o niej, mimo iż przypadek mógł z dnia na dzień zmienić jej położenie i
                 uczynić z niej posażną partię. Zresztą nikomu tam nie przyszło do głowy sprawdzać, czy
                 nieszczęścia przytaczane przez któregoś z współlokatorów są prawdziwe czy udane. Wszyscy
                 żywili względem siebie wzajemną obojętność z domieszką zrozumiałej nieufności. Każdy
                 wiedział, że nikt nie ma sposobu ulżenia jego nieszczęściom; wzajemne zaś zwierzenia
                 wyczerpały czarę współczucia. Podobni staremu małżeństwu, nie mieli już sobie nic do
                 powiedzenia. Pozostały stosunki jedynie mechaniczne, tarcie nie naoliwionych kółek. Każda
                 z tych osób zdolna była minąć obojętnie na ulicy ślepego, wysłuchać bez wzruszenia
                 opowieści o czyjejś niedoli i patrzyć na śmierć jako na rozwiązanie problemu nędzy, która
                 pozwalała chłodno oglądać najstraszliwsze agonie. Najszczęśliwszą z tych znękanych dusz
                 była pani Vauquer, królująca w tym przytulisku. Dla niej jednej mały ogródek, który cisza i
                 chłód, susza i zimno czyniły rozległym na kształt stepu, był powabnym gaikiem. Dla niej
                 jednej ów żółty i ponury dom, cuchnący grynszpanem11 szynkowej lady, miał swoje uroki. Te
                 celki były jej własnością. Żywiła tych galerników, skazanych na wiekuiste katusze, sprawując
                 nad nimi formalną władzę. Gdzież w całym Paryżu znalazłyby biedne istoty za tę cenę
                 zdrowy i obfity pokarm oraz mieszkanie, w którym mogły sobie stworzyć jeśli nie wykwint i
                 wygodę, to w każdym razie schludność i zdrowie? Gdyby nawet pozwoliła sobie na krzyczącą
                 niesprawiedliwość, ofiara zniosłaby to bez skargi.
                    Takie zgromadzenie musiało się stać w miniaturze odbiciem społeczeństwa. Wśród
                 osiemnastu stołowników spotykało się jak w szkołach, jak w świecie, biedną upośledzoną
                 istotę, kozła ofiarnego, na którego spadały wszystkie żarciki. Z początkiem drugiego roku
                 postać ta stała się dla Eugeniusza de Rastignac najbardziej godna uwagi ze wszystkich tych
                 osób, między którymi trzeba mu było żyć jeszcze dwa lata. Owym popychadłem był
                 ekshandlarz mąki, ojciec Goriot, na którego głowie zarówno malarz, jak historyk skupiałby
                 całe światło. Mocą jakiego przypadku ta zaprawna nienawiścią wzgarda, to pomieszane z
                 litością prześladowanie, ta zniewaga nieszczęścia ugodziły najdawniejszego z pensjonarzy?
                    10 Juwenal (Decimus Iunius Iuvenalis)  rzymski poeta i satyryk atakujący zakłamanie, fałsz i chciwość,
                 bystry obserwator obyczajów rzymskich.
                    11 grynszpan  śniedź (niem.).
                                                                         10






                 Czy dał do nich powód przez śmiesznostki lub dziwactwa, które ludzie przebaczają trudniej
                 niż występki? Pytania te potrącają o wiele społecznych niesprawiedliwości. Może jest w
                 naturze ludzkiej kazać wszystko znieść komuś, kto wszystko cierpi przez istotną pokorę,
                 słabość lub obojętność. Czyż nie lubimy dowodzić naszej siły kosztem kogoś albo czegoś?
                 Najwątlejsza istota, wyrostek uliczny dzwoni do wszystkich bram w mroźną noc lub wspina
                 się na palce, aby wypisać swoje nazwisko na nietkniętym pomniku.
                    Ojciec Goriot, starzec sześćdziesięciodziewięcioletni, osiedlił się u pani Vauquer w 1813
                 roku wycofawszy się z interesów. Zrazu wziął mieszkanie zajmowane obecnie przez panią
                 Couture i płacił tysiąc dwieście franków, jak człowiek, dla którego różnica paru ludwików
                 była drobnostką. Pani Vauquer odświeżyła trzy pokoje w zamian za kwotę, która pokryła
                 podobno wartość lichego urządzenia, perkalikowych                    firanek, politurowanych i         obitych
                 pluszem     foteli,  kilku malowideł       i papierowego obicia,         jakim    wzgardziłby lada szynk
                 podmiejski. Może niedbała hojność, z jaką ojciec Goriot (wówczas nazywano go panem
                 Goriot) pozwolił się obdzierać, zjednała mu opinię głupca nie mającego pojęcia o interesach.
                 Goriot przybył z zasobną garderobą, wyekwipowany jak kupiec, który dorobiwszy się,
                 niczego sobie nie odmawia. Pani Vauquer podziwiała osiemnaście koszul z holenderskiego
                 płótna, których cienkość biła w oczy tym bardziej, iż fabrykant makaronu wpinał w żabot
                 duże diamentowe szpilki połączone złotym łańcuszkiem. Ubrany zazwyczaj w błękitny
                 garnitur, wdziewał co dzień świeżą białą pikową kamizelkę, pod którą falował wydatny
                 brzuszek,    podnoszący       swym     obwodem       ciężki   złoty   łańcuch    z   mnóstwem       breloków.
                 Tabakierka, również złota, zawierała medalion pełen włosów, które na pozór świadczyły o
                 miłosnych podbojach. Kiedy gospodyni żartobliwie wymyślała mu od lampartów, na ustach
                 starego błądził wesoły uśmiech zadowolonego mieszczucha. Szafy jego pełne były sreber z
                 dawnego gospodarstwa. Oczy wdowy płonęły, kiedy pomagała usłużnie rozpakowywać i
                 układać łyżki, chochle, widelce, serwis na oliwę, sosjerki, półmiski, srebrne nakrycia do
                 śniadania, kawałki nie zawsze gustowne, ale mające pełną wagę. Goriot nie chciał się rozstać
                 z tym sprzętem, podarki te przypominały mu domowe uroczystości.
                     To  objaśniał panią Vauquer chowając spodek i czarkę, której pokrywkę zdobiły
                 całujące się turkawki  to pierwszy podarek żony w rocznicę ślubu. Bidusia droga! Poświęciła
                 na to swoje panieńskie oszczędności. Pojmuje pani, wolałbym raczej drapać paznokciami
                 ziemię niż rozstać się z tą pamiątką. Chwała Bogu, będę mógł w tym pijać kawkę co rano aż
                 do końca życia. Niezgorzej wyszedłem z interesów, mam zapewniony do śmierci chleb, i to z
                 omastą.
                    Wreszcie      pani   Vauquer     spostrzegła,    okiem     ciekawej    sroki,   listy  zastawne12,     które
                 zsumowane z grubsza mogły dawać poczciwemu Goriot jakichś osiem do dziesięciu tysięcy
                 franków rocznie.
                    Od tego dnia pani Vauquer, z domu Conflans, która miała lat czterdzieści osiem, ale
                 przyznawała się do trzydziestu dziewięciu, powzięła myśl. Mimo iż powieki ojca Goriot były
                 obrzękłe i obwisłe, co zmuszało go do częstego wycierania oczu, cała powierzchowność
                 wydała się wdowie przyjemna i dystyngowana. Poza tym łydki jego, mięsiste i wydatne,
                 zarówno jak długi graniasty nos, zwiastowały przymioty moralne, do których wdowa zdawała
                 się przywiązywać wagę, a które potwierdzała szeroka i naiwna twarz poczciwca. Wyglądał na
                 solidnie zbudowaną         bestię,  zdolną włożyć        całą   swoją    inteligencję   w uczucie.      Włosy
                 zaczesane w skrzydełka, które balwierz przychodził pudrować co rano, rysowały pięć
                 charakterystycznych kosmyków na niskim czole i dobrze stroiły jego fizys. Mimo iż z
                 wejrzenia nieco pospolity, zdradzał taki dostatek w stroju, tak obficie zażywał tabakę, siąkał
                 ją jak człowiek tak pewny, że zawsze będzie miał pełno makuby w tabakierce!... W dniu, w
                 którym pan Goriot rozgościł się u niej, pani Vauquer położyła się wieczorem do łóżka piekąc
                    12 listy zastawne  forma zabezpieczania kapitału.
                                                                         11






                 się, niby kuropatwa w słoninie, w ogniu pragnienia, aby zrzucić żałobny welon wdowy i
                 odrodzić się jako pani Goriot. Wydać się, sprzedać pensjonat, paradować pod rękę z tym
                 tuzem mieszczaństwa, stać się figurą w dzielnicy, kwestować, jeździć w niedzielę na trawkę
                 do Choisy, Soissy, Gentilly, chodzić do teatru do loży, nie czekając na gratisowe bilety, które
                 jej przynosili w lipcu niektórzy stołownicy: wymarzyła sobie całe Eldorado paryskiego
                 drobnomieszczaństwa. Nie           przyznała się nikomu,         że ma czterdzieści        tysięcy franków,
                 uciułanych grosz do grosza. To pewna, iż pod względem majątkowym uważała się za bardzo
                 przyzwoitą partię.
                     Co się tyczy reszty, warta jestem przecież tyle co on  powiada sobie przewracając się po
                 łóżku, jak gdyby chcąc przekonać samą siebie o wdziękach, których głęboki odcisk gruba
                 Sylwia znajdowała co rano w pościeli.
                    Od tego dnia blisko przez trzy miesiące pani Vauquer korzystała z balwierza pana Goriot i
                 poczyniła     wkłady     toaletowe,    usprawiedliwione       koniecznością      pewnego      decorum13,      w
                 harmonii z godnymi osobami, które nawiedzały jej dom. Rozwinęła wiele intryg, aby zmienić
                 personel     pensjonarzy,       podkreślając      pretensję     przyjmowania        odtąd     jedynie     ludzi
                 dystyngowanych. Skoro zjawił się ktoś obcy, szczyciła się pierwszeństwem, jakie jej dał pan
                 Goriot, jeden z najbardziej szanowanych przemysłowców paryskich. Rozdawała prospekty,
                 na których widniało: Pensjonat pani Vauquer. Jest to, powiadała, jeden z najstarszych i
                 najbardziej cenionych pensjonatów w Dzielnicy Łacińskiej. Posiada uroczy widok na ulicę
                 Gobelinów (widać ją było z trzeciego piętra) i ładny ogród, na którego końcu rozciąga się
                 aleja lipowa! Wspomniano tam o dobrym powietrzu i o ustronnym położeniu. Prospekt ten
                 ściągnął hrabinę de l'Ambermesnil, kobietę trzydziestoletnią, czekającą końca likwidacji i
                 uregulowania emerytury, która jej się należała jako wdowie po generale poległym na polach
                 bitwy. Pani Vauquer wprowadziła pewien wykwint w kuchni, kazała palić w salonie blisko
                 przez pół roku i wypełniała tak sumiennie obietnice prospektu, że dokładała ze swego.
                 Toteż hrabina zapewniała panią Vauquer, nazywając ją drogą przyjaciółką, iż ściągnie jej
                 baronową de Vaumerland i wdowę po pułkowniku hr. Picquoiseau, swoje dobre znajome,
                 które muszą domieszkać terminu w dzielnicy Marais, w pensjonacie droższym niż zakład pani
                 Vauquer. Te damy będą się miały zresztą bardzo dobrze, skoro ministerium wojny załatwi ich
                 sprawę.
                     Ale  dodawała  te biura nie kończą nigdy nic!
                    Obie    wdowy      przychodziły      po   obiedzie     do   pokoju    pani    Vauquer     i  ucinały    tam
                 pogawędkę,popijając nalewkę i zajadając smakołyki zrobione specjalnie dla pani domu. Pani
                 de 1'Ambermesnil pochwaliła widoki gospodyni na pana Goriot: doskonały pomysł, który
                 zresztą odgadła od pierwszego spojrzenia; Goriot wydał się jej mężem idealnym.
                     Och! moja droga pani, mężczyzna zdrów jak ryba  mówiła wdowa  człowiek
                 doskonale zakonserwowany, może jeszcze dać kobiecie wiele satysfakcji.
                    Hrabina dała wielkodusznie pani Vauquer parę wskazówek co do stroju, nie będącego w
                 harmonii z jej pretensjami.
                     Trzeba się postawić na stopie wojennej  rzekła.
                    Po długich naradach wdowy udały się razem                     do Palais-Royal, gdzie w Galeriach
                 Drewnianych kupiły kapelusz z piórami i czepek. Hrabina zaciągnęła przyjaciółkę do Joasi,
                 gdzie wybrały suknię i szal. Skoro wystrzelano tę amunicję i wdowa stanęła pod bronią,
                 przypominała wiernie szyld sklepu Pod strojnym wołem. Mimo to była tak zadowolona ze
                 swej postaci, iż czuła się wdzięczną hrabinie i, jakkolwiek nieskora do podarków, ofiarowała
                 jej kapelusz za dwadzieścia franków. Co prawda, miała zamiar prosić ją, po przyjaźni, o
                 wysondowanie Goriota i poparcie jej interesów. Pani de l'Ambermesnil chętnie ofiarowała się
                 z przyjacielską pomocą i zaczęła oblegać starego makaroniarza, którego zdołała ściągnąć na
                    13 decorum  tu: pozory wspaniałości.
                                                                         12






                 konferencję; ale znalazłszy go wstydliwym, żeby nie powiedzieć opornym, wobec usiłowań,
                 jakimi natchnęła ją osobista chęć uwiedzenia go na własny rachunek, wyszła oburzona jego
                 grubiaństwem.
                     Moja złota pani  rzekła do najdroższej przyjaciółki  nic pani nie wyciśnie z tego
                 człowieka: podejrzliwy do śmieszności, kutwa, głupiec, bałwan, który przyniesie ci same
                 zgryzoty.
                    Między panem Goriot a panią de 1'Ambermesnil zaszły rzeczy tego rodzaju, że hrabina nie
                 chciała widzieć go na oczy. Nazajutrz znikła, zapominając zapłacić pensji za pół roku i
                 zostawiając rupiecie warte pięć franków. Mimo zawziętości, z jaką pani Vauquer prowadziła
                 poszukiwania, nie mogła uzyskać w Paryżu żadnej wiadomości o hrabinie de 1'Ambermesnil.
                 Mówiła często o tej żałosnej sprawie, bolejąc nad swą łatwowiernością, mimo iż była bardziej
                 nieufna od kotki; ale była w tym podobna do wielu osób, które strzegą się swoich bliskich, a
                 dadzą wystrychnąć na dudka pierwszemu z ulicy. Jest to zjawisko dziwne, ale prawdziwe,
                 którego korzenie łatwo odnaleźć w sercu ludzkim. Być może, niektórzy ludzie nie mają już
                 nic do zyskania wobec osób, z którymi żyją; odsłoniwszy im pustkę własną, czują, że
                 ściągnęli na siebie sąd zasłużony a surowy; ale doznając niezwalczonej potrzeby pochlebstwa,
                 na którym im zbywa, lub żądni błyszczeć pozorami przymiotów, których im brak, silą się
                 zyskać szacunek lub serce obcych z narażeniem się na to, iż prędzej lub później je stracą.
                 Istnieją wreszcie osoby z natury interesowne, które nie uczynią nic dobrego dla przyjaciół lub
                 bliskich, bo to jest ich obowiązek, podczas gdy oddając usługę obcym odcinają kupony
                 próżności. Im krąg przywiązań jest bliższy, tym mniej mają serca; im bardziej się oddala, tym
                 są usłużniejsi. Pani Vauquer miała z pewnością coś z tych obu natur, małostkowych,
                 fałszywych, wstrętnych.
                     Gdybym ja był tutaj  mawiał wówczas Vautrin  nie byłoby się pani zdarzyło to
                 nieszczęście! Od pierwszego spojrzenia spenetrowałbym szelmeczkę. Znam się na tych
                 cyferblatach.
                    Jak wszyscy mali ludzie, pani Vauquer miała zwyczaj nie wychodzić z koła przypadków i
                 nie sądzić ich przyczyn. Lubiła czepiać się drugich o własne błędy. Od czasu tej katastrofy
                 uważała zacnego makaroniarza za źródło nieszczęścia i, jak mówiła, od tego dnia zaczęła
                 trzeźwieć     na   jego   punkcie.    Poznawszy       bezskuteczność       swoich    mizdrzeń      i  kosztów
                 reprezentacji, rychło odgadła i przyczynę. Spostrzegła, że pensjonarz, wedle jej wyrażenia,
                 gdzieś łazi. Słowem, nabrała przeświadczenia, że jej wypieszczona nadzieja jest chimerą i
                 że nigdy, wedle energicznego wyrażenia hrabiny, która wyraźnie znała się na tym, nie
                 wyciśnie nic z tego człowieka. Posunęła się, siłą rzeczy, dalej w nienawiści, niż wprzód
                 zaszła w sympatii. Nienawiść była w proporcji nie do jej miłości, ale do zawiedzionych
                 nadziei. O ile serce ludzkie znajduje chwilę spoczynku wstępując na wyżyny przywiązania,
                 rzadko zatrzymuje się na bystrym spadku nienawiści. Ale Goriot był jej pensjonarzem,
                 wdowa musiała tedy stłumić wybuchy zranionej miłości własnej, pogrzebać westchnienia,
                 które wydzierał jej zawód, i dławić pragnienie zemsty, jak mnich gnębiony przez przeora.
                 Małe dusze zaspokajają dobre czy złe uczucia za pomocą nieustannych małostek. Wdowa
                 rozwinęła całą kobiecą złośliwość w prześladowaniu swojej ofiary. Zaczęła od tego, że
                 obcięła wszystkie przyprawy i dodatki wprowadzone ostatnimi czasy przy stole.
                     Żadnych korniszonów, żadnych piklów, to są bzdurstwa!  rzekła do Sylwii w dniu, w
                 którym wróciła do dawnego programu.
                    Goriot był to człowiek skromny, u którego oszczędność, niezbędna ludziom, co własną
                 pracą dorabiają się fortuny, wyrodziła się w przyzwyczajenie. Zupa, sztuka mięsa, jarzyna
                 zawsze miały zostać jego ulubionym obiadem. Trudno było zatem pani Vauquer dokuczyć
                 stołownikowi, którego gustów nie mogła w niczym zadrasnąć. Zrozpaczona, że trafiła na
                 człowieka nie posiadającego słabej strony, zaczęła podkopywać jego stanowisko; w ten
                 sposób zaraziła swą niechęcią stołowników, którzy dla rozrywki szli na rękę jej zemście. Pod
                                                                         13






                 koniec roku wdowa doszła do takiej nieufności, że pytała sama siebie, czemu ten były kupiec,
                 liczący siedem do ośmiu tysięcy franków renty, posiadający wspaniałe srebra i kosztowności
                 niczym jaka utrzymanka, mieszka u niej płacąc pensję tak skromną w stosunku do swego
                 majątku. W pierwszym roku Goriot obiadował zwykle raz lub dwa razy na tydzień poza
                 domem; później, nieznacznie, doszedł do tego, że jadał w mieście tylko dwa razy na miesiąc.
                 Wyprawy imć Goriota nadto były zgodne z interesami pani Vauquer, aby mogła bez niechęci
                 patrzeć na regularność, z jaką stołownik jej spożywa obiad w domu. Zmiany przypisywała
                 zarówno      powolnemu        upadkowi       majątkowemu,         jak    chęci    dokuczenia       gospodyni.
                 Najwstrętniejszym nawykiem tych lilipucich dusz jest to, że podsuwają swoje małostki
                 innym. Na nieszczęście z końcem drugiego roku pan Goriot usprawiedliwił gadania, których
                 był przedmiotem, prosząc panią Vauquer o przeniesienie na drugie piętro i o zniżenie pensji
                 do dziewięciuset franków. Stary rozwinął tak ścisłą oszczędność, że nigdy nie paliło się u
                 niego w zimie. Pani Vauquer zażądała zapłaty z góry, w czym pan Goriot, którego odtąd
                 nazywała ojcem Goriot, nie stawiał trudności. Zaczęto na wyprzódki zgadywać przyczyny
                 tego, ale dochodzenie było trudne! Jak orzekła fałszywa hrabina, ojciec Goriot był to
                 człowiek skryty, mruk. Wedle logiki ludzi o pustej głowie  z natury niedyskretnych, bo mają
                 do zwierzenia jedynie same błahostki  ktoś, kto nie mówi o swoich sprawach, musi być
                 podejrzany. Ten szanowny kupiec stał się zatem hultajem, ten bałamut został starym
                 ladaco. To (wedle Vautrina, który właśnie zamieszkał w pensjonacie) ojciec Goriot był
                 człowiekiem, który chodzi na giełdę i który zrujnowawszy się na grubej grze wegetuje tam
                 pokątnie. To znów był to jeden z tuzinkowych szulerów, którzy ryzykują małe sumki i
                 wygrywają      co   dzień   po   dziesięć    franków     w   ruletkę.   To   znów    robiono     zeń   szpicla,
                 wąchającego się z tajną policją; ale Vautrin twierdził, że stary nie jest dość szczwany na to.
                 Wreszcie w oczach innych lokatorów był kutwą pożyczającym na lichwę, człowiekiem
                 topiącym całe mienie w loterii liczbowej. Przypisywano mu wszystko, co tylko występek,
                 hańba, niedołęstwo zdolne są wyhodować najbardziej tajemniczego. Tylko, mimo całej
                 nikczemności jego przywar i postępowania, wstręt wdowy nie dochodził do tego, aby mu
                 wymówić dom: płacił regularnie. Przy tym był użyteczny, każdy wywierał na nim swój zły
                 czy   dobry    humor     za   pomocą      żarcików     lub   opryskliwości.      Najprawdopodobniejszym
                 mniemaniem, które też powszechnie przyjęto, było to, które głosiła pani Vauquer. Wedle niej
                 ów człowiek tak dobrze zakonserwowany, zdrów jak rydz, z którym można było zaznać
                 jeszcze wiele przyjemności, był to rozpustnik, hołdujący osobliwym gustom. Oto na jakich
                 faktach wdowa Vauquer opierała swoje oszczerstwa. W kilka miesięcy po zniknięciu
                 nieszczęsnej hrabiny, która zdołała żyć pół roku jej kosztem, pewnego rana, leżąc jeszcze w
                 łóżku, pani Vauquer usłyszała szelest jedwabnej sukni i leciutki krok młodej i zwinnej
                 kobiety, pomykającej ku drzwiom ojca Goriot, uchylonym znacząco.
                    W chwilę potem Sylwia przyszła opowiedzieć pani, że jakaś panna, zbyt ładna, aby mogła
                 być uczciwa, ubrana jak bóstwo, obuta w prunelowe pantofelki ani trochę nie zabłocone,
                 wśliznęła się jak węgorz do kuchni i spytała o mieszkanie pana Goriot. Pani Vauquer i
                 kucharka zasadziły się na czatach i podchwyciły kilka czułych wyrazów podczas wizyty,
                 która trwała jakiś czas. Kiedy pan Goriot przeprowadzał swoją damulę, Sylwia wzięła
                 natychmiast koszyk i udała, że idzie na targ, aby śledzić czułą parę.
                     Proszę pani  rzekła wracając  ten Goriot musi być jednak diabelnie bogaty, aby je
                 utrzymywać na tej stopie. Niech sobie pani wyobrazi, na rogu czekał wspaniały powóz, do
                 którego ona wsiadła.
                    Przy obiedzie pani Vauquer wstała, aby zaciągnąć firankę, chroniąc Goriota przed
                 słońcem, którego promyk padał mu w oczy.
                     Piękne kobiety pana kochają, panie Goriot, słońce pana szuka  rzekła robiąc przytyk do
                 rannej wizyty.  Słowo daję, ma pan dobry gust, paluszki lizać.
                                                                         14






                     To moja córka  rzekł z odcieniem dumy, w której stołownicy wyczytali pretensje starca
                 chroniącego pozory.
                    W miesiąc później spadła na ojca Goriot nowa wizyta. Córka jego, która za pierwszym
                 razem przyszła w stroju porannym, teraz wpadła po obiedzie, ubrana wieczorowo. Stołownicy
                 zajęci rozmową w salonie ujrzeli ładną blondynkę, szczupłą,                       zręczną i o wiele zbyt
                 dystyngowaną na to, aby mogła być córką ojca Goriot.
                     Masz tobie! Druga  rzekła Sylwia, która nie poznała jej.
                    W kilka dni później inna kobieta, rosła i kształtna, brunetka z żywymi oczami, spytała o
                 pana Goriot.
                     Trzecia!  rzekła Sylwia.
                    Osóbka ta, która za pierwszym razem przyszła również odwiedzić ojca rano, przybyła w
                 kilka dni później wieczorem, w stroju balowym, w karecie.
                     Czwarta!  wykrzyknęła pani Vauquer i gruba Sylwia, nie dopatrzywszy się w tej
                 wielkiej damie żadnego podobieństwa do młodej kobiety tak skromnie odzianej rano.
                    Goriot płacił jeszcze        tysiąc dwieście      franków.     Pani   Vauquer     uważała za       zupełnie
                 naturalne, że człowiek bogaty ma kilka kochanek; wydało się jej nawet bardzo zręczne, że
                 stary podaje je za córki. Nie gorszyła się, że je sprowadza do domu. Jedynie, ponieważ te
                 odwiedziny tłumaczyły obojętność pensjonarza na jej punkcie, pozwoliła sobie z początkiem
                 drugiego     roku   nazwać     go   starym     kocurem.      Wreszcie,     kiedy   pensjonarz     spadł    do
                 dziewięciuset franków, spytała go bardzo ostro  widząc, że jedna z tych pań opuszcza jego
                 pokój  czy zamierza zrobić z jej domu dom publiczny. Ojciec Goriot odparł, że ta dama to
                 jego starsza córka.
                     Ileż pan ma tych córek, trzydzieści sześć?  rzekła cierpko pani Vauquer.
                     Tylko dwie  odparł stary z łagodnością zrujnowanego człowieka, którego nędza ćwiczy
                 stopniowo w pokorze.
                    Pod koniec trzeciego roku ojciec Goriot jeszcze ograniczył wydatki przenosząc się na
                 trzecie piętro i obniżając pensję do czterdziestu pięciu franków na miesiąc. Poniechał tabaki,
                 oddalił fryzjera i przestał używać pudru. Kiedy ojciec Goriot ukazał się pierwszy raz nie
                 upudrowany, gospodyni wydała okrzyk zdumienia na widok włosów, których siwizna miała
                 odcień brudnozielonkawy. Fizjonomia starca, którą ukryte zmartwienia czyniły z każdym
                 dniem    smutniejszą, była       najbardziej    rozpaczliwa      ze  wszystkich      przy stole.    Nie    było
                 wątpliwości: ojciec Goriot to był stary rozpustnik, którego oczy jedynie dzięki zręczności
                 lekarza ocalały od złośliwego działania nieodzownych leków. Ohydny kolor włosów był
                 wynikiem nadużyć oraz środków aptecznych, którymi silił się je podtrzymywać.
                    Fizyczny i moralny stan nieboraka usprawiedliwiał te gadania. Skoro wyprawka jego się
                 zużyła, kupił najtańszego perkalu, aby zastąpić nim                   piękną    bieliznę.   Diamenty, złota
                 tabakierka, łańcuch, klejnoty kolejno znikały. Goriot porzucił swój błękitny frak, cały
                 rynsztunek zamożnego mieszczanina: nosił zimą i latem surdut z grubego brązowego sukna,
                 kamizelkę z koziej sierści i szare wełniane spodnie. Stopniowo chudł coraz bardziej; łydki
                 opadły, twarz, dawniej tryskająca zadowoleniem szczęśliwego mieszczucha, pomarszczyła
                 się; czoło pomięło się w fałdy, szczęka zarysowała się ostro. W czwartym roku pobytu przy
                 ulicy   Neuve-Sainte-Genevičve           stary    był   nie   do    poznania.     Zacny     handlarz     mąki,
                 sześćdziesięciodwulatek wyglądający na czterdzieści wiosen, promieniejący głupotą, tęgi
                 tłusty mieszczuch, którego zdobywcza postawa rozweselała przechodniów, który miał coś
                 młodego w uśmiechu, zdawał się siedemdziesięcioletnim starcem, ogłupiałym, chwiejącym
                 się na nogach, wypełzłym. Oczy jego tak żywe przybrały stalowy odcień; zblakły, nie łzawiły
                 się już, czerwona obwódka zdawała się płakać krwią. W jednych budził grozę, w drugich
                 litość. Młodzi studenci medycyny, widząc jego obwisłą dolną wargę i zmierzywszy kąt
                 twarzowy, orzekli po bezskutecznych próbach wydobycia zeń czegoś, że to po prostu kretyn.
                 Jednego wieczora po obiedzie pani Vauquer rzekła drwiąco, podając niejako w wątpliwość
                                                                         15






                 rzekome ojcostwo: I cóż, nie zachodzą już do pana te panny? Ojciec Goriot zadrżał, jak
                 gdyby gospodyni żgnęła go żelazem.
                     Zachodzą czasami  odparł wzruszonym głosem.
                     Ho, ho! Przyjmuje je pan jeszcze czasem?  wykrzyknęli studenci.  Brawo, ojczulku
                 Goriot.
                    Ale starzec nie słyszał żartów, które ściągnęła nań ta odpowiedź: popadł w zadumę, którą
                 powierzchowni obserwatorzy brali za starcze odrętwienie lub uwiąd inteligencji. Gdyby go
                 dobrze znali, może by ich zainteresował problem, który przedstawiało moralne i fizyczne
                 położenie starca; ale rzecz była nader trudna. Mimo że łatwo było dowiedzieć się, czy Goriot
                 był w istocie fabrykantem makaronu i jaką była cyfra jego majątku, starzy ludzie, w których
                 obudził zaciekawienie swoją osobą, nie opuszczali dzielnicy i żyli w pensjonacie niby ostrygi
                 na skale. Co do innych, ci, pochłonięci wirem paryskiego życia, zapominali opuszczając ulicę
                 Neuve-Sainte-Genevičve o biednym starcu, z którego sobie stroili żarty. Dla owych ciasnych
                 umysłów, jak dla tych obojętnych młodych ludzi, nędza ojca Goriot i jego tępota nie dały się
                 pogodzić z majątkiem lub zdolnościami. Co do kobiet, które stary podawał za córki, każdy
                 podzielał sąd Vauquer, która powiadała z ową surową logiką, jaką nawyk zgadywania
                 wszystkiego daje starym kobietom wypełniającym gawędą długie wieczory:
                     Gdyby córki ojca Goriot były takie bogaczki, jak na to wyglądają wszystkie te damy, nie
                 mieszkałby tu na trzecim piętrze, nie żyłby za czterdzieści pięć franków na miesiąc i nie
                 chodziłby ubrany jak dziad.
                    Nic nie mogło zaprzeczyć tym domysłom. Toteż pod koniec listopada 1819, w epoce, w
                 której wybuchnął ten dramat, każdy z pensjonarzy miał zupełnie ustalone poglądy na
                 biednego starca. Nigdy nie miał córki ani żony; rozpusta uczyniła zeń ślimaka, mięczaka,
                 istotę z klasy kaszkietonośnych, powiadał jeden z dochodzących, urzędnik z Muzeum
                 Przyrodniczego. Poiret był orłem, dżentelmenem przy Goriocie. Poiret mówił, rozprawiał,
                 odpowiadał; mówiąc, rozprawiając, odpowiadając, nie wyrażał co prawda nic, miał bowiem
                 zwyczaj powtarzać warianty tego, co inni mówili; ale przyczyniał się do rozmowy, żył,
                 odczuwał coś, gdy ojciec Goriot (powiadał ten sam urzędnik Muzeum) znajdował się stale na
                 zerze termometru Réaumura14.
                     Eugeniusz de Rastignac wrócił z wakacji w stanie, jaki muszą znać młodzi ludzie o
                 wybitnych zdolnościach lub ci, u których trudności zaostrzają chwilowo władze ducha. W
                 pierwszym roku Paryża niewielka suma pracy, której wymaga zdobycie pierwszych stopni
                 uniwersyteckich, zostawiła mu swobodę kosztowania widomych uciech stolicy. Student nie
                 ma zbytku czasu, jeżeli chce poznać teatry, zbadać chodniki paryskiego labiryntu, przeniknąć
                 zwyczaje, nauczyć się języka i wniknąć w przyjemności wielkiego miasta; zdeptać dobre i złe
                 miejsca, uczęszczać na kursa, które go zajmują, przepatrzeć bogactwa muzeów. Student
                 zapala się wówczas do głupstw, które mu się wydają olbrzymie. Ma swego wielkiego
                 człowieka, jakiegoś profesora w Collčge de France, z urzędu trzymającego się na wyżynie
                 audytorium. Poprawia krawat i przybiera zdobywcze pozy dla sąsiadki na balkonie w Operze.
                 W próbach tych wyzbywa się prowincjonalnych narowów, rozszerza horyzont i ogarnia w
                 końcu warstwy pokładów ludzkich tworzących społeczeństwo. Jeżeli z początku podziwiał
                 jedynie powozy defilujące w piękny dzień na Polach Elizejskich, niebawem zacznie ich
                 zazdrościć. Eugeniusz przeszedł rychło tę szkołę paryską;                    kiedy pojechał       na wakacje
                 uzyskawszy       stopień   bakałarza     és   lettres15   i  bakałarza    praw,    złudzenia     dzieciństwa,
                 prowincjonalne przesądy pierzchły. Zbudzona inteligencja, podniecona ambicja pozwoliły mu
                 rozejrzeć się jasno w ojcowskim dworku na łonie rodziny. Ojciec, matka, dwie siostry i
                 ciotka, której mienie ograniczało się do szczupłej pensji, żyli wspólnie w małym folwarczku
                    14 zero termometru Réaumura  temperatura zamarzania chemicznie czystej wody.
                    15 és lettres  w zakresie literatury.
                                                                         16






                 Rastignac. Posiadłość ta przynosząca około trzech tysięcy franków zdana była na niepewny
                 los hodowli wina; mimo to trzeba z niej było wydobyć rocznie tysiąc dwieście franków dla
                 syna.    Obraz    tej   ustawicznej     nędzy,    którą    wspaniałomyślnie        ukrywano      przed     nim,
                 nastręczające     się porównanie       między siostrami,       które mu      się zdawały tak piękne           w
                 dzieciństwie, a paryżankami stanowiącymi dlań wcielenie marzonej piękności, niepewna
                 przyszłość tej licznej rodziny wsparta na jego przyszłości, drobiazgowa oszczędność, jaką w
                 jego oczach rozciągano na najpospolitsze produkty, napój, jaki sporządzało się dla rodziny z
                 wytłoczyn pozostałych w prasie, mnóstwo okoliczności wreszcie, które zbędnym byłoby
                 przytaczać, zdziesięciokrotniły jego żądzę wybicia się i obudziły pragnienie kariery.
                    Jak bywa u ludzi wyższych, zrazu chciał zawdzięczać wszystko własnej zasłudze. Ale
                 umysł jego miał wszystkie cechy południowców; w praktyce tedy plany jego musiały ulec
                 owym wahaniom, które ogarniają młodych ludzi, kiedy się znajdą na pełnym morzu, nie
                 wiedząc, w którą stronę kierować siły ani pod jakim kątem rozpiąć żagle. Zanurzył się w
                 pracy; niebawem jednak, pociągnięty potrzebą stworzenia sobie stosunków, spostrzegł, jaki
                 wpływ na życie społeczne posiadają kobiety. Postanowił z miejsca rzucić się w świat, aby
                 zdobyć protektorki: czyż mogło ich zbywać chłopcu pełnemu ognia i werwy, które to
                 młodzieńcze zalety podnosił jeszcze wykwint postaci i typ męskiej urody, czarem swym tak
                 łatwo przemawiającej do kobiet? Te myśli oblegały go w polu podczas przechadzek, niegdyś
                 dzielonych wesoło z siostrami, które uważały, że brat bardzo się odmienił. Ciotka, pani de
                 Marcillac, niegdyś bywająca na dworze, znała wszystkie arystokratyczne świeczniki. Naraz
                 we wspomnieniach, którymi ciotka tak często go kołysała, ambitny chłopak ujrzał czynniki
                 światowych sukcesów, co najmniej równie ważnych jak te, do których gotował się na
                 uniwersytecie: pospieszył wybadać ją o węzły pokrewieństwa, które dałoby się jeszcze
                 nawiązać. Przetrząsnąwszy gałęzie drzewa genealogicznego stara dama osądziła, iż w
                 samolubnym plemieniu bogatych krewnych ze wszystkich osób, które mogłyby podać rękę
                 siostrzeńcowi, wicehrabina de Beauséant będzie może najprzystępniejsza. Napisała do tej
                 młodej kobiety list w staroświeckim stylu i powierzyła go Eugeniuszowi, powiadając, iż w
                 razie powodzenia wicehrabina wprowadzi go do innych domów. W kilka dni po przybyciu do
                 Paryża    Rastignac     przesłał   pani    de   Beauséant     list  ciotki.  Wicehrabina       odpowiedziała
                 zaproszeniem na bal, który miał się odbyć nazajutrz.
                    Taka była ogólna sytuacja pensjonatu z końcem listopada 1819 roku. W kilka dni później
                 Eugeniusz, wybrawszy się na bal do pani de Beauséant, wrócił około drugiej. Aby odzyskać
                 stracony czas, dzielny student postanowił sobie za powrotem pracować do rana. Miał po raz
                 pierwszy spędzić bezsenną noc w tej głuchej dzielnicy, widok bowiem splendorów świata
                 natchnął go złudną energią. Nie jadł obiadu w domu, pensjonarze mogli tedy myśleć, że wróci
                 z balu aż o świcie, jak wracał niekiedy z zabaw na Prado lub z redut16 w Odeonie, chlapiąc
                 błotem jedwabne pończochy i wykręcając balowe trzewiki. Przed zaryglowaniem drzwi
                 Krzysztof otworzył je, aby wyjrzeć na ulicę. W tej chwili zjawił się Rastignac i mógł dotrzeć
                 bez hałasu do swego pokoju, gdy Krzysztof czyniąc straszliwy łomot szedł za nim. Eugeniusz
                 rozebrał się, włożył pantofle, wdział lichą surducinę, zapalił nędzny ogień z torfu i gotował
                 się rześko do pracy, tak że Krzysztof pokrył jeszcze tupotem grubych trzewików niezbyt
                 hałaśliwe przygotowania młodego człowieka.
                    Nim zagłębił się w kodeksie, Eugeniusz siedział kilka chwil w zadumie. Ujrzał w
                 wicehrabinie de Beauséant jedną z władczyń mody, osobę, której dom słynął jako ozdoba
                 Saint-Germain.      Należała     ona   zresztą,   przez   swoje     nazwisko     i  majątek,    do   szczytów
                 arystokracji. Dzięki ciotce de Marcillac biedny student spotkał się z dobrym przyjęciem, nie
                 oceniając całej rozciągłości tego faworu. Być dopuszczonym do tych złoconych salonów
                 równało się dekretowi karmazynowego szlachectwa. Pokazując się w tym towarzystwie,
                    16 reduty  publiczne bale maskowe (franc.).
                                                                         17






                 najwyłączniejszym ze wszystkich, zdobył prawo bywania wszędzie. Olśniony świetnym
                 zebraniem, ledwie zamieniwszy kilka słów z wicehrabiną, Eugeniusz zadowolił się tym, że w
                 ciżbie bogiń Paryża tłoczących się na tym raucie wyróżnił jedną, o typie stanowiącym
                 zazwyczaj pierwszy ideał młodego chłopca.
                    Hrabina     Anastazja     de   Restaud,    słuszna    i  zręczna,   uchodziła     za   jedną   z   najlepiej
                 zbudowanych kobiet w Paryżu. Wyobraźcie sobie wielkie czarne oczy, wspaniałą rękę,
                 szlachetnie    zarysowaną      nogę,    ogień    w   każdym      ruchu,    kobietę,   którą    margrabia     de
                 Ronquerolles nazywał koniem pełnej krwi. Ta nerwowa organizacja nie odejmowała jej
                 żadnego z uroków: kształty miała pełne i okrągłe, nie grzeszące równocześnie zbytnią
                 obfitością. Koń pełnej krwi, rasowa kobieta, te wyrażenia zaczynały zastępować anioły
                 niebios, osjaniczne przenośnie17, całą dawną mitologię miłosną, odtrąconą przez dandyzm
                 współczesny. Dla Rastignaca pani de Restaud była kresem pragnień. Zapewnił sobie dwie
                 tury na liście tancerzy na wachlarzu i zdołał nawiązać rozmowę w czasie pierwszego
                 kontredansa.
                     Gdzie można panią widzieć?  spytał nagle z ową siłą namiętności, która się tak podoba
                 kobietom.
                     Ależ wszędzie  odparła  w Lasku, w teatrze, u mnie...
                    Już awanturniczy młodzieniec przylgnął do rozkosznej hrabiny o tyle, o ile młody
                 człowiek może przylgnąć do kobiety w ciągu walca i kontredansa. Mieniąc się kuzynem pani
                 de Beauséant, uzyskał zaproszenie od tej kobiety, którą wziął za wielką damę, i zdobył wstęp
                 do jej domu. Z ostatniego uśmiechu, który mu rzuciła, Rastignac powziął najlepsze nadzieje.
                 Miał to szczęście, że spotkał człowieka, który nie wyśmiał jego naiwności: naiwność bowiem
                 była śmiertelną wadą w oczach znamienitych lwów epoki, jak Maulincourt, Ronquerolles,
                 Maksym de Trailles, de Marsay, Ajuda-Pinto, obaj Vandenesse, całej tej gromadki, która
                 królowała w chwale swych próżnostek kręcąc się w tłumie najwytworniejszych kobiet, a były
                 to: lady Brandon, księżna de Langeais, hrabina de Kergarouët, pani de Sérizy, księżna de
                 Carigliano, hrabina Ferraud, pani de Lanty, margrabina d'Espard, diuszessy de Maufrigneuse i
                 de Grandlieu. Szczęściem tedy naiwny student trafił na margrabiego de Montriveau, rycerza
                 księżnej de Langeais, generała prostego jak dziecko, który pouczył go, iż hrabina de Restaud
                 mieszka przy ulicy du Helder. Być młodym, czuć żądzę świata, łaknąć kobiety i widzieć
                 otwierające się bramy dwóch domów! Oprzeć stopę w Saint-Germain u wicehrabiny de
                 Beauséant, kolano na Chausse d'Antin u hrabiny de Restaud! Zanurzyć wzrok w amfiladzie
                 paryskich salonów i czuć się dość ładnym chłopcem, aby tam znaleźć pomoc i oparcie w
                 sercu kobiety! Mieć dość ambicji, aby zuchwałą stopą wejść na rozpięty sznur, po którym
                 trzeba kroczyć z zimną krwią linoskoczka, pewnego, że nie spadnie, i znaleźć w uroczej
                 kobiecie najpewniejszy balans równowagi! Z takimi myślami i wobec kobiety, której cudne
                 kształty jawiły się w mdłym blasku kominka, któż nie byłby, jak Eugeniusz, zgłębiał
                 namiętną medytacją przyszłości, któż nie stroiłby jej w tryumfy? Rozkołysana jego myśl
                 kosztowała tak żywo przyszłych słodyczy, iż zdawało mu się, że pani de Restaud jest tuż przy
                 nim, kiedy głośne westchnienie zakłóciło ciszę nocną i rozległo się w sercu młodego
                 człowieka niby rzężenie konającego. Otworzył ostrożnie drzwi i znalazłszy się na korytarzu
                 ujrzał smugę światła w progu ojca Goriot. Eugeniusz przeląkł się, że sąsiad może zasłabł,
                 przyłożył oko do dziurki od klucza i ujrzał starca zajętego dziwną pracą. Zajęcie owo tak
                 bardzo trąciło zbrodnią, że student osądził, że odda przysługę społeczeństwu, śledząc uważnie
                 nocne    sprawki     rzekomego       handlarza     mąki.    Ojciec    Goriot    przymocował        do    listwy
                 przewróconego stołu srebrny półmisek i ważkę, wziął sznur i okręcił go dokoła tych bogato
                    17 osjaniczne przenośnie  związane z poetyką Pieśni Osjana, słynnej preromantycznej mistyfikacji
                 literackiej J. Macphersona, wzorowanej na dawnej poezji celtyckiej.
                                                                         18






                 rzeźbionych przedmiotów, ściskając z taką siłą, jak gdyby chciał je zmienić w bryłę litego
                 metalu.
                     Do kroćset! Cóż to za człowiek!  rzekł Rastignac, widząc żylaste ramię starca, który
                 przy pomocy sznura miesił bez hałasu pozłacane srebro niby ciasto.  Byłżeby to złodziej
                 albo paser,     który   aby    tym   bezpieczniej wykonywać swoje              rzemiosło,     udaje   głupotę,
                 niedołęstwo i żyje jak nędzarz?  mówił sobie Eugeniusz, prostując się na chwilę.
                    Student przyłożył na nowo oko do drzwi. Ojciec Goriot rozwinął sznur, wziął srebro,
                 położył je na stole, rozciągnąwszy na nim kołdrę i zwinął ją, aby zaokrąglić bryłę, której to
                 operacji dokonał nadzwyczaj łatwo.
                     Byłżeby tak silny jak August, król polski?  rzekł do siebie Eugeniusz, skoro masa
                 srebrna przybrała w przybliżeniu formę wałka.
                    Ojciec Goriot spoglądał na swoje dzieło ze smutkiem, łzy zalśniły mu w oczach.
                 Zdmuchnął lampkę, przy której blasku dokonał swej pracy; Eugeniusz usłyszał, jak się
                 kładzie wzdychając ciężko.
                    ...Oszalał  pomyślał student.
                     Biedne dziecko!  rzekł głośno Goriot.
                    Słysząc te słowa Rastignac uznał za właściwsze milczeć o tym wypadku i nie potępiać
                 nieodwołalnie sąsiada. Miał wracać do siebie, kiedy usłyszał nagle dość trudny do określenia
                 szelest, który, zdawałoby się, czynili ludzie idący po schodach w filcowych pantoflach.
                 Eugeniusz nadstawił ucha i usłyszał w istocie kolejny oddech dwóch ludzi. Nie słysząc ani
                 skrzypnięcia drzwi, ani kroków, ujrzał nagle światełko na drugim piętrze u pana Vautrin.
                    Sporo tu tajemnic, jak na zwykły pensjonat  rzekł w duchu.
                    Zeszedł kilka schodów, wytężył słuch, dźwięk złota doszedł do jego ucha. Niebawem
                 światło zgasło, dwa oddechy dały się znowu słyszeć, mimo iż drzwi nie zaskrzypiały.
                 Wreszcie, w miarę jak dwaj ludzie schodzili, szmer stawał się coraz cichszy.
                     Kto tam?  krzyknęła pani Vauquer, otwierając okno.
                     To ja wracam, mamusiu Vauquer  ozwał się gruby głos Vautrina.
                     To szczególne! Krzysztof zasunął rygle  rzekł do siebie Eugeniusz, wracając do pokoju.
                  Trzeba nie spać po nocy, aby wiedzieć, co się dzieje dokoła człowieka w Paryżu.
                    Oderwany przez te drobne wydarzenia od swych ambitnomiłosnych medytacji, zabrał się
                 do pracy. Niepokojony podejrzeniami, jakie go nachodziły co do ojca Goriot, bardziej jeszcze
                 niepokojony fizjonomią pani de Restaud, która raz po raz jawiła się przed nim niby
                 posłanniczka świetnego losu, położył się w końcu i usnął twardo. Na dziesięć nocy, które
                 młodzi ludzie obiecują sobie spędzić przy pracy, siedem zagarnia sen. Trzeba mieć więcej niż
                 dwadzieścia lat, aby umieć czuwać.
                    Nazajutrz rano panowała w Paryżu owa gęsta mgła, która spowija go tak szczelnie, iż
                 najpunktualniejsi ludzie, myląc się co do czasu, spóźniają się na ważne spotkania; każdy
                 myśli, że to dopiero ósma, kiedy bije południe. Było wpół do dziesiątej, a pani Vauquer
                 jeszcze nie ruszyła się z łóżka. Krzysztof i gruba Sylwia, również zapóźnieni, pili spokojnie
                 kawę okraszoną śmietanką zebraną z przeznaczonego dla pensjonarzy mleka, które Sylwia
                 długo gotowała, aby pani Vauquer nie poznała się na tej bezprawnej dziesięcinie.
                     Wiesz, Sylwio  rzekł Krzysztof maczając bułeczkę  pan Vautrin, który z tym
                 wszystkim jest dobry człowiek, znowu wpuścił dziś w nocy dwie osoby. Gdyby pani pytała o
                 co, nie trzeba nic mówić.
                     Czy ci co dał?
                     Dał mi miesięcznie pięć franków, niby tak jakby mówił: Siedź cicho.
                     Żeby nie on i nie pani Couture, która też nie trzęsie się nad groszem, inni chcieliby
                 odebrać lewą ręką to, co nam dają prawą na kolędę  rzekła Sylwia.
                     A jeszcze ile dają?  rzekł Krzysztof.  Ot, nędznych pięć franków. Taki ojciec Goriot od
                 dwóch lat sam sobie buty czyści. Kutwa Poiret całkiem się obchodzi bez czernidła, wolałby je
                                                                         19






                 wypić niż zużyć na buty. A ten cacuś studencik daje mi czterdzieści su! Czterdzieści su nie
                 starczy nawet na szczotki, a do tego jeszcze sprzedaje stare ubrania. Cóż za buda!
                     Ba!  rzekła Sylwia popijając wolnymi łykami kawę.  I tak nasze miejsca są najlepsze
                 w dzielnicy: przynajmniej żyje się dobrze! Powiedz mi, Krzysztofie, nie pytał kto o naszego
                 dziadzię Vautrin?
                     Owszem. Spotkałem przed kilku dniami jakiegoś pana, który rzekł: Czy to u was
                 mieszka gruby jegomość, który maluje faworyty? A ja jemu: Nie, panie, nie maluje. Taki
                 wesoły człowiek jak on nie miałby na to czasu. Powiedziałem to panu Vautrin, który rzekł:
                 Dobrześ zrobił, mój synu. Odpowiadaj zawsze w ten sposób. Nie ma przykrzejszej rzeczy
                 niż zdradzać swoje ułomności. Człowiekowi to szkodzi do żeniaczki.
                     Bo to i mnie na targu również ciągnęli za język, niby czy widziałam kiedy, jak wdziewa
                 koszulę. Także coś... Ot  wtrąciła  już trzy kwadranse na dziesiątą bije na Val-de-Grâce, a
                 nikt się nie rusza.
                     Ba! Wszyscy wyszli. Pani Couture i jej młódka poszły jeszcze o ósmej komunikować się
                 u Świętego Szczepana. Ojciec Goriot powędrował z jakąś paczką. Student wróci aż po
                 kursach, o dziesiątej. Widziałem, jak wychodził, kiedym sprzątał schody; jeszcze ojciec
                 Goriot dał mi tęgiego kuksa tym, co niósł pod pachą: twarde było jak żelazo! Co on robi
                 właściwie, ten stary? Wszyscy poniewierają nim jak tym pomiotłem, ale niech gadają, co
                 chcą, to zacny człowiek, więcej wart od nich wszystkich. On sam niewiele tam wyrzuci; ale te
                 damy, do których posyła mnie czasem, sypią tęgie napiwki: zgrabne dziewuszki i wystrojone
                 jak się patrzy.
                     Te, co niby powiada, że to córki? Jest tego cały tuzin.
                     Ja zawsze chodziłem tylko do dwóch, tych samych, co tu łaziły.
                     Oho! Pani się rusza, zacznie swoje piekło; trzeba mi lecieć do niej. Pilnuj mleka,
                 Krzysztofie, skroś kota.
                    Sylwia pognała do pani.
                     Jak to! Sylwio, już trzy na dziesiątą, a ty mi dajesz spać... Nigdy nie zdarzyło mi się coś
                 podobnego.
                     To ta bestyjska mgła, można by ją nożem krajać.
                    Ale śniadanie?...
                     Et!     Wszystkich     stołowników jakiś giez          ukąsił;   pognali    na cztery wiatry.       Jedna
                 Miszonetka i stary Poiret nie ruszyli się z domu, śpią jak susły.
                     Ależ, Sylwio, ty ich łączysz razem, jak gdyby...
                     Co, gdyby?  odparła Sylwia, parskając głupawym śmiechem.  Dwa do kupy, to niby
                 para.
                     To szczególne, Sylwio: w jaki sposób pan Vautrin wrócił dziś w nocy, skoro już
                 przedtem Krzysztof zaryglował bramę?
                     Przeciwnie, proszę pani. Usłyszał pana Vautrin i zeszedł mu otworzyć. Stąd pani
                 myślała...
                     Podaj mi kaftanik i zejdź prędko zajrzeć na śniadanie. Przyrządź resztę baraniny z
                 ziemniakami i daj gruszki pieczone, z tych po dwa grosze sztuka.
                    Niebawem pani Vauquer zeszła na dół, w chwili gdy kot strącił łapą spodek stanowiący
                 przykrywkę garnczka z mlekiem i chlipał co wlezie.
                     Mistigris!  krzyknęła.
                    Kot uciekł, potem wrócił, ocierając się o jej nogi.
                     Tak, tak, udawaj baranka, stare ladaco!  rzekła.  Sylwio! Sylwio!
                     A co, proszę pani?
                     Popatrz, ile ten kot wychłeptał.
                     To przez bałwana Krzysztofa: mówiłam, żeby przykrył mleko. Gdzie on poszedł? Niech
                                                                         20






                 się pani nie martwi, damy to ojcu Goriot. Dopełnię wodą, nie spostrzeże się. Nie zwraca
                 uwagi na nic, nawet na to, co je.
                     Gdzież on poszedł, ten stary Chińczyk?  rzekła pani Vauquer, rozstawiając talerze.
                     A kto go wie! Czart tam przejrzy jego diabelskie konszachty.
                     Za długo spałam  rzekła pani Vauquer.
                    Ale też pani świeża jak różyczka...
                    W tej chwili dał się słyszeć dzwonek i Vautrin wszedł do salonu, śpiewając grubym
                 głosem:
                    Długom wędrował po tym świecie,
                    Zdeptałem go i wszerz, i wzdłuż...
                     Ho, ho! Dzień dobry, mamo Vauquer  rzekł spostrzegając gospodynię, którą objął
                 dwornie wpół.
                     Dajże pan spokój...
                     Powiedz pani: Zuchwalcze!  odparł.  No, niechże pani powie. Usłyszę wreszcie?
                 Czekaj paniusiu, pomogę pani nakrywać. Hę? Grzeczny chłopczyk ze mnie?
                    Niejednom słodkie tulił dziecię,
                    Całował pączki...
                    Widziałem przed chwilą coś osobliwego...
                    ...krasnych róż.
                     Co takiego?  rzekła wdowa.
                     Ojciec Goriot był o wpół do dziewiątej na ulicy Dauphine u złotnika, który kupuje stare
                 srebro i galony. Sprzedał mu za ładną sumę srebrny serwis, wcale grzecznie ugnieciony jak na
                 kogoś, kto nie należy do cechu.
                     Doprawdy?
                    Tak. Szedłem tutaj odprowadziwszy jednego z przyjaciół, który odjeżdża za morze,
                 zaczekałem na ojca Goriot, ot tak, z ciekawości, dla zabawy. Wrócił w te strony, na ulicę
                 Kamienną, gdzie wszedł do znanego lichwiarza nazwiskiem Gobseck, skończonej szelmy,
                 gotowej zrobić domino z kości własnego ojca; to istny Żyd, Arab, Grek, Cygan, człowiek,
                 którego nie sposób byłoby podebrać: odnosi talary do banku.
                     Co on to właściwie robi, ten ojciec Goriot?
                     Nic nie robi!  rzekł Vautrin.  Traci, rujnuje się na dziewczęta, które...
                     Idzie!  rzekła Sylwia.
                     Krzysztofie!  zawołał ojciec Goriot.  Chodź za mną.
                    Krzysztof udał się za ojcem Goriot i niebawem wrócił.
                     Gdzie idziesz?  rzekła pani Vauquer do służącego.
                     Z posyłką dla pana Goriot.
                     Cóż to takiego?  rzekł Vautrin, wydzierając Krzysztofowi list, na którym przeczytał:
                 Do hrabiny Anastazji de Restaud.  I masz z tym iść dokąd?...  dorzucił oddając list
                 Krzysztofowi.
                    Na ulicę du Helder. Mam rozkaz oddać jedynie do rąk pani hrabiny.
                     Co tam może być w środku?  rzekł Vautrin biorąc list pod światło. Bilet bankowy? Nie.
                  Uchylił kopertę.  Wykupiony weksel!  wykrzyknął.  Psiakość! to mi rycerz z tego
                 starego piernika. Idź, serdeńko  rzekł, kładąc szeroką dłoń na głowie Krzysztofa, którego
                 obrócił w miejscu jak frygę  czeka cię dobry napiwek.
                                                                         21






                    Nakryto do stołu, Sylwia zagotowała mleko. Pani Vauquer zapaliła w piecu przy pomocy
                 Vautrina, który wciąż nucił:
                    Długom wędrował po tym Świecie,
                    Zdeptałem go i wszerz, i wzdłuż...
                    Skoro wszystko było gotowe, zjawiła się pani Couture i panna Taillefer.
                     Skąd tak rano, droga pani?  rzekła pani Vauquer.
                     Byłyśmy się pomodlić u Świętego Szczepana, wszak to dziś mamy iść do pana Taillefer.
                 Biedna mała drży jak listek  odparła pani Couture, siadając przy samym piecu i zbliżając
                 trzewiki, które zaczęły dymić.
                     Ogrzej się, Wiktoryno  rzekła pani Vauquer.
                     To bardzo ładnie ze strony panienki modlić się do Bozi, aby zmiękczyła serca ojca 
                 rzekł Vautrin podsuwając krzesło sierocie.  Ale to nie wystarcza. Trzeba by pani życzliwego
                 przyjaciela, który by się podjął wypalić verba veritatis18 temu kutwie. Bydlak ma, jak
                 powiadają, trzy miliony, a nie chce dać panience posagu. W dzisiejszych czasach ładna panna
                 potrzebuje wiana.
                     Biedne dziecko!  rzekła pani Vauquer.  Tak, tak moje serce, ten nieludzki ojciec
                 ściągnie jeszcze jakie nieszczęście na siebie.
                    Na te słowa oczy Wiktoryny zwilżyły się łzami; wdowa urwała na znak, jaki uczyniła jej
                 pani Couture.
                     Gdybyśmy mogły go tylko zobaczyć, gdybym mogła pomówić z nim, oddać mu ostatni
                 list żony  podjęła wdowa po komisarzu.  Nie odważyłam się nigdy przesłać tego listu
                 pocztą; zna moje pismo...
                     O, kobiety, niewinne, nieszczęśliwe, prześladowane kobiety!  wykrzyknął Vautrin 
                 tyleście wymyśliły? Od dziś za kilka dni ja się zajmę waszymi sprawami i wówczas wszystko
                 pójdzie dobrze.
                     Och, panie  rzekła Wiktoryna, rzucając Vautrinowi spojrzenie wilgotne i palące
                 zarazem, które go bynajmniej nie wzruszyło  gdyby pan zdołał dotrzeć w jakiś sposób do
                 ojca, niech mu pan powie, że jego serce i cześć mojej matki są mi o wiele droższe niż
                 wszystkie bogactwa świata. Gdyby pan zdołał zmiękczyć jego serce, modliłabym się za
                 pana... Niech pan będzie przekonany, że wdzięczność...
                     Długom wędrował po tym świecie  zaśpiewał Vautrin ironicznie.
                    W tej chwili Goriot, panna Michonneau, Poiret zeszli, znęceni może zapachem zasmażki,
                 którą sporządzała       Sylwia,    aby przyprawić       resztki   baraniny.    W    chwili    gdy siedmioro
                 stołowników zasiadło do stołu, życząc sobie dobrego dnia, wybiła dziesiąta: na ulicy rozległy
                 się kroki studenta.
                     W samą porę, panie Eugeniuszu  rzekła Sylwia.  Będzie pan dziś śniadał razem ze
                 wszystkimi.
                    Student skłonił się pensjonarzom i usiadł obok ojca Goriot.
                     Zdarzyła mi się osobliwa przygoda  rzekł, nabierając obficie baraniny oraz krając sobie
                 kawał chleba, który pani Vauquer zawsze mierzyła okiem.
                     Przygoda?  rzekł Poiret.
                    I cóż, czego się dziwisz, stara szlafmyco?  rzekł Vautrin.
                     Młody człowiek, taki jak pan de Rastignac, posiada wszelkie prawa po temu, aby mieć
                 przygody.
                    Panna Taillefer spojrzała nieśmiało na studenta.
                     Opowiedzże pan, co to za przygoda?  spytała pani Vauquer.
                    18 verba veritatis  słowa prawdy (łac.).
                                                                         22






                     Otóż wczoraj byłem na balu u wicehrabiny de Beauséant, mojej kuzynki, która posiada
                 pyszny pałac, apartamenty wybite jedwabiem... Słowem, wyprawiła nam wspaniałe przyjęcie
                 i bawiłem się jak kró...
                     ... lik  rzekł Vautrin przycinając w pół słowa.
                     Co pan chcesz przez to powiedzieć?  spytał żywo Eugeniusz.
                     Powiadam lik, ponieważ króliki bawią się o wiele lepiej niż króle.
                     To prawda: wolałbym raczej być tym małym stworzonkiem bez troski niż królem,
                 ponieważ...  rzekł idemista19 Poiret.
                     Zatem  podjął student przerywając mu  tańczę z jedną z najładniejszych kobiet na
                 balu, uroczą hrabiną, najrozkoszniejszą istotą, jaką widziałem. Włosy przybrane kwiatem
                 brzoskwini, u boku prześliczny bukiet, naturalne kwiaty odurzające zapachem; ale trzeba ją
                 było widzieć! Któż zdoła odmalować kobietę ożywioną tańcem. Otóż dziś rano spotykam tę
                 boską hrabinę koło dziewiątej pieszo na ulicy Kamiennej. Och, serce zaczęło mi walić,
                 wyobrażałem sobie...
                     Że idzie tutaj  rzekł Vautrin, obejmując studenta głębokim spojrzeniem.  Szła z
                 pewnością do papy Gobsecka, lichwiarza. Jeżeli przetrząśniesz serca kobiet w Paryżu, zawsze
                 znajdziesz lichwiarza przed kochankiem. Pańska hrabina nazywa się Anastazja de Restaud i
                 mieszka przy ulicy du Helder.
                    Na to nazwisko student spojrzał bystro na Vautrina. Ojciec Goriot podniósł nagle głowę,
                 objął obu rozmawiających mężczyzn żywym i niespokojnym spojrzeniem, które zdumiało
                 stołowników.
                     Krzysztof nie zdążył na czas, więc poszła!  wykrzyknął boleśnie Goriot.
                     Zgadłem  rzekł Vautrin, pochylając się do pani Vauquer.
                    Goriot jadł machinalnie, nie wiedząc, co je. Nigdy nie wydawał się bardziej stępiały i
                    nieobecny duchem niż w tej chwili.
                     Któż u diaska, panie Vautrin, mógł panu powiedzieć nazwisko?  spytał Eugeniusz.
                    Ha, ha!  odparł Vautrin.  Ojciec Goriot je zna, prawda? Czemuż ja nie mógłbym znać?
                     Pan Goriot?  wykrzyknął student.
                     Co?  rzekł biedny starzec.  Więc taka ładna była wczoraj!
                     Kto?
                     Pani de Restaud.
                     Widzicie starego lamparta  rzekła pani Vauquer do Vautrina.  Jak mu się oczy
                 zaświeciły?
                     Czyżby on ją utrzymywał?  rzekła po cichu panna Michonneau do studenta.
                     Och, tak, była wściekle piękna  odparł Eugeniusz, w którego ojciec Goriot wpatrywał
                 się chciwie.  Gdyby nie było pani de Beauséant, boska hrabina byłaby królową balu; młodzi
                 ludzie na nią tylko wypatrywali oczy; byłem dwunasty na liście, zajęte miała wszystkie
                 kontredanse. Inne kobiety wściekały się. Jeżeli kto był kiedy na świecie szczęśliwy, to ona
                 wczoraj. Słusznie powiedziano, że nie ma nic piękniejszego niż okręt pod żaglem, koń w
                 galopie i kobieta w tańcu.
                     Wczoraj na szczycie koła, u księżnej  rzekł Vautrin  dziś rano na dole drabiny, u
                 lichwiarza: oto paryżanki. Jeśli mężowie nie mogą nastarczyć ich wściekłemu zbytkowi,
                 sprzedają się. Jeśli nie umieją się sprzedać, wyprułyby wnętrzności własnej matce, aby w nich
                 szukać środków do błyszczenia. Słowem, mają sto tysięcy sztuczek. Znane dzieje, znane.
                    Twarz ojca Goriot, która zapłonęła jak słońce od słów studenta, sposępniała po tej okrutnej
                 uwadze Vautrina.
                     I cóż?  rzekła pani Vauquer.  Gdzież pańska przygoda? Czy pan z nią mówił? Spytał
                 się pan, czy chce studiować prawo?
                    19 idem  to samo (łac.), idemista  człowiek powtarzający to, co mówią inni (żart.).
                                                                         23






                     Nie widziała mnie  rzekł Eugeniusz.  Aby spotkać o dziewiątej najładniejszą kobietę w
                 Paryżu na ulicy Kamiennej, kobietę, która musiała wrócić z balu o drugiej rano, czy to nie
                 osobliwe? Jedynie w Paryżu możliwe są takie przygody.
                     Ba! Bywają o wiele zabawniejsze  rzekł Vautrin.
                    Panna Taillefer ledwie słuchała, tak była pochłonięta rzeczą, na którą miała się ważyć.
                 Pani Couture dała jej znak, aby się poszła ubrać. Skoro opuściły pokój, ojciec Goriot poszedł
                 za ich przykładem.
                     I cóż, widzieliście go?  rzekła pani Vauquer do Vautrina i stołowników.  To jasne, że
                 on się zrujnował na te kobiety.
                     Nigdy nikt nie wmówi we mnie  wykrzyknął student  że piękna hrabina de Restaud
                 jest metresą ojca Goriot.
                     Ależ  przerwał Vautrin  nie zależy nam wcale, aby pana przekonywać. Jest pan jeszcze
                 zbyt młody, aby znać Paryż; dowiesz się później, że spotyka się w nim to, co nazywamy
                 temperamenty...
                    Na    te  słowa    panna     Michonneau      zwróciła     na   Vautrina    wzrok     pełen   zrozumienia.
                 Rzeklibyście, koń kawaleryjski, który usłyszał trąbkę.
                     He, he!         rzekł Vautrin obrzucając ją głębokim spojrzeniem.                     Tyześmy mieli
                 tempelamencik, co?
                    Stara panna spuściła oczy niby zakonnica na widok posągu.
                    Otóż  podjął  ci ludzie czepiają się jakiejś manii i nie mogą się od niej oderwać. Mogą
                 ugasić pragnienie jedynie pewną wodą, czerpaną z pewnej studni, często zapleśniałej; aby się
                 jej napić, sprzedaliby własne żony, dzieci, sprzedaliby duszę diabłu. Dla jednych ta woda to
                 gra, giełda, kolekcja obrazów lub owadów, muzyka; dla drugich kobieta, która im umie
                 przyprawić frykasy miłosne. Takim moglibyście ofiarować wszystkie kobiety z całej ziemi,
                 kpią sobie z tego, chcą tylko tej, która zaspokaja ich namiętność. Często ta kobieta wcale ich
                 nie kocha, maltretuje ich, sprzedaje bardzo drogo okruchy rozkoszy; otóż te pieszczochy nie
                 dadzą się odstręczyć, zastawiliby w lombardzie ostatnią kołdrę, aby jej zanieść ostatniego
                 talara. Ojciec Goriot to jeden z takich. Hrabina wyzyskuje go, bo jest dyskretny; oto masz
                 wielki świat. Biedaczysko myśli tylko o niej. Poza swą namiętnością, widzicie, to skończony
                 tuman. Sprowadźcie go na ten temat, twarz mu promienieje jak diament. Nietrudno przejrzeć
                 tę tajemnicę. Zaniósł dziś rano srebro na sprzedaż, widziałem, jak wchodził do Gobsecka,
                 przy ulicy Kamiennej. Zważcie dobrze! Wracając posłał do hrabiny de Restaud tego dudka
                 Krzysztofa, który pokazał nam adres listu z wykupionym wekslem. Jasne jest, że jeśli hrabina
                 też chodziła do starego lichwiarza, musiał być gwałt. Ojciec Goriot z całą dwornością
                 uprzedził ją. Nie trzeba być geniuszem, aby w tym czytać jasno. To ci dowodzi, mój młody
                 panie, że podczas gdy twoja hrabina śmiała się, tańczyła, mizdrzyła, pachniała kwiatem
                 brzoskwini i podginała sukienkę, przechodziła, jak to mówią, siódme poty, myśląc o
                 protestowanych wekslach swoich lub swego kochanka.
                     Budzi pan we mnie szaloną ochotę poznania prawdy. Pójdę jutro do pani Restaud! 
                 krzyknął Eugeniusz.
                     Tak  rzekł Poiret  najlepiej iść jutro do pani de Restaud.
                     Zastaniesz może u niej nieboraka Goriot, który przyjdzie odebrać pokwitowanie swojej
                 galanterii.
                     Ależ  rzekł Eugeniusz z wyrazem niesmaku  zatem Paryż jest śmietnikiem?
                    I to uciesznym śmietnikiem  odparł Vautrin.  Ci, co paćkają się w nim w powozie, to
                 uczciwi ludzie; ci, co paćkają się pieszo, to łajdacy. Niech ci się zdarzy nieszczęście zwędzić
                 cokolwiek, będą cię pokazywali po sądach jako osobliwość. Ukradnij milion, będziesz
                 figurował w salonach jako cnota. I płacicie trzydzieści milionów żandarmerii i trybunałom,
                 aby utrzymać tę moralność... Cacy!
                     Jak to!  wykrzyknęła pani Vauquer.  Ojciec Goriot spuścił swój serwis?...
                                                                         24






                     Czy były dwie turkawki na przykrywce?  spytał Eugeniusz.
                     To, to właśnie.
                     Musiał być do niego przywiązany, płakał ugniatając czarkę i spodek. Widziałem to
                 przypadkiem  rzekł Eugeniusz.
                     Był mu drogi jak własne życie  odparła wdowa.
                     Patrzcie mi starego, co to za namiętny karaluch!  wykrzyknął Vautrin.  Ta kobieta
                 umie go połechtać, gdzie trzeba.
                    Student udał się do siebie. Vautrin wyszedł. W chwilę później pani Couture i Wiktoryna
                 wsiadły do dorożki, którą sprowadziła Sylwia. Poiret podał ramię pannie Michonneau i oboje
                 poszli się przejść po Ogrodzie Botanicznym, korzystając z ciepłego południa.
                    No, więc mamy coś niby małżeństwo  rzekła Sylwia. Wychodzą dziś z sobą pierwszy
                 raz. Takie to oboje suche, że jak potrze się jedno o drugie, gotowi jeszcze ogień skrzesać.
                     Baczność na szal panny Michonneau  rzekła śmiejąc się pani Vauquer  zajmie się jak
                 hubka.
                    O czwartej wieczór, kiedy Goriot wrócił, ujrzał przy świetle dwu kopcących lamp
                 Wiktorynę, która miała czerwone oczy. Pani Vauquer słuchała opowiadania o bezpłodnej
                 wizycie, którą złożyły panu Taillefer. Znudzony periodycznymi odwiedzinami córki i jej
                 opiekunki, Taillefer kazał je wypuścić, aby się rozmówić raz na zawsze.
                     Moja droga pani  opowiadała pani Couture, zwracając się do pani Vauquer  wyobraź
                 sobie, pani, że nawet nie poprosił Wiktoryny siedzieć: cały czas stała! Mnie oświadczył, bez
                 gniewu, na zimno, abyśmy sobie oszczędziły fatygi: że panienka (nie powiedział ,,córka,,!)
                 zraża go tym nachodzeniem (raz do roku, potwór!); że ponieważ matka Wiktoryny wyszła za
                 mąż bez posagu, upadają tym samym wszystkie pretensje: słowem, twardy był jak kamień,
                 biedactwo moje zalewało się łzami. Mała rzuciła się wówczas do stóp ojca i rzekła śmiało, że
                 jeżeli tak nalega, to tylko przez wzgląd na matkę; że usłucha jego woli bez szemrania; ale
                 błaga go, aby przeczytał testament biednej zmarłej. Wzięła list i podała mu, przemawiając
                 bardzo ładnie i wzruszająco: sama nie wiem, skąd jej się to wzięło. Bóg jej chyba musiał
                 podyktować, biedne dziecko mówiło tak wzniośle, że słuchając ją, stara, płakałam jak głupia.
                 Pani wie, co on robił tymczasem, ten potwór? Obcinał sobie paznokcie! Wziął list, który
                 biedna pani Taillefer zrosiła łzami, i rzucił go na kominek mówiąc: Dobrze już! Chciał
                 podnieść córkę; ona chwyciła go za ręce, aby je ucałować, ale wyrwał się. Czy to nie
                 zbrodnia? A ten dryblas synalo wszedł do pokoju i ani nie przywitał siostry.
                     Więc to potwory?  rzekł ojciec Goriot.
                     A potem  rzekła pani Couture, nie zwracając uwagi na wykrzyknik nieboraka  obaj
                 wyszli kłaniając mi się i prosząc o wybaczenie, jako że mają pilne sprawy. Oto i cała wizyta.
                 Ale przynajmniej widział córkę. Nie wiem, jak on się może jej zapierać, podobna do niego jak
                 dwie krople wody.
                    Stołownicy, domowi i przychodni, zaczęli napływać kolejno, życząc                           sobie   wzajem
                 dobrego dnia i wymieniając owe nieznaczące zdańka, stanowiące w pewnych sferach Paryża
                 surogat dowcipu, w którym błazeństwo stanowi główny składnik, a którego wartość zasadza
                 się zwłaszcza na wymowie lub geście. Ten rodzaj gwary zmienia się ustawicznie. Koncept,
                 który jest jej podstawą, nie trwa ani miesiąca. Wypadki polityczne, proces kryminalny,
                 piosenka uliczna, kawał aktorski, wszystko służy do zasilenia tej igraszki humoru, która
                 polega głównie na tym, aby brać idee i słowa jako wolant20 i podawać go sobie na rakietach.
                 Świeży wynalazek dioramy21, która posuwała złudzenia optyczne do wyższego stopnia niż
                 panorama, spowodował w paru pracowniach malarskich zwyczaj zmieniania wszystkich
                    20 wolant  gra będąca poprzedniczką tenisa (z franc.).
                    21 diorama  obraz namalowany na przezroczystej tkaninie lub matowym szkle, dający przy sztucznym
                 oświetleniu z obu stron złudzenie obrazu przestrzennego (z grec.).
                                                                         25






                 końcówek na rama: kawał ten przeszczepił do pensjonatu Vauquer młody malarz, jadający
                 tam obiady.
                    I cóż, panie Poiret?  rzekł urzędnik z Muzeum.  Jakże pańska zdrowiorama?
                    Następnie nie czekając odpowiedzi:
                     Widzę, że panie miały zmartwienie  rzekł do pani Couture i Wiktoryny.
                     Czy będziemy ob-jadowali?               wykrzyknął        Horacy Bianchon, student           medycyny,
                 przyjaciel Rastignaca.  Moje żołądeczko opadło mi już usque ad talones22.
                     Mamy porządne zimorama!  rzekł Vautrin.  Posuń no się pan trochę, ojcze Goriot. Cóż
                 u diabła! Pańska stopa zajmuje cały wylot kominka.
                     Dostojny panie Vautrin  rzekł Bianchon  dlaczego pan mówisz zimorama! To błąd
                 druku, trzeba mówić zimnorama.
                     Nie  rzekł urzędnik Muzeum.  Mówi się zimorama, to pochodzi przecież od
                 zimorodek.
                     A, tak!
                     Oto Jego Ekscelencja margrabia de Rastignac, doktor prawa i lewa!  wykrzyknął
                 Bianchon chwytając Eugeniusza za szyję i dusząc go w objęciach.  Hop, hop! Idzie i reszta
                 dostojnych biesiadników.
                    Panna Michonneau weszła po cichu, skłoniła się milcząco stołownikom i zajęła miejsce
                 obok trzech kobiet.
                     O dreszcz mnie zawsze przyprawia ta stara nietoperzyca  rzekł po cichu Bianchon do
                 Vautrina, wskazując pannę Michonneau.  Ja, który studiuję system Galla, widzę u niej guz
                 Judasza.
                     Pan szanowny znał go osobiście?  spytał Vautrin.
                     Któż go nie spotkał!  odparł Bianchon.  Daję słowo honoru, ta zblichowana stara
                 panna robi na mnie wrażenie owych długich robaków, które w końcu stoczą belkę.
                     Oto, co jest, młodzieńcze  rzekł czterdziestolatek przyczesując sobie bokobrody.
                    Piękna jak róża, żyła tak, jak żyją róże,
                    Przez jedno mgnienie poranku...
                     He, he! Widzę tu bajeczne zuporama  rzekł Poiret na widok Krzysztofa, który wszedł,
                 niosąc z uszanowaniem zupę.
                     To kapuśniak, proszę pana  rzekła z godnością pani Vauquer.
                    Młodzi ludzie wybuchnęli śmiechem.
                     Pogrążony, Poiret.
                     Poirrrret pogrrrrążony!
                     Zaznaczcie dwa punkty mamie Vauquer  rzekł Vautrin.
                     Czy zauważył kto mgłę dzisiejszego rana?  rzekł urzędnik.
                     To     była      odparł Bianchon         mgła     frenetyczna, bezprzykładna, mgła            posępna,
                 melancholiczna, zielona, dychawiczna, mgła a la Goriot.
                     Goriorama  rzekł malarz  ponieważ nie widziało się ani na tycio.
                    Heej tam! Milordzie Gorriot, haw do you23 z chrzanem: o panu mowa.
                    Siedząc na szarym końcu, blisko drzwi, przez które wnoszono dania, ojciec Goriot
                 podniósł    głowę,    wąchając     kawałek     chleba,    który   miał   pod    serwetą:    przyzwyczajenie
                 kupieckie, wracające mu niekiedy.
                     No co  krzyknęła ostro pani Vauquer głosem, który pokrył hałas łyżek, talerzy i
                 rozmów  chleb wydaje się panu niedobry?
                    22 usque ad talones  aż do pięt (łac.).
                    23 haw do you  zniekształcona forma how do you do  co słychać (ang.).
                                                                         26






                     Przeciwnie, pani  odparł.  To chleb z etampskiej mąki pierwszej jakości.
                     Po czym pan to poznaje?  spytał Eugeniusz.
                     Po białości, po smaku.
                     Po smaku nosa, skoro go pan wącha  rzekła pani Vauquer.  Robi się pan tak
                 oszczędny, że w końcu znajdzie pan sposób, aby się żywić wdychając parę z kuchni.
                     Weź pan wówczas patent na ten wynalazek!  krzyknął urzędnik Muzeum.  Zbierzesz
                 ładny mająteczek.
                     Dajcie pokój, on to robi, aby nas przekonać, że był handlarzem mąki  rzekł malarz.
                     Zatem nos pański jest retortą?  spytał jeszcze urzędnik Muzeum.
                     Re co?  rzekł Bianchon.
                     Re-flektor.
                     Re-fektarz.
                     Re-stancja.
                     Re-wizor.
                     Re-zoner.
                     Re-zydent.
                     Re-konesans.
                     Re-torama.
                    Tych osiem odpowiedzi padło ze wszystkich stron sali z szybkością rotowego ognia i
                 wzbudziło tym żywszą wesołość, ile że ojciec Goriot spoglądał na biesiadników z ogłupiałą
                 miną, jak człowiek, który się stara zrozumieć cudzoziemski język.
                     Re?...  zwrócił się do Vautrina, który siedział najbliżej.
                      Reduta, mój stary!  rzekł Vautrin wtłaczając ojcu Goriot uderzeniem dłoni kapelusz na
                 głowę, tak że zakrył oczy.
                    Biedny starzec, osłupiały nagłym atakiem, siedział jakiś czas bez ruchu. Krzysztof zabrał
                 talerz nieboraka, myśląc, że skończył; tak iż kiedy Goriot podniósłszy kapelusz wziął łyżkę,
                 uderzył nią o stół. Stołownicy wybuchnęli śmiechem.
                     Panie  rzekł starzec  ma pan bardzo niewłaściwe żarty i jeżeli się pan poważy jeszcze
                 raz na coś podobnego...
                     I cóż, co wtedy, papciu?  rzekł Vautrin przerywając.
                     Wówczas może to pan ciężko odpokutować...
                     W piekle, nieprawdaż?  rzekł malarz.  W tym czarnym kąciku, do którego stawia się
                 niegrzeczne dzieci!
                     Cóż, piękna panienko  rzekł Vautrin do Wiktoryny.  Coś pani nie je. Zatem papa
                 okazał się nieubłagany?
                     Ohyda!  rzekła pani Couture.
                     Trzeba go przywieść do opamiętania  rzekł Vautrin.
                     Ale  wtrącił Rastignac, który siedział niedaleko Bianchona  panna Wiktoryna mogłaby
                 wytoczyć proces o alimentacje, ponieważ nic nie je. Och, och! Przypatrzcie no się, jakimi
                 oczami ojciec Goriot śledzi pannę Wiktorynę.
                    Starzec zapomniał o jedzeniu. Tak był wpatrzony w młodą dziewczynę, na której rysach
                 malował się szczery ból dziecka zranionego w dziecięcej miłości.
                     Mój drogi  rzekł Eugeniusz półgłosem  omyliliśmy się co do ojca Goriot. To nie jest
                 głupiec ani niedołęga. Zastosuj do niego swój system Galla i powiedz mi, do jakich dojdziesz
                 wyników. Widziałem go tej nocy: skręcał srebrny półmisek jak wosk; w tej chwili również
                 wyraz jego twarzy zdradza nadzwyczajne uczucia. Życie jego to tajemnica, którą warto
                 studiować. Tak, tak, Horacy, możesz się śmiać, ale ja wcale nie żartuję.
                     Ten człowiek to obiekt medyczny  rzekł Bianchon.  Zgoda, jeśli przystanie, podejmę
                 się poddać go sekcji.
                     Nie, obmacaj mu głowę.
                                                                         27






                     Oj! Tumaństwo jest może zaraźliwe.
                    Nazajutrz Rastignac odział się bardzo wytwornie i wybrał się około trzeciej do pani de
                 Restaud. W drodze oddawał się owym szalonym i nieopatrznym nadziejom, które czynią
                 życie młodych ludzi tak bogatym: nie obliczają wówczas przeszkód ani niebezpieczeństw,
                 widzą wszystko w różowym świetle, poetyzują egzystencję grą własnej wyobraźni, czują się
                 nieszczęśliwi lub smutni z upadkiem projektów, które istniały jedynie w ich rozszalałych
                 pragnieniach... Gdyby nie byli przy tym naiwni i nieśmiali, gmach społeczny nie mógłby się
                 przy nich ostać. Idąc Eugeniusz zachowywał tysiąc ostrożności, aby się nie zabłocić; ale
                 równocześnie myślał, co powie pięknej pani de Restaud, skupiał zapasy dowcipu, obmyślał
                 zwroty    urojonej     rozmowy,      przygotowywał        cięte   słówka,     zdania    a   la  Talleyrand24,
                 przypuszczając drobne okoliczności sprzyjające oświadczynom, na których budował swą
                 przyszłość. Wlazł w błoto, zachlapał się i musiał sobie dać oczyścić buty i pantalony w
                 Palais-Royal.
                     Gdybym był bogaty  rzekł sobie, zmieniając pięciofrankówkę, którą wziął na wypadek
                 nieszczęścia  jechałbym powozem; mógłbym dumać do woli.
                    Wreszcie dotarł do ulicy du Helder i spytał o panią de Restaud. Z zimną wściekłością
                 człowieka pewnego, iż znajdzie kiedyś odwet, wytrzymał wzgardliwe spojrzenie służby, która
                 widziała, że przebył dziedziniec pieszo, a nie słyszała również turkotu pojazdu przed bramą.
                 Spojrzenie to było mu bardzo dotkliwe: zrozumiał już swą niższość wchodząc w dziedziniec,
                 gdzie parskał ładny konik w bogatej uprzęży przy jednym z owych strojnych kabrioletów,
                 które zwiastują zbytek nie liczący się z groszem i pozwalają się domyślać wszystkich
                 paryskich szczęśliwości. To wystarczyło, aby mu zepsuć humor. Szuflady jego mózgu, które
                 miały być pełne dowcipu, zamknęły się; uczuł się zupełnie tępy. Oczekując decyzji hrabiny,
                 której lokaj poszedł oznajmić gościa, Eugeniusz przystanął w oknie, oparł się łokciem o
                 rygiel i spoglądał machinalnie w dziedziniec. Czas wydał mu się długi, byłby odszedł, gdyby
                 nie posiadał owej wytrwałości południowca, która działa cuda, kiedy idzie linią prostą.
                     Proszę pana  rzekł lokaj  pani hrabina jest w buduarze i bardzo zajęta; ale jeżeli jaśnie
                 pan zechce przejść do salonu, już tam ktoś czeka.
                    Podziwiając przerażającą władzę tych ludzi, którzy jednym słowem oskarżają lub sądzą
                 swych państwa, Rastignac otworzył śmiało drzwi, przez które wyszedł służący, zapewne aby
                 pokazać bezczelnym sługusom, że zna obyczaje domu; ale wkroczył bardzo nieopatrznie do
                 pokoiku, w którym znajdowały się lampy, szafy, przyrząd do grzania ręczników, a który
                 prowadził równocześnie do ciemnego korytarza i na tylne schody. Usłyszał w korytarzu
                 stłumione śmiechy, co dopełniło miary jego pomieszania.
                     Proszę pana, salon jest tutaj  rzekł lokaj z owym fałszywym uszanowaniem, które jakby
                 podkreśla jeszcze szyderstwo.
                    Eugeniusz cofnął się z takim pośpiechem, iż potknął się o wannę, ale, na szczęście,
                 przytrzymał kapelusz dość wcześnie, aby mu nie dać wpaść do kąpieli. W tej samej chwili
                 otwarły się drzwi w głębi długiego, oświeconego lampką korytarza; Rastignac usłyszał
                 równocześnie głosy pani de Restaud i ojca Goriot oraz szmer pocałunku. Wszedł do jadalni,
                 minął ją idąc w ślady lokaja i znalazł się w saloniku, gdzie zajął miejsce przy oknie, widząc,
                 że okno wychodzi na dziedziniec. Chciał się przekonać, czy ten Goriot jest w istocie jego
                 Goriot. Serce biło mu w osobliwy sposób, przypomniał sobie okrutne refleksje Vautrina.
                 Lokaj czekał na Eugeniusza u drzwi, kiedy nagle wyszedł z nich wykwintny młody człowiek,
                 który rzekł niecierpliwie:
                     Idę już, Maurycy. Powiesz hrabinie, że czekałem przeszło pół godziny.
                    Impertynent ten, który zapewne miał prawo tak się zachowywać, zanucił aryjkę włoską
                    24 a la Talleyrand  tak jak Charles Maurice Talleyrand, dyplomata w rządach monarchii, rewolucji,
                 Cesarstwa, Restauracji, uchodzący za wcielenie politycznego cynizmu i pragmatyzmu.
                                                                         28






                 kierując się w stronę okna, przy którym stał Eugeniusz, zarówno aby się przypatrzeć twarzy
                 studenta, co aby wyjrzeć na dziedziniec.
                     Może by pan hrabia zechciał zaczekać jeszcze chwileczkę, pani już skończyła  rzekł
                 Maurycy wracając.
                    W tej chwili Goriot wyłonił się koło bramy z bocznych schodów. Nieborak wyciągnął
                 parasol i zamierzał go rozwinąć, nie zważając, iż otwarto bramę na oścież, aby przepuścić
                 młodego pana ze wstążeczką Legii, który powoził eleganckim tilbury. Goriot ledwie zdążył
                 rzucić się w bok, aby uniknąć stratowania. Rozpięty parasol przestraszył konia, który dał
                 susa. Młody pan obrócił z irytacją głowę, spostrzegł ojca Goriot i zdążył mu się ukłonić z
                 owym wymuszonym szacunkiem, jakim obdarowujemy potrzebnego nam w tej chwili
                 lichwiarza lub człowieka niebezpiecznego, ale wątpliwej reputacji. Goriot odpowiedział
                 przyjacielskim i dobrodusznym ukłonem. Wydarzenia te nastąpiły po sobie z szybkością
                 błyskawicy. Nadto zapatrzony, aby zauważyć, że nie jest sam, Eugeniusz usłyszał nagle głos
                 hrabiny:
                    Och, Maksymie, chciał pan odchodzić?  rzekła z wymówką i odcieniem żalu.
                    Hrabina nie zwróciła uwagi na wjeżdżające tilbury. Rastignac odwrócił się żywo i ujrzał
                 hrabinę zalotnie odzianą w biały kaszmirowy peniuar z różowymi wstążeczkami, uczesaną
                 niedbale, jak bywa paryżanka w rannych godzinach. Była rozkosznie pachnąca, widać
                 dopiero co wyszła z wody. Piękność jej, spulchniona kąpielą, była tym bardziej kusząca; oczy
                 miała    wilgotne.    Oko    młodych     ludzi   umie    wszystko     widzieć;     duch   ich   stapia   się  z
                 promieniowaniem kobiety, jak roślina wdycha z atmosfery składniki, których potrzebuje;
                 Eugeniusz uczuł tedy drażniący chłód rąk tej kobiety, nie potrzebując ich dotykać. Poprzez
                 kaszmirową tkaninę widział różane kształty biustu, które lekko rozchylony peniuar obnażał
                 niekiedy zupełnie i po których ślizgało się jego spojrzenie. Sznurówka była hrabinie zupełnie
                 zbyteczna, jedynie przepaska zaznaczała giętką kibić, szyja jej zapraszała do miłości, nóżki w
                 pantofelkach wyglądały uroczo. Skoro Maksym ujął dłoń, aby ją ucałować, wówczas dopiero
                 Eugeniusz spostrzegł Maksyma, a hrabina Eugeniusza.
                     A, to pan, panie de Rastignac! Bardzom rada, że pana widzę  rzekła tonem, z którego
                 inteligentny człowiek umie wyciągnąć konsekwencje.
                    Maksym spoglądał kolejno na Eugeniusza i na hrabinę, w sposób zdolny dać uczuć
                 intruzowi, że jest zbyteczny.
                     Słuchaj no, moja droga, mam nadzieję, że wyprawisz mi tego smarkacza za drzwi!
                    To był jasny i zrozumiały sens wyzywających spojrzeń młodego człowieka, którego
                 hrabina nazywała Maksymem i na którego spoglądała z uległością, zdradzającą bezwiednie
                 tajemnicę kobiety. Rastignac poczuł gwałtowną nienawiść do wytwornego panicza. Przede
                 wszystkim ładne i zręcznie ufryzowane blond włosy Maksyma pouczyły go, że jego własna
                 fryzura jest okropna; następnie Maksym miał cienkie i czyste buciki, gdy jego obuwie, mimo
                 starań, jakie zachował w drodze, było lekko zabłocone; wreszcie Maksym miał surducik,
                 który wytwornie ujmował jego kibić i czynił go podobnym do ładnej kobiety, gdy Eugeniusz
                 o wpół do trzeciej nosił czarny frak. Zmyślne dziecię prowincji uczuło przewagę, jaką dzięki
                 swemu strojowi posiada nad nim ów panicz, wysoki, szczupły, jasnooki, bladolicy, jeden z
                 owych ludzi zdolnych zrujnować sieroty. Nie czekając odpowiedzi Eugeniusza pani de
                 Restaud pomknęła niby na skrzydłach do salonu, pozwalając bujać połom peniuaru, które
                 składały się i rozkładały czyniąc ją podobną do motyla; Maksym udał się za nią. Eugeniusz,
                 wściekły, poszedł za Maksymem i hrabiną. Wszyscy troje znaleźli się razem na wprost
                 kominka, na       środku    salonu.   Student wiedział       dobrze,    że będzie krępował wstrętnego
                 Maksyma; ale nawet narażając się na niełaskę pani de Restaud, chciał go krępować. W jednej
                 chwili przypomniał sobie, że widział młodego człowieka na balu u pani                          de Beauseant;
                 odgadł, czym jest Maksym dla pani de Restaud; i z tym młodzieńczym zuchwalstwem, które
                 płodzi wielkie głupstwa lub wielkie tryumfy, rzekł sobie:
                                                                         29






                     Oto mój rywal, muszę go pokonać.
                    Niebaczny! Nie wiedział, że hrabia de Trailles prowokował obrazę, strzelał pierwszy i
                 kładł przeciwnika na miejscu. Eugeniusz był dobrym strzelcem, ale nie zwalił jeszcze
                 dwudziestu lalek na dwadzieścia dwie w strzelnicy. Młody hrabia rzucił się w berżerkę25 przy
                 kominku, wziął szczypce i zaczął grzebać w ogniu tak gwałtownym i niecierpliwym ruchem,
                 że piękna twarz Anastazji powlokła się nagle chmurą. Młoda kobieta obróciła się do
                 Eugeniusza i rzuciła mu jedno z owych zimno pytających spojrzeń, które mówią tak
                 wyraźnie: Czemu się nie wynosisz?, że ludzie dobrze wychowani umieją natychmiast
                 sklecić jakiś frazes, który można by nazwać pożegnalnym.
                    Eugeniusz przybrał uprzejmy wyraz i rzekł:
                     Pani, śpieszno mi było widzieć panią, aby...
                    Urwał nagle. Drzwi otworzyły się. Ukazał się w nich pan, który zajechał w tilbury, bez
                 kapelusza, nie przywitał się z hrabiną, spojrzał spod oka na Eugeniusza i wyciągnął rękę do
                 Maksyma mówiąc: Jak się masz? z serdecznym akcentem, który szczególnie zdziwił
                 Eugeniusza. Młodzi parafianie nie wiedzą, jak słodkie jest życie we troje.
                     Pan de Restaud  rzekła hrabina do studenta, wskazując męża.
                    Eugeniusz skłonił się głęboko.
                     Pan de Rastignac  dodała przedstawiając Eugeniusza hrabiemu de Restaud.  Krewny
                 wicehrabiny de Beauséant przez Marcillaców; miałam przyjemność spotkać go u niej na balu.
                    Krewny wicehrabiny de Beauséant przez Marcillaców; słowa te wymówiła hrabina
                 prawie z emfazą, z dumą pani domu szczycącej się, iż przyjmuje u siebie jedynie ludzi
                 dystyngowanych. Wywarły one zresztą magiczny skutek: hrabia stracił chłodno-ceremonialny
                 wyraz i skłonił się.
                     Cieszę się serdecznie  rzekł  że mam przyjemność poznać pana.
                    Nawet hrabia de Trailles objął Eugeniusza niespokojnym spojrzeniem i porzucił nagle
                 impertynencką minę. To dotknięcie różdżki, którym stał                     się potężny dźwięk          jednego
                 nazwiska, otworzyło trzydzieści przegródek w mózgu południowca i wróciło mu zapasy
                 przygotowanego dowcipu. Nagły błysk światła pozwolił mu wejrzeć w mroczną dlań jeszcze
                 atmosferę wielkiego świata. Pensjonat pani Vauquer, ojciec Goriot byli wówczas bardzo
                 daleko od jego myśli.
                     Sądziłem, że rodzina Marcillac wygasła?  rzekł hrabia de Restaud do Eugeniusza.
                     Tak, panie hrabio  odparł.  Mój stryjeczny dziadek, kawaler de Rastignac, zaślubił
                 dziedziczkę     rodu    Marcillac.    Miał   tylko    jedną   córkę,    która   wyszła    za   marszałka     de
                 Clarimbault, przodka po kądzieli pani de Beauséant. Pochodzimy z młodszej gałęzi, gałęzi
                 tym uboższej, iż mój stryjeczny dziadek, wiceadmirał, wszystko stracił w służbach króla.
                 Rząd rewolucyjny nie chciał uznać naszych wierzytelności w likwidacji Kompanii Indyjskiej.
                     Czy pański dziadek nie dowodził Mścicielem przed rokiem 1789?
                     Właśnie.
                     Zatem znał mego dziadka, który dowodził Warwickiem.
                    Maksym lekko wzruszył ramionami, patrząc na panią de Restaud, jak gdyby chciał
                 powiedzieć: Jeżeli się zapuszczą w rodowody marynarskie, jesteśmy zgubieni. Anastazja
                 zrozumiała spojrzenie pana de Trailles. Z owym cudownym panowaniem nad sobą, które
                 posiadają kobiety, uśmiechnęła się i rzekła:
                     Panie Maksymie, niech pan pójdzie, mam pana o coś zapytać. Panowie, zostawiamy
                 panom swobodę żeglowania wspólnie na Warwicku i Mścicielu.
                    Wstała skinąwszy z żartobliwą chytrością na Maksyma, który skierował się za nią do
                 buduaru. Ledwie ta morganatyczna para (ładne wyrażenie niemieckie, które nie ma
                    25 berżerka  rodzaj kanapki lub wyściełanego fotela (franc.).
                                                                         30






                 odpowiednika w języku francuskim) znalazła się przy drzwiach, hrabia przeciął rozmowę z
                 Eugeniuszem.
                     Anastazjo, zostańże, moja droga!  wykrzyknął niechętnie.  Wiesz dobrze, że...
                     W tej chwili wracam  przerwała.  Muszę tylko wyjaśnić panu Maksymowi pewne
                 zlecenie.
                    W istocie wróciła szybko. Wszystkie kobiety zmuszone śledzić charakter mężów, aby
                 sterować nimi wedle ochoty, umieją ocenić, do jakiego punktu mogą się posunąć, aby nie
                 stracić szacownego zaufania, i nigdy nie sprzeciwiają się w drobiazgach. Hrabina poznała z
                 intonacji hrabiego, że pobyt w buduarze nie dawałby gwarancji bezpieczeństwa. Utrapienia te
                 były dziełem Eugeniusza; toteż hrabina z niechętną miną i gestem wskazała studenta
                 Maksymowi, który rzekł dość kostycznie do hrabiego, jego żony i Eugeniusza:
                     Moi państwo, widzę, że jesteście zajęci, nie chcę was krępować; do zobaczenia.
                    I wyszedł.
                     Zostańże, Maksymie  zawołał hrabia.
                     Niech pan przyjdzie na obiad  rzekła hrabina, która opuszczając jeszcze raz Eugeniusza
                 i hrabiego udała się za Maksymem do saloniku, gdzie zostali razem dość długo w nadziei, że
                 Restaud wyprawi tymczasem Eugeniusza.
                    Rastignac słyszał, jak kolejno wybuchali śmiechem, rozmawiali, milkli; ale uparty student
                 silił się na inteligencję w rozmowie z panem de Restaud, pochlebiał mu lub wyciągał go na
                 dyskusje, chcąc ujrzeć jeszcze hrabinę i wybadać, jakie stosunki wiążą ją z ojcem Goriot. Ta
                 kobieta oczywiście zakochana w Maksymie, ta kobieta mająca władzę nad mężem, związana
                 tajemnie ze starym handlarzem, zdawała mu się wielką zagadką. Chciał przeniknąć tajemnicę,
                 spodziewając się w ten sposób zapanować wszechwładnie nad tą wcieloną paryżanką.
                     Anastazjo!  rzekł hrabia wołając znowu żonę.
                     Trudno, mój biedny Maksymie  rzekła do młodego człowieka.  Trzeba dać za
                 wygraną. Do wieczora...
                     Mam nadzieję, Nasieńko  rzekł jej do ucha  że pozbędziesz się raz na zawsze tego
                 smarkacza, któremu oczy żarzyły się jak węgle, ile razy twój peniuar się rozchylił. Umizgałby
                 się do ciebie, naraziłby cię i byłbym zmuszony go zabić.
                     Czyś ty oszalał, Maksymie?  rzekła.  Te studenciki czyż to nie są, przeciwnie,
                 wyborne gromochrony? Właśnie postaram się, aby mąż go znienawidził.
                    Maksym parsknął śmiechem i wyszedł przeprowadzony przez hrabinę, która stanęła w
                 oknie, aby widzieć, jak wsiada do powoziku, ujmuje lejce i potrząsa batem. Wróciła dopiero
                 wówczas, kiedy brama się zawarła.
                     Słyszysz, moja droga!  zawołał hrabia, kiedy żona weszła.  Majątek, gdzie mieszkają
                 rodzice pana de Rastignac, leży niedaleko Verteuil, nad Charente. Stryjeczny dziadek pana
                 kawalera i mój dziadek znali się.
                     Cieszę się, że mamy wspólnych znajomych  rzekła hrabina z roztargnieniem.
                     Więcej, niż pani myśli  rzekł półgłosem Eugeniusz.
                     Jak to?  spytała żywo.
                     Ależ  rzekł student  widziałem, jak wychodził z tego domu ktoś, z kim mieszkam
                 drzwi w drzwi w tym samym pensjonacie, ojciec Goriot.
                    Na to nazwisko, ozdobione wyrazem ojciec, hrabia, który grzebał w piecu, rzucił
                 szczypce w ogień, jak gdyby go sparzyły w palce, i wstał.
                     Można by powiedzieć: pan Goriot!  wykrzyknął.
                    Hrabina zbladła w pierwszej chwili, widząc podrażnienie męża, następnie poczerwieniała,
                 widocznie zakłopotana; wreszcie odparła z fałszywą swobodą, głosem, który silił się być
                 naturalny:
                     Niepodobna wymienić kogoś, do kogo byśmy serdecznie byli przywiązani...
                    Przerwała, spojrzała na klawikord, jak gdyby pod wpływem nagłej inspiracji, i rzekła:
                                                                         31






                     Lubi pan muzykę?
                     Bardzo  odparł Eugeniusz, czerwony i zmartwiały od mętnej myśli, że popełnił jakieś
                 ciężkie głupstwo.
                     Śpiewa pan?  zawołała podchodząc do klawikordu i wprawiając w żywy ruch wszystkie
                 klawisze, począwszy od dolnego c aż do f na górze. Rrrach!
                     Nie, pani.
                    Hrabia de Restaud przechadzał się wzdłuż i wszerz.
                     To szkoda, pozbawia się pan znakomitego środka powodzenia. Ca-aro; ca-a-ro, ca-a-
                 a-a-ro, non du-bi-ta-re  zaśpiewała hrabina.
                    Wymówione przez Eugeniusza nazwisko było niby dotknięcie różdżki czarodziejskiej, ale
                 o działaniu wręcz przeciwnym temu, jakie wywarły słowa: krewny pani de Beauséant.
                 Znajdował się w położeniu człowieka, którego, mocą szczególnego faworu, wprowadzono do
                 mieszkania amatora osobliwości i który trąciwszy przez nieuwagę szafę pełną rzeźbionych
                 figurynek odbije jakąś źle przyklejoną główkę. Byłby chciał, aby ziemia się pod nim zapadła.
                 Twarz pani de Restaud była sucha, zimna; oczy jej przybrawszy z powrotem obojętny wyraz
                 unikały oczu nieszczęsnego studenta.
                     Pani  rzekł  ma pani zapewne do pomówienia z panem de Restaud, zechce pani przyjąć
                 wyrazy mego szacunku i pozwoli...
                     Za każdym razem, kiedy pan się zjawi  rzekła śpiesznie hrabina, wstrzymując
                 Eugeniusza gestem  może być pan pewny, iż sprawi pan, tak memu mężowi jak i mnie,
                 najżywszą przyjemność.
                    Eugeniusz skłonił się i wyszedł przeprowadzony przez pana de Restaud, który mimo
                 wzdragań studenta towarzyszył mu aż do przedpokoju.
                     Kiedykolwiek ten pan się zjawi  rzekł hrabia do Maurycego  ani mnie, ani pani nie ma
                 w domu.
                    Skoro Eugeniusz znalazł się przed domem, spostrzegł, że deszcz pada.
                     Ech  rzekł do siebie  palnąłem jakieś głupstwo, którego nie znam ani przyczyn, ani
                 doniosłości, na dobitkę zniszczę sobie ubranie i kapelusz. Powinien bym siedzieć w kącie
                 dukając pandekty26 i myśleć tylko o tym, aby zostać tęgim urzędnikiem. Czyż mogę bywać w
                 świecie, skoro aby się tam przyzwoicie prezentować, trzeba całej fury kabrioletów, lakierów,
                 nieodzownych drobiazgów, złotych łańcuszków, od rana zamszowych białych rękawiczek po
                 sześć franków para i żółtych rękawiczek wieczór? Ech, ty stary hyclu Goriot, niech cię!...
                    Wyszedł na ulicę. Siedzący na koźle karety woźnica, który z pewnością odstawił właśnie
                 parę nowożeńców i bardzo był nie od tego, aby uszczknąć swemu panu przemycany kurs, dał
                 Eugeniuszowi znak, widząc go bez parasola, w czarnym ubraniu, białej kamizelce, żółtych
                 rękawiczkach i lakierowanych trzewikach. Eugeniuszem trzęsła owa głucha wściekłość, z
                 tych, co to każą młodemu człowiekowi brnąć coraz głębiej w otchłań, w którą się zapadł, jak
                 gdyby się spodziewał znaleźć szczęśliwsze wyjście. Skinieniem zgodził się na propozycję.
                 Mając     ledwie    dwadzieścia      dwa     su   w    kieszeni,    wsiadł    do   powozu,      gdzie    strzęp
                 pomarańczowego         kwiatu    i   parę   srebrnych     nitek   świadczyło      o  niedawnej      obecności
                 oblubieńców.
                     Dokąd pan każe?  spytał woźnica, który ściągnął już białe rękawiczki.
                     Do kata!  rzekł sobie Eugeniusz.  Skoro się topię, niechże mi to bodaj zda się na coś!
                 Do pałacu Beauséant  dodał głośno.
                     Którego?  rzekł woźnica.
                    Szczytne to słowo wprawiło Eugeniusza w pomieszanie. Świeżo upieczony złoty młodzian
                 nie wiedział, że są dwa pałace Beauséant; nie miał pojęcia, jak bardzo był bogaty w
                 krewnych, którzy się o niego nie troszczyli.
                    26 pandekty  dział kodeksu Justyniana obejmujący fragmenty z pism prawników rzymskich (śrdw.-łac.).
                                                                         32






                     Wicehrabia de Beauséant, ulica...
                     De Grenelle  rzekł stangret potrząsając głową.  Bo to, widzi pan, jest jeszcze pałac
                 hrabiego i margrabiego de Beauséant przy ulicy Świętego Dominika  dodał podnosząc
                 stopień.
                     Wiem  odparł Eugeniusz sucho.  Cały świat drwi sobie dzisiaj ze mnie!  rzekł
                 rzucając kapelusz na przednie siedzenie.  Oto wyprawa, która mnie będzie kosztowała złote
                 góry. Ale przynajmniej złożę wizytę rzekomej kuzynce w sposób niezbicie arystokratyczny.
                 Ojciec Goriot kosztuje mnie już co najmniej dziesięć franków, stary ladaco! Na honor,
                 opowiem swoją przygodę pani de Beauséant, może ją zabawię. Musi z pewnością znać
                 tajemnicę zbrodniczych stosunków tego starego kreta i pięknej hrabiny. Więcej jest warte
                 przypodobać się kuzynce niż rozbijać sobie nos o tę Messalinę, która, coś mi się widzi, musi
                 być bardzo kosztowna. Jeśli imię pięknej wicehrabiny jest tak potężne, jakąż musi wagę mieć
                 jej osoba? Zacznijmy od szczytów. Kiedy człowiek ma zamiar coś uzyskać w niebie, trzeba
                 się zwracać do samego Boga!
                    Słowa te dają obraz tysiąca i jednej myśli, które kłębiły mu się w głowie. Odzyskał nieco
                 spokoju i pewności, widząc, że deszcz pada. Powiedział sobie, że jeśli mu przyjdzie strwonić
                 dwie szacowne pięciofrankówki, odbije tę rozrzutność oszczędząjąc w zamian ubrania, butów
                 i kapelusza. Nie bez odruchu zadowolenia usłyszał, jak woźnica wrzasnął: Braama!
                 Czerwonozłocisty        szwajcar     rozwarł     szeroko     bramę.     Rastignac     ujrzał    ze   słodkim
                 zadowoleniem, iż powóz jego mija wrota, zatacza w dziedzińcu koło i zatrzymuje się pod
                 markizą wjazdu. Woźnica, w grubym niebieskim szarafanie z czerwoną wypustką, zeszedł,
                 aby spuścić stopień. Wysiadając Eugeniusz usłyszał w przedsionku stłumione śmiechy. Kilku
                 lokajów już dworowało sobie z tego pojazdu, jaki najmuje się na śluby w drobnym
                 mieszczaństwie.      Student     zrozumiał    ten   śmiech,    porównując      swą    karocę    z   jednym    z
                 najwykwintniejszych pojazdów w Paryżu, zaprzężonym w dwa ogniste konie, strojne w róże
                 przy uszach. Upudrowany woźnica w wytwornym krawacie trzymał na uwięzi koniki, które
                 żuły wędzidło, jak gdyby chciały ponosić. Na Chaussée d'Antin, w dziedzińcu pani de
                 Restaud, Eugeniusz spotkał zgrabny kabriolecik dwudziestosześcioletniego młodzika. W
                 dzielnicy Saint-Germain olśnił go zbytek wielkiego pana, którego ekwipażu nie opłaciłoby się
                 ani trzydziestoma tysiącami franków.
                     Któż tam tkwi znowu?  rzekł do siebie Eugeniusz, pojmując nieco za późno, że niewiele
                 znajdzie się kobiet w Paryżu, które by nie były zajęte, i że nawet za cenę krwi niełatwo jest
                 zdobyć jedną z tych monarchiń.  Do diaska! Kuzyneczka także będzie miała z pewnością
                 swego Maksyma.
                    Wszedł na schody z rozpaczą w duszy. Na jego widok oszklone drzwi otwarły się; zastał
                 lokajów poważnych jak mumie. Bal, na którym był Eugeniusz, odbywał się w salonach
                 recepcyjnych na parterze. Nie mając czasu między zaproszeniem a balem złożyć wizyty, nie
                 wniknął jeszcze w apartamenty pani de Beauséant; miał tedy po raz pierwszy ujrzeć cudy tego
                 wykwintu, w którym odbija się dusza kobiety z wielkiego świata. Studium tym ciekawsze, iż
                 salon pani de Restaud dostarczał mu skali porównań.
                    Było wpół do piątej, wicehrabina była widzialna. Pięć minut cześniej nie przyjęłaby
                 krewniaka.      Eugeniusza,      który    nie   miał    pojęcia     o   subtelności     paryskiej     etykiety,
                 poprowadzono przez wielkie schody pełne kwiatów, białe ze złoconą poręczą i czerwonym
                 dywanem, do pani de Beauséant, której ustna biografia, jedna z owych czarodziejskich
                 historii, szeptanych do ucha we wszystkich salonach, nie była mu znana.
                    Wicehrabina utrzymywała od trzech lat serdeczne stosunki z jednym z najgłośniejszych i
                 najbogatszych magnatów portugalskich, margrabią d'Ajuda-Pinto. Był to jeden z owych
                 niewinnych związków, mających tyle uroku dla osób, które łączy, że nie mogą znieść
                 obecności nikogo trzeciego. Toteż wicehrabia de Beauséant sam dał publiczności przykład
                 szanując, rad nierad, ten morganatyczny węzeł. Osoby, które w pierwszej epoce tej przyjaźni
                                                                         33






                 odwiedzały wicehrabinę o drugiej po południu, zastawały zawsze margrabiego. Nie mogąc
                 zamknąć drzwi swego domu, co byłoby wielce rażące, pani de Beauséant przyjmowała gości
                 tak chłodno i wpatrywała się tak pilnie w sufit, iż każdy musiał spostrzec, jak bardzo jej jest
                 nie na rękę. Skoro rozeszło się w Paryżu, że jest się nie na rękę pani de Beauséant,
                 odwiedzając ją między drugą a czwartą, ujrzała koło siebie zupełną pustkę. Chodziła do
                 Bouffons lub do Opery w towarzystwie pana de Beauséant i pana d'Ajuda-Pinto; ale jak
                 człowiek dobrze wychowany, pan de Beauséant usadowiwszy żonę i Portugalczyka, stale
                 zostawiał ich samych. Pan d'Ajuda miał się żenić. Żenił się z panną de Rochefide. W całym
                 wielkim świecie jedna tylko osoba nie wiedziała jeszcze o jego małżeństwie, a była nią pani
                 de Beauséant. Ta i owa przyjaciółka natrącała o tym z daleka; wicehrabina śmiała się tylko,
                 sądząc, że przyjaciółki pragną zamącić szczęście, którego zazdrościły. Tymczasem zbliżały
                 się zapowiedzi. Piękny Portugalczyk przybył, aby oznajmić wicehrabinie małżeństwo; mimo
                 to nie śmiał jeszcze puścić ani pary z ust. Czemu? Nie ma z pewnością nic trudniejszego, jak
                 notyfikować      kobiecie    podobne     ultimatum.     Wielu     mężczyzn      czuje   się  swobodniej      na
                 udeptanej ziemi, w obliczu przeciwnika godzącego im szpadą w serce, niż wobec kobiety,
                 która po dwugodzinnych lamentach zaczyna mdleć i woła o pomoc. W tej chwili zatem
                 d'Ajuda-Pinto był na rozżarzonych węglach; chciał wyjść, powiadając sobie, że pani de
                 Beauséant dowie się o tej nowinie, że napisze do niej, że łatwiej będzie załatwić to
                 morderstwo miłosne przez korespondencję niż ustnie. Toteż skoro pokojowiec oznajmił
                 Eugeniusza de Rastignac, margrabia drgnął z ukontentowania. Wiedzcie o tym, kochająca
                 kobieta    jest  o   wiele    jeszcze   przemyślniejsza       w   stwarzaniu     sobie    podejrzeń     niż   w
                 urozmaicaniu przyjemności. Kiedy zbliża się moment, że kochanek ma ją porzucić, chyżej
                 odgaduje wymowę każdego ruchu, niż biegun Wergilego wietrzy odległe atomy, zwiastujące
                 mu miłość27. Toteż możecie być pewni, iż pani de Beauséant podchwyciła ten mimowolny
                 dreszcz, lekki, ale straszliwy w swej szczerości. Eugeniusz nie wiedział, że nie powinno się
                 nigdy zjawiać u kogo bądź w Paryżu nie wypytawszy wprzód przyjaciół domu o historię
                 męża, żony i dzieci; inaczej jest się narażonym na owe niezgrabstwa, o których mówi się
                 malowniczo w Polsce: zaprzążże pięć wołów28  zapewne aby się wydobyć z bagna, w które
                 się zapchałeś. We Francji te salonowe katastrofy nie mają jeszcze nazwy; uważa się je
                 zapewne za niemożliwe, zważywszy olbrzymi rozgłos, jaki tam ma obmowa. Zabrnąwszy w
                 bagno u pani de Restaud, która nie zostawiła mu nawet czasu na zaprzężenie pięciu wołów,
                 jeden Eugeniusz zdolny był zacząć na nowo profesję wolarza, zjawiając się u pani de
                 Beauséant. Ale o ile był straszliwie nie na rękę pani de Restaud i panu de Trailles, o tyle
                 wydobywał z kłopotów pana d'Ajuda.
                     Do widzenia  rzekł Portugalczyk, śpiesząc skwapliwie ku drzwiom, skoro Eugeniusz
                 wszedł do rozkosznego szaro-różowego saloniku, gdzie zbytek zdawał się tylko wykwintem.
                     Do wieczora tylko?  rzekła pani de Beauséant, odwracając głowę i rzucając spojrzenie
                 margrabiemu.  Czy nie idziemy do Bouffons?
                     Nie mogę  rzekł, ujmując klamkę.
                    Pani de Beauséant wstała, przywołała go do siebie, nie zważając na Eugeniusza, który stał
                 oszołomiony blaskiem tych            bogactw.     Wierzył    w   prawdziwość bajek         wschodnich,      nie
                 wiedział, gdzie się podziać w obecności tej kobiety, która nie zwracała nań żadnej uwagi.
                 Wicehrabina podniosła wskazujący palec i ruchem pełnym wdzięku wskazała margrabiemu
                 miejsce naprzeciw siebie. Był w tym geście tak gwałtowny despotyzm namiętności, że
                 margrabia puścił klamkę i wrócił. Eugeniusz przyglądał mu się nie bez zazdrości.
                     Oto  mówił sobie w duchu  właściciel pojazdu! Trzebaż zatem mieć rasowe konie,
                 liberię i złota garściami, aby uzyskać spojrzenie paryżanki?
                    27 por: III księga Georgik Wergiliusza.
                    28 Attelez cinq boeufs ŕ votre char (w oryg.)  nie wiadomo, o jakim przysłowiu myśli Balzac.
                                                                         34






                    Demon zbytku ukąsił go w serce, gorączka chciwości chwyciła go, pragnienie złota
                 wysuszyło mu gardło. Miał sto trzydzieści franków na kwartał. Ojciec, matka, bracia, siostry,
                 ciotka nie wydawali razem ani dwustu franków miesięcznie. To błyskawiczne porównanie
                 obecnego położenia z celem, do którego trzeba było dobić, oszołomiło go do reszty.
                     Czemu  rzekła, śmiejąc się wicehrabina  nie może pan być w teatrze?
                     Różne sprawy! Obiad u ambasadora angielskiego...
                     Odłoży pan.
                    Kiedy mężczyzna oszukuje, nieuchronnie zmuszony jest piętrzyć kłamstwo na kłamstwo.
                 D'Ajuda odparł śmiejąc się:
                     Żąda pani?
                    Tak.
                     Oto co pragnąłem usłyszeć  odparł z wymownym spojrzeniem, które byłoby uspokoiło
                 każdą inną.
                    Ujął rękę wicehrabiny, ucałował i wyszedł.
                    Eugeniusz poprawił ręką włosy i zwinął się w ukłonie, sądząc, że pani de Beauséant
                 zajmie się nim wreszcie; naraz ona rzuca się, pędzi do galerii, biegnie do okna i wygląda za
                 panem d'Ajuda, gdy on wsiada do powozu; nadstawia ucha i słyszy, jak strzelec powtarza
                 woźnicy:
                     Do pałacu Rochefide.
                    Te słowa i ruch, jakim d'Ajuda rozparł się w powozie, podziałały jak piorun na tę kobietę,
                 która wróciła wydana na pastwę śmiertelnych obaw. W wielkim świecie straszliwe katastrofy
                 wyrażają się tylko w takich rzeczach. Wicehrabina przeszła do sypialni, siadła przy stoliku i
                 wzięła wykwintny papier listowy.
                    Z chwilą  pisała  kiedy jesteś na obiedzie u państwa de Rochefide, a nie w ambasadzie,
                 winien mi jesteś wyjaśnienia; oczekuję...
                    Poprawiwszy kilka liter zniekształconych konwulsyjnym drżeniem, nakreśliła K., które
                 miało znaczyć: Klara de Bourgogne, i zadzwoniła.
                     Jakubie  rzekła do lokaja, który zjawił się natychmiast  pójdziesz o wpół do ósmej do
                 państwa de Rochefide, spytasz o margrabiego d'Ajuda. Jeśli pan margrabia jest, każesz mu
                 oddać list, nie żądając odpowiedzi; jeżeli nie, wrócisz i odniesiesz mi list.
                     Ktoś czeka na panią wicehrabinę w salonie.
                     A, prawda  rzekła, otwierając drzwi.
                    Eugeniusz zaczynał się czuć bardzo nieswojo, wicehrabina ukazała się wreszcie i rzekła
                 głosem, którego drżenie wstrząsnęło go do dna.
                     Przepraszam, musiałam napisać słówko, jestem na pańskie usługi.
                    Nie wiedziała, co mówi, myślała w tej chwili: Ha! Chce się żenić z panną de Rochefide!
                 Ależ czyż on jest wolny? Dziś wieczór to małżeństwo będzie zerwane albo ja... Ba! Jutro nie
                 będzie już o tym mowy.
                     Kuzynko...  odparł Eugeniusz.
                     Jak?  rzekła wicehrabina, obrzucając go spojrzeniem, którego duma zmroziła studenta.
                    Eugeniusz zrozumiał to: jak? Od trzech godzin nauczył się tylu rzeczy, że miał się wciąż
                 na baczności.
                     Pani...  podjął, rumieniąc się.
                    Zawahał się, po czym ciągnął dalej:
                    Niech mi pani daruje; tak bardzo potrzebuję oparcia, że odrobina pokrewieństwa nie
                 byłaby wcale nadto.
                    Pani de Beauséant uśmiechnęła się, ale smutno; czuła już nieszczęście huczące nad jej
                 głową.
                                                                         35






                     Gdyby pani znała położenie, w jakim znajduje się moja rodzina  ciągnął dalej 
                 zechciałaby może pani odegrać rolę owych dobroczynnych wróżek, które dla rozrywki
                 usuwają przeszkody piętrzące się dokoła ich chrześniaków.
                     A zatem, kuzynie  rzekła, śmiejąc się  w czym mogę ci być pomocna?
                     Czyż ja wiem? Być z panią związanym węzłem pokrewieństwa, który gubi się w
                 pomroce, to już cała fortuna. Odebrała mi pani odwagę, nie wiem już, co chciałem mówić.
                 Jest pani jedyną osobą, jaką znam w Paryżu... Ach, chciałbym móc radzić się pani, prosząc,
                 byś mnie przyjęła jak biedne dziecko, które chce się uczepić twej sukni i które umiałoby
                 umrzeć za panią.
                     Umiałbyś zabić dla mnie człowieka?
                     Dwóch  odparł Eugeniusz.
                     Dziecko! Tak, dziecko z pana  rzekła, powściągając parę łez.  Ty umiałbyś kochać
                 szczerze.
                     Och!  rzekł, wstrząsając głową.
                    Dzięki     jego   hardej    odpowiedzi      wicehrabina      zainteresowała      się   żywo     studentem.
                 Południowiec pierwszy raz działał z wyrachowania. Między błękitnym buduarem pani de
                 Restaud a różowym salonikiem pani de Beauséant przeszedł trzy lata tego prawa paryskiego,
                 o którym się nie mówi, mimo iż stanowi ono wysokie studium społeczne: dobrze poznane i
                 dobrze stosowane prowadzi ono do wszystkiego.
                     A! Już mam  rzekł Eugeniusz.  Na balu u pani zauważyłem panią de Restaud i
                 wybrałem się dziś do niej z wizytą.
                     Musiał jej pan być bardzo nie na rękę  rzekła z uśmiechem pani de Beauséant.
                     Och, tak, jestem nowicjuszem, który narazi się całemu światu, o ile mi pani odmówi swej
                 pomocy. Zdaje mi się, że bardzo trudno znaleźć w Paryżu kobietę młodą, ładną, bogatą,
                 wykwintną, która by nie była zajęta, a potrzebuję takiej, aby mnie nauczyła tego, co panie,
                 kobiety, umiecie tak dobrze wyłożyć: życia. Wszędzie zastanę jakiegoś pana de Trailles.
                 Przyszedłem zatem do pani, aby spytać o słowo zagadki i prosić o objaśnienie, co za głupstwo
                 popełniłem. Wspomniałem o niejakim ojcu...
                     Księżna de Langeais  oznajmił Jakub, przerywając studentowi, który uczynił gest
                 człowieka wybitnie niezadowolonego.
                     Jeżeli pan chce mieć powodzenie  szepnęła wicehrabina przede wszystkim nie
                 objawiaj tak wyraźnie swych uczuć. Dzień dobry, dzień dobry, droga  rzekła wstając i idąc
                 naprzeciw księżnej. Ścisnęła jej ręce z pieszczotliwym wylaniem, jakie mogłaby mieć dla
                 siostry, księżna zaś odpowiedziała najtkliwszą serdecznością.
                    Oto dwie szczere przyjaciółki  pomyślał Rastignac.  Będę miał tedy dwie protektorki;
                 muszą mieć wspólne sympatie; ta druga zainteresuje się mną z pewnością.
                     Jakiemuż dobremu natchnieniu zawdzięczam szczęście oglądania cię, droga Antosiu? 
                 rzekła pani de Beauséant.
                     Mnie? Ujrzałam pana d'Ajuda-Pinto,jak wchodził do państwa Rochefide, pomyślałam
                 tedy, że jesteś sama.
                    Pani de Beauséant nie zagryzła warg, nie zaczerwieniła się, spojrzenie jej zachowało
                 spokój, czoło zdawało się rozjaśniać, gdy księżna wymawiała te złowróżbne słowa.
                    Gdybym       wiedziała,    że   jesteś   zajęta...    dodała    księżna,    zwracając     się  w    stronę
                 Eugeniusza.
                     Pan de Ratignac, mój krewny  rzekła wicehrabina.  Czy masz wiadomość o generale
                 de Montriveau?  rzekła.  Serizy mówił mi wczoraj, że nigdzie go nie widać, był może u
                 ciebie dzisiaj?
                    Księżna, o której powiadano, że pan de Montriveau, przedmiot jej gorącej miłości, opuścił
                 ją, uczuła w sercu ostrze tego pytania i zaczerwieniła się:
                     Był wczoraj w pałacu Elizejskim.
                                                                         36






                     Służbowo?  rzekła pani de Beauséant.
                     Klaro, wiesz zapewne  odparła księżna, strzelając z oczu snopami złośliwości  że jutro
                 wychodzą zapowiedzi pana d'Ajuda-Pinto i panny Rochefide?
                    Cios był zbyt gwałtowny, wicehrabina zbladła i odpowiedziała, śmiejąc się.
                     Jedna z tych bajek, które obnoszą głupcy. Dlaczego pan d'Ajuda miałby wnosić w dom
                 Rochefidów jedno z najpiękniejszych nazwisk Portugalii? Rochefide to szlachta ledwie
                 wczorajsza.
                     Ale Berta będzie miała, jak mówią, dwieście tysięcy franków renty.
                     Pan d'Ajuda jest zbyt bogaty na takie rachuby.
                     Ale, moja droga, panna de Rochefide jest urocza.
                     A!...
                     Wreszcie, jest tam dziś na obiedzie, warunki już ułożono. Dziwi mię niesłychanie, że tak
                 mało wiadomo ci o tym.
                    Jakież głupstwo strzelił pan dzisiaj, panie de Rastignac?  rzekła pani de Beauséant.  To
                 biedne dziecko jest takim nowicjuszem w świecie, że nic nie rozumie, droga Antosiu, z naszej
                 rozmowy. Bądź poczciwa dla niego, odłóżmy ten przedmiot do jutra. Jutro, widzisz, rzecz
                 rozgłosi się niezawodnie urzędowo i będziesz mogła rozwijać przyjacielską usłużność już na
                 pewne.
                    Księżna obrzuciła Eugeniusza jednym z tych lekceważących spojrzeń, które mierzą
                 człowieka od stóp aż do głowy, spłaszczają go i sprowadzają do zera.
                     Zdaje się, pani, iż bezwiednie utopiłem sztylet w sercu pani de Restaud. Bezwiednie, oto
                 moja wina  ciągnął student, któremu instynkt posłużył wcale dobrze i który odgadł gryzące
                 docinki ukryte pod wymianą czułości obu pań.  Znosimy obecność i lękamy się może nawet
                 ludzi, którzy urażą nas świadomie; ale ten, kto zrani nie znając głębokości rany, ten uchodzi
                 za głupca, człowieka niezręcznego, który nie umie z niczego korzystać i zasługuje na
                 wzgardę.
                    Pani de Beauséant obrzuciła studenta jednym z owych głębokich spojrzeń, w które wielkie
                 dusze umieją włożyć równocześnie wdzięczność i godność. Spojrzenie to było niby balsam i
                 ukoiło ranę zadaną sercu studenta wzgardliwym rzutem oka, jakim oszacowała go księżna.
                     Niech pani sobie wyobrazi  ciągnął Eugeniusz  iż właśnie zdobyłem życzliwość
                 hrabiego de Restaud; trzeba mi bowiem powiedzieć pani  rzekł zwracając się w stronę
                 księżnej z miną pokorną i złośliwą zarazem  że jestem dopiero mizernym studenciną, bardzo
                 samotnym, bardzo biednym...
                     Niech pan nie mówi w ten sposób, panie de Rastignac. My, kobiety, nie chcemy nigdy
                 tego, czego nikt nie chce.
                     Ba!  rzekł Eugeniusz.  Mam dopiero dwadzieścia dwa lata, trzeba umieć znosić
                 niedolę swego wieku. Zresztą, jestem u spowiedzi, a nie podobna byłoby klęknąć przy
                 piękniejszym konfesjonale: człowiek popełnia przy nim grzechy, za które kaja się w innym.
                    Księżna przybrała oziębłą minę na tę antyreligijną wycieczkę, której zły smak potępiła,
                 mówiąc do wicehrabiny:
                     Pan przybywa...
                    Pani de Beauseant zaczęła się szczerze śmiać i ze swego krewniaka, i z księżnej.
                     Przybywa, moja droga, i szuka nauczycielki, która by go nauczyła dobrego smaku.
                     Ach, księżno  podjął Eugeniusz  czy nie jest naturalne chcieć wniknąć w sekrety tego,
                 co nas czaruje?  Ech  rzekł do siebie w duchu  zdaje się, że je częstuję frazesami godnymi
                 fryzjera.
                     Ależ pani de Restaud jest, o ile mi się zdaje, uczennicą pana de Trailles  rzekła księżna.
                     Nie wiedziałem o tym, pani  odparł student.  Toteż wpakowałem się niebacznie
                 między tę parę. Wreszcie porozumiałem się dość dobrze z mężem, żona zgodziła się mnie
                                                                         37






                 cierpieć na chwilę, kiedy wpadło mi do głowy wspomnieć, że znam człowieka, który w moich
                 oczach wyszedł z domu tylnymi schodami ucałowawszy w korytarzu hrabinę.
                     Któż taki?  wykrzyknęły obie kobiety.
                     Starzec, który żyje za dwa ludwiki na miesiąc w zapadłym kącie Saint-Marceau, jak ja,
                 biedny student: nieszczęśliwa istota, której kosztem wszyscy się bawią: nazywamy go ojcem
                 Goriot!
                     Cóż za dziecko z pana  krzyknęła wicehrabina.  Toż pani de Restaud jest z domu
                 Goriot.
                     Córka handlarza mąki  dodała księżna  kobiecinka, którą przedstawiono na dworze w
                 tym samym dniu co i córkę pasztetnika. Nie przypominasz sobie, Klaro? Król zaczął się
                 śmiać i powiedział po łacinie jakiś dowcip o mące. Ludzie... jakże to? ludzie...
                     Eiusdem farinae29  rzekł Eugeniusz.
                     To właśnie  rzekła księżna.
                     Ach! To jej ojciec  rzekł student ze zgrozą.
                     Ależ tak; nieborak ma dwie córki, które kocha do obłędu, mimo że obie wyparły się go
                 prawie.
                     Czy ta druga  rzekła wicehrabina spoglądając na panią de Langeais  nie jest za
                 bankierem o niemieckim nazwisku, jakimś baronem de Nucingen? Zdaje mi się, że nazywa
                 się Delfina?. ... Czy to nie ta blondynka, która ma lożę w Operze w bocznej stalli, bywa także
                 w Bouffons i śmieje się bardzo głośno, aby zwrócić na siebie uwagę?
                    Księżna uśmiechnęła się mówiąc:
                     Ależ, moja droga, podziwiam cię. Po co ty się tyle zajmujesz tymi ludźmi? Trzeba było
                 zakochać się jak szaleniec, jak zakochał się Restaud, aby ugrzęznąć w mące panny Anastazji.
                 Och, nie będzie miał dobrego chleba z tej mąki! Jest w rękach pana de Trailles, który ją zgubi.
                     Zaparły się własnego ojca!  powtarzał Eugeniusz.
                     No tak, tak, własnego ojca, ojca rzekła wicehrabina. Dobrego ojca, który dał każdej,
                 jak mówią, po pięćkroć czy sześćkroć tysięcy franków, by je dobrze wydać za mąż, i
                 zachował dla siebie jedynie osiem czy dziesięć tysięcy renty, mniemając, iż córki zostaną
                 jego córkami, że stworzył sobie u nich dwa istnienia, dwa domy, gdzie go będą ubóstwiać,
                 pieścić. W dwa lata zięciowie wygnali go ze swych domów jak ostatniego nędznika...
                    Parę łez zakręciło się w oczach Eugeniusza, świeżo skrzepionego czystym i świętym
                 wspomnieniem rodziny,           jeszcze   pod    urokiem     młodzieńczych wierzeń:          był  to   dopiero
                 pierwszy dzień spędzony na polu bitwy paryskiej                     cywilizacji.   Prawdziwe wzruszenia
                 udzielają się: przez chwilę te trzy osoby zachowały milczenie.
                     Ech, Boże  rzekła pani de Langeais  tak, to wydaje się bardzo ohydne, a mimo to
                 widzimy takie rzeczy co dzień. Gdzie źródło? Powiedz mi, droga, czy pomyślałaś kiedy, co to
                 zięć? Zięć to człowiek, dla którego wychowamy, ty czy ja, drogą małą istotkę zrośniętą z
                 nami tysiącem węzłów, istotę, która będzie przez siedemnaście lat radością rodziny, jej białą
                 duszą, powiedziałby Lamartine, a w końcu stanie się jej zakałą. Skoro ten człowiek nam ją
                 weźmie, zacznie od tego, iż chwyci jej miłość niby ostry topór, aby wyciąć w sercu i w
                 żywym ciele tego anioła wszystkie uczucia wiążące ją do rodziny. Wczoraj córka była
                 wszystkim dla nas, my wszystkim dla niej; nazajutrz staje się wrogiem. Czyż nie patrzymy co
                 dzień na te tragedie? Tu synowa dokucza, jak może, teściowi, który wszystko poświęcił dla
                 syna. Tam zięć wyrzuca za drzwi świekrę. Słyszę nieraz pytania, co jest dziś dramatycznego
                 w społeczeństwie; ależ dramat zięcia jest przerażający, nie licząc naszych małżeństw, które
                 stały się czymś bardzo niemądrym. Zdaję sobie doskonale sprawę z tego, co się zdarzyło
                 staremu handlarzowi mąki. Zdaje mi się, przypominam sobie, że ów Foriot...
                     Goriot, pani.
                    29 eiusdem farinae z tej samej mąki (łac.).
                                                                         38






                     Tak, ów Moriot był podczas rewolucji przewodniczącym Sekcji; posiadał sekrety
                 sławnego nieurodzaju i rzucił podwaliny pod swą fortunę tym, że sprzedawał w owym czasie
                 mąkę dziesięć razy drożej, niż go kosztowała. Towaru miał tyle, ile sam zapragnął. Intendent
                 mojej babki sprzedał mu zboża za olbrzymie sumy. Ów Noriot dzielił się z pewnością, jak
                 wszyscy ci ludzie, z Komitetem Ocalenia Publicznego. Przypominam sobie, że intendent
                 powiadał babce, iż może zostać zupełnie bezpiecznie w Grandvilliers, ponieważ jej zboże jest
                 doskonałym paszportem. Otóż ten Loriot, który sprzedawał zboże rezunom30, miał w życiu
                 jedną tylko namiętność. Ubóstwia, powiadają, swoje córki. Wściubił starszą w rodzinę
                 Restaud, młodszą zaś uszczęśliwił barona de Nucingen, bogatego bankiera, który udaje
                 rojalistę.   Łatwo     zrozumieć,      że   za    Cesarstwa      zięciowie     nie   formalizowali       się  z
                 przyjmowaniem starego jakobina; pod Buonapartem31 dało się to jeszcze przełknąć. Ale kiedy
                 Burboni wrócili, nieborak zaczął być nie na rękę panu de Restaud, a bardziej jeszcze
                 bankierowi. Córki, które wciąż może jeszcze kochały ojca, chciały palić świeczkę i Panu
                 Bogu, i diabłu, i ojcu, i mężowi; przyjmowały Toriota, kiedy nie było nikogo; wymyślały
                 czułe pozory. Papusiu, przyjdź, lepiej nam będzie, gdy będziemy sami! etc. Co do mnie,
                 wierzę w to, że prawdziwe uczucia mają oczy i inteligencję: serce biednego jakobina
                 krwawiło się. Widział, że córki go się wstydzą; że o ile one kochają mężów, on szkodzi
                 zięciom. Trzeba było wtedy się poświęcić. Poświęcił się, bo był ojcem: sam skazał się na
                 wygnanie. Widząc córki zadowolone, zrozumiał, że dobrze uczynił. Ojciec i dzieci stali się
                 wspólnikami tej cichej zbrodni. Widzi się takie rzeczy wszędzie. Czy ów ojciec Doriot nie
                 byłby brudną plamą w salonie córek? Czułby się skrępowany, nudziłby się. To, co się
                 zdarzyło    temu ojcu, może         się zdarzy     najładniejszej kobiecie        z  człowiekiem,      którego
                 najbardziej    kocha:     jeśli  go   znudzi     swą    miłością,    kochanek      wymyka      się,   popełnia
                 nikczemności, aby uciec przed nią. To sekret wszystkich uczuć. Serce nasze to skarb, niech je
                 kto opróżni od razu, jest zrujnowany. Tak samo nie przebaczamy uczuciu, że się oddało całe,
                 jak nie darowujemy człowiekowi, że jest bez grosza. Ów ojciec oddał wszystko. Dawał przez
                 dwadzieścia lat serce, miłość; oddał majątek w ciągu jednego dnia. Wycisnąwszy cytrynę,
                 córki porzuciły ją na rogu ulicy.
                     Świat jest bezecny  rzekła wicehrabina skubiąc szal i nie podnosząc oczu, dojęła ją
                 bowiem do żywego aluzja księżnej.
                     Bezecny? Nie  odparła księżna.  Idzie swoim torem, to wszystko. Jeśli tak mówię, to
                 dlatego, aby pokazać, że mnie świat nie oszuka. Jestem twojego zdania  rzekła ściskając
                 dłoń wicehrabiny.  Świat to śmietnik; starajmy się utrzymać na wyżynach.
                    Wstała, ucałowała panią de Beauséant w czoło, mówiąc:
                     Śliczna jesteś w tej chwili, moja droga. Nigdy nie widziałam u ciebie tak ładnych
                 kolorów.
                    Wyszła skinąwszy lekko głową kuzynkowi.
                     Ojciec Goriot jest wspaniały!  rzekł Rastignac, przypominając go sobie, jak ugniatał tej
                 nocy serwis srebrny.
                    Pani de Beauséant nie słyszała, utonęła w myślach. Upłynęło kilka chwil; biedny student,
                 odrętwiały, nie miał odwagi ani odejść, ani zostać, ani mówić.
                     Świat jest bezecny i zły  rzekła wreszcie.  Ledwie się nam zdarzy nieszczęście, zawsze
                 znajdzie się przyjaciel gotowy powiadomić o nim i obracać nam puginał w sercu, każąc
                 podziwiać rękojeść. Już sarkazm, już szyderstwa! Och, będę się broniła!
                    Podniosła głowę ruchem urodzonej wielkiej damy, błyskawice strzeliły z dumnych oczu.
                     A!  rzekła widząc Eugeniusza.  Pan tutaj!
                    30 rezun  morderca (ukr.).
                    31 księżna de Langeais świadomie wymawia nazwisko Napoleona Bonaparte w jego oryginalnym
                 korsykańskim brzmieniu, chcąc zaznaczyć swą pogardę wobec cesarza niskiego pochodzenia.
                                                                         39






                     Jeszcze  rzekł miłosiernym tonem.
                     Zatem, panie de Rastignac, obchodź się ze światem tak, jak na to zasługuje. Chcesz
                 wypłynąć, pomogę ci. Zbadasz, jak głębokie jest kobiece zepsucie, zmierzysz szerokość
                 nędznej ludzkiej próżności. Mimo że dużo czytałam w księdze świata, były stronice, które
                 pozostały mi nie znane. Obecnie wiem wszystko. Im zimniej będziesz obliczał, tym dalej
                 zajdziesz. Uderzaj bez litości, będą się ciebie bali. Bierz mężczyzn i kobiety jedynie za konie
                 pocztowe, choćby miały paść na stacji; dojdziesz w ten sposób do celu. Pojmujesz, nie
                 będziesz niczym w tym świecie, jeśli nie znajdziesz kobiety, która by się tobą zajęła. Musi
                 być młoda, bogata, wytworna. Ale jeżeli masz prawdziwe uczucie, ukryj je jak skarb; nie
                 pozwól się go nigdy domyślić, byłbyś zgubiony. Nie byłbyś już katem, stałbyś się ofiarą. Jeśli
                 kiedykolwiek pokochasz, strzeż pilnie swego sekretu. Nie wydawaj go, nim dobrze poznasz
                 tę, której otworzysz serce. Aby zabezpieczyć z góry tę miłość, która jeszcze nie istnieje,
                 naucz się mieć na baczności przed światem. Słuchaj mnie, Miguel... (Myliła naiwnie imię,
                 sama nie wiedząc o tym.) Istnieje rzecz straszliwsza niż opuszczenie ojca przez córki, które
                 chciałyby go widzieć na marach: to rywalizacja dwóch sióstr. Restaud jest urodzony, żonę
                 jego przyjęto za swoją, jest przedstawiona u dworu; natomiast siostra jej, bogata siostra,
                 piękna Delfina de Nucingen, żona giełdziarza, umiera ze zgryzoty, zazdrość ją pożera, jest o
                 sto mil od siostry; siostra nie jest już jej siostrą; te kobiety zapierają się siebie wzajem, jak
                 zaparły się ojca. Toteż pani de Nucingen wychłeptałaby wszystko błoto między ulicą
                 Świętego Łazarza a ulicą de Grenelle, aby dostać się do mego salonu. Sądziła, że de Marsay
                 doprowadzi ją do tego celu, stała się niewolnicą de Marsaya, zamęcza de Marsaya. De
                 Marsay nie dba o nią. Jeśli mi ją przedstawisz, staniesz się jej beniaminkiem, będzie cię
                 ubóstwiać. Kochaj ją, jeśli zdołasz potem; jeśli nie, posłuż się nią. Dopuszczę ją raz lub dwa
                 na wielkim przyjęciu, kiedy będzie tłum; ale nigdy nie przyjmę jej w dzień. Odkłonię się jej,
                 to wystarczy. Sprawiłeś, że ci zamknięto drzwi u hrabiny za to, żeś wymówił nazwisko
                 Goriot. Tak, mój drogi, możesz dwadzieścia razy chodzić do pani de Restaud, dwadzieścia
                 razy nie zastaniesz jej w domu. Zapisano cię na czarnej liście. Otóż niech ojciec Goriot
                 wprowadzi cię do Delfiny. Piękna pani de Nucingen będzie dla ciebie szyldem. Stań się
                 człowiekiem, którego wybrała, kobiety będą szalały za tobą. Jej rywalki, przyjaciółki,
                 najlepsze przyjaciółki zechcą cię jej sprzątnąć. Istnieją kobiety, które kochają mężczyznę już
                 wybranego przez drugą, jak są biedne mieszczki, które naśladując nasze kapelusze łudzą się,
                 że są do nas podobne. Będziesz miał powodzenie. W Paryżu powodzenie jest wszystkim, to
                 klucz do władzy. Jeżeli kobiety znajdą w tobie dowcip, talenty, mężczyźni uwierzą w to, o ile
                 ich nie wywiedziesz z błędu. Posiądziesz wówczas wszystko, czego zapragniesz, będziesz u
                 siebie wszędzie. Dowiesz się wtedy, co to jest świat: gromada dudków i hultajów. Nie bądź w
                 liczbie ani jednych, ani drugich. Daję ci swoje nazwisko jak nić Ariadny, abyś wszedł w ten
                 labirynt. Nie pobrudź go  rzekła podnosząc głowę i obrzucając studenta spojrzeniem
                 królowej  oddaj mi je czyste. No, zostaw mnie teraz. My kobiety, my także mamy swoje
                 bitwy.
                     Gdyby pani było trzeba człowieka gotowego iść podłożyć ogień pod minę?  rzekł
                 Eugeniusz, przerywając.
                     Cóż wtedy?  rzekła.
                    Uderzył się w serce, odpowiedział uśmiechem na uśmiech kuzynki i wyszedł. Była piąta.
                 Eugeniusz był głodny, lękał się, że nie zdąży na obiad. Ta obawa dała mu odczuć rozkosz
                 pojazdu unoszącego go przez Paryż.
                    Przyjemność ta, czysto machinalna, pozwoliła mu dalej tonąć w myślach. Skoro chłopak w
                 jego wieku spotka się ze wzgardą, unosi się, wścieka, wygraża pięścią całemu społeczeństwu,
                 chce się zemścić, a zarazem wątpi o sobie. Rastignac był w tej chwili pod obuchem słów:
                 Zamknąłeś sobie drzwi u hrabiny.
                       Pójdę!       rzekł   sobie.      I  jeśli  pani   de   Beauséant      ma   słuszność,     jeśli  mnie
                                                                         40






                 proskrybowano... to... Pani de Restaud znajdzie mnie w salonach, gdzie bywa. Nauczę się
                 robić bronią, strzelać, zabiję jej Maksyma.
                    A pieniądze!  krzyknęło mu sumienie.  Skąd je weźmiesz?
                    Naraz bogactwo, rozpościerające się u hrabiny de Restaud, błysło mu przed oczyma.
                 Ujrzał tam zbytek, w którym panna Goriot musiała być rozkochana; złocenia, kosztowne
                 cacka, nieinteligentny zbytek dorobkiewicza, marnotrawstwo utrzymanki. Kuszący ten obraz
                 zmiażdżyło nagle wspomnienie imponującego pałacu Beauséant. Wyobraźnia Eugeniusza,
                 przeniesiona w wysokie sfery paryskie, tchnęła w jego serce tysiąc złych myśli, rozszerzając
                 mu głowę i sumienie. Ujrzał świat, jakim jest: prawo i moralność bezsilne wobec bogaczy;
                 ujrzał w majątku ultima ratio mundi32.
                    Vautrin ma słuszność, majątek to cnota!  pomyślał. Przybywszy na ulicę Neuve-
                 Sainte-Genevičve wbiegł szybko do domu, wyniósł dziesięć franków woźnicy i wszedł do cuchnącej
                 jadalni, gdzie ujrzał, niby bydlęta przy żłobie, osiemnastu stołowników. Widok tej nędzy,
                 wygląd sali były mu straszne. Przejście było zbyt gwałtowne, kontrast zbyt pełny, aby nie
                 miały w nim rozwinąć nad miarę uczucia ambicji. Z jednej strony urocze obrazy najwyższej
                 sfery, młode, żywe twarze, oprawne w cuda sztuki i zbytku, głowy pełne poezji, uczucia; z
                 drugiej ponure obrazy ochlastane kałem, twarze, w których namiętności zostawiły jedynie
                 swoje sznurki i swój mechanizm. Nauki, które wściekłość opuszczonej kobiety wydarła pani
                 de Beauséant, jej kuszące nadzieje wróciły mu na pamięć, a nędza dorobiła do nich
                 komentarz. Rastignac postanowił wytyczyć dwa równoległe podkopy, aby dojść do fortuny:
                 oprzeć się na wiedzy i miłości, stać się uczonym i światowcem. Był jeszcze wielkim
                 dzieckiem. Te dwie linie to asymptoty, które nie spotykają się nigdy.
                     Ponury coś dziś jesteś, panie margrabio  rzekł Vautrin obrzucając go jednym z owych
                 spojrzeń, którymi zdawał się przenikać najskrytsze tajemnice.
                     Nie jestem usposobiony, aby cierpieć żarciki osób, które nazywają mnie margrabią 
                 odparł.  Tu, aby być naprawdę margrabią, trzeba mieć sto tysięcy funtów renty; kto zaś gnije
                 w pensjonacie pani Vauquer, nie jest szczególnym ulubieńcom losu.
                    Vautrin popatrzył na Rastignaca ojcowskim i pogardliwym wzrokiem, jak gdyby mówił:
                 Smarkaczu, połknąłbym cię na jeden kąsek!... Po czym odparł:
                     Jest pan w złym humorze: może nie powiodło się panu u pięknej hrabiny de Restaud?
                     Zamknęła mi drzwi, gdym się wygadał, że jej ojciec jada przy naszym stole!  krzyknął
                 Rastignac.
                    Stołownicy spojrzeli po sobie. Ojciec Goriot spuścił oczy i odwrócił się, aby je obetrzeć.
                     Zaprószył mi pan oko tabaką  rzekł do sąsiada.
                     Kto zechce dręczyć ojca Goriot, będzie miał odtąd ze mną do czynienia  odparł
                 Eugeniusz spoglądając na sąsiada starca. Wart jest więcej niż my wszyscy. Nie mówię o
                 paniach  dodał zwracając się ku pannie Taillefer.
                    Zdanie to było niby konkluzją; ton Eugeniusza nakazał pensjonarzom milczenie. Jeden
                 Vautrin ozwał się żartobliwie:
                     Aby wziąć ojca Goriot na swój rachunek i stać się jego odpowiedzialnym wydawcą,
                 trzeba nauczyć się dobrze władać szablą i strzelać z pistoletu.
                     Tak też uczynię  rzekł Eugeniusz.
                     Wyruszyłeś pan tedy dziś na wojnę?
                     Może  odparł Rastignac.  Ale nie jestem winien rachunku ze swoich spraw nikomu, ile
                 że nie staram się dochodzić tych, które inni załatwiają po nocy.
                    Vautrin spojrzał koso na studenta.
                     Mój młody paniczu, kiedy się kto nie chce dać oszukać marionetkom, trzeba mu wejść ze
                 wszystkim do budy, a nie tylko zaglądać przez dziurkę w kulisach. Dosyć tej gawędy  dodał
                    32 ultima ratio mundi  ostateczny argument świata (łac.).
                                                                         41






                 widząc, że Eugeniusz gotów jest jeszcze się srożyć.  Pomówimy ze sobą, kiedy będziesz
                 miał ochotę.
                    Obiad stał się ponury i zimny. Ojciec Goriot, zatopiony w głębokiej boleści, jaką sprawiły
                 mu słowa studenta, nie zrozumiał, że nastrój dla niego się zmienił i że młody człowiek,
                 zdolny nakazać prześladowcom milczenie, wziął go w obronę.
                     Byłżeby pan Goriot  rzekła pani Vauquer po cichu  istotnie ojcem jakiej hrabiny?
                     I baronowej  odparł Rastignac.
                     Tylko to mu zostało  rzekł Bianchon do Rastignaca.  Zmacałem mu głowę: ma tylko
                 jeden guz, guz ojcostwa, to będzie wiekuisty ojciec.
                    Eugeniusz byt w tej chwili zbyt poważny, aby go mógł rozśmieszyć koncept Bianchona.
                 Chciał skorzystać z rad pani de Beauséant i pytał sam siebie, gdzie i jak wystara się o
                 pieniądze. Zasępił się widząc prerie świata równocześnie puste i pełne; skoro obiad się
                 skończył, został w jadalni sam.
                     Widział pan tedy mą córkę?  zagadnął go Goriot ze wzruszeniem.
                    Zbudzony z dumań           Eugeniusz ujął nieboraka za rękę i spoglądając nań                     prawie z
                 rozczuleniem, odparł:
                     Jest pan zacny i godny człowiek. Porozmawiamy później o pańskich córkach.
                    Wstał nie wdając się w gawędę z ojcem Goriot i poszedł do swego pokoju, gdzie napisał
                 do matki następujący list:
                    Droga matko, rozpatrz się, czy nie znajdziesz trzeciej piersi, którą byś mi mogła otworzyć.
                 Znajduję się w położeniu, dającym szybkie widoki fortuny. Trzeba mi tysiąc dwustu franków,
                 ale trzeba mi ich za wszelką cenę. Nie mów nic o mej prośbie ojcu, sprzeciwiłby się może; ja
                 zaś, w    razie   gdybym nie       dostał    tych  pieniędzy,    stałbym     się  pastwą     rozpaczy,    może
                 samobójstwa. Wytłumaczę Ci pobudki za najbliższym widzeniem; trzeba by pisać tomy, aby
                 określić położenie, w którym się znajduję. Nie grałem, złota mamusiu, nie mam grosza długu,
                 ale jeśli pragniesz zachować życie, któreś mi dala, trzeba mi wydobyć tę sumę. Krótko
                 mówiąc, bytem u wicehrabiny de Beauséant, która wzięła mnie w opiekę. Mam bywać w
                 świecie, a nie mam ani grosza na czyste rękawiczki. Umiałbym jeść suchy chleb, pić wodę,
                 przymierać głodem w potrzebie; ale nie mogę się obejść bez narzędzi, którymi ryje się tutaj
                 ziemię. Rozstrzyga się dla mnie to, czy wejdę na drogę przyszłości, czy też zostanę w błocie.
                 Wiem, jakie nadzieje pokładacie we mnie, i chcę je prędko ziścić. Droga mamo, sprzedaj kilka
                 starych klejnotów, odkupię Ci je rychło. Dosyć znam położenie rodziny, aby ocenić takie
                 poświęcenia; możesz wierzyć, że nie żądam ich na próżno, byłbym potworem. Uważaj mą
                 prośbę jedynie za krzyk konieczności. Cala nasza przyszłość leży w tym zasiłku, z którym
                 muszę rozpocząć kampanię; życie paryskie jest ustawną walką! Jeżeli dla zaokrąglenia sumy
                 nie ma innego        sposobu,    jak   tylko sprzedać ciotczyne koronki,            powiedz, że kupię jej
                 ładniejsze...
                    Napisał do sióstr, prosząc, aby mu przesłały swoje oszczędności; aby zaś wycisnąć z nich
                 tę ofiarę, o której wiedział, że poniosą ją dlań z radością, a zarazem zapobiec, by nie
                 wspominały o niej rodzinie, podsycił ich delikatność poruszając struny honoru, tak silnie
                 napięte i dające taki oddźwięk w młodych sercach! Napisawszy te listy czuł mimowolne
                 drżenie: trząsł się, dygotał. Ambitny chłopiec znał nieskalaną szlachetność tych dusz
                 zagrzebanych w samotności; wiedział, ile cierpień sprawi siostrom i jaka będzie ich radość; z
                 jaką lubością      będą spiskowały w ogrodzie             dla  ukochanego       brata. Ujrzał     je,  niby w
                 jasnowidzeniu, jak liczą potajemnie mały skarbczyk; jak rozwijają geniusz dziewczęcej
                 chytrości, aby mu wysłać incognito te pieniądze, ważąc się na pierwsze kłamstwo dla
                 spełnienia szlachetnego czynu.
                     Serce siostry to diament czystości, otchłań uczucia!  rzekł sobie.
                                                                         42






                    Wstydził się swego listu. Jak gorące będą ich modły, jak czysty wzlot ich dusz ku niebu! Z
                 jakąż rozkoszą poświęciłyby się! Jakiż ból odczułaby matka, gdyby nie mogła posłać całej
                 sumy! Te piękne uczucia, te straszliwe poświęcenia miały mu posłużyć za szczeble, aby
                 dotrzeć do Delfiny de Nucingen. Wypłynęło mu z oczu parę łez  ostatnie ziarnka kadzidła
                 rzucone na święty ołtarz rodziny. Przebiegł pokój w podnieceniu, graniczącym z rozpaczą.
                 Goriot widząc go przez uchylone drzwi, wszedł i spytał:
                     Co panu?
                     Ach, dobry sąsiedzie, jestem jeszcze synem i bratem, jak pan ojcem. Masz słuszność, że
                 drżysz o hrabinę Anastazję: jest w rękach niejakiego Maksyma de Trailles, który ją zgubi.
                    Ojciec Goriot wyszedł bełkocąc kilka słów, których znaczenia Eugeniusz nie pojął.
                 Nazajutrz Rastignac poszedł wrzucić listy. Wahał się do ostatniej chwili, ale w końcu wrzucił
                 je do skrzynki mówiąc: Zwyciężę! Okrzyk gracza, wielkiego wodza, okrzyk fatalistyczny,
                 który częściej ludzi gubi, niż ocala.
                    W kilka dni później Eugeniusz udał się do pani de Restaud, gdzie go nie przyjęto. Trzy
                 razy wrócił i trzy razy zastał drzwi zamknięte, mimo że zjawiał się w godzinach, w których
                 hrabiego Maksyma nie było. Wicehrabina miała słuszność. Student przestał myśleć o nauce.
                 Chodził na wykłady, aby odpowiedzieć przy czytaniu katalogu, wykazawszy zaś swą
                 obecność, zmykał. Uspokoił się rozumowaniem, które czyni większość studentów. Odkładał
                 naukę na moment egzaminów; postanowił zebrać testy drugiego i trzeciego roku, aby
                 przestudiować gruntownie całe prawo naraz, w ostatniej chwili. Miał w ten sposób pięć
                 kwartałów swobody, aby żeglować po oceanie Paryża, aby frymarczyć względami kobiet lub
                 łowić w nim fortunę. Tego tygodnia odwiedził dwa razy panią de Beauséant, do której udawał
                 się aż w chwili, gdy wyjeżdżał z bramy powóz pana d'Ajuda. Na kilka dni jeszcze ta świetna
                 kobieta, najpoetyczniejsza postać dzielnicy Saint-Germain, odniosła zwycięstwo i zdołała
                 odsunąć ślub panny de Rochefide. Ale te ostatnie dni, które obawa postradania szczęścia
                 uczyniła najgorszymi ze wszystkich, miały przyspieszyć katastrofę. Margrabia d'Ajuda, w
                 porozumieniu z państwem Rochefide, uważał tę sprzeczkę i to pojednanie za szczęśliwą
                 okoliczność: mieli nadzieję, że pani de Beauséant oswoi się z myślą o małżeństwie i poświęci
                 wreszcie swoje popołudniowe wywczasy dla przyszłości zwyczajnej w życiu mężczyzny.
                 Mimo najświetniejszych przyrzeczeń ponawianych co dnia d'Ajuda grał tedy komedię,
                 wicehrabina zaś chciała być oszukana. Zamiast dumnie wyskoczyć oknem, daje się wlec po
                 schodach, powiadała księżna de Langeais, jej najlepsza przyjaciółka. Mimo to ostatnie błyski
                 lśniły   dość   długo,    aby    wicehrabina     została    w   Paryżu     i  zaopiekowała      się   młodym
                 krewniakiem, do którego przywiązała się niemal zabobonnie. Eugeniusz okazał jej serce w
                 okoliczności, w której kobiety w żadnym oku nie widzą szczerego współczucia ni pociechy.
                 Jeżeli który mężczyzna mówi im wówczas słodkie słówka, mówi je przez wyrachowanie.
                    Pragnąc doskonale poznać szachownicę, nim się pokusi o wkroczenie do Nucingenów,
                 Rastignac starał się zapoznać z dawnym życiem ojca Goriot i zebrał niewątpliwe dane,
                 streszczające się mniej więcej w tym:
                    Jan Joachim Goriot był przed Rewolucją prostym robotnikiem w handlu mąki, zdatnym,
                 oszczędnym i dość przedsiębiorczym, aby kupić interes swego pana, którego los uczynił
                 ofiarą pierwszych rozruchów w 1789. Osiedlił się przy ul. Jusienne, blisko hali zbożowej, i
                 miał ten zdrowy rozsądek, że przyjął prezydenturę sekcji, aby zyskać dla swego przemysłu
                 protekcję najwybitniejszych figur owej niebezpiecznej epoki. Roztropność ta była początkiem
                 jego fortuny, która zaczęła się w dniach nieurodzaju, fałszywego lub prawdziwego, będącego
                 przyczyną olbrzymiego wzrostu cen zboża w Paryżu. Lud dusił się u bram piekarzy, gdy
                 pewne osoby znajdowały bez kłopotu bułeczki i ciasta u pasztetników. W ciągu tego roku
                 obywatel Goriot zebrał sumy, dzięki którym mógł później uprawiać handel z całą przewagą
                 kapitału; zdarzyło mu się to, co się zdarza ludziom posiadającym jedynie specjalne zdolności:
                 mierność ocaliła go. Zresztą, ponieważ majątek jego wyszedł na jaw dopiero w chwili, gdy
                                                                         43






                 bogactwo nie przedstawiało już niebezpieczeństwa, nie obudził niczyjej zazdrości. Handel
                 zbożem     pochłaniał    całą   jego   inteligencję.    Kiedy    chodziło     o  zboże,    mąkę,    poślad,   o
                 rozpoznanie ich jakości, pochodzenia, o przechowanie zapasów, przewidywanie kursów,
                 wróżbę     obfitości   lub   ubóstwa     zbiorów,    wystaranie     się o    produkty     po   niskiej   cenie,
                 zaprowiantowanie się na Sycylii, na Ukrainie  Goriot nie miał równego sobie. Patrząc nań,
                 jak prowadzi interesy, jak tłumaczy prawa eksportu, importu, jak wnika w ich ducha, chwyta
                 braki, uznałoby się go za ministerialną głowę. Cierpliwy, czynny, energiczny, wytrwały,
                 szybki w interesach, miał rzut oka wręcz orli, uprzedzał, przewidywał, wiedział, ukrywał
                 wszystko; dyplomata w pomysłach, żołnierz w wykonaniu. Wyszedłszy ze swej specjalności,
                 ze swego prostego i ciemnego sklepu, na którego progu wystawał w godzinach bezczynności
                 wsparty o framugę, stawał się z powrotem tępym i grubym robotnikiem, niezdolnym pojąć
                 żadnego rozumowania, nieczułym na przyjemności duchowe, człowiekiem, który zasypia w
                 teatrze, jednym z owych paryskich Dolibanów, silnych jedynie w głupocie. Te natury są
                 prawie wszystkie podobne do siebie. Prawie u wszystkich znajdziecie w sercu jakiś szczytny
                 sentyment.
                    Dwa wyłączne uczucia wypełniły serce handlarza mąki, pochłonęły cały jego sok, jak
                 handel zbożem zużywał całą jego inteligencję. Żona jego, jedyna córka bogatego rolnika z
                 Brie, stała się dlań przedmiotem ubóstwienia, miłości bez granic. Goriot podziwiał w niej
                 naturę delikatną a silną, tkliwą a wdzięczną  przeciwieństwo jego własnej. Jeśli istnieje jakie
                 uczucie wrodzone sercu człowieka, czyż nie jest nim duma z opieki roztaczanej bez przerwy
                 nad słabą istotą? Dołączcie do tego miłość, ową żywą wdzięczność szczerych dusz dla źródła
                 ich rozkoszy, a zrozumiecie wiele osobliwych zjawisk. Po siedmiu latach szczęścia bez
                 chmurki Goriot, nieszczęściem dla siebie, stracił żonę: zaczynała i poza sferą miłości
                 zdobywać na niego wpływ. Może byłaby uszlachetniła tę ciężką naturę, może byłaby tchnęła
                 w nią zrozumienie świata i życia. W tych okolicznościach uczucia ojcowskie rozwinęły się u
                 Goriota niemal do obłędu. Przywiązanie swoje, zawiedzione przez śmierć, przeniósł na dwie
                 córki, które zrazu zadowoliły wszystkie jego uczucia.
                    Mimo świetnych propozycji, jakie mu czynili kupcy lub rolnicy, pragnący gorąco mieć go
                 za zięcia, Goriot uparł się pozostać wdowcem. Teść jego, jedyny człowiek, do którego miał
                 zaufanie, utrzymywał, iż wie stanowczo, że Goriot przysiągł nie sprzeniewierzyć się żonie
                 nawet po śmierci. Sąsiedzi z hal, niezdolni zrozumieć tego szczytnego szaleństwa, dworowali
                 zeń sobie i nadali Goriotowi jakiś ucieszny przydomek. Pierwszego z nich, który przepijając
                 doń przy targu, pozwolił sobie z tym wystąpić, poczęstował handlarz mąki tak skutecznie, że
                 poleciał na łeb aż na róg ulicy d'Oblin. Ślepe oddanie, zazdrosna i delikatna miłość ojcowska
                 Goriota były tak znane, iż pewnego dnia konkurent chcąc się go pozbyć z targu, aby zostać
                 panem rynku, powiedział mu, że Delfina wpadła pod kabriolet. Handlarz mąki, blady i
                 drżący, opuścił natychmiast halę. Chorował kilka dni od sprzecznych uczuć, w jakie wtrącił
                 go ten fałszywy alarm. Jeżeli nie opuścił groźnej pięści na kark tego człowieka, w zamian
                 wypędził go z hal, zmuszając w krytycznej sytuacji do zgłoszenia upadłości.
                    Wychowanie        córek    było oczywiście niedorzeczne.           Posiadając     przeszło    sześćdziesiąt
                 tysięcy dochodu, a wydając na siebie ledwie tysiąc dwieście, Goriot znajdował szczęście w
                 tym, aby zadowalać kaprysy córek. Najwyborniejsi nauczyciele kształcili je w talentach
                 znamionujących dobre wychowanie. Miały damę do towarzystwa: szczęściem była to osoba
                 rozumna i taktowna; jeździły konno, miały powóz, żyły niby kochanki starego magnata.
                 Starczyło im wyrazić najkosztowniejsze zachcenia, aby ojciec czym prędzej je zaspokoił; w
                 zamian za swe dary żądał jedynie pieszczot. Goriot stawiał córki w rzędzie aniołów,
                 oczywiście o całe niebo wyżej siebie: kochał w nich  biedny człowiek! nawet zło, które mu
                 czyniły. Skoro dorosły, pozwolił im wybrać mężów wedle upodobania: każda miała w posagu
                 połowę ojcowskiego majątku. Anastazja, która pięknością swoją zawróciła głowę hrabiemu
                 de Restaud, miała popędy arystokratyczne; opuściła dom rodzinny, aby wejść w wysokie
                                                                         44






                 sfery. Delfina lubiła pieniądze: zaślubiła Nucingena, bankiera niemieckiego pochodzenia,
                 świeżo    upieczonego       barona    Stolicy    Apostolskiej.     Goriot    pozostał    handlarzem      mąki.
                 Niebawem córki i zięciów zaczęło razić, iż stary zajmuje się dalej tym przemysłem, mimo że
                 to było całe jego życie. Zniósłszy przez pięć lat nalegania zgodził się wreszcie wycofać z
                 kapitałem osiągniętym ze sprzedaży sklepu oraz z zysków ostatnich lat. Kapitał oszacowany
                 przez panią Vauquer, u której Goriot się osiedlił, mógł przedstawiać osiem do dziesięciu
                 tysięcy renty. Zagrzebał się w tym pensjonacie pod wpływem rozpaczy, w jaką popadł
                 widząc, iż córki, z rozkazu mężów, nie tylko odmówiły goszczenia ojca u siebie, ale nawet
                 przyjmowania go jawnie.
                    Oto wszystko, co wiedział z danej kwestii niejaki Muret, który nabył sklep od ojca Goriot.
                 Tak więc przypuszczenia, które Rastignac słyszał z ust księżnej de Langeais, były prawdą. Na
                 tym kończy się ekspozycja tej pokątnej, ale straszliwej tragedii paryskiej.
                    Z początkiem grudnia Rastignac otrzymał dwa listy, jeden od matki, drugi od starszej
                 siostry. Znany charakter pisma obudził w nim wraz drżenie radości i dreszcz obawy. Te dwie
                 wątłe ćwiartki papieru zawierały wyrok życia lub śmierci dla jego nadziei. Jeżeli doznawał
                 nieco lęku przypominając sobie opłakane położenie rodziny, zbyt dobrze znał czułość
                 zacnych istot: obawiał się, że z nich wycisnął ostatnie krople krwi! List matki brzmiał, jak
                 następuje:
                    Drogie dziecko, posyłam Ci to, o co prosisz. Zrób dobry użytek z tych pieniędzy; nie
                 mogłabym, choćby nawet szło o ocalenie Ci życia, wydobyć drugi raz tak znacznej sumy bez
                 powiadomienia ojca, co zmąciłoby domową harmonię. Aby wycisnąć więcej, musielibyśmy
                 zaciągnąć pożyczkę pod zastaw naszych posiadłości. Niepodobna mi sądzić projektów,
                 których nie znam;jakież są tedy, skoro lękasz się mi je zwierzyć? Nie potrzebowałbyś pisać
                 całych tomów: nam, matkom, starczy jedno słowo, a to słowo oszczędziłoby mi niepewności i
                 lęku. Nie potrafię przed Tobą zataić, jak bolesne wrażenie wywarł na mnie Twój list. Mój
                 drogi synu, cóż to za uczucie, które kazało Ci tak doświadczyć moje serce? Musiałeś bardzo
                 cierpieć pisząc, bo ja bardzo cierpiałam czytając Twój list. Na jaką Ty drogę wchodzisz?
                 Twoje życie, szczęście miałyby zależeć od udawania tego, czym nie jesteś, opierać się na
                 bywaniu w świecie, w którym nie możesz żyć bez nadmiernych wydatków, bez straty czasu tak
                 szacownego dla studiów! Mój drogi Eugeniuszu, wierzaj sercu matki, kręte drogi nie
                 prowadzą do niczego wielkiego. Cierpliwość i rezygnacja winny być cnotą chłopca w Twoim
                 położeniu. Nie łaję Cię, nie chciałabym zaprawić naszej ofiary goryczą. To, co mówię, to
                 słowo matki równie ufnej jak przewidującej. Jeżeli Ty wiesz, jakie są Twoje zobowiązania, ja
                 wiem, jak Twoje serce jest czyste, jak zacne są Twe intencje. Dlatego mogę Ci rzec bez
                 obawy: idź, mój kochany, krocz naprzód! Drżę dlatego, że jestem matką, ale każdemu Twemu
                 krokowi będą towarzyszyły nasze życzenia i błogosławieństwa. Bądź ostrożny, drogie dziecko!
                 Musisz być roztropny jak mężczyzna! Losy pięciorga osób, które Ci są drogie, są na Twej
                 głowie. Tak, od Ciebie zawisła nasza fortuna. Twoje szczęście jest naszym. Prosimy wszyscy
                 Boga, aby Cię wspierał. Ciotka Marcillac                 okazała    w   tej okoliczności dobroć wprost
                 niesłychaną: posunęła się tak daleko, że uznała Twój argument o rękawiczkach! Sama
                 żartowała z siebie, że ma słabość do pierworodnego. Mój Eugeniuszu, kochaj swoją ciotkę;
                 co uczyniła dla Ciebie, powiem Ci dopiero, gdy zwyciężysz: inaczej pieniądze jej parzyłyby Ci
                 palce. Wy nie wiecie, dzieci, co to znaczy poświęcić wspomnienia. Ale czegóż nie oddałoby się
                 dla was? Każe Ci powiedzieć, że całuje Cię w czoło i że chciałaby Ci udzielić tym
                 pocałunkiem trwałego szczęścia. Zacna, najlepsza kobieta napisałaby do Ciebie, gdyby nie jej
                 chiragra. Ojciec ma się dobrze. Zbiory r. 1819 przewyższyły nasze nadzieje. Bądź zdrów,
                 drogie dziecko; nie mówię nic o siostrach: Laura pisze do Ciebie. Zostawiam jej przyjemność
                 szczebiotania o drobnych sprawach domowych. Dałby Bóg, aby Ci się powiodło! Och, tak,
                 zwycięż, Eugeniuszu; dałeś mi poznać boleść zbyt żywą, abym ją mogła przenieść po raz
                                                                         45






                 drugi. Uczulam, co to jest być biedną, wówczas kiedy by się pragnęło mieć fortunę, aby ją
                 oddać dziecku. No, do widzenia. Nie zostawiaj nas bez wiadomości i przyjm pocałunek, który
                 przesyła Ci
                                                                                                                      Matka
                    Kiedy Eugeniusz skończył, twarz miał zalaną łzami: myślał o ojcu Goriot gniotącym
                 srebra i niosącym je na sprzedaż, aby wykupić weksel córki.
                     Matka pozbyła się klejnotów!  powiedział sobie.  Ciotka płakała z pewnością,
                 sprzedając swoje relikwie! Jakim prawem miałbyś przeklinać Anastazję? Dla egoizmu swej
                 przyszłości zrobiłeś to samo, co ona dla kochanka. Któż więcej wart z dwojga?
                    Student uczuł, że nieznośny żar pali mu wnętrzności. Chciał wyrzec się świata, nie przyjąć
                 tych pieniędzy. Doświadczył owych szlachetnych i pięknych wyrzutów, których wartość
                 rzadko oceniają ludzie, kiedy sądzą bliźnich, a które                   często każą aniołom w niebie
                 rozgrzeszyć zbrodniarza skazanego przez ziemskie trybunały. Rastignac otworzył list siostry,
                 którego słowa pełne niewinnego wdzięku orzeźwiły mu serce:
                    List Twój przyszedł bardzo w porę, drogi bracie. Obie z Agatą chciałyśmy zużyć swoje
                 oszczędności na tyle sposobów, że nie wiedziałyśmy już, jaki zbytek wymyślić. Zrobiłeś tak jak
                 ów   służący    króla    hiszpańskiego,     kiedy   upuścił    zegarki    swego    pana:    pogodziłeś     nas.
                 Doprawdy, sprzeczałyśmy się bez ustanku, któremu z zachceń dać prym, a nie odgadłyśmy,
                 drogi Eugeniuszu, celu, który obejmuje wszystkie nasze pragnienia. Agata podskoczyła z
                 radości. Słowem, byłyśmy obie cały dzień jak szalone, ,,w takim sposobie  (styl ciotki), że
                 matka powtarzała raz po raz, robiąc surową minę:  Co się dziś z wami dzieje, moje panny?
                  Gdyby nas połajano troszeczkę, zdaje mi się, że byłybyśmy jeszcze bardziej rade. To musi
                 być wielka rozkosz dla kobiety cierpieć dla kogoś kochanego! Ja jedna wśród mej radości
                 byłam    zadumana      i  zmartwiona.      Będzie    ze   mnie   z   pewnością     zła   żona,   zbyt   jestem
                 marnotrawna. Kupiłam sobie             dwa    paski,   śliczne szydełko      do przekłuwania dziurek          w
                 gorsecie, drobiazgi, głupstwa, tak że miałam mniej pieniędzy niż Agata, która jest oszczędna i
                 dusi talary jak sroka. Miała dwieście franków! Ja, mój zloty braciszku, mam ledwo sto
                 pięćdziesiąt. Jestem bardzo biedna, chciałabym rzucić swój pasek do studni, nie będę go
                 mogła włożyć bez zgryzoty. Okradłam Cię. Agata była cudowna; powiedziała:Poślijmy
                 trzysta pięćdziesiąt franków od obu razem!, ale nie mogłam się wstrzymać i musiałam Ci
                 opowiedzieć wszystko, jak było. Czy wiesz, jak wzięłyśmy się do rzeczy, aby być posłuszne
                 Twym rozkazom? Zgromadziłyśmy swoje bogactwa, wybrałyśmy się niby na przechadzkę,
                 znalazłszy się zaś na gościńcu pobiegłyśmy do Ruffec, gdzie oddałyśmy po prostu całą sumę
                 panu Gimbert, poczmistrzowi! Wracając byłyśmy lekkie jak jaskółki.  Czyżby to szczęście tak
                 dodawało skrzydeł?   mówiła Agata. Nagadałyśmy tysiąc rzeczy, których Ci nie powtórzę,
                 mości paryżaninie, za wiele w nich było mowy o Tobie! Och, drogi bracie, kochamy Cię
                 bardzo, oto wszystko w dwóch słowach. Co się tyczy sekretu, zdaniem ciotki takie szelmeczki
                 jak my potrafią wszystko, nawet trzymać język za zębami. Matka udała się tajemniczo do
                 Angoulęme z ciotką; obie zachowały dyplomatyczne milczenie co do tego wyjazdu, owocu
                 długich narad, z których nas wykluczono, równie jak pana barona. Ważne wydarzenia
                 zajmują umysły mieszkańców państwa Rastignac. Muślinowa suknia w ażurowe kwiaty, którą
                 haftują infantki dla Jej Królewskiej Mości, postępuje w najgłębszym sekrecie. Brak już tylko
                 dwóch brytów33. Postanowiono nie stawiać muru od strony Verteuil; posadzi się żywopłot.
                 Drobny     ludek    postrada     przez   to  owoce,     szpalery,    ale   zyska   się   piękny    widok    dla
                 cudzoziemców.       Gdyby     następca     tronu    potrzebował     chustek,    królowa      wdowa     Stanów
                 Marcillac donosi mu, iż przetrząsają swoje skarby i walizy, ochrzczone nazwą Herkulanum
                    33 bryt  klin wszywany w spódnice (niem.).
                                                                         46






                 i Pompei,       odkryła    sztukę pięknego holenderskiego płótna, o którym nie                    wiedziała;
                 księżniczki Agata i Laura oddają na rozkazy nici, igły i ręce, zawsze nieco zbyt czerwone.
                 Dwaj młodzi książęta, don Henryk i don Gabriel, zachowali opłakany zwyczaj opychania się
                 powidłem, droczenia się z siostrami, opierania się wszelkiej nauce, wybierania ptasich
                 gniazd, hałasowania i, mimo Ustaw Państwowych, wycinania leszczyny na szpicrózgi.
                 Nuncjusz papieski, pospolicie zwany księdzem proboszczem, grozi im ekskomuniką, w razie
                 jeśli nadal będą obchodzili święte kanony gramatyki łacińskiej, bacząc tylko na wojenną
                 chwalę. Bywaj zdrów, drogi bracie; nigdy żaden list nie zawierał tylu życzeń ani tyle miłości.
                 Będziesz miał dużo do opowiadania, skoro wrócisz! Mnie opowiesz wszystko, prawda? Ja
                 jestem starsza. Ciotka dala nam do zrozumienia, że masz sukcesy w świecie:
                    Mówią o jednej damie, a o innych milczą...
                    Przed nami, rozumie się! Słuchaj, Genku, gdybyś chciał, mogłybyśmy obejść się bez
                 chustek, a zrobiłybyśmy Ci koszulę? Odpowiedz szybko w tej materii. Gdyby Ci trzeba było
                 pięknych, starannie uszytych koszul, musiałybyśmy się zaraz wziąć do roboty; jeżeli zaś w
                 Paryżu są mody, których nie znamy, posłałbyś nam wzór, zwłaszcza do mankietów. Do
                 widzenia, do widzenia, całuję Cię w czoło po lewej, w tę skroń, która jest wyłącznie moja...
                 Zostawiam drugą ćwiartkę dla Agaty, która przyrzekła nie czytać tego, co Ci wypisuję. Ale
                 dla większej pewności będę jej pilnowała w czasie pisania. Twoja bardzo kochająca siostra
                                                                                                         Laura de Rastignac
                     Och, tak  rzekł do siebie Eugeniusz  tak, zdobyć fortunę za wszelką cenę. Żadne
                 skarby nie opłaciłyby tego poświęcenia. Chciałbym im dać wszystko możliwe szczęście.
                 Tysiąc pięćset pięćdziesiąt franków!  rzekł po pauzie.  Każda sztuka srebra musi być jak
                 celny nabój! Laura ma słuszność. Do kroćset! Mam koszule tylko z grubego płótna. Gdy
                 chodzi o szczęście drogiej istoty młoda dziewczyna staje się chytra jak złodziej. Naiwna, gdy
                 chodzi o nią, a przewidująca dla mnie, jest niby anioł z nieba, który niesie przebaczenie
                 winom świata, nie rozumiejąc ich.
                    Świat należał do niego! Już Eugeniusz odbył naradę z krawcem, wszystko obmyślił,
                 zważył. Widząc pana de Trailles, Rastignac zrozumiał wpływ, jaki posiadają krawcy na życie
                 młodych ludzi. Niestety! Nie istnieje nic pośredniego między tymi ostatecznościami: krawiec
                 jest albo śmiertelnym wrogiem, albo sprzymierzeńcem pozyskanym traktatami rachunku.
                 Eugeniusz znalazł w swoim krawcu człowieka, który zrozumiał ojcowskie posłannictwo
                 swego przemysłu i który czuł się łącznikiem między teraźniejszością a przyszłością młodych
                 ludzi. Toteż wdzięczny Rastignac dał w rękę fortunę temu człowiekowi za pomocą jednego z
                 owych powiedzeń, w których później celował:
                     Znam  powiadał  dwie pary spodni jego roboty, z których każda przyniosła w posagu
                 dwadzieścia tysięcy franków renty.
                    Tysiąc     pięćset   franków     i  nieograniczony       kredyt    u  krawca!     W    tej  chwili    ubogi
                 południowiec nie wątpił już o niczym; zeszedł na śniadanie z tą nie dającą się określić miną,
                 jaką daje młodemu człowiekowi posiadanie większej sumy. W chwili gdy pieniądz wpada do
                 kieszeni studenta, natychmiast wyrasta w nim samym niby fantastyczna kolumna. Stąpa
                 lepiej, pewniej, ma uczucie, że dźwignia jego zdobyła punkt oparcia, spojrzenie staje się
                 pełne, śmiałe, ruchy zręczne. Poprzedniego dnia, pokorny i nieśmiały, byłby zniósł cięgi;
                 nazajutrz dałby je choćby samemu prezydentowi ministrów. Odbywają się w nim niesłychane
                 zjawiska: wszystko chce i wszystko może, śle pragnienia na prawo i lewo, jest wesoły,
                 szczodry, rozlewny. Słowem, ptak, niegdyś bez skrzydeł, rozwinął je szeroko. Student bez
                 pieniędzy     łasuje   odrobinę     przyjemności      jak   pies,   który    ściąga   kość    wśród     tysiąca
                 niebezpieczeństw, rozłupuje ją, wysysa szpik i znów ucieka; ale młody człowiek, który
                 potrząsa w sakiewce parą sztuk złota, smakuje swoje uciechy, rozbiera je, lubuje się w nich,
                 pływa w niebie, nie wie już, co znaczy słowo nędza. Cały Paryż należy doń. O wieku, w
                                                                         47






                 którym wszystko jest lśniące, w którym wszystko migota i płonie! Wieku radosnej siły, z
                 której nikt nie korzysta, ani mężczyzna, ani kobieta! Wieku długów i spazmatycznych lęków,
                 które mnożą dziesięciokrotnie rozkosze! Kto nie pędził dni na lewym brzegu Sekwany,
                 między ulicą SaintJacques a ulicą des SaintsPčres, ten nie wie, co to życie!
                     Ach, gdyby paryżanki wiedziały!  mówił do siebie Rastignac pożerając pieczone
                 gruszki po dwa grosze sztuka, podane przez panią Vauquer.  Przyszłyby tutaj po miłość!...
                    W tej chwili woźny poczt królewskich, zapukawszy do szklanych drzwi, zjawił się w
                 jadalni. Spytał o pana de Rastignac,któremu wręczył dwa worki, żądając podpisu. Wówczas
                 Rastignac uczuł, niby smagnięcie biczem, głębokie spojrzenie, jakim objął go Vautrin.
                     Będzie pan miał z czego opłacić lekcje fechtunku i strzelnicę  rzekł ten człowiek.
                     Flota przypłynęła  rzekła pani Vauquer spoglądając na worki.
                    Panna Michonneau lękała się spojrzeć na pieniądze z obawy, by nie zdradzić swej
                 pożądliwości.
                     Ma pan dobrą matkę  rzekła pani Couture.
                     Pan de Rastignac ma dobrą matkę  powtórzył Poiret.
                     Tak, mama upuściła sobie krwi  rzekł Vautrin.  Może pan teraz szastać się do woli,
                 bywać w świecie, polować na posagi i obwąchiwać w tańcu kwiat brzoskwini we włosach
                 hrabin. Ale wierzaj mi, młodzieńcze, zachodź do strzelnicy.
                    Vautrin uczynił gest człowieka, który mierzy do przeciwnika. Rastignac chciał dać na
                 piwo i nie znalazł w kieszeni nic. Vautrin poszukał i rzucił posłańcowi franka.
                     Ma pan kredyt  dodał spoglądając na studenta.
                    Rastignac musiał podziękować, mimo że od cierpkiej wymiany słów w dniu, w którym
                 wrócił od pani Beauséant, człowiek ten był mu nie do zniesienia. W ciągu tego tygodnia
                 Eugeniusz i Vautrin milczeli i obserwowali się wzajem. Student pytał na próżno sam siebie o
                 przyczynę. Bez wątpienia myśli wydzielają się w prostym stosunku do siły, z jaką je poczęto i
                 uderzają tam, dokąd mózg je wysyła na mocy matematycznego prawa, podobnego temu, które
                 kieruje bombą wylatującą z moździerza. Skutki tego są rozmaite. Istnieją natury miękkie, w
                 które myśli wdzierają się i czynią w nich spustoszenie; ale istnieją też natury silnie
                 opancerzone, czaszki ze spiżu, o które obca wola spłaszcza się i odpada jak kula od muru;
                 istnieją wreszcie natury miękkie i gąbczaste, w których cudze myśli zamierają, jak kule tracą
                 siłę w miękkiej ziemi okopów. Rastignac miał głowę z tych, które są pełne prochu i
                 wybuchają za lada zderzeniem. Był nadto żywy i młody, aby nie być dostępnym owemu
                 promieniowaniu myśli, owej zaraźliwości uczuć, której tyle zjawisk uderza nas bezwiednie.
                 Duchowy      wzrok     młodzieńca      posiadał   dalekowidztwojego         rysich   oczu.    Każdy    z   jego
                 podwójnych zmysłów miał to tajemnicze rozpięcie, tę gibkość w przebieganiu tam i z
                 powrotem, jaka nas zdumiewa u ludzi wyższych, fechmistrzów zdolnych pochwycić szczelinę
                 każdego pancerza. Zresztą od miesiąca rozwinęło się w Eugeniuszu tyleż wad, co zalet. Wady
                 były te, jakich żądał świat i spełnienie jego rosnących pragnień. Między zaletami górowała
                 owa południowa żywość, która sprawia, że człowiek idzie prosto naprzeciw trudności, i która
                 nie pozwala człowiekowi zza Loary pozostawać w jakiej bądź niepewności. Przymiot ten
                 ludzie Północy nazywają wadą; dla nich, o ile to było źródłem fortuny Murata, było też
                 przyczyną jego śmierci. Trzeba by stąd wyciągnąć wniosek, że kiedy południowiec umie
                 połączyć chytrość Północy z odwagą zza Loary, wówczas jest kompletny i zostaje królem
                 szwedzkim34. Rastignac nie mógł tedy długo pozostawać pod ogniem baterii Vautrina, nie
                 wiedząc, czy ten człowiek jest jego przyjacielem, czy wrogiem. Z każdą chwilą bardziej miał
                 wrażenie, że ta szczególna osobistość przenika jego uczucia i czyta w jego sercu, gdy u niego
                 samego wszystko było tak szczelnie zamknięte, jak gdyby posiadał nieruchomą głębię
                    34 Jean Baptiste Bernadotte, marszałek Francji, uważany za rywala Napoleona I; adoptowany przez Karola
                 XIII, objął rządy Szwecji jako Karol XIV Jan.
                                                                         48






                 sfinksa, który wie, widzi wszystko i nie mówi nic. Czując pełną sakiewkę, Eugeniusz
                 zbuntował się.
                     Niech pan będzie łaskaw chwileczkę zaczekać  rzekł do Vautrina, który wstał dopiwszy
                 ze smakiem ostatniego łyku kawy.
                     Po co?  pytał ten kładąc na głowę kapelusz o szerokich brzegach i ujmując żelazną
                 laskę, którą często robił młyńce jak człowiek nie obawiający się napaści czterech złodziei.
                     Chcę panu oddać  odparł Rastignac, który szybko rozwiązał worek i wyliczył sto
                 czterdzieści franków pani Vauquer.  Kochajmy się jak bracia, rachujmy się jak Żydzi  rzekł
                 do wdowy.  Jesteśmy w porządku do św. Sylwestra. Niech mi pani zmieni pięć franków.
                     Kochajmy się... tak... rachujmy się...  powtórzył Poiret patrząc na Vautrina.
                     Oto pański frank  rzekł Rastignac podając sfinksowi w peruce sztukę srebra.
                     Można by rzec, że pan się boi być mi dłużny cokolwiek? wykrzyknął Vautrin,
                 zapuszczając jasnowidzące spojrzenie w duszę młodego człowieka i obejmując go owym
                 urągliwym i diogenicznym uśmiechem35, o który Eugeniusz miał się już pogniewać sto razy.
                     Więc... tak  odparł student, który ujął dwa worki i wstał, aby się udać do siebie.
                    Vautrin wychodził do salonu, student zaś zwrócił się ku drzwiom prowadzącym wprost do
                 sieni i na schody.
                     Czy pan wie, margrabio de Rastignacorama, że to, co mówisz, nie jest zbyt uprzejme 
                 rzekł Vautrin, trzaskając drzwiami i podchodząc do studenta, który patrzył nań chłodno.
                    Rastignac zamknął drzwi, wyprowadzając z sobą Vautrina do sieni, która dzieliła jadalnię
                 od kuchni. Sień ta posiadała wychodzące na ogród drzwi z zakratowaną podłużną szybą. Tam
                 student rzekł wobec Sylwii, która wynurzyła się z kuchni.
                     Panie Vautrin, nie jestem margrabią i nie nazywam się Rastignacorama.
                     Pobiją się  rzekła panna Michonneau obojętnie.
                     Będą się bić!  powtórzył Poiret.
                     Ale nie  odparła pani Vauquer gładząc słupek talarów.
                     O, o, są tam, idą pod lipy!  krzyknęła Wiktoryna wstając i patrząc w ogród.  A
                 przecież ten biedny pan Eugeniusz nic nie zawinił.
                     Chodźmy do siebie, dziecko  rzekła pani Couture.  Te sprawy nas nie obchodzą.
                    Skoro pani Couture i Wiktoryna wstały, aby odejść, spotkały w drzwiach grubą Sylwię,
                 która im zagrodziła drogę.
                     Co się nie dzieje!  rzekła.  Pan Vautrin powiedział panu Eugeniuszowi: Chodźmy
                 pogadać trochę! Po czym ujął go pod ramię i chodzą ot tam po ogrodzie.
                    W tej chwili zjawił się Vautrin.
                     Mamo Vauquer  rzekł z uśmiechem.  Niech się pani nie przeraża, chcę pod lipami
                 wypróbować pistolety.
                     Och! panie  rzekła Wiktoryna składając ręce.  Czemu pan chce zabić Eugeniusza?
                     Nowa historia  rzekł drwiącym tonem, który przyprawił o rumieńce biedną dziewczynę.
                  Milusi chłoptaś, nieprawdaż? dodał.  Poddałaś mi myśl. Uszczęśliwię was oboje,
                 ślicznotko.
                    Pani Couture ujęła wychowanicę za rękę i pociągnęła ją mówiąc do ucha:
                     Ależ, Wikciu, niepojęta jesteś dziś rano.
                     Nie życzę sobie strzelaniny w domu  rzekła pani Vauquer.  Co panu w głowie
                 przerażać całe sąsiedztwo i sprowadzić jeszcze policję?
                     No, no, spokojnie, mamo Vauquer  odparł Vautrin.  Dobrze już, dobrze, pójdziemy do
                 strzelnicy.
                    Wrócił do Rastignaca, którego ujął poufale pod ramię.
                     Gdybym panu udowodnił, że na trzydzieści pięć kroków pakuję pięć razy z rzędu kulę w
                    35 diogeniczne  tu: cyniczne.
                                                                         49






                 pikowego asa, to by panu nie odjęło odwagi. Wydaje mi się pan cokolwiek krewki; dałbyś się
                 zastrzelić jak głupiec.
                     Cofa się pan  rzekł Eugeniusz.
                     Nie drażnij mnie, młodzieńcze  rzekł Vautrin.  Nie jest zimno dziś rano, siądźmy sobie
                  rzekł wskazując pomalowaną na zielono ławeczkę.  Tam nikt nas nie usłyszy. Mam z
                 panem do pomówienia. Jesteś dobry chłopczyna, słowo Ołży... (kroćset bomb!), słowo
                 Vautrina. Czemu cię lubię, zaraz powiem. Tymczasem znam cię tak dobrze, jak gdybym był
                 twoim ojcem, i zaraz ci tego dowiodę. Złóż pan tu swoje worki  rzekł wskazując okrągły
                 stół.
                    Rastignac     położył    pieniądze    na   stole   i  usiadł   wiedziony     palącą    ciekawością,     jaką
                 rozbudziła w nim nagła zmiana w obejściu tego człowieka, który po uprzednich pogróżkach
                 występował teraz w roli jego protektora.
                     Rad byś wiedzieć, kto jestem, com robił albo co robię ciągnął Vautrin.  Jesteś nadto
                 ciekawy,     chłopczyku.      No,    no,   spokojnie.     Usłyszysz     lepsze    rzeczy!    Miałem      swoje
                 nieszczęścia. Wysłuchaj wprzód, odpowiesz potem. Oto moje poprzednie życie w trzech
                 słowach. Kto jestem? Vautrin. Co robię? Co mi się podoba. Mniejsza. Chcesz poznać mój
                 charakter? Jestem dobry dla tych, którzy są dobrzy dla mnie lub których serce odpowiada
                 memu. Tym wszystko wolno, mogą mi deptać po odciskach bez obawy, abym im rzekł:
                 Strzeż się! Ale, do stu kaduków! Jestem zły jak diabeł z ludźmi, którzy mi dokuczają lub
                 którzy mi są niemili. I nie od rzeczy będzie mi pouczyć cię, że zabić człowieka to dla mnie,
                 ot, tyle...  rzekł spluwając na kilka kroków.  Tylko kiedy już koniecznie trzeba, dokładam
                 starań, aby go zabić schludnie. Jestem to, co nazywacie artysta. Czytałem, jak mnie tu
                 widzisz, pamiętniki Benvenuta Cellini, i to w oryginale! Nauczyłem się od tego człowieka 
                 tęgi kawał hultaja!  naśladować Opatrzność, która nas zabija na prawo i lewo, i kochać
                 piękno wszędzie, gdzie się znajduje. Czyż to nie jest zresztą ładna partia do rozegrania
                 znaleźć się samemu przeciw wszystkim i być górą? Zastanowiłem się dobrze nad obecnym
                 ustrojem waszego nieładu społecznego. Moje dziecko, pojedynek to igraszka dla dzieci,
                 błazeństwo. Kiedy z dwóch żywych ludzi jeden musi zniknąć, trzeba być głupcem, aby się
                 spuszczać na los. Pojedynek? Cetno czy licho36, ot, co. Pakuję pięć kul z rzędu w pikowego
                 asa, jedna za drugą, i to o trzydzieści pięć kroków. Kto posiada ten talencik, może się
                 spodziewać, że sprzątnie człowieka. I ot, strzelałem się z kimś na dwadzieścia kroków i
                 chybiłem. Hultaj w życiu nie miał pistoletu. Ot patrz!  rzekł ten niezwykły człowiek,
                 rozpinając kamizelkę i pokazując pierś kosmatą jak grzbiet niedźwiedzia, porośniętą płową
                 szczecią, która budziła uczucie wstrętu i grozy.  Ten smarkacz osmalił mi sierść  dodał,
                 kładąc palec Rastignaca na dziurze, którą miał w piersi.  Ale wówczas byłem dzieckiem w
                 twoim wieku, dwadzieścia jeden lat! Wierzyłem jeszcze w coś, w miłość, kobietę, w całą
                 pakę głupstw, w których ty się jeszcze babrzesz. Bilibyśmy się, nieprawdaż? Mógłbyś mnie
                 zabić. Przypuściwszy, że ja znalazłbym się pod ziemią, cóż z tobą? Trzeba by zmykać, jechać
                 do Szwajcarii, przejadać talary papusia, który ich nie ma do zbytku. Otóż ja ci objaśnię
                 położenie, w jakim się znajdujesz; ale uczynię to z wysokości człowieka, który rozpatrzywszy
                 się na tym ziemskim padole, ujrzał jedynie dwie możliwe drogi: albo głupie posłuszeństwo,
                 albo bunt. Ja nie słucham nikogo i niczego, czy to jasne? Czy wiesz, ile ci trzeba przy tempie,
                 które wziąłeś? Milion, i to szybko; inaczej przy naszej gorącej główce możemy znaleźć się na
                 dnie Sekwany, pytać o drogę do Pana nad pany. Ten milion ja ci dam.
                    Zrobił pauzę patrząc na Eugeniusza.
                     Ha, ha! Lepszym już okiem patrzysz na ojczulka Vautrina. Słysząc to, jesteś jak młoda
                 dziewczyna, której powiedziano: Dziś wieczór i która się stroi, oblizując się jak kotek na
                 mleko. Doskonale. A zatem porozumiejmy się. Oto twój bilans, młodzieńcze. Posiadamy tam
                    36 cetno czy licho  popularna niegdyś w Polsce zgadywanka; tu w załączeniu: na dwoje babka wróżyła.
                                                                         50






                 na wsi papę, mamę, ciocię czy babcię, dwie siostry (osiemnaście i siedemnaście lat), dwóch
                 małych braci (piętnaście i jedenaście), oto inwentarz. Ciotka wychowuje panny. Proboszcz
                 udziela łaciny braciom. Rodzina jada więcej kasztanów niż chleba, papa oszczędza spodni,
                 mama sprawia jedną suknię w zimie, jedną w lecie, siostry łatają, jak mogą. Wiem, wiem,
                 bywałem na Południu. Tym trybem idą rzeczy u was, skoro ci posyłają tysiąc dwieście
                 franków, folwarczek zaś przynosi ledwo trzy tysiące. Trzymamy kucharkę i służącego: trzeba
                 zachować decorum, papa jest baronem! Co do nas, jesteśmy ambitni, krewni Beauséantów, a
                 chodzimy pieszo; chce nam się majątku, a nie mamy szeląga, jadamy frykanda mamy
                 Vauquer, a smakowałyby nam książęce obiadki, sypiamy na tapczanie, a chcielibyśmy
                 pałacu! Nie potępiam twoich chęci. Mieć ambicję, serdeńko, to nie każdemu jest dane! Spytaj
                 się kobiet, jakich mężczyzn szukają: ambitnych. Ambitni mają wytrwalsze lędźwie, krew
                 bogatszą w żelazo, serce gorętsze od innych. A kobieta czuje się tak szczęśliwa i tak piękna w
                 godzinach, gdy jest silna, że nad wszystkich przekłada tego, który ma olbrzymią siłę, choćby
                 jej groziło, że ją ta siła złamie. Sporządzam inwentarz twoich pragnień, nim zadam ci pytanie.
                 A pytanie brzmi tak: Mamy wilczy apetyt, ostre ząbki, jak weźmiemy się do rzeczy, aby
                 napełnić miskę? Mamy najpierw do schrupania kodeks: to nie jest zabawne i nie uczy
                 niczego; ale trzeba. Niech będzie. Zdajemy egzamin adwokacki, aby zostać sędzią karnym,
                 wysyłać nieboraków więcej wartych od nas na galery z T. F.37 na barku, iżby bogacze mogli
                 spać spokojnie. To niewesołe, a przy tym diablo długie. Najpierw dwa lata obkuwania w
                 Paryżu, przyglądania się na czczo ananasom, na które idzie nam ślinka. To męczące: wciąż
                 pragnąć, nigdy się nie nasycić. Gdybyś był chłopczykiem bladym, z familii mięczaków, nie
                 potrzebowałbyś się niczego obawiać; ale ty masz gorącą krew lwa i apetyt zdolny przyprawić
                 o dwadzieścia głupstw na dzień. Strawisz się tedy w tej meczarni, najokropniejszej ze
                 wszystkich, jakie nam pokazano w piekle dobrego Boga. Przypuśćmy, że będziesz rozsądny,
                 że będziesz pił mleko i układał elegie; trzeba ci będzie, przy twej bujnej krwi, po wielu
                 przykrościach i prywacjach, które psa by przyprawiły o wściekliznę, zacząć od tego, aby
                 zostać podprokuratorzyną w zapadłej dziurze, gdzie rząd ciśnie ci tysiąc franków lafy38, tak
                 jak się stawia miskę zupy psu. Naszczekuj za złodziejami, pieniaj się za bogacza, wysyłaj na
                 gilotynę tęgich zuchów. Moje uszanowanie! Jeśli nie będziesz miał protekcji, zginiesz na
                 prowincji. Około trzydziestki będziesz sędzią z tysiąc dwustoma frankami na rok, jeśli do
                 tego czasu nie śmigniesz togą o sosnę. Skoro dojdziesz czterdziestki, ożenisz się z córką
                 młynarza, posiadającą jakieś sześć tysięcy franków renty. Padam do nóżek. Miej protekcje,
                 będziesz prokuratorem w trzydziestym roku z tysiącem talarów płacy i ożenisz się z córką
                 mera. Jeśli popełnisz parę politycznych podłostek, jak na przykład odczytasz na kartce
                 wyborczej:     Villčle    zamiast     Manuel     (rym    jest,  to   uspokaja     sumienie),     będziesz     w
                 czterdziestym roku prezesem sądu i możesz zostać posłem. Uważ, drogie dziecko, że
                 dopuściliśmy małe kompromisy z sumieniem, wytrzymaliśmy dwadzieścia lat nudy, tajonych
                 udręczeń i że siostrzyczki zwiędły tymczasem w panieństwie. Mam zaszczyt również zwrócić
                 twą uwagę, że jest we Francji tylko dwudziestu prezesów sądu, a jest was dwadzieścia tysięcy
                 kandydatów, między którymi znajdują się chwaty gotowe sprzedać własną rodzinę, aby się
                 wspiąć o jeden szczebel. Jeśli cię to rzemiosło mierzi, przyjrzyjmy się innemu. Baron de
                 Rastignac chce zostać obrońcą? Och! Ślicznie. Trzeba szamotać się dziesięć lat, wydawać
                 tysiąc franków miesięcznie, mieć bibliotekę,               gabinet, bywać w świecie,            całować togi
                 adwokatów, aby dostać sprawę, zamiatać trybunał własnym językiem. Gdyby ten fach
                 prowadził do czegoś, nie mówię ani słowa: ale pokaż mi w Paryżu pięciu obrońców, którzy w
                 pięćdziesiątym roku zarabiają ponad pięćdziesiąt tysięcy rocznie? Ba! Nim bym wydał duszę
                 na takie plugastwo, wolałbym zostać korsarzem. Zresztą skąd wziąć pieniędzy? Wszystko to
                    37 Travaux Forces  przymusowe roboty.
                    38 lafa  żołd (tur.).
                                                                         51






                 nie jest wesołe. Ratunek masz w posagu. Chcesz się żenić? To znaczy uwiązać sobie kamień
                 u szyi; przy tym, jeśli się ożenisz dla pieniędzy, cóż się stanie z honorem, ze szlachectwem?
                 Raczej zacząć dziś bunt przeciw ludzkim umowom. To by było nic płaszczyć się jak pluskwa
                 przed żoną, lizać nogi teściowej, popełniać nikczemności zdolne przyprawić świnię o
                 wymioty, tfe! Gdybyś przynajmniej znalazł w tym szczęście. Ale z żoną, którą zaślubisz w
                 ten sposób, będziesz nieszczęśliwy jak kamień w zlewie. Lepiej już wojować z mężczyznami
                 niż walczyć z własną żoną. Oto rozstajne drogi, młodzieńcze, wybieraj. Już wybrałeś:
                 poszedłeś z wizytą do kuzynki de Beauséant i powąchałeś zbytek. Poszedłeś do pani de
                 Restaud, córki ojca Goriot, i zwąchałeś paryżankę. Tego dnia wróciłeś, mając wypisane na
                 czole jedno słowo, które łatwo mi było wyczytać: wywindować się. Za wszelką cenę.
                 Brawo!  pomyślałem sobie  ten zuch mi się podoba. Trzeba ci było pieniędzy. Skąd
                 wziąć? Upuściłeś krwi siostrom. Wszyscy bracia doją mniej albo więcej siostry. Twoje tysiąc
                 pięćset franków, wyrwane Bóg wie jak; w stronach, gdzie rośnie więcej kasztanów niż
                 talarów, rozlezą się jak garść maruderów. A potem cóż poczniesz? Będziesz pracował? Praca,
                 pojęta jak tyją pojmujesz w tej chwili, daje na stare lata apartament u mamy Vauquer dla
                 chwatów w typie Poireta. Szybka fortuna to problem, który sobie stawia w tej chwili
                 pięćdziesiąt tysięcy młodych ludzi w twoim położeniu. Jesteś jednostką tej liczby. Osądź,
                 jakie wysiłki cię czekają i jak zacięta będzie walka. Musicie się pozjadać wzajem, niby pająki
                 w garnku, ponieważ nie ma pięćdziesiąt tysięcy dobrych posad. Czy wiesz, jak się tu robi
                 karierę? Błyskiem geniusza albo zręcznością zepsucia. Trzeba wejść w tę masę ludzi jak kula
                 armatnia albo wśliznąć się jak zaraza. Uczciwość nie zda się na nic. Ludzie gną się pod
                 władzą geniusza, nienawidzą go, starają się go spotwarzyć, ponieważ bierze bez podziału; ale
                 uginają się przed nim, jeśli wytrwa; słowem, świat ubóstwia go na kolanach, o ile nie zdołał
                 go zagrzebać w błocie. Zepsucia jest w bród, talent jest rzadki. Dlatego zepsucie jest bronią
                 miernoty, której jest pełno, i wszędzie uczujesz jego ostrze. Ujrzysz kobiety, których
                 mężowie mają całej parady sześć tysięcy płacy, a które wydają więcej niż dziesięć tysięcy na
                 stroje. Ujrzysz urzędników po tysiąc dwieście franków pensji, kupujących majątki. Ujrzysz,
                 jak kobiety się prostytuują, aby się pokazać w powozie syna para Francji, który może jechać
                 w Longchamps główną aleją. Widziałeś, jak ten biedny fujara, ojciec Goriot, musiał zapłacić
                 weksel córki, której mąż ma pięćdziesiąt tysięcy renty. Spróbuj, spróbuj zrobić dwa kroki w
                 Paryżu nie natykając się na piekielne machinacje. Stawiłbym w zakład głowę przeciw tej
                 główce sałaty, że wpakujesz się w pasztet przy pierwszej kobiecie, która ci się spodoba,
                 choćby była bogata, młoda i ładna. Wszystkie są omotane przez prawa, w wojnie z mężami
                 dla tej czy owej przyczyny. Nie skończyłbym nigdy, gdyby ci trzeba było tłumaczyć handle,
                 jakie czynią dla kochanka, dla szmatek, dla dzieci, dla domu lub dla próżności, rzadko przez
                 cnotę, możesz być pewny. Toteż uczciwy człowiek jest wrogiem wszystkich. Ale, jak
                 myślisz, kto jest uczciwym człowiekiem? W Paryżu uczciwy człowiek to ten, który milczy i
                 nie chce iść do działu. Nie mówię o tych biednych helotach, którzy dźwigają wszędzie
                 mozoły, nigdy nie wynagrodzeni za swą pracę i których nazywamy arcybractwem pantofli
                 bożych. Zapewne, tam jest cnota w całym kwiecie swej głupoty, ale tam jest także nędza.
                 Widzę stąd kwaśną minę tych zacnych ludzi, gdyby Bóg sobie pozwolił na ten lichy koncept i
                 nie zjawił się na Sądzie Ostatecznym. Jeżeli chcesz tedy rychło dojść do fortuny, trzeba być
                 już bogatym albo bogatego udawać. Aby się tu wzbogacić, trzeba jechać całą parą; inaczej,
                 najniższy sługa! Jeżeli w stu zawodach, których możesz się chwycić, zdarzy się dziesięciu
                 ludzi, którym się szybko powiedzie, publiczność nazywa ich złodziejami. Wyciągnij z tego
                 wnioski. Oto życie, takie jak jest. Nie jest to ładniejsze niż kuchnia: tak samo cuchnie i trzeba
                 sobie powalać ręce, jeśli się chce pitrasić; umiej tylko dobrze się umyć: w tym cała moralność
                 naszej epoki. Jeżeli mówię tak o świecie, dał mi do tego prawo, znam go. Myślisz, że go
                 potępiam? Wcale nie. Zawsze był taki. Moraliści nie zmienią go nigdy. Człowiek nie jest
                 doskonały. Bywa bardziej albo mniej obłudny; głupcy powiadają wówczas, że jest moralny
                                                                         52






                 albo niemoralny. Nie obwiniam bogatych w imię ludu; człowiek jest ten sam u góry, w dole,
                 w środku. Znajdzie się na każdy milion tego ulepszonego bydła dziesięciu chwatów, którzy
                 się stawiają powyżej wszystkiego, nawet praw; ja należę do nich. Ty, jeśli jesteś człowiekiem
                 wyższym,      idź  prosto i z      podniesioną     głową.    Ale   trzeba będzie      walczyć     z zawiścią,
                 oszczerstwem, miernotą, z całym światem. Napoleon napotkał ministra wojny, nazwiskiem
                 Aubry, który omal nie wysłał go do kolonii. Wejdź w siebie! Zastanów się, czy zdołasz
                 budzić się co rano z większą sumą woli, niż jej miałeś w wilię. Wszystko to wziąwszy pod
                 rozwagę, uczynię ci propozycję, której by nikt nie odrzucił. Posłuchaj uważnie. Ja, widzisz,
                 mam pewną myśl. Marzeniem moim jest pędzić życie patriarchalne na wielkiej przestrzeni,
                 jakieś sto tysięcy morgów, na przykład w Stanach Zjednoczonych, na Południu. Chcę zostać
                 plantatorem, mieć niewolników, zarobić parę ładnych milionów sprzedając woły, tytoń, lasy,
                 żyjąc jak udzielny monarcha, robiąc, co mi się podoba, prowadząc życie, którego nikt nie
                 pojmuje tutaj, gdzie ludzie gniotą się w norach z tynku. Ja jestem wielki poeta. Nie piszę
                 swoich poezji: są w czynach i uczuciach. W tej chwili posiadam pięćdziesiąt tysięcy franków,
                 które by mi dały ledwie pięćdziesięciu Murzynów. Trzeba mi dwustu tysięcy, bo chcę mieć
                 dwustu czarnych, aby uczynić zadość swoim patriarchalnym upodobaniom. Murzyni, widzisz,
                 to nowo narodzone dzieci, z którymi robi się, co chce, i wścibski prokurator nie przyjdzie
                 żądać z nich rachunku. Z tym czarnym kapitałem w dziesięć lat będę miał trzy albo cztery
                 miliony. Jeśli mi się powiedzie, nikt się nie spyta: Kto jesteś? Będę pan Cztery Miliony,
                 obywatel Stanów Zjednoczonych. Będę miał pięćdziesiąt lat, nie będę jeszcze strupieszały,
                 użyję sobie życia na swój sposób. W dwóch słowach, jeśli ci dostarczę posagu w wysokości
                 miliona, czy dasz mi dwieście tysięcy franków? Dwadzieścia od sta prowizji, hę? Czy to nie
                 za drogo? Rozkochasz w sobie młodą żonkę. Raz będąc po ślubie, zdradzisz niepokój,
                 zgryzoty, będziesz udawał smutnego przez dwa tygodnie. Pewnej nocy, po paru takich
                 scenkach, przyznasz się żonie, między dwoma karesami, do dwustu tysięcy długów, mówiąc
                 do niej: Mój aniele! Wodewil ten odgrywają codziennie najdystyngowańsi młodzi ludzie.
                 Kobieta nie odmawia sakiewki temu, który zdobył jej serce. Myślisz, że stracisz na tym? Nie.
                 Znajdziesz sposób odbicia swoich dwustu tysięcy franków w jakimś interesie. Mając kapitał i
                 przy twoim sprycie, zrobisz pieniędzy, ile sam zapragniesz. Ergo, zapewnisz w ciągu pół roku
                 szczęście własne, szczęście miłej kobietki, a wreszcie i papy Vautrin, nie licząc swej rodziny,
                 która w zimie chucha w palce w braku drzewa na opał. Nie dziw się ani temu, co ofiaruję, ani
                 temu, o co cię proszę! Na sześćdziesiąt świetnych małżeństw w Paryżu czterdzieści siedem
                 odbywa się na zasadzie podobnych targów. Izba notarialna zmusiła pana...
                     Co trzeba uczynić?  rzekł chciwie Eugeniusz, przerywając Vautrinowi.
                     Prawie nic  odparł ten człowiek, czyniąc mimowolny gest radości, podobny do niemego
                 okrzyku     rybaka, który      czuje rybę na wędce.             Słuchaj mnie      dobrze!     Serce   biednej
                 dziewczyny, nieszczęśliwej i ubogiej, jest gąbką najchciwszą wilgoci miłosnej, suchą gąbką,
                 która pęcznieje natychmiast, skoro tylko padnie na nią kropla uczucia. Umizgać się do młodej
                 osoby, którą się spotka w samotności, rozpaczy i ubóstwie, kiedy nie przeczuwa w niczym
                 przyszłej fortuny, ba! To znaczy mieć cztery tuzy w ręku, to znaczy znać numery na loterii,
                 grać   na   rentę   na   podstawie      murowanych        wiadomości.      Zbudujesz      na   tęgich   palach
                 niezniszczalne małżeństwo. Niech spadną na młodą dziewczynę miliony, rzuci ci je do stóp,
                 jakby to były kamyki. Bierz, ukochany! Bierz, Adolfie! Bierz, Alfredzie! Bierz, Geniu!
                 powie,    jeżeli   Adolf,   Alfred    lub   Genio    miał    ten  spryt,   aby    się  dla   niej  poświęcić.
                 Poświęceniem na przykład nazywam sprzedać stare ubranie, aby ją zabrać do restauracji
                 Cadran-BIeu na grzanki z pieczarkami; stamtąd wieczorem do teatrzyku Ambigu-Comique;
                 zastawić zegarek, aby jej ofiarować szal. Nie mówię ci o liścikach miłosnych ani o tych
                 błazeństwach, na które kobiety są tak łase; jak na przykład, kapnąć kroplę wody na papier w
                 postaci łez, kiedy jesteś z dala od niej: wyglądasz na chłopca, który doskonale się rozumie na
                 serdecznej gwarze. Paryż, widzisz, chłopcze, jest niby las Nowego Świata, gdzie porusza się
                                                                         53






                 dwadzieścia dzikich plemion, Illinoisi, Huronowie, żyjący ze zdobyczy, jakie dają rozmaite
                 łowy społeczne; ty jesteś łowcą milionów. Aby je chwycić, używasz podstępów, zasadzek,
                 przynęt. Są rozmaite rodzaje łowów. Jedni polują na posag, inni na bankructwo, ci łowią
                 sumienia, tamci sprzedają swoich abonentów niby stado baranów. Tego, kto wraca z pełną
                 torbą myśli, wielki świat wita, fetuje, przyjmuje. Oddajmy sprawiedliwość tej gościnnej
                 ziemi,   masz     do   czynienia    z   najwyrozumialszym         miastem     na   świecie.    Jeżeli   dumne
                 arystokracje    innych    stolic   Europy     wzdragają się      przyjąć    w swoje      szeregi   bezecnego
                 milionera, Paryż wyciąga doń ramiona, pędzi na jego uczty, zjada jego obiady i trąca się z
                 jego bezeceństwem.
                     Ale gdzie znaleźć pannę?  rzekł Eugeniusz.
                     Masz ją przy sobie, pod ręką.
                     Wiktoryna?
                     Właśnie!
                     I jak?
                     Już kocha się w tobie młoda baronowa de Rastignac!
                     Toż ona nie ma ani grosza  rzekł Eugeniusz zdumiony.
                     Tum cię czekał! Jeszcze dwa słowa  rzekł Vautrin  i wszystko się wyjaśni. Ojciec
                 Taillefer to stary łajdak, który, jak           szepcą,    zamordował ponoć          swego przyjaciela za
                 Rewolucji.     To   jeden    z  moich     chwatów,     którzy    wyznają     zasady    niepodległości.     Jest
                 bankierem, głównym wspólnikiem firmy Fryderyk Taillefer i Spółka. Ma jedynego syna,
                 któremu chce zostawić majątek              ze szkodą Wiktoryny.          Co   do mnie, nie lubię takich
                 niesprawiedliwości. Jestem jak Donkiszot, rad biorę w obronę słabszego przed silnym. Gdyby
                 wolą Boga było zabrać mu tego syna, Taillefer przygarnąłby córkę; chciałby mieć jakiegoś
                 spadkobiercę  ot, głupstwo, które tkwi w naturze  a nie może już mieć dzieci, wiem o tym.
                 Wiktoryna jest słodka i miła, omotałaby niebawem ojca, kręciłaby nim jak bąkiem za pomocą
                 bacika uczucia! Miłość twoja zapadnie jej zbyt głęboko w serce, aby cię mogła zapomnieć:
                 ożenisz się z nią. Ja podejmuję się roli Opatrzności, spełnię wolę dobrego Boga. Mam
                 przyjaciela, dla którego się poświęciłem, pułkownika napoleońskiego,                        obecnie    gwardii
                 królewskiej. Słucha moich rad i zrobił się ultrarojalistą: nie należy do tych głupców, którym
                 zależy na przekonaniach. Jeżeli mogę ci dać jeszcze jedną radę, mój aniołku, to abyś nie
                 przywiązywał wagi zarówno do swoich przekonań, jak do słów. Kiedy znajdziesz na nie
                 popyt, sprzedaj je. Człowiek, który się chwali, że nigdy nie zmienił poglądów, to człowiek,
                 który podejmuje się iść zawsze linią prostą, głupiec wierzący w nieomylność. Nie ma zasad,
                 są tylko wypadki; nie ma praw, tylko okoliczności: człowiek wyższy chwyta w ręce wypadki
                 i okoliczności, aby nimi kierować. Gdyby istniały stałe zasady i prawa, ludy nie zmieniałyby
                 ich tak, jak się zmienia koszulę. Jednostka nie ma obowiązku być cnotliwsza niż cały naród.
                 Człowiek, który najmniej oddał usług Francji, jest fetyszem wenerowanym39 za to, że zawsze
                 widział wszystko na czerwono; nadaje się co najwyżej, aby go pomieścić w muzeum między
                 starymi    machinami,      pod   etykietą    Lafayette,    gdy    książę40,   na   którego    każdy    rzuca
                 kamieniem i który gardzi ludzkością na tyle, aby jej pluć w twarz tyle przysiąg, ile odeń
                 wymaga, zapobiegł podziałowi Francji na kongresie wiedeńskim. Powinno by mu się wić
                 wieńce, obrzuca się go błotem! Och! Ja znam politykę! Znam, posiadam tajemnice wielu
                 ludzi. Dość o tym. Będę miał opinię niewzruszoną w dniu, w którym spotkam trzy głowy
                 zgodne co do zastosowania danej zasady, a będę długo czekał! Nie znajdzie się w trybunałach
                 trzech sędziów, którzy by byli jednego zdania co do jakiegoś paragrafu. Wracam do swego
                 pułkownika. Przybiłby z powrotem Chrystusa na krzyż, gdybym mu kazał. Na jedno słowo
                    39 jest fetyszem wenerowanym...  jest czczony jak wcielenie bóstwa.
                    40 mowa o markizie Lafayette, uczestniku walk o niepodległość Stanów Zjednoczonych, rewolucji 1789 i
                 1830 roku oraz o Talleyrandzie, który nosił tytuł księcia Benewentu (por. przyp. na s. 53).
                                                                         54






                 papy Vautrin poszuka zwady z tym nicponiem, który nie daje siostrze ani grosza, i...
                    Tutaj Vautrin zerwał się, stanął w pozycji i uczynił ruch fechmistrza, który zadaje cios.
                     I w ziemię!  dodał.
                     Cóż za ohyda!  rzekł Eugeniusz.  Pan żartuje, nieprawdaż, panie Vautrin?
                      Ta, ta, ta, spokojnie  odparł.  Nie udawaj dziecka; a zresztą, jeśli cię to bawi, gniewaj
                 się, oburzaj! Powiedz, że jestem bezecnik, zbrodniarz, łajdak, bandyta, ale nie nazywaj mnie
                 oszustem ani szpiegiem! No, gadaj, ulżyj sobie! Przebaczam ci, to takie naturalne w twoim
                 wieku! I ja byłem taki! Ale zastanów się. Zrobisz kiedyś gorzej. Pójdziesz się bałamucić z
                 jaką ładną panią i weźmiesz od niej pieniądze. Myślałeś już o tym!  rzekł Vautrin.  Jakże
                 zdołałbyś wypłynąć, jeśli nie wybijesz monety ze swojej miłości? Cnoty, panie studencie, nie
                 da się dzielić na kawałki: albo jest, albo jej nie ma. Mówią nam o pokutowaniu za winy. Też
                 ładny system, dzięki któremu można się skwitować ze zbrodni za pomocą skruchy! Uwieść
                 kobietę, aby z jej pomocą wspiąć się o szczebel wyżej, zasiać niesnaski między dziećmi
                 jednej rodziny, słowem, wszystkie bezeceństwa, jakie się praktykuje w ogniskach domowych
                 dla przyjemności lub osobistego interesu, czy myślisz, że to są akty wiary, nadziei i miłości?
                 Czemu dwa miesiące aresztu dandysowi, który w ciągu jednej nocy wydziera dziecku połowę
                 majątku,     a   galery    biednemu       chłopcu,     który   skradnie     banknot      tysiącfrankowy       w
                 okolicznościach obciążających? Oto wasze prawa. Nie ma w nich ani jednego paragrafu,
                 który by nie prowadził do absurdu. Elegant w żółtych rękawiczkach i o słodkich słówkach
                 popełnił morderstwa, w których nie wytacza się krwi, ale się ją daje; morderca otworzył drzwi
                 wytrychem; ot, nocne sprawki! Między tym, co ci poddaję, a tym, co uczynisz kiedyś, różnica
                 jest tylko w przelewie krwi. Ty wierzysz w coś stałego na świecie! Pogardzajże ludźmi i
                 szukaj oczek, którymi można przejść przez sieć kodeksu. Tajemnicą wielkich fortun bez
                 jawnego źródła jest zawsze jakaś zbrodnia, zapomniana, bo wykonano ją schludnie.
                     Milcz pan! Nie chcę więcej słyszeć, kazałby mi pan zwątpić o samym sobie. W tej chwili
                 uczucie jest całą moją wiedzą.
                     Jak ci się podoba, piękne dziecię. Uważałem cię za mocniejszego  rzekł Vautrin.  Nic
                 już nie powiem. Jeszcze tylko słowo. Popatrzył bystro na studenta.
                     Masz moją tajemnicę  rzekł.
                    Młody człowiek, który odmawia panu wspólnictwa, potrafi zapomnieć.
                     Dobrze powiedziałeś, cieszy mnie to. Inny, widzisz, mógłby być mniej skrupulatny.
                 Pamiętaj o tym, co chcę dla ciebie uczynić. Daję ci dwa tygodnie czasu. Masz wóz albo
                 przewóz.
                     Cóż za żelazny łeb u tego człowieka!  rzekł sobie Rastignac, widząc, jak Vautrin oddala
                 się spokojnie z laską pod pachą.  Powiedział bez ogródek to, co pani de Beauséant mówiła w
                 delikatnej formie. Darł mi serce pazurami ze stali. Po cóż chcę dostać się do pani de
                 Nucingen? Odgadł moje pobudki, zaledwie je powziąłem. W dwóch słowach ten opryszek
                 powiedział więcej o cnocie, niż dotąd powiedziały mi książki i ludzie... Jeśli cnota nie znosi
                 kompromisu, zatem okradałem siostry?  rzekł, rzucając worki na stół.
                    Usiadł pogrążony w oszałamiającej zadumie.
                    Być wiernym cnocie, wzniosłe męczeństwo! Ba! Cały świat wierzy w cnotę, ale kto jest
                 cnotliwy? Bóstwem ludów jest wolność; ale gdzie jest wolny lud na ziemi? Młodość moja jest
                 jeszcze błękitna jak niebo bez chmur; chcieć być wielkim lub bogatym czyż to nie znaczy
                 skazywać się na to, aby kłamać, giąć się, pełzać, piąć, pochlebiać, udawać? Czy nie znaczy
                 zostać lokajem tych, którzy kłamali, gięli się, pełzali? Nim będę ich wspólnikiem, trzeba im
                 służyć.   Otóż    nie.   Chcę    pracować     szlachetnie,    święcie;    chcę    pracować     dzień    i  noc,
                 zawdzięczać los tylko własnym trudom. Będzie to nader powolna droga, ale co dzień
                 wieczorem      głowa moja spocznie          na poduszce bez         jednej złej myśli.       Cóż może       być
                 piękniejszego niż spojrzeć na swoje życie i ujrzeć je czystym jak lilia? Ja i życie jesteśmy
                 niby młodzian i jego oblubienica. Vautrin ukazał mi, co się dzieje po dziesięciu latach
                                                                         55






                 małżeństwa. Do diabła! W głowie mi się mąci. Nie chcę myśleć o niczym, serce jest dobrym
                 przewodnikiem.
                    Zadumę Eugeniusza przerwał gruby głos Sylwii, która oznajmiła krawca. Eugeniusz
                 wyszedł doń, trzymając w rękach dwa worki srebra: rad był tej okoliczności. Przymierzywszy
                 stroje wieczorowe wdział nowy kostium ranny, który go przeobrażał zupełnie.
                     Wart jestem co najmniej tyle, co pan de Trailles  rzekł. Wyglądam wreszcie na
                 panicza!
                     Proszę pana  rzekł ojciec Goriot wchodząc do Eugeniusza.  Pytał mnie pan, czy wiem,
                 w jakich domach bywa pani de Nucingen?
                    Tak.
                     Otóż w najbliższy poniedziałek wybiera się na bal do marszałkostwa Carigliano. Jeśli
                 pan będzie mógł się tam dostać, opowie mi pan, czy moje córuchny dobrze się bawiły, jak
                 były ubrane, słowem  wszystko.
                     Jak się pan dowiedział o tym, dobry ojcze Goriot?  rzekł Eugeniusz, sadzając go przy
                 ogniu.
                     Pokojówka mi powiedziała. Wiem o wszystkim, co one robią, przez Teresę i Konstancję
                  dodał radośnie.
                    Starzec podobny był do kochanka, dość młodego jeszcze, aby się cieszyć z podstępu, który
                 pozwala mu się zbliżyć do ubóstwianej bez jej wiedzy.
                     Zobaczy je pan!  rzekł, dając naiwny wyraz bolesnej zazdrości.
                     Nie wiem  odparł Eugeniusz.  Pójdę do pani de Beauséant zapytać, czy może mnie
                 wprowadzić do marszałkowej.
                    Eugeniusz myślał z tajemną radością o tym, iż pokaże się wicehrabinie ubrany tak, jak
                 będzie się ubierał odtąd. To, co moraliści nazywają przepaściami ludzkiego serca, to jedynie
                 obłudne myśli, mimowolne drgnienia osobistego interesu. Te perypetie, przedmiot tylu
                 deklamacji, te nagłe zwroty to rachuby czynione na rzecz naszych przyjemności. Czując się
                 dobrze ubranym, wykwintnie obutym, w świeżych rękawiczkach, Rastignac zapomniał o
                 swym cnotliwym postanowieniu. Młodość nie śmie się przejrzeć w zwierciadle sumienia
                 wówczas, kiedy się chyli na stronę nieprawości; wiek dojrzały już się w nim oglądał; w tym
                 cała różnica tych dwóch okresów. Od kilku dni dwaj sąsiedzi, Eugeniusz i ojciec Goriot,
                 zbliżyli się do siebie. Tajemna ich przyjaźń płynęła z tych samych głębokich przyczyn, które
                 zrodziły sprzeczność uczuć między Vautrinem a studentem. Śmiały filozof, który zechce
                 stwierdzić objawy naszych uczuć w świecie fizycznym, znajdzie z pewnością niejeden dowód
                 i chciałby     istotnej  materialności w stosunkach,           jakie   wytwarzają się       między     nami a
                 zwierzętami. Któryż fizjonomista zdoła szybciej przeniknąć dany charakter, niż pies umie
                 odgadnąć, czy nieznajomy człowiek lubi go lub nie?                      Powinowactwo, przysłowiowe
                 wyrażenie, którym każdy się posługuje, jest jednym z tych frazesów, które utrwalają się w
                 języku, aby przeczyć niedorzecznościom filozoficznym, jakimi zajmują się ludzie lubiący
                 mleć puste słowa. Człowiek czuje się kochanym. Uczucie wyciska się we wszystkich
                 rzeczach i przebiega przestrzeń. List jest duszą, jest tak wiernym obrazem żywego głosu, iż
                 delikatne natury liczą go między najbogatsze skarby miłości. Ojciec Goriot, którego instynkt
                 wznosił do wyżyn natury psiej, zwęszył współczucie, pełną podziwu dobroć, młodzieńcze
                 sympatie, jakie zbudziły się dlań w sercu studenta. Jednakże ta rodząca się spójnia nie
                 sprowadziła jeszcze żadnych zwierzeń. Jeżeli Eugeniusz objawił chęć widzenia pani de
                 Nucingen, to nie dlatego, aby liczył na to, iż starzec wprowadzi go do niej, ale spodziewał się,
                 że jakaś mimowolna wskazówka posłuży mu w tej mierze. Ojciec Goriot mówił z nim o
                 córkach jedynie w związku z tym, z czym on sam się wygadał wówczas wróciwszy z dwóch
                 wizyt.
                     Mój drogi panie  rzekł nazajutrz jak pan mógł uwierzyć, iż pani de Restaud miała ci za
                 złe, żeś wymówił moje nazwisko? Obie córki kochają mnie szczerze. Jestem szczęśliwym
                                                                         56






                 ojcem. Jedynie zięciowie zachowali się wobec mnie niegodziwie. Nie chciałem dręczyć
                 drogich istotek dochodząc swoich nieporozumień z tymi panami, wolę tedy widywać je po
                 kryjomu. Tajemnica ta daje mi tysiące przyjemności, których nie znają inni ojcowie mogący
                 widywać córki, kiedy zechcą. Ja nie mogę, rozumie pan? Idę tedy, kiedy jest ładnie, na Pola
                 Elizejskie, dowiedziawszy się od pokojówek, czy córki wyjeżdżają na spacer. Czekam na nie
                 na ulicy, serce mi bije, kiedy zbliżają się pojazdy, podziwiam ich stroje; one rzucają mi w
                 przelocie uśmiech, który złoci mi cały świat, jak gdyby nań padł promień cudnego słońca. I
                 stoję dalej, czekam, aż będą wracały. Widzę je znowu! Powietrze dobrze im zrobiło,
                 poróżowiały. Słyszę, jak ludzie mówią naokoło: Cóż za śliczna kobieta! To mi rozgrzewa
                 serce. Czyż to nie moja krew! Kocham konie, które je ciągną, chciałbym być pieskiem,
                 którego trzymają na kolanach. Żyję ich przyjemnościami. Każdy kocha na swój sposób, mój
                 nie czyni krzywdy nikomu, czegóż tedy świat się mną zajmuje? Jestem szczęśliwy, jak
                 umiem. Czyż w tym jest co sprzecznego z prawem, że idę oglądać córki wieczór, w chwili
                 gdy wyjeżdżają na bal? Cóż za rozpacz, kiedy przybędę za późno i usłyszę: Pani już
                 wyjechała. Jednego razu czekałem do trzeciej rano, aby ujrzeć Nasieńkę, której nie
                 widziałem od dwóch dni. Myślałem, że padnę ze szczęścia! Proszę, jeżeli wspomnisz komuś
                 o mnie, mów wszystkim, jakie moje córki są dobre. Chcą mnie obsypywać podarkami; ja nie
                 pozwalam, mówię: Schowajcież swoje pieniądze! Co wy chcecie, abym z tym robił? Nie
                 trzeba mi niczego. W istocie, drogi panie, co ja jestem? Nędzny trup, którego dusza jest
                 wszędzie tam, gdzie są córki. Kiedy poznasz panią de Nucingen, powiesz mi, którą wolisz 
                 rzekł poczciwiec po chwili milczenia, widząc, że Eugeniusz gotuje się do wyjścia, aby się
                 przejść po Tuilleriach, w oczekiwaniu, aż będzie się mógł udać do pani de Beauséant.
                    Przechadzka ta stała się zgubą studenta. Kilka kobiet zwróciło nań uwagę. Był tak piękny,
                 młody, wykwintny! Widząc się przedmiotem uwagi,                       graniczącej niemal z         podziwem,
                 zapomniał o obskubanych siostrach i ciotce, o skrupułach! Ujrzał przelatującego nad głową
                 demona, którego tak łatwo wziąć za anioła, owego szatana o mieniących się skrzydłach, który
                 sieje rubiny, ciska swoje złote strzały na frontony pałaców, barwi purpurą kobiety, odziewa
                 niedorzecznym blaskiem trony,             tak  proste w     swoich początkach; usłyszał           boga owej
                 hałaśliwej próżności, którego brzęk zdaje się nam symbolem potęgi. Słowa Vautrina, mimo
                 całego ich cynizmu, utkwiły w jego sercu, tak jak w pamięci dziewicy ryje się nikczemny
                 profil starej stręczycielki, która szepce: Złota i miłości w bród! Po długiej chwili leniwego
                 wałęsania, około piątej, Eugeniusz zjawił się u pani de Beauséant; otrzymał tam straszliwy
                 cios, jeden z tych, wobec których młode serca są bez obrony. Dotąd wicehrabina była dlań
                 zawsze     pełna    tej   lubej   uprzejmości,      tego    słodkiego     wdzięku,     który    rodzi    się  z
                 arystokratycznego wychowania, a który jest zupełny jedynie wtedy, kiedy płynie z serca.
                    Na jego widok pani de Beauséant uczyniła niechętny gest i rzekła sucho:
                     Panie de Rastignac, nie podobna mi przyjąć pana, w tej chwili przynajmniej. Jestem
                 zajęta...
                    Dla obserwatora, a Rastignac stał się nim rychło, to zdanie, gest, spojrzenie, głos były
                 historią charakteru i       nawyków kasty. Ujrzał żelazną             rękę pod      aksamitną rękawiczką;
                 egotyzm, samolubstwo pod światową formą, drzewo pod lakierem. Usłyszał wreszcie owo
                 MY, KRÓL, które zaczyna się pod baldachimem tronu, a kończy się pod strzechą ostatniego
                 szlachetki. Eugeniusz zbyt łatwo uwierzył, na jej słowo, w szlachetność kobiety. Jak wszyscy
                 wydziedziczeni,       podpisał    w    dobrej    wierze    rozkoszny      pakt,   który    powinien     łączyć
                 dobroczyńcę z obdarowanym i którego pierwszy punkt uświęca między wielkimi sercami
                 zupełną równość. Dobrodziejstwo, które zespala dwie istoty w jedną, jest uczuciem równie
                 niebiańskim, równie nie rozumianym, równie rzadkim, jak prawdziwa miłość. Jedno i drugie
                 jest hojnością pięknych dusz. Rastignac chciał się dostać na bal do księżnej de Carigliano,
                 zniósł tę burzę.
                     Pani  rzekł wzruszonym głosem  gdyby nie chodziło o ważną rzecz, nie ośmieliłbym
                                                                         57






                 się narzucać pani; niech pani będzie tak łaskawa i pozwoli mi odwiedzić się później,
                 zaczekam.
                     Więc dobrze, niech pan przyjdzie zjeść obiad ze mną  rzekła, nieco zawstydzona
                 twardością swoich poprzednich słów;była to bowiem kobieta naprawdę równie dobra jak
                 wielka.
                    Mimo iż ujęty tą nagłą przemianą, Eugeniusz powiadał sobie odchodząc:
                     Pełzaj, znoś wszystko. Jacy muszą być inni, skoro w jednej chwili najlepsza z kobiet
                 przekreśla obietnice przyjaźni i rzuca cię, ot, jak stary trzewik? Każdy dla siebie zatem? To
                 prawda, że jej dom to nie sklep: tym gorzej dla mnie, że jej potrzebuję. Trzeba, jak mówi
                 Vautrin, stać się kulą armatnią.
                    Gorzkie rozmyślania studenta rozproszyły się rychło pod wpływem przyjemności, jaką
                 sprawiła mu nadzieja obiadu u wicehrabiny. Tak jakby przez jakąś fatalność, wszystkie
                 wydarzenia      spiknęły    się,  aby   go   pchać     w   szranki,   w    których,   wedle     przepowiedni
                 straszliwego sfinksa z gospody Vauquer, trzeba mu było, jak na polu bitwy, zabijać, aby nie
                 być zabitym, oszukiwać, aby nie być oszukanym; gdzie miał u wrót złożyć sumienie, serce,
                 włożyć maskę, deptać bez litości po ludziach i, jak w Sparcie, chwytać fortunę chyłkiem, aby
                 zdobyć wieniec. Skoro Eugeniusz wrócił, znalazł wicehrabinę pełną tej miłej dobroci, jaką
                 mu zawsze okazywała. Przeszli do jadalni, gdzie wicehrabia oczekiwał żony i gdzie lśnił ten
                 zbytek, który za Restauracji doprowadzono, jak wiadomo, do najwyższego stopnia. Pan de
                 Beauséant, jak wielu ludzi przeżytych, nie miał już innych uciech prócz dobrej kuchni; był to
                 smakosz ze szkoły Ludwika XVIII i księcia d'Escars. Stół jego błyszczał tedy podwójnym
                 zbytkiem, treści i formy. Nigdy podobne widowisko nie oślepiło oczu Eugeniusza: po raz
                 pierwszy jadł obiad w jednym z tych domów, w których wszelkie przepychy są dziedzicznym
                 spadkiem. Moda zniosła od niedawna wieczerze, jakimi kończyły się bale Cesarstwa:
                 wieczerze, których wojskowi potrzebowali, aby nabrać sił do wszystkich walk, jakie czekały
                 ich na froncie i na tyłach. Eugeniusz bywał dotąd jedynie na balach. Tupet, który był później
                 jego   tak   wybitną     cechą   i  którego    zaczynał     nabierać,    wstrzymywał       go   od   objawów
                 niezgrabnego      podziwu.     Ale   widząc     te  rzeźbione     srebra   i  tysiączne    wykwinty      stołu,
                 podziwiając pierwszy raz dyskretną usługę, nie mógł, jako człowiek gorącej wyobraźni, nie
                 przełożyć tego życia wciąż wytwornego nad życie wyrzeczeń, któremu chciał się poświęcić
                 rano. Przeniósł się na chwilę myślą do swej gospody; uczuł tak gwałtowną odrazę, iż
                 przysiągł sobie opuścić ją w styczniu, zarówno dlatego, by znaleźć sobie coś przyzwoitszego,
                 jak aby uciec przed Vautrinem, którego szeroką dłoń czuł na ramieniu. Jeżeli się pomyśli o
                 tysiącu form, jakie przybiera w Paryżu głośne lub nieme zepsucie, myślący człowiek
                 zastanawia się, jaki obłęd przywodzi państwo do zakładania tu szkół i umieszczania w nich
                 młodzieży, jakim sposobem ktoś tu jeszcze szanuje ładne kobiety i jakim cudem złoto
                 wystawione za szybą kantorów nie ulatnia się magicznie z miseczek. Ale jeżeli się pomyśli, iż
                 mało jest przykładów zbrodni, a nawet przestępstw wśród młodych ludzi, jakiż szacunek
                 winno by się tym cierpliwym Tantalom, którzy walczą z samymi sobą i prawie zawsze
                 wychodzą z walki zwycięsko! Gdyby dobrze odmalować ubogiego studenta w walce z
                 Paryżem, byłby to może jeden z najdramatyczniejszych tematów nowoczesnej cywilizacji.
                 Pani de Beauséant na próżno spoglądała na Eugeniusza, aby go zachęcić do rozmowy, nic nie
                 mógł z siebie wycisnąć w obecności wicehrabiego.
                     Odwieziesz mnie dziś wieczór do Teatru Włoskiego?  spytała męża.
                     Nie możesz wątpić w przyjemność, z jaką pragnąłbym ci być posłuszny  odparł z
                 drwiącą rycerskością, którą student wziął za dobrą monetę  ale mam się z kimś spotkać w
                 Variétés.
                    Ze swoją kochanką  pomyślała.
                     Pan d'Ajuda nie towarzyszy ci dziś wieczór?  spytał wicehrabia.
                     Nie  odparła niechętnie.
                                                                         58






                     Zatem, jeśli koniecznie trzeba ci męskiego ramienia, poproś pana de Rastignac.
                    Wicehrabina popatrzyła na Eugeniusza z uśmiechem.
                     To będzie dla pana bardzo kompromitujące  rzekła.
                    Francuz      kocha niebezpieczeństwo, bo widzi w nim chwałę, powiedział                          pan de
                 Chateaubriand  odparł Rastignac z ukłonem.
                    W kilka chwil później znalazł się obok pani de Beauséant w szybkim pojeździe, który go
                 unosił do modnego teatru. Miał wrażenie jakiejś feerii, skoro wszedł do loży naprzeciw sceny
                 i skoro ujrzał się celem wszystkich lornetek, wraz z wicehrabiną, która miała zachwycającą
                 toaletę. Kroczył z czarów w czary.
                     Miał pan ze mną do pomówienia  rzekła pani de Beauséant.  O, niech pan patrzy, oto
                 pani de Nucingen o trzy loże od nas. Siostra jej i pan de Trailles są po drugiej stronie.
                    Mówiąc te słowa wicehrabina patrzyła na lożę, w której miała być panna de Rochefide; nie
                 ujrzawszy w niej pana d'Ajuda, rozpromieniła się osobliwym blaskiem.
                     Urocza jest  rzekł Eugeniusz przyjrzawszy się pani de Nucingen.
                     Ma białe rzęsy.
                     Tak, ale jaka ładna, smukła kibić!
                     Ma grube ręce.
                     Śliczne oczy!
                     Twarz ma za długą.
                     Ależ podłużny owal jest znamieniem dystynkcji.
                     Szczęście dla niej, że ma ją choć w tym. Niech pan patrzy, jak ona ujmuje i opuszcza
                 lornetkę. Goriot przebija w każdym ruchu  rzekła wicehrabina ku wielkiemu zdziwieniu
                 Eugeniusza.
                    W istocie pani de Beauséant lornetowała salę i zdawała się nie zwracać uwagi na panią de
                 Nucingen, nie tracąc mimo to ani jednego jej ruchu. Publiczność była niezwykle świetna.
                 Delfina de Nucingen była bardzo dumna, że zajmuje tak wyłącznie młodego, pięknego,
                 wytwornego kuzyna pani de Beauséant; Eugeniusz patrzył tylko na nią.
                     Jeżeli pan będzie nadal pożerał ją spojrzeniem, wywoła pan skandal, panie de Rastignac.
                 Do niczego pan nie dojdzie narzucając się ludziom w ten sposób.
                     Droga kuzynko  rzekł Eugeniusz  dałaś mi już wiele dowodów dobroci; jeżeli chcesz
                 dokończyć dzieła, proszę jeszcze tylko o jedną rzecz, która pani sprawi bardzo mało kłopotu,
                 a mnie wiele dobrego. Jestem zakochany.
                    Już?
                    Tak.
                     W tej kobiecie?
                     Czyż moich pragnień wysłuchałaby inna  rzekł, obejmując wicehrabinę przenikliwym
                 spojrzeniem.  Pani de Carigliano jest bardzo oddana księżnej de Berry  dodał po pauzie. Z
                 pewnością bywa pani u niej; gdyby pani zechciała być tak dobra i przedstawić mnie jej oraz
                 wprowadzić na bal, który daje w poniedziałek! Spotkam tam panią de Nucingen i wydam
                 pierwszą bitwę.
                     Chętnie  odparła.  Jeżeli już czujesz do niej sympatię, sprawa stoi doskonale. Oto de
                 Marsay wszedł do loży księżnej Galathionne. Pani de Nucingen jest na torturach, wścieka się.
                 Nie ma lepszego momentu, aby się zbliżyć do kobiety, zwłaszcza żony bankiera. Te panie z
                 Chaussée d'Antin wszystkie lubią zemstę.
                     A pani co uczyniłaby w podobnym wypadku?
                     Cierpiałabym w milczeniu.
                    W tej chwili margrabia d'Ajuda zjawił się w loży pani de Beauséant.
                     Zaniedbałem wszystkie sprawy, aby się stawić  rzekł. Mówię pani o tym, iżby to nie
                 było poświęceniem.
                    Promienie      strzelające   z  twarzy     wicehrabiny     nauczyły Eugeniusza          poznawać      wyraz
                                                                         59






                 prawdziwego uczucia i nie mieszać go z komedią paryskiej zalotności. Zdjęty podziwem dla
                 kuzynki zamilkł i ustąpił miejsca panu d'Ajuda, wzdychając.
                    Co za szlachetną, szczytną istotą jest kobieta, która kocha w ten sposób!  pomyślał.  I
                 ten człowiek miałby ją zdradzić dla lalki! Jakże można ją zdradzić?
                    Uczuł w sercu dziecinną wściekłość. Byłby chciał upaść do stóp pani de Beauséant,
                 pragnął mocy demonów, aby ją unieść do swego serca, jak orzeł porywa z łąki do gniazda
                 białe koźlę, które ssie jeszcze. Czuł się upokorzony, że w tym wielkim muzeum piękności nie
                 posiada swego obrazu, własnej kochanki.
                     Mieć kochankę i pozycję niemal królewską  mówił sobie  to znak potęgi.
                    I spojrzał na panią de Nucingen, jak człowiek znieważony spogląda na przeciwnika.
                 Wicehrabina      obróciła    się  do   Eugeniusza,      aby   mu    przesłać    za  jego   dyskrecję     tysiąc
                 podziękowań w jednym spojrzeniu. Pierwszy akt skończył się.
                     Czy pan zna na tyle panią de Nucingen, aby przedstawić pana de Rastignac?  rzekła do
                 margrabiego.
                     Ależ będzie uszczęśliwiona  odparł.
                    Piękny Portugalczyk wstał, ujął pod ramię studenta, który w mgnieniu oka znalazł się
                 przed panią de Nucingen.
                     Baronowo  rzekł margrabia  mam zaszczyt przedstawić kawalera Eugeniusza de
                 Rastignac, kuzyna wicehrabiny de Beauséant. Robi pani na nim tak żywe wrażenie, iż
                 chciałem dopełnić szczęścia kawalera zbliżając go do jego bóstwa.
                    Słowa te wypowiedziane były tonem żartu, pokrywającym ich myśl cokolwiek brutalną,
                 która zresztą  dobrze osłonięta nie jest nigdy przykra kobiecie. Pani de Nucingen
                 uśmiechnęła się i wskazała Eugeniuszowi miejsce męża, który właśnie wyszedł.
                     Nie śmiem pana zapraszać, aby pan został w loży  rzekła.  Kiedy kto ma szczęście być
                 z panią de Beauséant, nie opuszcza jej.
                     Ależ pani  rzekł po cichu Eugeniusz  zdaje mi się, że jeśli zechcę być uprzejmy wobec
                 mej kuzynki, zostanę tutaj. Przed przybyciem pana margrabiego mówiliśmy o pani i
                 dystynkcji całej jej osoby  dodał głośno.
                    Pan d'Ajuda pożegnał się.
                     Doprawdy  rzekła baronowa  zostanie pan ze mną? Zaznajomimy się tedy; pani de
                 Restaud obudziła już we mnie żywą ochotę poznania pana.
                     Jest zatem bardzo fałszywa: zamknęła mi bowiem drzwi swego domu.
                     Jak to?
                     Czuję się w obowiązku wyjawić pani przyczynę tego, ale proszę o całą pobłażliwość,
                 zdradzając podobny sekret. Jestem sąsiadem pani szanownego ojca. Nie wiedziałem, że pani
                 de Restaud jest jego córką. Popełniłem tę nieostrożność, że wspomniałem o nim bardzo
                 niewinnie i ściągnąłem na siebie gniew siostry pani i jej męża. Nie uwierzyłaby pani, jak
                 bardzo księżnej de Langeais i mojej kuzynce wydała się w złym guście ta apostazja41.
                 Wówczas to, czyniąc porównanie między panią a siostrą, pani de Beauséant wspomniała mi o
                 pani w bardzo pochlebnych słowach i opowiedziała, jak bardzo pani jest dobra dla mego
                 sąsiada, pana Goriot. W istocie, jak mogłaby go pani nie kochać? Ubóstwia panią tak
                 namiętnie, że już jestem o niego zazdrosny. Mówiliśmy o pani dziś rano dwie godziny.
                 Następnie, jeszcze pełen tego, co pani ojciec mi opowiedział, dziś wieczór, będąc u kuzynki
                 na obiedzie, rzekłem, że uroda pani nie może dorównywać pani sercu. Zapewne chcąc przyjść
                 w pomoc tak gorącemu uwielbieniu, pani de Beauséant przyprowadziła mnie tutaj, mówiąc
                 mi ze swoim zwykłym wdziękiem, iż ujrzę tu panią.
                     Jak to  rzekła żona bankiera  już panu winna jestem wdzięczność? Jeszcze trochę, a
                 staniemy się starymi przyjaciółmi.
                    41 apostazja  odszczepieństwo (gr.).
                                                                         60






                     Mimo że przyjaźń musi być w stosunku do pani niebanalnym uczuciem  rzekł
                 Rastignac  nie chcę być nigdy pani przyjacielem.
                    Te stereotypowe głupstwa na użytek początkujących zdają się zawsze urocze kobietom:
                 chłodne i mdłe są jedynie w czytaniu. Gest, akcent, spojrzenie młodego człowieka dają im
                 nieobliczalną wartość. Rastignac wydał się pani de Nucingen czarujący. Następnie, jak
                 wszystkie kobiety, nie mogąc nic rzec na tak jasno postawioną kwestię, odpowiedziała na co
                 innego.
                     Tak, siostra szkodzi sama sobie obchodząc się w ten sposób z biednym ojcem, który w
                 istocie dobry był dla nas jak anioł. Trzeba było, by pan de Nucingen formalnie mi zakazał
                 przyjmować ojca, abym ustąpiła w tej mierze. Ale długi czas byłam bardzo nieszczęśliwa.
                 Płakałam, Ta przemoc, która przyszła po brutalnościach małżeństwa, była jedną z przyczyn,
                 które najbardziej zamąciły moje pożycie. Jestem z pewnością ze wszystkich kobiet w Paryżu
                 najszczęśliwszą w oczach świata, najnieszczęśliwszą w rzeczywistości. Będzie mnie pan
                 uważał za szaloną, że mówię do pana w ten sposób. Ale zna pan mego ojca, nie mogę pana
                 uważać za obcego.
                     Nie spotka pani człowieka  odparł Eugeniusz  który by był ożywiony gorętszym
                 pragnieniem poświęcenia pani życia. Czegóż szukacie wszystkie? Szczęścia  odparł głosem
                 wnikającym do duszy.  Otóż jeżeli dla kobiety jest szczęściem czuć się kochaną, ubóstwianą,
                 mieć przyjaciela, któremu można zwierzyć swoje pragnienia, kaprysy, zgryzoty, radości;
                 ukazać się w nagości swej duszy, ze swymi ładnymi wadami i pięknymi przymiotami bez
                 obawy zdrady; wierzaj mi, pani, to serce oddane, zawsze gorące możesz znaleźć tylko u
                 człowieka młodego, pełnego złudzeń, który potrafi umrzeć na najlżejszy znak pani, który nie
                 wie jeszcze nic o świecie i nie chce nic wiedzieć, bo pani staje się światem dla niego. Ja,
                 widzi pani  będzie się pani śmiała z mojej naiwności  przybywam zupełnie świeży z
                 zapadłej prowincji, gdzie znałem jedynie piękne dusze: myślałem, że przyjdzie mi żyć bez
                 miłości. Zdarzyło mi się ujrzeć mą kuzynkę, która dopuściła mnie zbyt blisko do swego serca,
                 dała mi odgadnąć tysiące skarbów uczucia; jestem jak Cherubin42 rozkochany we wszystkich
                 kobietach, zanim będę mógł poświęcić się jednej. Na widok pani, kiedy wszedłem, uczułem,
                 że jakiś prąd pociąga mnie ku pani. Tyle już myślałem o pani! Ale nie marzyłem, abyś była
                 tak piękna. Pani de Beauséant zabroniła mi tak wciąż na panią patrzeć. Nie wie, jaki jest w
                 tym urok, aby oglądać te różowe usteczka, tę białą płeć, te oczy tak słodkie... I ja też mówię
                 szaleństwa, ale niech mi pani pozwoli je mówić...
                    Nic nie sprawia tyle przyjemności kobietom, co słuchanie                       takich słodkich słówek.
                 Najsurowsza dewotka słucha ich, nawet kiedy nie chce na nie odpowiedzieć. Zacząwszy w
                 ten sposób Rastignac ciągnął swój różaniec kusząco stłumionym głosem; pani de Nucingen
                 zachęcała go uśmiechem, spoglądając od czasu do czasu na de Marsaya, który nie opuszczał
                 loży księżnej Galathionne. Rastignac został przy pani de Nucingen aż do | chwili, w której
                 przyszedł mąż, aby ją zabrać.
                     Pani  rzekł Eugeniusz  będę miał zaszczyt złożyć jej uszanowanie przed balem
                 księżnej Carigliano.
                     Zgoro paronofa zabraża bana  rzekł baron, typowy Alzatczyk, którego okrągła twarz
                 zwiastowała niebezpieczną chytrość  jest ban befien topreko bżyjęcia.
                     Sprawy dobrze stoją, nic się nie obraziła, kiedym mówił: Czy zechce mnie pani
                 kochać? Uzda założona, skaczmyż na grzbiet bydlątka i ujeźdźmy je  rzekł do siebie
                 Eugeniusz, idąc pożegnać panią de Beauséant, która opuszczała teatr z panem d'Ajuda.
                    Biedny student nie wiedział, że baronowa była roztargniona i że czekała od de Marsaya
                 rozstrzygającego listu, jednego z tych, co drą duszę w strzępy. Uszczęśliwiony swoim
                 fałszywym sukcesem, Eugeniusz przeprowadził kuzynkę do przedsionka, gdzie każdy czekał
                    42 Cherubin  postać z Wesela Figara Beaumarchais'go.
                                                                         61






                 na swój powóz.
                     Pani kuzyn niepodobny jest do samego siebie  rzekł Portugalczyk śmiejąc się do
                 wicehrabiny, skoro Eugeniusz ich opuścił.  Rozbije bank, ani chybi. Zwinny jest jak piskorz
                 i sądzę, że zajdzie daleko. Pani jedna zdolna byłaś wyłowić mu w całym Paryżu kobietę w
                 chwili właśnie, gdy potrzebuje pocieszyciela.
                     Ba  rzekła pani de Beauséant  trzeba by wiedzieć, czy kocha jeszcze tego, który ją
                 porzuca.
                    Student wrócił pieszo na ulicę NeuveSainteGenevičve pieszcząc najsłodsze plany.
                 Zauważył baczność, z jaką przyglądała mu się hrabina de Restaud, bądź to w loży
                 wicehrabiny, bądź u pani de Nucingen, i wywnioskował, że drzwi hrabiny nie będą już dlań
                 zamknięte. Tak więc miał pozyskać w sercu wielkiego świata paryskiego cztery potężne
                 domy, liczył bowiem, że zdobędzie sympatię marszałkowej. Nie rozbierając zbytnio środków
                 zgadywał, że w skomplikowanej grze interesów trzeba się uczepić jednego kółka, aby znaleźć
                 się na górze machiny, czuł się zaś na siłach, aby zahamować jej koło.
                     Jeśli pani de Nucingen zainteresuje się mną, nauczę ją panować nad mężem. Ten mąż
                 robi złote interesy, pomoże mi zdobyć od jednego zamachu fortunę.
                    Nie powiadał tego sobie wprost, nie był jeszcze dość wytrawny, aby ująć sytuację w cyfry,
                 ocenić ją i obliczyć; myśli te bujały na horyzoncie w postaci lekkich chmurek i mimo że nie
                 miały ostrości poglądów Vautrina, gdyby je zanurzyć w tyglu sumienia, nie dałyby nic bardzo
                 czystego. W następstwie tego rodzaju               transakcji    ludzie   dochodzą      do   owej wątpliwej
                 moralności, jaką wyznaje obecna epoka. Rzadziej niż kiedykolwiek spotyka się dziś ludzi z
                 jednej sztuki, tęgie charaktery, które nie ugną się nigdy wobec złego, którym najmniejsze
                 zboczenie z prostej linii wydaje się zbrodnią; wspaniałe obrazy cnoty, które dały nam dwa
                 arcydzieła: Alcesta Moliera, a później świeżo Jenny Deans i jej ojca w dziele Walter Scotta.
                 Być może, iż dzieło z przeciwnego krańca, malowidło krętych dróg, po których ambitny
                 światowiec     toczy    swoje    sumienie,    starając   się  okrążyć występek,         aby dojść     do   celu
                 zachowując pozory, byłoby nie mniej piękne i dramatyczne. Dochodząc do domu Rastignac
                 był zakochany w pani de Nucingen; wydawała mu się smukła, zwinna jak jaskółka. Upajająca
                 słodycz    oczu,    delikatna    i  jedwabna     płeć,   pod    którą   widział    niejako    krążącą    krew,
                 czarodziejski     dźwięk    głosu,   blond    włosy,    wszystko     stawało    mu    w   pamięci;     może    i
                 przechadzka, pobudzając krążenie krwi, przyczyniła się do tego urzeczenia. Student zapukał
                 energicznie do ojca Goriot.
                     Sąsiedzie  rzekł  widziałem panią Delfinę.
                     Gdzie?
                     W teatrze.
                     Bawiła się dobrze?... Wejdźże pan.
                    I poczciwiec, który wstał w koszuli, otworzył drzwi i położył się szybko z powrotem.
                     Mówże mi pan o niej  prosił.
                    Eugeniusz, który był pierwszy raz u ojca Goriot, nie mógł opanować gestu zdumienia na
                 widok nory, w jakiej żył ojciec córki, której toaletę podziwiał przed chwilą. Okna były bez
                 firanek; obicia odstawały w wielu miejscach wskutek wilgoci i zwijały się ukazując ścianę
                 pożółkłą od dymu. Nieborak leżał na nędznym łóżku, miał tylko lichy kocyk i watowane
                 okrycie na nogi, sporządzone z kawałków starych sukien pani Vauquer. Podłoga była
                 wilgotna i pełna kurzu. Naprzeciw okna znajdowała się stara komoda z różanego drzewa, o
                 wydętym brzuchu, mosiężnych uchwytach skręconych niby pędy winorośli i zdobnych w
                 liście i kwiaty; na drewnianym blacie stał w miednicy dzbanek na wodę i przyrządy do
                 golenia. W kącie trzewiki; przy łóżku nocny stolik bez drzwiczek i bez płyty; koło kominka,
                 na którym nie było ani śladu ognia, orzechowy kwadratowy stolik; to jego listwa posłużyła
                 ojcu Goriot do ugniecenia pozłacanej czarki. Mizerny sekretarzyk, na którym spoczywał
                 kapelusz nieboraka, ciemny wyplatany fotel i dwa krzesła dopełniały umeblowania. Ze słupka
                                                                         62






                 u wezgłowia łóżka, strzępem jakimś umocowanego do podłogi, zwisała nędzna płachta w
                 białą i czerwoną kratę. Najlichszy tragarz na poddaszu z pewnością mieszkał mniej nędznie
                 niż ojciec Goriot u pani Vauquer. Widok tej izby przejmował chłodem i przyprawiał o
                 ściśnienie serca: podobna była do smutnej celi więziennej. Szczęściem Goriot nie widział
                 fizjonomii Eugeniusza, kiedy ów postawił świecę na stoliczku. Nieborak obrócił się ku
                 niemu, podciągając kołdrę pod brodę.
                     I cóż, którą pan woli, panią de Restaud czy de Nucingen?
                     Wolę panią Delfinę  odparł student  bo pana więcej kocha. Na te wypowiedziane
                 gorąco słowa poczciwiec wydobył rękę spod kołdry i uścisnął dłoń Eugeniusza.
                     Dziękuję, dziękuję  rzekł starzec wzruszony.  Co panu mówiła o mnie?
                    Student powtórzył słowa baronowej, upiększając je, starzec zaś słuchał tak, jakby słuchał
                 słów samego Boga.
                     Drogie dziecko! Tak, tak, ona mnie bardzo kocha. Ale nie wierz pan w to, co mówiła o
                 Anastazji. Widzi pan, one zazdrosne są o siebie: to jeszcze jeden dowód ich przywiązania.
                 Pani de Restaud też mnie bardzo kocha; wiem o tym. Ojciec jest wobec swoich dzieci jak Bóg
                 wobec nas: wnika do głębi serc i sądzi intencje. Obie jednako kochają. Och! Gdybym miał
                 dobrych zięciów, byłbym aż nadto szczęśliwy. Widocznie nie ma doskonałego szczęścia tu na
                 ziemi. Gdybym mógł żyć w ich pobliżu, nic, tylko słyszeć ich głos, wiedzieć, że są obok,
                 widzieć, jak wracają, wychodzą, tak jak wtedy, kiedy je miałem u siebie... serce by mi
                 wyskoczyło z piersi... Czy były ładnie ubrane?
                     Tak  rzekł Eugeniusz.  Ale powiedz mi pan, panie Goriot, w jaki sposób mając córki
                 tak bogate, może pan mieszkać w podobnej norze?
                     Daję słowo  rzekł pozornie niedbałym tonem  na co by mi się zdało lepiej mieszkać?
                 Nie mogę panu wytłumaczyć tego: nie umiem skleić dwóch słów do kupy, jak się należy.
                 Wszystko jest tutaj  dodał uderzając się w serce.  Życie moje jest w moich córkach. Jeśli
                 one się bawią, jeżeli są szczęśliwe, ładnie ubrane, jeżeli stąpają po dywanach, cóż mi znaczy,
                 jak ja jestem odziany i jak wygląda moje legowisko? Nie jest mi zimno, jeżeli im jest ciepło,
                 nie nudzę się nigdy, jeżeli one się śmieją. Nie mam innych zmartwień, jak tylko ich
                 zmartwienia. Kiedy pan będziesz ojcem, kiedy słysząc, jak twoje dzieci szczebiocą, powiesz
                 sobie: To moja krew!, kiedy uczujesz, jak te istotki zrośnięte są z każdą kroplą twojej krwi,
                 której są najdelikatniejszym kwiatem, bo tak jest! będziesz miał wrażenie, że siedzisz w ich
                 skórze, będziesz myślał, że poruszasz się, gdy one chodzą. Ich głos odpowiada mi wszędzie.
                 Kiedy są smutne, spojrzenie ich ścina mi krew. Kiedyś dowie się pan, że można być o wiele
                 szczęśliwszym ich szczęściem niż własnym. Nie umiem panu tego wytłumaczyć; to jakieś
                 wewnętrzne drganie, które wszędzie rozlewa ciepło. Słowem, żyję trzykrotnie. Powiedzieć
                 panu coś pociesznego? Otóż kiedy zostałem ojcem, zrozumiałem Boga. Jest cały wszędzie,
                 skoro stworzenie wyszło z niego. Panie, tak samo ze mną i z mymi córkami. Tylko ja bardziej
                 kocham córki, niż Bóg kocha świat, bo świat nie jest tak piękny jak Bóg, a córki moje są
                 piękniejsze ode mnie. Są tak zrośnięte z moją duszą, że czułem to, iż pan je zobaczy dziś
                 wieczór. Mój Boże! Człowiekowi, który by uczynił moją Delfinkę tak szczęśliwą, jak może
                 być kobieta, kiedy się czuje naprawdę kochaną, ależ takiemu człowiekowi ja bym buty
                 czyścił, goniłbym dlań z posyłkami. Dowiedziałem się od jej pokojówki, że ten paniczyk, de
                 Marsay, to pies bezecny. Brała mnie ochota kark mu skręcić. Nie kochać takiej kobiety,
                 takiego klejnociku! Głos skowroneczka, a zbudowana jak posąg! Gdzie ona miała oczy, żeby
                 wychodzić za tego alzackiego kloca? Obu im było trzeba młodych, ładnych mężczyzn,
                 ładnych i miłych! Ano cóż! Zrobiły, jak im się zdało.
                    Ojciec    Goriot    był   wzniosły.     Nigdy     Eugeniusz     nie   miał    sposobności      oglądać    go
                 promieniejącego       blaskiem     ojcowskiej     miłości.    Rzeczą     godną     uwagi     jest  ta   potęga
                 oddziaływania, jaką posiada uczucie. Żeby jakaś istota była nie wiem jak pospolita, z chwilą
                 gdy wyraża mocne i prawdziwe uczucie, wydziela osobliwy fluid, który przekształca
                                                                         63






                 fizjonomię, ożywia gesty, barwi głos. Często najlepszy osobnik dochodzi pod wpływem
                 uczucia do najwyższej wymowy myśli, jeżeli nie słowa; porusza się jakby w promienistej
                 sferze. W tej chwili głos, gest nieboraka posiadały sugestywną potęgę wielkiego aktora. Ależ
                 czyż nasze uczucia są poematami woli?
                     Otóż, miło może panu będzie dowiedzieć się  rzekł Eugeniusz  że zapewne niebawem
                 zerwie z de Marsayem. Ten laluś rzucił ją, aby się oddać na usługi księżnej Galathionne. Co
                 do mnie, dziś wieczór zakochałem się w pani Delfinie.
                     Och!  rzekł ojciec Goriot.
                     Tak. Przyjęła mnie nienajgorzej. Mówiliśmy godzinę o miłości i pojutrze, w sobotę,
                 mam ją odwiedzić.
                    Och, jakżebym pana kochał, drogi panie, gdybyś się jej spodobał. Jest pan dobry, nie
                 dręczyłbyś jej. Zresztą gdybyś ją zdradził, poderżnąłbym ci gardło. Kobieta kocha tylko raz w
                 życiu, rozumiesz? Mój Boże! Głupstwa gadam, panie Eugeniuszu. Chłodno tu panu. Mój
                 Boże! Zatem słyszał ją pan? Co mi kazała powiedzieć?
                    Nic  pomyślał Eugeniusz.
                     Powiedziała  rzekł głośno  że panu przesyła serdecznego całusa.
                     Bądź pan zdrów, sąsiedzie! Śpij dobrze, miej przyjemne sny; moje już mieszczą się całe
                 w tym słowie. Niech pana Bóg wspomaga we wszystkich pragnieniach! Byłeś dziś dla mnie
                 wieczór niby dobry anioł, przyniosłeś mi oddech mej córki.
                     Biedny człowiek!  rzekł do siebie Eugeniusz, kładąc się.  Mógłby doprawdy poruszyć
                 serca z kamienia. Córka myślała o nim tyle co o sułtanie tureckim.
                    Od tej rozmowy ojciec Goriot widział w swoim sąsiedzie nieoczekiwanego powiernika,
                 przyjaciela. Zadzierzgnęły się między nimi jedyne węzły, jakie mogły złączyć starca z innym
                 człowiekiem.      Namiętności      nigdy    nie   chybiają    w   swoich    obliczeniach.     Ojciec    Goriot
                 odgadywał, iż będzie bliższy swej Delfiny, milej widziany, jeżeli Eugeniusz pozyska jej
                 serce. Zresztą powierzył mu jedną ze swych zgryzot. Pani de Nucingen, której życzył
                 szczęścia po tysiąc razy dziennie, nie zaznała słodyczy miłości. To pewna, że Eugeniusz był 
                 aby się posłużyć wyrażeniem starego  najbardziej cacany chłopiec, jakiego w życiu widział;
                 toteż ojciec jak gdyby przeczuwał, że jej da wszystkie rozkosze, których była pozbawiona.
                 Poczciwiec powziął tedy dla sąsiada przyjaźń, która wciąż rosła i bez której byłoby wręcz
                 niemożliwe poznać rozwiązanie tej historii.
                    Nazajutrz rano przy śniadaniu serdeczność, z jaką ojciec Goriot patrzył na Eugeniusza
                 usiadłszy koło niego, kilka słów jego i zmiana fizjonomii, zazwyczaj podobnej do gipsowej
                 maski, zdumiały pensjonarzy. Vautrin, który widział studenta pierwszy raz od czasu ich
                 rozmowy, silił się czytać w jego duszy. Przypominając sobie zamysły tego człowieka,
                 Eugeniusz, który nim usnął, zmierzył szerokie pole otwierające się jego oczom, pomyślał
                 mimo woli o posagu panny Taillefer i nie mógł się wstrzymać, aby nie popatrzyć na
                 Wiktorynę tak, jak najcnotliwszy młody człowiek patrzy na bogatą dziedziczkę. Przypadkowo
                 oczy ich     spotkały    się.  W    nowym      ubraniu    Eugeniusz     wydał się     biednej    dziewczynie
                 zachwycający. Spojrzenie, jakie zamienili, było dość znaczące, aby upewnić Rastignaca, że
                 jest  dla   niej treścią    owych     mglistych     marzeń,    których    przedmiotem       bywa    u   młodej
                 dziewczyny pierwszy z brzegu spotkany ładny chłopiec. Głos jakiś wołał mu: Osiemset
                 tysięcy franków! Ale nagle ozwały się w jego sercu wspomnienia wczorajszego wieczoru i
                 pomyślał, że miłość, którą jak na zamówienie poczuł do pani de Nucingen, będzie odtrutką na
                 mimowolne pokusy.
                     Dawano wczoraj we Włoskim Cyrulika43. Nigdy nie słyszałem równie rozkosznej
                 muzyki  rzekł.  Mój Boże, jacyż szczęśliwi są ci, którzy mają własną lożę!
                    Ojciec Goriot chwycił te słowa w lot, jak pies poruszenie pana.
                    43 Cyrulik sewilski  popularna opera Rossiniego.
                                                                         64






                     Wy, mężczyźni, opływacie jak pączki w maśle  rzekła pani Vauquer.  Robicie, co wam
                 się podoba.
                     Jak pan wrócił?  spytał Vautrin.
                     Pieszo  odparł Eugeniusz.
                     Ja  rzekł kusiciel  nie lubiłbym połowicznych przyjemności, chciałbym jechać do
                 teatru we własnym powozie, do własnej loży i wracać wygodnie. Wszystko albo nic! to moja
                 dewiza.
                     Dobra dewiza  dodała pani Vauquer.
                     Będzie pan może u pani de Nucingen  szepnął Eugeniusz do Goriota.  Przyjmie pana z
                 pewnością z otwartymi rękami; będzie chciała dowiedzieć się tysiąca szczegółów o mnie.
                 Słyszałem, że uczyniłaby wszystko w świecie, aby bywać u mojej kuzynki, wicehrabiny de
                 Beauséant. Nie zapomnij pan powiedzieć córce, że nadto ją kocham, aby nie pamiętać o
                 ziszczeniu tego marzenia.
                    Rastignac udał się szybko do kolegium, starał się jak najkrócej zostać w tym wstrętnym
                 budynku. Przewałęsał się prawie cały dzień, wydany na pastwę owej gorączki, jaką znają
                 młodzi ludzie trawieni zbyt żywą nadzieją. Pobudzony rozumowaniem Vautrina, tonął
                 właśnie w refleksjach nad społeczeństwem, nad życiem, kiedy w Parku Luksemburskim
                 spotkał przyjaciela swego Bianchona.
                     Skąd ta poważna mina?  rzekł medyk, ujmując go pod rękę i wiodąc go wzdłuż pałacu.
                     Złe myśli mnie dręczą.
                     W jakim rodzaju? Myśli to rzecz, którą można uleczyć.
                    Jak?
                     Poddając się im.
                     Żartujesz, a nie wiesz, o co chodzi. Czytałeś Russa?44
                     Owszem.
                     Przypominasz sobie, jak pyta czytelnika, co by uczynił, gdyby mógł się stać bogatym,
                 zabijając w Chinach, jedynie mocą swojej woli, nie ruszając się z Paryża, starego mandaryna?
                    Tak.
                    No i?...
                     Ba! Jestem właśnie przy trzydziestym trzecim mandarynie.
                    Nie żartuj. No więc, gdyby ci udowodniono, że rzecz jest możliwa i że wystarczy
                 skinienie głową, zrobiłbyś?...
                     A stary ten mandaryn? Ale ba! Młody czy stary, sparaliżowany czy zdrów jak ryba, na
                 honor... Do paralusza! Otóż  nie.
                     Jesteś zacny chłopiec, Bianchon. Ale gdybyś kochał kobietę tak, żebyś wariował dla niej,
                 i gdyby ci trzeba było pieniędzy, dużo pieniędzy, na jej stroje, na powóz, na wszystkie
                 fantazje wreszcie?
                     Ależ ty mi odbierasz rozum i chcesz, żebym rozumował!
                     Otóż, Bianchon, ja jestem szalony, ulecz mnie. Mam dwie siostry, dwa anioły piękności,
                 czystości, i chcę, aby były szczęśliwe. Skąd w ciągu pięciu lat wziąć dwieście tysięcy
                 franków na posag dla nich? Bywają, widzisz, okoliczności, gdzie trzeba puszczać się na grubą
                 grę i nie zużywać szczęścia na groszaki.
                     Ależ ty stawiasz kwestię, która nastręcza się w zaraniu życia każdemu, i chcesz przeciąć
                 węzeł gordyjski mieczem. Aby tak sobie poczynać, mój drogi, trzeba być Aleksandrem
                 Wielkim, inaczej idzie się na galery. Co do mnie, jestem szczęśliwy ze skromnej egzystencji,
                 jaką sobie stworzę na prowincji, gdzie po prostu obejmę warsztat po ojcu. Upodobania
                 człowieka dadzą się zaspokoić w najmniejszym kółku równie pełno co w olbrzymim kręgu.
                 Napoleon nie jadł dwóch obiadów i nie mógł mieć więcej kochanek, niż ich znajdzie student
                    44 chodzi o Jana Jakuba Rousseau.
                                                                         65






                 medycyny, kiedy jest internem u kapucynów. Szczęście, mój drogi, zawsze będzie się
                 mieściło między naszą stopą a ciemieniem: czy kosztuje rocznie milion, czy sto ludwików,
                 wrażenie jest zawsze jedno i to samo. Konkluzja: darujmy Chińczykom życie.
                     Dziękuję, dobrze mi zrobiło pogadać z tobą, Bianchon! Będziemy zawsze przyjaciółmi.
                     Słuchaj no  rzekł student medycyny  wychodząc z wykładu Cuviera w Ogrodzie
                 Botanicznym spostrzegłem tę Miszonicę i Poireta rozmawiających na ławce z jegomością,
                 którego widziałem w czasie zeszłorocznych rozruchów w okolicy Izby i który robi na mnie
                 wrażenie szpicla ucharakteryzowanego na poczciwca mieszczucha, żyjącego z renty. Warto
                 by uważać na tę parę; powiem ci czemu. Do widzenia, idę na wykład, już czwarta.
                    Skoro Eugeniusz wrócił do domu, zastał ojca Goriot, który nań czekał.
                     O!  rzekł starowina  ma pan list od niej. Ładne pismo, co?
                    Eugeniusz otworzył list i czytał:
                    Ojciec powiedział mi, że pan lubi włoską muzykę. Byłabym szczęśliwa, gdyby mi pan
                 uczynił tę przyjemność i zechciał przyjąć miejsce w mojej loży. W sobotę będziemy mieli
                 Fodor i Pellegriniego; pewna tedy jestem, że mi pan nie odmówi. Mąż polecił mi pana
                 zaprosić bez ceremonii na obiad. Jeżeli pan przyjmie, sprawi mu pan tę satysfakcję, że nie
                 będzie musiał dźwigać jarzma małżeńskiego towarzysząc mi. Proszę nie odpowiadać, tylko
                 przyjść oraz przyjąć uprzejme wyrazy od
                                                                                                                       D. de N.
                    Niech mi pan pokaże  rzekł poczciwiec, skoro Eugeniusz przeczytał list.  Pójdzie pan,
                 nieprawdaż?  dodał powąchawszy papier.  Jak to ładnie pachnie. Jej paluszki dotykały
                 tego!
                    Kobieta nie rzuca się w ten sposób na szyję mężczyźnie  pomyślał.  Chce się mną
                 posłużyć, aby ściągnąć z powrotem de Marsaya. Jedynie wściekłość może popchnąć kobietę
                 do takich rzeczy.
                    I cóż  rzekł ojciec Goriot  nad czym pan myśli?
                    Eugeniusz nie znał szału próżności, jaki ogarnął pewne kobiety w tej dobie, i nie wiedział,
                 że aby sobie otworzyć drzwi arystokratycznych salonów, żona bankiera zdolna była do
                 wszystkich poświęceń. W owej epoce zaczynała się moda, aby powyżej wszystkich kobiet
                 stawiać te, które dopuszczono do sosjety Saint-Germain, tzw. dam z Zameczku, między
                 którymi pani de Beauséant, przyjaciółka jej księżna de Langeais i księżna de Maufrigneuse
                 zajmowały pierwsze miejsce. Jeden Rastignac nie był świadom namiętności pań z Chaussée
                 d'Antin, żądnych wejść w błyszczącą sferę, w której jaśniały konstelacje ich płci. Ale
                 nieufność wyszła mu na dobre; dała mu chłód i smutną możność stawiania warunków miast
                 przyjmowania ich.
                     Owszem, pójdę  odparł.
                    Tak więc ciekawość prowadziła go do pani de Nucingen: gdyby ta kobieta wzgardziła nim,
                 byłaby    go   może     wiodła     tam   miłość.    Mimo      to   oczekiwał     jutrzejszego     wieczora    z
                 niecierpliwością. Dla młodego człowieka w pierwszej jego przygodzie mieści się może tyleż
                 uroku co w pierwszej miłości: pewność zwycięstwa daje tysiące rozkoszy, do których
                 mężczyźni się nie przyznają, a które tworzą cały urok niektórych kobiet. Pragnienie rodzi się
                 zarówno z trudności, jak z łatwości tryumfu. Wszystkie namiętności ludzkie podsyca albo
                 podtrzymuje niewątpliwie jedna lub druga z tych przyczyn, dzielących na dwie połacie
                 królestwo miłości. Może podział ten jest kwestią temperamentów, która, cokolwiek by ktoś
                 mówił,    dominuje      w   społeczeństwie.      O   ile  natury    melancholiczne       potrzebują     ostrogi
                 zalotności, nerwowi lub sangwinicy zrażają się może zbyt długim oporem. Innymi słowy,
                 elegia jest zasadniczo limfatyczna, dyrtyramb żółciowy. Ubierając się, Eugeniusz kosztował
                 wszystkich tych drobnych słodyczy, do których młodzi ludzie nie śmieją się przyznawać z
                                                                         66






                 obawy, aby z nich nie drwiono, ale które głaszczą miłość własną. Trefiąc włosy myślał, że
                 spojrzenie ładnej kobiety będzie się ślizgało po ich czarnych puklach. Pozwolił sobie na
                 dziecinne    minki,    jakie   robi   młoda     dziewczyna      wybierając     się   na   bal.  Spoglądał     z
                 upodobaniem na swą smukłą kibić, wygładzając fałdy fraka.
                     Niczego figurka  rzekł  ani słowa!
                    Zeszedł w chwili, gdy stołownicy znajdowali się w jadalni, i wesoło przyjął grad
                 konceptów, jakie ściągnęła jego strojna postać. Jedną z charakterystycznych cech tego
                 rodzaju pensjonatów jest zdumienie, które wywołuje staranny strój. Nie można się pokazać w
                 nowym ubraniu, aby każdy nie rzucił jakiegoś słówka.
                     Kt, kt, kt, kt!  rzekł Bianchon, uderzając językiem o podniebienie, jakby popędzał
                 konia.
                     Mina księcia i para!  rzekła pani Vauquer.
                     Wybiera się pan na podboje?  zauważyła panna Michonneau.
                     Kukuryku!  zapiał malarz.
                    Najniższe ukłony szanownej małżonce pańskiej  rzekł urzędnik Muzeum.
                     Pan de Rastignac ma małżonkę?  spytał Poiret.
                     Małżonkę z przegródkami, która pływa po wodzie pod gwarancją niepuszczania farby, w
                 cenie od dwudziestu pięciu do czterdziestu, deseń w kratkę najlepszego gustu, nadaje się do
                 prania, dobrze się nosi, półwełna, półbawełna, skuteczna na ból zębów i inne choroby uznane
                 przez Królewską Akademię Medyczną! Wyborna przy tym dla dzieci! Jeszcze lepsza na ból
                 głowy, pletorę45 i inne choroby śledziony, oczu i uszu!  wykrzyknął Vautrin z komiczną
                 swadą i werwą jarmarcznego szarlatana.  Ależ, po czemu ten cud?  spytacie panowie 
                 dwa su? Nie. Zupełnie gratis. To resztka zapasów Wielkiego Mogoła, które wszyscy
                 panujący Eurrrropy,        łącznie z     wielkim księciem        badeńskim,     śpieszyli    oglądać!    Tędy,
                 panowie, tędy: kasa na lewo. Dalej, muzyka. Bum, bum, ta ra ra! bum, bum! Hej, tam,
                 klarnet! fałszujesz  dodał zachrypłym głosem  oberwiesz po palcach!
                     Mój Boże! Jaki ten człowiek przyjemny!  rzekła pani Vauquer do pani Couture.  Nie
                 znudziłabym się przy nim nigdy.
                    Wśród śmiechów i żartów, do których ten komiczny monolog był hasłem, Eugeniusz
                 zdołał podchwycić ukradkowe spojrzenie panny Taillefer, która pochyliła się do pani Couture
                 i szepnęła jej kilka słów.
                     Jest już kabriolet  rzekła Sylwia.
                     Gdzież on idzie na obiad?  spytał Bianchon.
                     Do baronowej de Nucingen.
                     Córki pana Goriot  odparł student.
                    Na to nazwisko spojrzenia skierowały się na ekshandlarza mąki, który przyglądał się
                 Eugeniuszowi z zazdrością.
                    Rastignac zajechał na ulicę Świętego Łazarza przed jeden z owych lekkich domów o
                 smukłych kolumnach, mizernym portyku, które zapełniają nowy, ładny Paryż; prawdziwy
                 dom bankiera, pełen kosztownych ozdób, stiuków, z klatką schodową wyłożoną mozaiką z
                 marmuru. Zastał panią de Nucingen w saloniku, zdobnym w malowidła włoskie, którego styl
                 trącił kawiarnią.     Baronowa była smutna. Wysiłki,               które   czyniła,   aby ukryć      zgryzotę,
                 zainteresowały Rastignaca tym żywiej, iż nie było w nich udania. Spodziewał się zastać
                 kobietę ucieszoną jego przybyciem, a ujrzał ją w rozpaczy. Zawód ten ubódł jego ambicję.
                     Mało mam praw do zaufania pani  rzekł po chwili przekomarzania się na temat jej
                 zadumy.  Gdyby jednak obecność moja była nie na rękę, liczę na pani szczerość, iż
                 powiedziałaby mi to pani.
                    45 pletora  nadmierne wypełnienie naczyń krwią.
                                                                         67






                     Niech pan zostanie  rzekła.  Byłabym sama, gdyby pan odszedł. Baron jest na obiedzie
                 gdzieś w mieście, a nie chciałabym być sama, trzeba mi towarzystwa.
                     A co pani?
                     Byłby pan ostatnią osobą, której bym to powiedziała!  wykrzyknęła.
                     Ja chcę wiedzieć. Koniecznie. W takim razie muszę grać jakąś rolę w tej tajemnicy?
                    Może! Ale nie  dodała  to jedna z owych domowych sprzeczek, które należy pogrzebać
                 na dnie serca. Czy nie mówiłam panu przedwczoraj? Nie jestem szczęśliwa. Złote kajdany są
                 najcięższe ze wszystkich.
                    Kiedy kobieta mówi młodemu człowiekowi, że jest nieszczęśliwa, jeżeli ten młody
                 człowiek jest zuch, dobrze ubrany i ma za tysiąc pięćset franków wolnego czasu w kieszeni,
                 musi pomyśleć sobie to, co sobie powiedział Eugeniusz, i nabiera pewności siebie.
                     Czego pani może pragnąć?  odparł.  Jest pani młoda, piękna, kochana, bogata.
                     Nie mówmy o mnie  rzekła, wstrząsając posępnie głową. Zjemy obiad razem, sam na
                 sam, pójdziemy słuchać najrozkoszniejszej muzyki. Podobam się panu?  dodała, wstając i
                 ukazując suknię z białego kaszmiru w perski deseń, wykwintną i bogatą.
                     Chciałbym, aby pani cała była moją  rzekł Eugeniusz. Jest pani urocza.
                     Zrobiłby pan smutny nabytek  rzekła, uśmiechając się z goryczą.  Nic tu nie zwiastuje
                 panu nieszczęścia, a jednak mimo pozorów jestem w rozpaczy. Zgryzoty odbierają mi sen,
                 zrobię się brzydka.
                     Och! To niemożliwe  rzekł student.  Ale ciekaw jestem poznać te troski, których
                 oddana miłość nie zdołałaby zatrzeć.
                     Ach, gdybym je zwierzyła, uciekłby pan ode mnie  rzekła.  Teraz kocha mnie pan
                 jedynie, ot tak, dla rozrywki, jak to zwykle mężczyźni; ale gdyby pan kochał naprawdę, to
                 byłaby dla pana rozpacz. Widzi pan, że trzeba milczeć. Zlituj się  dodała  mówmy o czym
                 innym. Pokażę panu mieszkanie.
                     Nie, zostańmy tu  odparł Eugeniusz siadając na kozetce u kominka obok pani de
                 Nucingen, której rękę ujął śmiało.
                    Pozwoliła mu ją wziąć, oparła ją nawet na ręce młodego człowieka z siłą, która zdradzała
                 wzruszenie.
                     Pani Delfino  rzekł Rastignac  jeżeli pani ma zgryzoty, powinna mi je pani zwierzyć.
                 Chcę pani dowieść, że kocham panią dla niej samej. Albo mi pani opowie swoje troski, abym
                 je mógł rozproszyć, choćby trzeba było zabić sześciu ludzi, albo wyjdę stąd i więcej nie
                 wrócę.
                     Więc dobrze!  wykrzyknęła, uderzając się ręką w czoło, jakby pod wpływem
                 rozpaczliwej myśli.  Poddam pana próbie natychmiast. Tak  rzekła do siebie  zostaje tylko
                 ten środek.
                    Zadzwoniła.
                     Powóz pana barona zaprzężony?  rzekła do lokaja.
                     Tak, proszę jaśnie pani.
                     Biorę go. Dacie panu mój powóz i konie. Obiad dopiero o siódmej.
                     Niech pan idzie ze mną  rzekła do Eugeniusza, który myślał, że śni, znalazłszy się w
                 powozie pana de Nucingen obok tej kobiety.  Do Palais-Royal  rzekła do woźnicy 
                 niedaleko Komedii.
                    W drodze Delfina zdradzała niepokój, uchylała się od odpowiedzi na tysięczne pytania
                 Eugeniusza, który nie wiedział, co myśleć o tym niemym, zaciętym, tępym oporze.
                     Wymyka mi się  powiadał sobie.
                    Skoro powóz się zatrzymał, baronowa objęła studenta wzrokiem, który nakazał milczenie
                 jego szalonym wybuchom; Eugeniusz był jak nieprzytomny.
                     Kocha mnie pan naprawdę?  rzekła.
                     Tak  odparł, pokrywając niepokój, który go ogarniał.
                                                                         68






                     Nie pomyśli pan nic złego o mnie, czego bądź zażądałabym od pana?
                     Nie.
                     Będzie mi pan posłuszny?
                     Ślepo.
                     Był pan kiedy w domu gry?  rzekła drżącym głosem.
                     Nigdy.
                     Ach, oddycham. Będzie pan miał szczęście. Oto moja sakiewka  rzekła.  Weźże pan!
                 Jest tam sto franków: to wszystko, co posiada ta kobieta tak szczęśliwa. Idź pan do domu gry,
                 nie wiem gdzie to, ale wiem, że w Palais-Royal. Postaw pan sto franków w grze, którą
                 nazywają ruletką, i strać wszystko albo przynieś mi sześć tysięcy. Opowiem panu swoje
                 zgryzoty, skoro wrócisz.
                    Niech mnie diabeł porwie, jeżeli rozumiem cokolwiek, ale będę pani posłuszny  rzekł,
                 kryjąc tę radosną myśl: Kompromituje się ze mną, nie będzie mogła niczego mi odmówić.
                    Eugeniusz bierze ładną sakiewkę, pędzi pod numer dziewięć wypytawszy się w jakimś
                 magazynie o najbliższy dom gry. Wchodzi, oddaje kapelusz, następnie pyta, gdzie jest
                 ruletka. Ku zdumieniu bywalców garson prowadzi go do podłużnego stołu. Eugeniusz,
                 któremu przyglądają się wszyscy, pyta bez ceremonii, gdzie się stawia.
                     Jeżeli pan położy ludwika na jeden z tych numerów i numer wyjdzie, otrzyma pan
                 trzydzieści sześć ludwików  objaśnił go czcigodny siwy starzec.
                    Eugeniusz rzucił sto franków na cyfrę swego wieku, dwadzieścia jeden. Krzyk zdumienia
                 rozległ się, zanim miał czas ochłonąć. Wygrał, nie wiedząc o tym.
                     Zabierz pan swe pieniądze  rzekł starzec  nie wygrywa się dwa razy przy tym
                 systemie.
                    Eugeniusz ujmuje grabki, jakie mu podał starszy pan, ściąga ku sobie trzy tysiące sześćset
                 franków i wciąż nie mając pojęcia o grze stawia na czerwone. Galeria przygląda mu się z
                 zazdrością, widząc, że gra dalej. Koło obraca się, wygrywa znowu i bankier rzuca mu znowu
                 trzy tysiące sześćset franków.
                     Masz pan siedem tysięcy dwieście franków  szepnął mu starszy pan.  Wierzaj mi,
                 wycofaj się pan, czerwone przeszło już osiem razy. Gdybyś był miłosierny, odwdzięczyłbyś
                 się za dobrą radę, wspomagając byłego napoleońskiego prefekta, który znajduje się w
                 ostatniej nędzy.
                    Rastignac oszołomiony pozwala człowiekowi o siwych włosach zabrać dziesięć ludwików
                 i schodzi z siedmioma tysiącami, nie rozumiejąc jeszcze nic, ale zdumiony swym szczęściem.
                    I cóż! Gdzie mnie pani wiezie teraz?  rzekł pokazując siedem tysięcy franków pani de
                 Nucingen, skoro zamknięto drzwiczki.
                    Delfina objęła go szalonym uściskiem i ucałowała żywo, ale bez namiętności.
                     Ocalił mnie pan!
                    Łzy radości spłynęły jej obficie po licach.
                     Powiem ci wszystko, mój przyjacielu. Będziesz moim przyjacielem, nieprawdaż?
                 Widzisz     mnie    bogatą,   otoczoną     dostatkiem,     niczego    mi    nie   zbywa,    tak   się  wydaje
                 przynajmniej! Otóż wiedz, że pan de Nucingen nie zostawia mi do rozporządzenia ani
                 szeląga: opłaca cały dom, powozy, loże; daje mi za mało na toalety, chce mnie przez
                 wyrachowanie trzymać w tajemnej nędzy. Jestem nadto dumna, aby go błagać. Czyż nie
                 byłabym ostatnią z ostatnich, gdybym kupowała jego pieniądze za cenę, po jakiej chce mi je
                 sprzedawać! W jaki sposób ja, mając posagu siedemset tysięcy franków, dałam się ograbić?
                 Przez dumę, przez wzgardę. Jesteśmy tak młode, tak naiwne, kiedy zaczynamy życie
                 małżeńskie! Słowa, które trzeba było wyrzec, aby prosić męża o pieniądze, kaleczyły mi usta;
                 nie śmiałam nigdy, zjadałam swoje oszczędności i to, co mi dawał biedny ojciec; potem
                 weszłam w długi. Małżeństwo jest dla mnie najstraszliwszym zawodem, nie mogę panu o tym
                 mówić, niech wystarczy, gdy powiem, że rzuciłabym się z okna, gdyby mi przyszło żyć z
                                                                         69






                 Nucingenem dzieląc z nim sypialnię. Kiedy trzeba mi było przyznać się do długów  ot,
                 zwykłe dłużki kobiece, klejnoty, fantazje (biedne ojczysko przyzwyczaił nas, żebyśmy sobie
                 nie odmawiały niczego)  wycierpiałam męki; wreszcie znalazłam odwagę, żeby wszystko
                 powiedzieć. Czyż nie miałam własnego majątku? Nucingen uniósł się, powiedział, że go
                 rujnuję, ohyda! Byłabym chciała znaleźć się sto stóp pod ziemią. Ponieważ wziął mój posag,
                 zapłacił; ale wyznaczył mi od tego czasu pensję, na którą się zgodziłam, aby mieć spokój.
                 Później chciałam uczynić zadość miłości własnej kogoś, kogo pan zna  rzekła.  Ten
                 człowiek mnie oszukał, prawda; ale byłoby niegodne z mej strony nie uznać szlachetności
                 jego charakteru. Wreszcie rzucił mnie nikczemnie. Nie powinno się nigdy rzucać kobiety,
                 której się cisnęło w rozpaczliwym momencie stos złota! Powinno się ją kochać zawsze! Pan,
                 piękna dwudziestoletnia dusza, pan, młody i czysty, zapytasz, w jaki sposób kobieta może
                 przyjąć złoto od mężczyzny? Mój Boże! Czyż nie jest naturalne wszystko dzielić z istotą,
                 której zawdzięczamy szczęście? Kiedy się ktoś oddał cały, czyż mógłby się troszczyć o
                 cząstkę tej całości? Pieniądz staje się czymś dopiero w chwili, gdy uczucie umiera. Czyż nie
                 jest się związanym na życie? Któż z nas przewiduje rozstanie, gdy ufa, że jest mocno
                 kochanym? Przysięgacie nam wiekuistą miłość: jak wówczas zachować rozdział interesów?
                 Nie wie pan, co wycierpiałam dzisiaj, kiedy Nucingen odmówił mi wręcz sześciu tysięcy; on,
                 który daje je co        miesiąc swej kochance, dziewczynie               z baletu! Chciałam się          zabić.
                 Najszaleńsze myśli przychodziły mi do głowy. Były chwile, że zazdrościłam losu służącej,
                 mojej pokojówce. Udać się do ojca: szaleństwo. Zarżnęłyśmy go obie z Anastazją; biedny
                 ojciec sprzedałby samego siebie, gdyby mógł uzyskać sześć tysięcy. Wtrąciłabym go tylko na
                 próżno w rozpacz. Ocalił mnie pan od wstydu i śmierci, byłam pijana z bólu. Ach, panie,
                 winna byłam panu to wyjaśnienie, postąpiłam sobie z panem jak szalona. Kiedy pan odszedł i
                 kiedym pana straciła z oczu, chciałam uciec pieszo... gdzie? nie wiem. Oto życie połowy
                 kobiet w Paryżu: zbytek na zewnątrz, męczarnie w duszy.                         Znam stworzenia jeszcze
                 nieszczęśliwsze ode mnie. Wszak istnieją kobiety zmuszone prosić kupców o fałszywe
                 rachunki. Inne muszą okradać mężów: jedni myślą, że kaszmir za dwa tysiące franków
                 kosztuje pięćset, drudzy, że kaszmir za pięćset wart jest dwa tysiące. Spotyka się biedne
                 kobiety, które głodzą własne dzieci i ciułają, aby mieć suknię. Ja nie skalałam się dotąd takim
                 oszukaństwem. A teraz moja największa udręka... Są kobiety, które sprzedają się mężom, aby
                 panować nad nimi, ale ja przynajmniej jestem wolna! Gdybym chciała, Nucingen okryłby
                 mnie złotem, a ja wolę płakać z głową na sercu człowieka, którego mogę szanować. Och, dziś
                 wieczór de Marsay nie będzie miał prawa patrzyć na mnie jak na kobietę, którą zapłacił.
                    Wcisnęła twarz w dłonie, nie chcąc pokazać łez Eugeniuszowi, który odkrył jej lica, aby
                 się przyjrzeć: wspaniała była w tej chwili.
                     Mieszać pieniądze w rzeczy serca, czyż to nie jest okropne? Nie będzie mnie pan mógł
                 kochać  rzekła.
                    To pomieszanie dobrych uczuć, które czynią kobietę tak wzniosłą, oraz błędów, do których
                 zmusza ją nasz ustrój społeczny, oszałamiało Eugeniusza. Szeptał słodkie i kojące słowa,
                 podziwiając tę piękną kobietę, tak naiwnie nieostrożną w wybuchu boleści.
                     Nie ukujesz sobie z tego broni przeciw mnie?  rzekła. Przyrzeknij mi.
                     Och, pani, niezdolny jestem...  odparł.
                    Wzięła go za rękę i położyła ją na sercu ruchem pełnym wdzięczności i uroku.
                     Dzięki panu znów jestem wolna i szczęśliwa. Żyłam jak pod uciskiem żelaznej ręki.
                 Chcę teraz żyć skromnie, nic nie wydawać. Będę ci się podobała tak, jak jestem, nieprawdaż?
                 Niech pan to zachowa  rzekła biorąc jedynie sześć banknotów.  Sumiennie biorąc, winna
                 panu jestem tysiąc talarów: umyśliłam sobie; że będziemy grali do połowy.
                    Eugeniusz bronił się jak dziewica. Ale kiedy baronowa rzekła: Będę pana uważała za
                 wroga, jeśli nie chcesz być moim wspólnikiem, wziął pieniądze.
                     To będzie kapitał zakładowy w razie nieszczęścia  rzekł.
                                                                         70






                     Oto słowo, którego się lękam  rzekła blednąc.  Jeśli pan chce, abym czymś była dla
                 pana, przysiąż mi, że nie wrócisz nigdy do szulerni. Boże! Ja miałabym pana pchnąć na złe
                 drogi! Umarłabym z bólu.
                    Przybyli    do domu.       Kontrast tej     nędzy i bogactwa         oszałamiał     studenta;    w   uszach
                 zabrzmiały mu posępne słowa Vautrina.
                     Niech pan siada tutaj  rzekła baronowa, wchodząc do swego pokoju i wskazując
                 kozetkę przy kominku.  Trzeba mi napisać bardzo trudny list! Może mi pan doradzi.
                     Niech pani nic nie pisze  rzekł Eugeniusz.  Niech pani włoży banknoty do koperty,
                 zaadresuje i odeśle przez pannę służącą.
                     Ależ pan jest kochany, nieoceniony człowiek  rzekła. Ach, co to znaczy wychowanie!
                 To, co mi pan poradził, to czystej krwi Beauséant  dodała z uśmiechem.
                     Urocza jest  rzekł do siebie Eugeniusz, coraz bardziej rozkochany.
                    Rozejrzał się po pokoju, który oddychał rozkosznym wykwintem bogatej kurtyzany.
                     Podoba się?  rzekła, dzwoniąc na służącą.  Tereso, zanieś to do pana de Marsaya i
                 oddaj jemu samemu. Jeśli go nie zastaniesz, odniesiesz list z powrotem.
                    Teresa    wyszła     obrzuciwszy      Eugeniusza      sprytnym     spojrzeniem.      Oznajmiono       obiad.
                 Rastignac podał ramię pani de Nucingen i przeszedł z nią do wytwornej jadalni, gdzie zastał
                 ten sam zbytek, który podziwiał u kuzynki.
                     W dniu opery  rzekła  przyjdzie pan zawsze na obiad i będzie mi pan towarzyszył.
                     Przyzwyczaiłbym się do tego słodkiego życia, gdyby ono miało trwać; ale jestem
                 biednym studentem, który musi zdobywać fortunę.
                        Zdobędzie      pan      rzekła   śmiejąc    się.     Widzi    pan,   wszystko     się   układa:   nie
                 spodziewałam się, że będę tak szczęśliwa.
                    Jest w naturze kobiet dowodzić niemożebnego możebnym i niweczyć fakty przeczuciami.
                 Kiedy pani de Nucingen i Rastignac weszli do loży, Delfina miała wyraz zadowolenia, co ją
                 czyniło tak piękną, że sala zaszemrała od owych ploteczek, wobec których kobiety są bezsilne
                 i które często utrwalają rozmyślnie stworzone pozory. Kto zna Paryż, nie wierzy w to, co się
                 tu mówi, a nie mówi o tym, co się tu robi. Eugeniusz ujął baronową za rękę, porozumiewali
                 się uściskami dłoni, udzielając sobie wrażeń, jakie w nich budziła muzyka. Dla nich wieczór
                 ten był upajający. Opuścili teatr razem; pani de Nucingen odwiozła Eugeniusza aż do
                 Nowego Mostu, spierając się z nim przez całą drogę o jedną z owych pieszczot, którymi go
                 tak hojnie obsypała w Palais-Royal. Eugeniusz wymówił jej tę niekonsekwencję.
                     Wówczas  odparła  to była wdzięczność za niespodziewane poświęcenie, teraz byłaby
                 to obietnica.
                     A ty mi nie chcesz dać żadnej, niewdzięczna!
                    Pogniewał się. Gestem zniecierpliwienia, tak czarującym dla kochanka, dała mu do
                 pocałowania rękę: przyjął z dąsem, który zachwycił Delfinę.
                     Do poniedziałku, na balu  rzekła.
                    Idąc pieszo w piękną noc księżycową, Eugeniusz utonął w zadumie. Był szczęśliwy i
                 niezadowolony: szczęśliwy z przygody, której spodziewany wynik dawał mu w ręce jedną z
                 najpiękniejszych      i  najwykwintniejszych         kobiet    w   Paryżu,     przedmiot     jego    pragnień;
                 niezadowolony, że jego zamiary zdobycia fortuny padły: uczuł wówczas całą realność
                 mętnych myśli, którym oddawał się przedwczoraj. Zawód ujawnia zawsze siłę naszych
                 pragnień. Im bardziej Eugeniusz napawał się paryskim życiem, tym mniej godził się zostać
                 biednym      ciurą.  Gniótł    w   kieszeni     banknot    tysiącfrankowy       snując    pasmo     kuszących
                 rozumowań, pozwalających uznać go za swą własność. W końcu zaszedł na ulicę
                 Neuve-Sainte-Genevičve; znalazłszy się na górze ujrzał światło. Ojciec Goriot zostawił otwarte
                 drzwi i zapaloną świecę, aby student nie zapomniał opowiedzieć mu wrażeń. Eugeniusz nic
                 nie ukrywał.
                     Ależ  wykrzyknął ojciec Goriot w szale zazdrości  one myślą, że ja jestem
                                                                         71






                 zrujnowany: toć ja mam jeszcze tysiąc trzysta franków renty! Mój Boże! Biedna mała, czegóż
                 do mnie nie przyszła? Byłbym sprzedał papiery, wzięlibyśmy z kapitału, resztę zmieniłbym
                 na dożywocie. Czemuś nie przyszedł mi powiedzieć?... Jak miałeś serce narażać jej biedne sto
                 franków? Serce się rozdziera! Oto zięciowie! Och, gdybym ich miał w ręku, karki bym im
                 poskręcał. Mój Boże! Płakała, ona płakała?
                     Z głową na mojej kamizelce  rzekł Eugeniusz.
                     Och, daj mi ją pan  rzekł ojciec Goriot.  Jak to! Są tu łzy mojej córki, mojej drogiej
                 Delfiny, która nie płakała nigdy będąc dzieckiem! Och! kupię panu inną, niech jej pan już nie
                 nosi, zostaw mi ją. Wszakże Delfina powinna, wedle kontraktu, korzystać ze swego majątku.
                 Zaraz jutro pójdę do pana Derville, do adwokata. Zażądam stanowczo gwarancji. Znam
                 prawo, jestem stary wilk, pokażę im zęby.
                     Oto, ojcze, tysiąc franków, które chciała mi dać z wygranej. Zachowaj je dla niej, w tej
                 kamizelce.
                    Goriot spojrzał na Eugeniusza, wyciągnął rękę, aby ująć dłoń studenta, na którą uronił łzę.
                     Powiedzie się panu w życiu  rzekł starzec.  Bóg, widzi pan, jak sprawiedliwy. Ja się
                 znam na uczciwości; mogę zapewnić, że mało jest podobnych panu. Chcesz tedy być także
                 moim drogim dzieckiem? No, idź, wyśpij się. Możesz spać, nie jesteś jeszcze ojcem. Ona
                 płakała! Dowiaduję się o tym ja, który najspokojniej zajadałem sobie jak głupiec, gdy ona
                 cierpiała; ja, który sprzedałbym Ojca, Syna i Ducha Świętego, aby oszczędzić jednej łzy im
                 obu!
                     Na honor  rzekł Eugeniusz, układając się do snu  zdaje mi się, że będę całe życie
                 uczciwym człowiekiem. Jest w tym przyjemność, aby iść za głosem sumienia.
                    Jedynie może ci, co wierzą w Boga, czynią dobrze po kryjomu, Eugeniusz zaś wierzył w
                 Boga. Nazajutrz wieczór Rastignac udał się do pani de Beauséant, która zawiozła go do pani
                 de Carigliano. Spotkał się z najuprzejmiejszym przyjęciem marszałkowej, u której zastał
                 panią de Nucingen. Delfina wystroiła się z intencją podobania się wszystkim, aby tym lepiej
                 spodobać     się  Eugeniuszowi, którego spojrzenia czekała, źle ukrywając niecierpliwość.
                 Rozkoszna chwila dla każdego, kto umie odgadywać wzruszenia kobiety. Któż nie lubował
                 się często w tym, aby się ociągać ze słówkiem zachwytu, ukrywać zalotnie swą przyjemność,
                 szukać wyznania w przedłużanym niepokoju, cieszyć się obawami, które rozproszy jednym
                 uśmiechem? Na tym balu student zmierzył nagle wartość swojej pozycji; zrozumiał, że ma
                 stanowisko w świecie będąc niejako uznanym kuzynem pani Beauséant. Podbój pani de
                 Nucingen, który mu już przypisywano, stawiał go na świeczniku; młodzi ludzie mierzyli go
                 zawistnymi      spojrzeniami;     pochwyciwszy        parę   takich   spojrzeń     Eugeniusz     zakosztował
                 pierwszych upojeń miłości własnej. Przechodząc z salonu do salonu, mijając grupy słyszał,
                 jak sławiono jego szczęście. Kobiety przepowiadały mu wszelkie sukcesy. Delfina, lękając się
                 go stracić, przyrzekła mu wieczorem pocałunek, którego tak broniła przedwczoraj. Rastignac
                 otrzymał wiele zaproszeń. Kuzynka przedstawiła go kilku kobietom, które wszystkie miały
                 pretensje do elegancji i których domy uchodziły za miłe; od razu wpadł w największy i
                 najpiękniejszy świat Paryża. Wieczór ten miał dlań urok świetnego debiutu; miał o nim
                 pamiętać do późnej starości, jak młoda dziewczyna wspomina tryumfy pierwszego balu.
                 Kiedy nazajutrz przy śniadaniu opowiadał swoje powodzenia ojcu Goriot wobec pensjonarzy,
                 Vautrin uśmiechał się szatańsko.
                    I pan sądzisz  wykrzyknął ten okrutny mistrz logiki  że złoty młodzieniec może
                 mieszkać przy ulicy Neuve-Sainte-Genevičve, u mamy Vauquer, w gospodzie niezmiernie
                 szacownej pod każdym względem, ani słowa, ale bardzo odległej od światowych splendorów?
                 Nie ma co, dom bogaty, dom piękny swoim dostatkiem i dumny, iż służy za przelotne
                 zamczysko potomkowi Rastignaców; ale, ostatecznie, ulica Neuve-Sainte-Genevičve, zbytek
                 tu jest nieznany; patriarchorama i koniec. Mój młody przyjacielu  rzekł Vautrin ojcowsko
                 drwiącym tonem  jeśli chcesz błyszczeć w Paryżu, musisz mieć trzy konie i tilbury na rano,
                                                                         72






                 karetę wieczór, razem dziewięć tysięcy franków na same wehikuły. Byłbyś niegodny swego
                 losu, gdybyś zostawił tylko trzy tysiące rocznie u krawca, sześćset franków w perfumerii,
                 trzysta u szewca, tyleż u kapelusznika. Co się tyczy praczki, będzie cię kosztowała tysiąc
                 franków. Młodzi ludzie mający powodzenie muszą przestrzegać wzorowo artykułu bielizny:
                 czy to nie jest szczegół najczęściej sprawdzany? Miłość i kościół żądają pięknych obrusów na
                 swoich ołtarzach. Doszliśmy do czternastu tysięcy. Nie mówię, ile stracisz na grę, zakłady,
                 podatki; niepodobna tych drobiazgów liczyć niżej dwóch tysięcy. Prowadziłem to życie,
                 znam jego bilans!... Dodaj do tych pierwszych potrzeb trzysta ludwików na papu, tysiąc
                 franków na dach nad głową. Razem, piękne dziecię, doliczylibyśmy się dwustu pięciu tysięcy
                 na rok, inaczej wleziemy w błoto, ściągniemy na siebie drwiny i możemy pożegnać
                 przyszłość, powodzenie, kochanki! Zapominam służącego i grooma46! Może Krzysztof
                 będzie nosił twoje czułe bileciki? Czy napiszesz je na papierze, którym dotąd się posługujesz?
                 To byłoby samobójstwo. Wierzaj starcowi pełnemu doświadczenia  dodał rinforzando47
                 basem.  Albo przenieś się na cnotliwe poddasze i zawrzyj śluby z pracą, albo obierz inną
                 drogę.
                    I Vautrin mrugnął okiem, zerkając na pannę Taillefer, jakby chcąc streścić w tym
                 spojrzeniu pokusy, które zasiał w sercu studenta. Upłynęło kilka dni, w czasie których
                 Rastignac prowadził życie nad wyraz rozproszone. Jadł prawie co dzień obiad u pani de
                 Nucingen, której towarzyszył w świecie. Wracał o trzeciej lub czwartej rano, wstawał w
                 południe, aby się ubrać, jechał z Delfiną do Lasku, kiedy było ładnie, trwoniąc w ten sposób
                 czas, którego nie znał ceny, i wciągając w płuca wszystkie nauki, wszystkie pokusy zbytku z
                 owym żarem, z jakim niecierpliwy kielich żeńskiego daktyla przyjmuje płodny pyłek swego
                 oblubieńca. Grał grubo, wygrywał lub przegrywał, przyzwyczaił się w końcu do hulaszczego
                 trybu młodych paryżan. Z pierwszych wygranych sum odesłał tysiąc pięćset franków matce i
                 siostrom, dołączając upominki. Mimo iż oznajmił, że chce opuścić gospodę pani Vauquer,
                 tkwił w niej jeszcze pod koniec stycznia i nie wiedział, jak się wydostać. Młodzi ludzie
                 ulegają prawie wszyscy prawu na pozór niewytłumaczonemu, ale którego racja płynie z samej
                 ich młodości i z furii, z jaką rzucają się w życie. Bogaci czy biedni, nigdy nie mają pieniędzy
                 na to, co konieczne, ale znajdują je zawsze na swoje zachcenia. Hojni we wszystkim, co na
                 kredyt, skąpią na rzeczy, które się płaci gotówką, jak gdyby się mścili za to, czego nie mają,
                 trwoniąc wszystko, co mogą mieć. Toteż aby jasno postawić kwestię, student o wiele więcej
                 dba o kapelusz niż o ubranie. Olbrzymi zysk sprawia, że krawiec skłonny jest do kredytu, gdy
                 nikłość sumy czyni kapelusznika najbardziej nieprzystępnym wśród dostawców, z którymi
                 trzeba paktować. Jeżeli młody człowiek rozparty na balkonie olśniewa lornetki ładnych kobiet
                 przepychem kamizelek, wątpliwe jest, czy ma skarpetki: pończosznik to również czerw
                 sakiewki! Rastignac był w tym położeniu. Zawsze pusta dla pani Vauquer, zawsze pełna dla
                 wymagań       próżności     sakiewka     jego    przechodziła     fazy    księżycowe,      w   niezgodzie     z
                 najnaturalniejszymi wypłatami. Aby opuścić cuchnącą i plugawą gospodę, która co dnia
                 upokarzała jego pretensje, czyż nie musiałby spłacić należności i urządzić wykwintnego
                 apartamentu? Było to wciąż niemożliwe. Aby wydostać pieniądze na grę, Rastignac umiał
                 kupować na kredyt złote zegarki i łańcuszki, drogo opłacane z wygranej, które niósł do
                 lombardu, owego ponurego i dyskretnego przyjaciela młodzieży; był natomiast bez inwencji i
                 energii, gdy chodziło o to, aby opłacić jedzenie, mieszkanie lub kupić niezbędne w życiu
                 światowca przybory. Pospolita konieczność, długi zaciągnięte na zaspokojone już potrzeby
                 niezdolne były go natchnąć. Jak większość tych, co poznali to cygańskie życie, zwlekał do
                 ostatniej chwili z wyrównaniem należytości świętych dla mieszczucha. Tak robił Mirabeau,
                 który płacił rachunek za chleb aż wówczas, kiedy się zjawił w piorunującej formie pozwu. W
                    46 groom  chłopak do koni (ang.).
                    47 rinforzando  mocniejszym głosem (wł.).
                                                                         73






                 tej epoce Rastignac stracił już gotowiznę i wszedł w długi. Student zaczynał rozumieć, że nie
                 podobna mu będzie prowadzić tej egzystencji bez stałych źródeł dochodu. Ale wzdychając
                 nad utrapieniami swej kruchej sytuacji, niezdolny był wyrzec się rozkoszy tego życia, chciał
                 je podtrzymać za wszelką cenę. Przypadki, na które liczył rojąc o fortunie, stawały się
                 chimeryczne, rzeczywiste zaś przeszkody rosły. Poznając sekrety domowe państwa de
                 Nucingen, przekonał się, iż aby znaleźć w miłości narzędzie fortuny, trzeba wypić całą czarę
                 bezwstydu i wyrzec się szlachetnych pojęć, które są rozgrzeszeniem błędów młodości. To
                 życie, świetne na zewnątrz, ale żarte wszystkimi tasiemcami wyrzutu, życie, którego ulotne
                 słodycze okupował drogo ciągłymi zgryzotami, stało mu się nałogiem, tarzał się w nim
                 czyniąc sobie,      jak   Wartogłów      La   Bruyere'a48,    legowisko     w błotnym        rowie;   ale,  jak
                 Wartogłów, dotąd walał jedynie odzież.
                    Zabiliśmy tedy mandaryna?  rzekł doń pewnego dnia Bianchon, wstając od stołu.
                     Jeszcze nie  odparł  ale rzęzi.
                    Student wziął to za żart, a nie było to żartem! Eugeniusz, który pierwszy raz od dłuższego
                 czasu jadł w domu, trwał przez cały czas posiłku w zadumie. Zamiast wyjść po deserze, został
                 w jadalni z panną Taillefer, rzucając od czasu do czasu wymowne spojrzenia w jej stronę.
                 Kilku pensjonarzy siedziało jeszcze przy stole i jadło orzechy, inni przechadzali się, wiodąc
                 rozpoczęte dyskusje. Jak co wieczora, każdy opuszczał pokój, kiedy chciał, zależnie od
                 zainteresowania rozmową albo ociężałością trawienia. W zimie rzadko zdarzało się, aby
                 jadalnia opróżniła się przed ósmą: o tej porze cztery kobiety zostawały same i wynagradzały
                 sobie milczenie, które niewieścia skromność                narzucała im w towarzystwie             mężczyzn.
                 Uderzony zadumą studenta, Vautrin został w jadalni, mimo iż zrazu miał się do wyjścia; ale
                 uczynił to w ten sposób, aby nie być widzianym przez Eugeniusza. Po czym, zamiast
                 przyłączyć się do ostatniej grupy odchodzących, przyczaił się podstępnie w salonie. Czytał w
                 duszy studenta i przeczuwał zwrot. Rastignac znajdował się w owym niezdecydowanym
                 położeniu, jakie poznało z pewnością wielu młodych. Wiedziona uczuciem czy zalotnością
                 pani de Nucingen wiodła go przez wszystkie męki namiętności, rozwijając niewieścią
                 dyplomację praktykowaną w Paryżu. Naraziwszy się na plotki, aby zagarnąć kuzyna pani de
                 Beauséant, wahała się z udzieleniem mu w rzeczywistości praw, którymi na pozór się cieszył.
                 Od miesiąca drażniła tak skutecznie zmysły Eugeniusza, iż wreszcie dosięgła jego serca. O ile
                 w pierwszych chwilach student uważał się za zwycięzcę, z czasem pani de Nucingen stała się
                 silniejsza, za pomocą tego manewru, który poruszał w Eugeniuszu złe i dobre uczucia owego
                 podwójnego czy potrójnego człowieka, jaki znajduje się w każdym młodym paryżaninie.
                 Wyrachowanie? Nie; kobiety są zawsze szczere, nawet w fałszu, bo zawsze są posłuszne
                 jakiemuś naturalnemu uczuciu. Może Delfina dawszy młodemu człowiekowi taką władzę i
                 okazawszy mu zbyt wiele sympatii szła za głosem godności, która nakazywała jej albo cofnąć
                 swe ustępstwa, albo przynajmniej je odwlec. Tak naturalne jest u paryżanki, w chwili gdy
                 ponosi ją namiętność, wahać się, doświadczać serca tego, któremu ma wydać swą przyszłość!
                 Wszystkie nadzieje pani de Nucingen doznały zawodu za pierwszym razem, młody egoista
                 nie ocenił jej wierności. Miała prawo być nieufną. Może w zachowaniu się Eugeniusza, który
                 pod wpływem powodzeń stał się próżny, spostrzegła odcień lekceważenia, spowodowanego
                 okolicznościami ich stosunku. Pragnęła zapewne                   wydać    się imponującą tak młodemu
                 chłopcu, być wielką wobec niego, ona, tak długo mała wobec tego, który ją rzucił! Nie
                 chciała, aby Eugeniusz uważał ją za łatwą zdobycz właśnie dlatego, że wiedział, iż należała
                 do de Marsaya. Tam była łupem rozrywki,                     miłostki   prawdziwego       potwora, młodego
                 rozpustnika; obecnie sprawiało jej rozkosz przechadzać się po kwitnących alejach miłości,
                 podziwiać     ich   perspektywy,      słuchać   ich   delikatnego     drżenia    i dać    się  długo    pieścić
                 niewinnym powiewom. Prawdziwa miłość płaciła za mękę miłości zwodniczej. Ten paradoks
                    48 jeden z typów ludzkich opisanych w Charakterach tegoż autora.
                                                                         74






                 będzie, na nieszczęście, częsty, jak długo mężczyźni nie zdadzą sobie sprawy, ile kwiatów
                 koszą w duszy młodej kobiety pierwsze zawody. Jakiekolwiek zresztą były jej pobudki,
                 Delfina igrała z Rastignakiem i znajdowała w tym przyjemność zapewne dlatego, iż
                 wiedziała, że jest kochana, i miała świadomość, że może zakończyć zgryzoty kochanka wedle
                 swego królewskiego kaprysu kobiety. Przez szacunek dla samego siebie, Eugeniusz nie
                 chciał, aby jego pierwsza bitwa miała się skończyć porażką; upierał się jak strzelec, który
                 chce bezwarunkowo zastrzelić kuropatwę na swym pierwszym w życiu polowaniu. Jego lęki,
                 jego podrażniona ambicja, udane lub prawdziwe rozpacze, wszystko przywiązywało go do tej
                 kobiety. Cały Paryż uważał go za kochanka pani de Nucingen, on zaś nie był z nią ani na krok
                 bliżej niż pierwszego dnia. Nie wiedząc jeszcze, że zalotność kobiety daje niekiedy więcej
                 korzyści, niż miłość jej daje rozkoszy, wpadał w niedorzeczną wściekłość. Nowalie tej
                 kokieterii, w okresie gdy kobieta wzdraga się jeszcze przed miłością, stawały się dlań równie
                 kosztowne, jak były zielone, kwaskowate i rozkoszne w smaku. Niekiedy, widząc się bez
                 grosza, bez przyszłości, myślał, wbrew głosowi sumienia, o fortunie, której możliwość ukazał
                 mu Vautrin w małżeństwie z panną Taillefer. Otóż Eugeniusz znajdował się wówczas w
                 chwili, gdy nędza przemawiała tak głośno, iż uległ prawie mimo woli pokusom straszliwego
                 sfinksa, którego spojrzenia działały nań magnetycznie. Skoro Poiret i panna Michonneau
                 udali się do siebie, Rastignac  w mniemaniu, że nie ma nikogo w pokoju prócz pani Vauquer
                 i pani Couture, która drzemiąc przy piecu robiła włóczkowe mitenki, spojrzał na pannę
                 Taillefer tak, że dziewczyna spuściła oczy.
                     Czy pan ma jakie zmartwienie, panie Eugeniuszu?  rzekła Wiktoryna po chwili
                 milczenia.
                     Któż nie ma swoich zmartwień?  odparł Rastignac.  Gdybyśmy my, młodzi, mogli
                 mieć    pewność,     że   ktoś    nas   prawdziwie      kocha,    z   oddaniem      zdolnym      wynagrodzić
                 poświęcenia, do jakich zawsze jesteśmy gotowi, nie istniałyby dla nas zgryzoty.
                    Panna Taillefer rzuciła mu za całą odpowiedź spojrzenie zgoła niedwuznaczne.
                     Pani, panno Wiktoryno, czuje się pewną swego serca dziś, ale czy mogłaby zaręczyć, że
                 się ono nie zmieni?
                    Uśmiech zjawił się na wargach biednej dziewczyny, niby promień, który wytrysnął z
                 duszy, i tak rozświetlił jej twarz, że Eugeniusz przeraził się tego wybuchu uczucia.
                     Jak to! Gdyby jutro była pani bogata i szczęśliwa, gdyby olbrzymia fortuna spadła z
                 chmur na panią, kochałabyś jeszcze ubogiego młodego człowieka, który ci był miły w czasie
                 twoich smutnych dni?
                    Skinęła z wdziękiem głową.
                     Młodego człowieka bardzo nieszczęśliwego?
                    Nowy znak.
                     Cóż za niedorzeczności pan wyplata?  krzyknęła pani Vauquer.
                     Niech nas pani zostawi  odparł Eugeniusz.  My się rozumiemy.
                     Czyżby to były zrękowiny między kawalerem Eugeniuszem de Rastignac a panną
                 Wiktoryną Taillefer?  rzekł Vautrin grubym głosem, ukazując się nagle w drzwiach jadalni.
                     Och! Przestraszył mnie pan  rzekły równocześnie pani Couture i pani Vauquer.
                     Uczyniłbym niezgorszy wybór  odparł, śmiejąc się Eugeniusz, którego głos Vautrina
                 przejął najboleśniejszym wzruszeniem, jakiego kiedykolwiek doznał w życiu.
                     Bez niemądrych żartów, panowie!  rzekła pani Couture.  Moje dziecko, idziemy do
                 siebie.
                    Pani Vauquer udała się za stołowniczkami, aby oszczędzić świecy i ognia, spędzając
                 wieczór w ich pokoju. Eugeniusz znalazł się sam na sam z Vautrinem.
                     Wiedziałem, że do tego dojdziesz  rzekł ów człowiek, zachowując niezmąconą zimną
                 krew.  Ale słuchaj pan! I ja mam swoją delikatność, jak każdy inny. Nie decyduj się w tej
                 chwili, nie jesteś w normalnym usposobieniu. Masz długi. Nie chcę, abyś mi się oddał w ręce
                                                                         75






                 pod wpływem namiętności, z rozpaczy; chcę, byś to uczynił z wyrozumowania. Może panu
                 trzeba jakiego tysiąca talarów? Ot, chce pan?
                    Demon wydobył z kieszeni pulares i wyjął trzy banknoty, którymi błysnął przed oczami
                 studenta. Eugeniusz znajdował się w straszliwym położeniu. Winien był margrabiemu
                 d'Ajuda i hrabiemu de Trailles sto ludwików przegranych na słowo. Nie miał ich, nie śmiał
                 iść wieczór do pani de Restaud, gdzie go oczekiwano. Był to jeden z owych wieczorów bez
                 ceremonii, gdzie się chrupie ciasteczka, pije herbatę, ale gdzie można przegrać sześć tysięcy
                 franków w wista.
                     Panie  rzekł Eugeniusz, ukrywając z trudem konwulsyjne drżenie  po tym, co mi pan
                 zwierzył, rozumie pan, że niepodobna mi zaciągać wobec niego zobowiązań.
                     Brawo! Uczyniłbyś mi przykrość, mówiąc inaczej  odparł kusiciel.  Wspaniały z ciebie
                 młodzieniec, delikatny, dumny jak lew, a słodki jak panienka. Piękny łup dla diabła! Lubię
                 ten gatunek. Jeszcze parę refleksji z zakresu wysokiej polityki, a ujrzysz świat, jakim jest.
                 Odgrywając komedię cnoty, człowiek wyższy czyni zadość wszystkim swoim zachceniem,
                 wśród hucznego oklasku głupców cisnących się na parterze. Za niewiele dni będziesz należał
                 do nas. Och! Gdybyś chciał zostać moim uczniem, doprowadziłbym cię do wszystkiego.
                 Ledwie byś powziął pragnienie, już byłoby ziszczone, czegokolwiek mógłbyś sobie życzyć:
                 zaszczytów, fortuny, kobiet... Podalibyśmy ci całą cywilizację w formie ambrozji. Byłbyś
                 naszym pieszczonym dzieckiem, beniaminkiem, dalibyśmy się wszyscy z przyjemnością
                 zatracić dla ciebie. Zmiażdżylibyśmy wszystko, co by ci było przeszkodą. Masz skrupuły,
                 bierzesz mnie zatem za zbrodniarza? Otóż człowiek, który posiadł tyleż uczciwości, ile ty jej
                 masz jeszcze we własnym mniemaniu, wielki Turenne49, wchodził, nie sądząc, aby mu to
                 ubliżało, w konszachty z opryszkami. Nie chcesz mi być zobowiązany, co? O to mniejsza 
                 ciągnął Vautrin, uśmiechając się.  Weź te świstki i napisz tutaj  rzekł, wyjmując weksel  o
                 tu, w poprzek: Akcept na sumę trzech tysięcy pięciuset franków, płatny za rok od daty. I
                 połóż datę! Procent jest dość pokaźny, aby ci odjąć wszelki skrupuł; możesz mnie nazywać
                 lichwiarzem i zwolnić się od wszelkiej wdzięczności. Pozwalam ci gardzić mną dzisiaj, z tą
                 pewnością, że później będziesz mnie kochał. Znajdziesz we mnie owe bezbrzeżne przepaści,
                 owe potężne skupienia uczuć, które głupcy nazywają występkiem; ale nie ujrzysz mnie nigdy
                 tchórzem ani niewdzięcznikiem. Bo nie jestem ani pionkiem, ani laufrem, lecz wieżą, mój
                 chłopcze.
                     Cóż za człowiek z pana!  wykrzyknął Eugeniusz.  Urodziłeś się chyba po to, aby mnie
                 dręczyć.
                     Ależ nie, ja jestem dobry człeczyna, który chce się upaćkać, abyś ty mógł zostać czysty
                 od błota na całe życie. Spytasz, czemu to poświęcenie? Dobrze, powiem ci to po cichu,
                 kiedyś, w samo ucho. Zdumiałem cię raz, pokazując ci mechanizm społeczeństwa; ale twój
                 pierwszy lęk przejdzie jak strach rekruta na polu bitwy. Nauczysz się patrzeć na ludzi jak na
                 żołnierzy, gotowych zginąć dla służby tych, którzy się sami namaszczą na królów. Czasy
                 zmieniły się bardzo! Niegdyś mówiło się do zucha: Oto sto talarów, sprzątnij mi tego
                 jegomościa;      i  wieczerzało     się   spokojnie    skrywszy      pod   ziemię    człowieka     za   jedno
                 skrzywienie. Dziś ofiaruję ci fortunę w zamian za skinienie głowy, które nie naraża cię w
                 niczym, i ty się wahasz! Miękka epoka!
                    Eugeniusz podpisał weksel i wręczył go w zamian za banknoty.
                     Więc dobrze, teraz pomówmy rozsądnie  ciągnął Vautrin.  Chcę, od dziś za kilka
                 miesięcy, puścić się do Ameryki uprawiać tytoń. Przyślę co trochę cygar jako przyjacielski
                 upominek. Jeżeli zrobię majątek, będę ci pomagał. Jeżeli nie będę miał dzieci (rzecz
                 prawdopodobna, nie palę się do tego, aby utrwalać rasę), zapiszę ci majątek. Czy to się
                 nazywa przyjaźń? Tak, ja ciebie kocham. Mam namiętność poświęcania się. Już to robiłem.
                    49 Henry Turenne  marszałek Francji.
                                                                         76






                 Widzisz, chłopcze, ja żyję w sferze wyższej niż inni. Uważam czyny za środki, a widzę
                 jedynie cel. Co jest dla mnie człowiek?  Ot tyle!  rzekł strzelając paznokciem o ząb. 
                 Człowiek to wszystko lub nic. Mniej niż nic, kiedy się nazywa Poiret: można go zdeptać jak
                 pluskwę, jest płaski i cuchnie. Ale człowiek jest bogiem, kiedy jest podobny do ciebie: to już
                 nie okryty skórą automat, to teatr, na którym poruszają się najpiękniejsze uczucia, a ja żyję
                 jedynie uczuciami. Uczucie  czyż to nie jest świat zawarty w myśli? Patrz na ojca Goriot:
                 córki są dlań całym światem, nitką, która go porusza. Otóż dla mnie, który dobrze zgłębiłem
                 życie, istnieje tylko jedno rzeczywiste uczucie: przyjaźń między dwoma mężczyznami. Piotr i
                 Jaffier50 oto moja namiętność. Umiem Wenecję ocaloną na pamięć. Czyś dużo widział ludzi
                 tęgich,   aby    kiedy    kamrat    im    powie:    Chodźmy       pochować      człowieka!,      poszli   nie
                 mruknąwszy słowa i nie nudząc go morałami? Ja to zrobiłem. Nie mówiłbym do każdego w
                 ten sposób. Ale ty jesteś człowiek wyższy, można ci wszystko powiedzieć, umiesz zrozumieć.
                 Nie będziesz długo sterczał w tych bajorach, w których żyją płazy, jakie nas tu otaczają. A
                 zatem wszystko ułożone. Ożenisz się. Niech każdy z nas dobędzie swojej klingi! Moja jest z
                 żelaza i nie mięknie nigdy, he, he!
                    Vautrin wyszedł, nie chcąc słyszeć przeczącej odpowiedzi studenta, aby mu zostawić
                 swobodę. Można by rzec, iż zna tajemnicę owych wzdragań, walk, w które ludzie stroją się
                 przed sobą i które pomagają im usprawiedliwić naganne czynności.
                     Niech robi, co mu się podoba, to pewna, że się nie ożenię z panną Taillefer  rzekł sobie
                 Eugeniusz.
                    Przeszedłszy wzruszenia gorączki, spowodowanej myślą o sojuszu z tym człowiekiem,
                 który budził w nim wstręt, ale który rósł w jego oczach cynizmem poglądów i odwagą, z jaką
                 ogarniał społeczeństwo, Rastignac ubrał się, posłał po dorożkę i pojechał do pani de Restaud.
                 Od kilku dni kobieta ta zdwoiła uprzejmość dla młodego człowieka, którego każdy krok był
                 postępem w sercu wielkiego świata i którego wpływ zapowiadał się na przyszłość groźnie.
                 Zapłacił dług panom de Trailles i d'Ajuda, grał w wista do późna i odegrał to, co stracił.
                 Przesądny jak większość ludzi mających przed sobą dzieło życia i stających się mniej lub
                 więcej fatalistami, chciał widzieć w swoim szczęściu nagrodę nieba za wytrwałość, z jaką
                 upierał się zostać na dobrej drodze. Nazajutrz rano skwapliwie spytał Vautrina, czy ma
                 jeszcze ów weksel. Na twierdzącą odpowiedź oddał mu trzy tysiące franków, objawiając dość
                 naturalne zadowolenie.
                     Wszystko idzie dobrze  rzekł Vautrin.
                     Ależ ja nie mam z panem nic wspólnego  rzekł Eugeniusz.
                     Wiem, wiem  przerwał Vautrin.  Jeszcze tkwisz w swoich dzieciństwach! Robisz
                 ceremonie sam ze sobą.
                    W dwa dni później Poiret i panna Michonneau siedzieli na ławce w słońcu w ustronnej alei
                 Botanicznego Ogrodu i rozmawiali z człowiekiem, który słuchaczowi medycyny słusznie
                 wydawał się podejrzany.
                     Droga pani  mówił pan Gondureau  nie rozumiem, skąd biorą się pani skrupuły. Jego
                 ekscelencja pan minister policji...
                      A! Jego ekscelencja pan minister!...  powtórzył Poiret.
                     Tak, jego ekscelencja interesuje się tą sprawą  rzekł Gondureau.
                    Komu nie wyda się dziwne, że Poiret, były urzędnik, wcielenie cnót mieszczańskich,
                 mimo iż wyzuty z mózgu, słuchał dalej rzekomego rentiera z ulicy Buffon, z chwilą gdy ten
                 wymówił słowo policja, odsłaniając w ten sposób fizjonomię szpicla pod maską uczciwego
                 człowieka? Nic prostszego wszakże. Aby lepiej zrozumieć specjalny gatunek, do jakiego,
                 wśród wielkiej rodziny głupców, należał Poiret, wystarczy spostrzeżenie dokonane przez
                    50 Piotr i Jaffier  bohaterowie dramatu Otwaya Wenecja ocalona; po zdekonspirowaniu ich spisku, Jaffier
                 zabija uwięzionego Piotra, chcąc oszczędzić mu tortur, sam zaś popełnia samobójstwo.
                                                                         77






                 wielu obserwatorów, ale dotąd nie utrwalone drukiem. Istnieje naród pióronośny, wciśnięty
                 w budżecie między pierwszym stopniem szerokości, który obejmuje płace tysiąca dwustu
                 franków  rodzaj Grenlandii biurokratycznej a trzecim stopniem, gdzie zaczynają się płace
                 nieco cieplejsze, od trzech do sześciu tysięcy, strefa umiarkowana, gdzie kiełkuje, ba, kwitnie
                 nawet, mimo trudności hodowli, gratyfikacja. Znamiennym rysem, który lepiej ujawnia
                 cherlawą płaskość tego mizernego plemienia, jest rodzaj mimowolnego, machinalnego,
                 instynktownego szacunku dla owego Wielkiego Lamy we wszelkim misterium, znanego
                 urzędnikom z nieczytelnego podpisu pod mianem Jego Ekscelencji Pana Ministra, czterech
                 słów równoznacznych z il Bondo Cani w Kalifie bagdadzkim51. Słowo to w oczach tego
                 płaszczącego się ludu przedstawia potęgę świata, bez odwołania. Jak papież dla chrześcijan,
                 Ekscelencja jest nieomylna w oczach urzędnika; blask, jaki rzuca, udziela się Jej aktom,
                 słowom, tym, które wygłasza się w Jej imieniu, pokrywa wszystko swoim haftem i uprawnia
                 czynności, które nakazuje; miano Ekscelencji, które stwierdza czystość intencyj i świętość
                 zamiarów, służy za paszport najwątpliwszym uczynkom. To, czego ci biedni ludzie nie
                 uczyniliby w swoim interesie, pełnią skwapliwie z chwilą, gdy słowo Jego Ekscelencja
                 pogłaszcze ich uszy. Biurokracja ma swoje bierne posłuszeństwo jak armia swoje: system,
                 który dławi sumienie, unicestwia człowieka i w końcu czyni zeń śrubkę lub mutrę w machinie
                 administracyjnej. Toteż pan Gondureau, który widać znał się na ludziach, poznał rychło w
                 Poirecie jednego w owych tumanów biurokratycznych i wydobył swoje deus ex machina,
                 czarodziejskie miano Jego Ekscelencji, w chwili gdy trzeba było, odsłaniając swoje baterie,
                 olśnić Poireta, który zdawał się samczykiem jejmościanki Michonneau, jak jejmościanka
                 Michonneau samiczką Poireta.
                     Z chwilą gdy sam ekscelencja, Jego Ekscelencja pan minister... A, to całkiem co innego
                  rzekł Poiret.
                     Słyszy pani, co mówi pan Poiret, w którego sądzie pokłada pani zaufanie  podjął
                 rzekomy rentier, zwracając się do panny Michonneau.  Otóż, Jego Ekscelencja ma obecnie
                 pewność, że mniemany Vautrin, zamieszkały z gospodzie Vauquer, jest zbrodniarzem
                 zbiegłym z galer tulońskch, gdzie znają go pod przydomkiem Ołży-Śmierci.
                     A, Ołży-Śmierć?  rzekł Poiret.  Szczęśliwy człowiek, jeżeli zasłużył na to imię.
                     Najzupełniej  odparł agent.  Przydomek ten zawdzięcza szczęściu, z jakim zdołał
                 zawsze ocalić życie wśród ryzykownych przedsięwzięć, na które się ważył. Niebezpieczna
                 sztuka, ho! ho! Posiada on przymioty, które czynią zeń nadzwyczajnego człowieka. Nawet
                 jego skazanie to coś, co przyniosło mu w jego świecie wiele honoru...
                     Więc to człowiek honorowy?  spytał Poiret.
                     Na swój sposób. Zgodził się wziąć na siebie zbrodnię drugiego, fałszerstwo dokonane
                 przez nader urodziwego młodego człowieka, którego bardzo kochał, młodego Włocha nieco
                 lubiącego grę... Młodzian ten wstąpił później do wojska, gdzie zresztą prowadzenie jego było
                 bez zarzutu.
                     Ale jeżeli Jego Ekscelencja pan minister policji ma pewność, że pan Vautrin to jest ów
                 Ołży-Śmierć, po cóż mu jeszcze mojej pomocy!  spytała panna Michonneau.
                     Pewność!  rzekł Pioret.  W istocie, jeżeli minister, jak pan był łaskaw nam
                 oświadczyć, posiada niejaką pewność...
                     Pewność, tego nie można powiedzieć, ale podejrzenie. Zaraz zrozumiecie. Jakub Collin,
                 zwany Ołży-Śmierć, posiada zaufanie trzech galer, które obrały go swoim agentem i
                 bankierem. Ciągnie wielkie zyski z tego rodzaju interesów, które z konieczności wymagają
                 człowieka nacechowanego...
                     A, a! rozumie pani kalambur?  rzekł Poiret.  Vautrin człowiek nacechowany.
                     Rzekomy Vautrin  ciągnął agent  przyjmuje kapitały panów zbrodniarzy, umieszcza je,
                    51 il Bando Cani  zaklęcie z popularnej opery Boieldieu.
                                                                         78






                 przechowuje i trzyma do rozporządzenia tych, którzy zdołają się wymknąć, ich rodzin, jeśli
                 tak postanowili w testamencie, lub kochanek, o ile wydadzą polecenie w tym sensie.
                     Kochanek! Chce pan powiedzieć żon?  zauważył Poiret.
                    Nie, panie. Zbrodniarze posiadają zazwyczaj jedynie nieprawne żony, które zwiemy
                 nałożnicami.
                     Żyją tedy wszyscy w stanie nałożnictwa?
                     Oczywiście.
                     A, wie pan  rzekł Poiret  to skandal, którego pan minister nie powinien cierpieć. Skoro
                 pan masz zaszczyt widywać Jego Ekscelencję, do pana, który zdajesz się przeniknięty
                 duchem filantropii, należy oświecić go co do niemoralnego prowadzenia się tych ludzi,
                 dających w tej mierze bardzo zły przykład reszcie społeczeństwa.
                     Ależ panie, rząd nie trzyma ich na galerach po to, aby służyli za wzór cnót...
                     To prawda. Jednakże, przyzna pan...
                     Pozwól panu mówić, kotusieczku  rzekła panna Michonneau.
                     Rozumie pani tedy sprawę  podjął Gondureau.  Rząd może mieć wielki interes w tym,
                 aby położyć rękę na nielegalnej kasie, która sięga ponoć wcale okazałej kwoty: Ołży-Śmierć
                 inkasuje    znaczne     walory,    przechowując      nie   tylko   sumy,    będące     własnością     licznych
                 towarzyszy, ale także depozyty Stowarzyszenia Dziesięciu Tysięcy...
                     Dziesięć tysięcy złodziei!  wykrzyknął Poiret przerażony.
                     Nie, Stowarzyszenie Dziesięciu Tysięcy jest kompanią złodziei w wielkim stylu, ludzi,
                 którzy operują na wielką skalę i nie biorą się do sprawy, gdy nie ma najmniej dziesięciu
                 tysięcy franków do zarobienia. Kompania ta to śmietanka naszej klienteli, która staje przed
                 sądem przysięgłych. Ci ludzie znają kodeks i nie narażają się nigdy na paragraf o karze
                 śmierci, w razie gdy ich przychwycą. Collin jest ich mężem zaufania, doradcą. Przy pomocy
                 swoich olbrzymich środków człowiek ten zdołał sobie stworzyć własną policję, rozległe
                 stosunki,    które   osłania   nieprzeniknioną      tajemnicą.    Mimo      iż  od   roku   otoczyliśmy      go
                 szpiegami, nie mogliśmy jeszcze przeniknąć jego gry. Jego kasa i talenty służą tedy ciągle po
                 to, aby wspierać występek, dostarczać zasobów zbrodni i utrzymywać armię nicponiów w
                 wojnie ze społeczeństwem. Chwycić Collina i dostać w ręce jego bank, to by znaczyło uciąć
                 zło u samych korzeni. Toteż ta wyprawa stała się sprawą stanu, sprawą polityczną, zdolną
                 okryć chwałą tych, którzy się przyczynią do jej powodzenia. Pan sam, proszę pana, będziesz
                 mógł wrócić do urzędu, zostać sekretarzem komisarza policji, które to czynności nie
                 przeszkodzą panu pobierać nadal emerytury.
                     Ale dlaczego  rzekła panna Michonneau  ten Collin nie ulotni się z kasą?
                     Och!  rzekł agent  gdziekolwiek by się udał, podążyłby za nim człowiek, mający
                 zlecenie zabić go, o ile by okradł galery. Następnie kasy nie da się wykraść tak łatwo, jak się
                 wykrada pannę z dobrego domu. Zresztą Collin to zuch niezdolny uczynić czegoś podobnego,
                 uważałby to sobie za hańbę.
                     Tak  rzekł Poiret  ma pan słuszność, to by go bezwarunkowo okryło hańbą.
                     Wszystko to nie tłumaczy, czemu panowie nie chcecie go po prostu uwięzić  zauważyła
                 panna Michonneau.
                     Zatem, proszę pani, wytłumaczę się jaśniej... Ale  rzekł jej do ucha  niech pani nie
                 pozwoli panu Poiret przerywać, inaczej nigdy nie dojdziemy do końca. Starowina musiałby
                 mieć gruby majątek, aby znaleźć sobie słuchaczy. Ołży-Śmierć, przybywając tutaj, wdział
                 skórę   uczciwego      człowieka,     przedzierzgnął      się  w   paryskiego      mieszczucha,      stanął   w
                 przyzwoitym pensjonacie; to sprytny ptaszek, ho, ho! Nie da się zaskoczyć zatem, pan
                 Vautrin to jest szanowny jegomość, mający znaczniejsze interesy.
                     Oczywiście  rzekł Poiret do siebie.
                     Otóż gdyby się nam zdarzyło pomylić i uwięzić prawdziwego pana Vautrin, minister nie
                 ma ochoty wzburzyć przeciw sobie paryskiego kupiectwa ani opinii. Prefekt policji nie siedzi
                                                                         79






                 zbyt pewnie na krześle, ma wrogów. Gdyby się okazała pomyłka, ci, którzy dybią na jego
                 miejsce, skorzystaliby z ujadań i wrzasku liberalnych pismaków, aby go wysadzić. Chodzi o
                 to, aby sobie tu postąpić jak w sprawie Cogniarda, fałszywego hrabiego de Saint-Hélčne;
                 gdyby to był       prawdziwy hrabia de Saint-Hélčne, ładnie                byśmy     wpadli. Toteż trzeba
                 sprawdzić!
                     Tak, ale na to trzeba panom ładnej kobiety  rzekła żywo panna Michonneau.
                     Ołży-Śmierć nie dałby się wziąć kobiecie  rzekł agent. Zdradzę pani jego tajemnicę:
                 nie lubi kobiet.
                     Ależ nie widzę w takim razie, na co mogę być potrzebna do podobnej konfrontacji, w
                 przypuszczeniu, że zgodziłabym się to uczynić za dwa tysiące franków.
                     Nic łatwiejszego  rzekł nieznajomy.  Doręczę pani flakon zawierający dawkę płynu
                 przyrządzonego        tak,   aby    spowodować        uderzenie      krwi,    które    nie   grozi     żadnym
                 niebezpieczeństwem, a udaje apopleksję. Miksturę tę można domieszać zarówno do wina, jak
                 do kawy. Natychmiast każe go pani przenieść do łóżka i rozbierzesz go dla przekonania się,
                 czy żyje. W chwili gdy pani znajdzie się z nim sama, klapnie go pani po ramieniu, paf! i ujrzy
                 pani, jak wystąpią litery.
                     Ależ to bagatela  rzekł Poiret.
                     I cóż, zgadza się pani?  rzekł Gondureau do starej panny.
                     Ale proszę pana  rzekła panna Michonneau  w razie gdyby nie było liter, czy także
                 dostanę dwa tysiące?
                     Nie.
                     Ile wtedy?
                     Pięćset franków.
                     Robić taką rzecz za tak małą kwotę! Dla sumienia to wychodzi na jedno, a ja muszę
                 uspokoić swoje sumienie.
                     Upewniam pana  rzekł Poiret  że panna Michonneau ma bardzo czułe sumienie, nie
                 mówiąc, iż jest to osoba nader miła i inteligentna.
                     Zatem  podjęła panna Michonneau  niech pan da trzy tysiące, jeżeli to jest Ołży-
                 Śmierć, a nic jeżeli porządny człowiek.
                     Stoi  rzekł Gondureau.  Ale pod warunkiem, że załatwimy się z tym jutro.
                     Jeszcze nie, drogi panie, muszę poradzić się spowiednika.
                     Filutka  rzekł agent wstając z ławki.  Do jutra tedy. A gdyby pani potrzebowała pilno
                 ze mną mówić, przyjdź pani na uliczkę Świętej Anny, w rogu dziedzińca Sainte-Chapelle. Są
                 tylko jedne drzwi. Pytać o pana Gondureau.
                    Bianchon, który wracał z wykładu Cuviera, zwrócił uwagę na oryginalny przydomek Ołży-
                 Śmierć, który dobiegł jego ucha, oraz usłyszał owo: Stoi! słynnego naczelnika policji.
                     Czemu pani nie dobije sprawy? To by dało trzysta franków dożywocia  rzekł Poiret do
                 panny Michonneau.
                     Czemu?  rzekła.  Ależ trzeba się zastanowić. Gdyby pan Vautrin był tym Ołży-Śmierć,
                 może korzystniej byłoby z nim się ułożyć. Tak, ale prosić go o pieniądze, to by znaczyło
                 ostrzec go, a ten człowiek byłby zdolny dać nogę gratis. To byłby szkaradny psikus.
                     Gdybyśmy go nawet uprzedzili  rzekł Poiret  czyż ten jegomość nie mówił, że on jest
                 pod dozorem? Pani zaś straciłaby wszystko.
                    Przy tym  pomyślała panna Michonneau ja nie lubię tego człowieka! Zawsze ma mi
                 tylko coś przykrego do powiedzenia,
                     Ze wszystkich względów  dodał Poiret  tak będzie lepiej. Wedle tego, co mówił ten
                 pan, który wydaje się bardzo przyzwoitym człowiekiem, obowiązkiem obywatelskim jest
                 uwolnić społeczeństwo od zbrodniarza, choćby nawet był pełen cnót. Czym skorupka
                 nasiąknie, tym trąci. Gdyby mu przyszła ochota wymordować nas wszystkich? Toż u diabła!
                 Bylibyśmy winni wszystkich jego mordów, nie licząc, że padlibyśmy pierwsi ich ofiarą.
                                                                         80






                    Panna Michonneau zbyt była pochłonięta myślami, aby słuchać zdań kapiących z ust
                 Poireta niby krople wody przez źle zamknięty kurek. Skoro starzec zaczął serię aforyzmów, a
                 panna Michonneau go nie zatrzymała, mówił ciągle jak automat. Rozpocząwszy jakiś temat
                 przechodził w szeregu nawiasów do tematów zupełnie przeciwnych, bez żadnej konkluzji.
                 Dochodząc do bramy zabrnął w wywody i cytaty, przytaczając szeroko swoje zeznania w
                 sprawie pana Ragoulleau i pani Morin, gdzie go strona wezwała jako świadka. Wchodząc
                 towarzyszka jego zauważyła Eugeniusza zatopionego z panną Taillefer w pogawędce, która
                 tak pochłaniała      oboje, że para       ta nie zwróciła      najmniejszej uwagi na          dwoje starych
                 pensjonarzy mijających jadalnię.
                     Musiało się tak skończyć  rzekła panna Michonneau do Poireta.  Robili do siebie od
                 tygodnia słodkie oczy, aż mdło było patrzeć.
                     Tak  odparł.  Toteż skazano ją.
                     Kogo?
                     Panią Morin.
                     Ja mówię o Wiktorynie  rzekła panna Michonneau, która weszła machinalnie do pokoju
                 Poireta  a pan mi opowiada o pani Morin. Cóż to znowu za jedna?
                     A cóż zawiniła panna Wiktoryna?  spytał Poiret.
                     Zawiniła to, że kocha się w panu de Rastignac i brnie coraz dalej, nie wiedząc, dokąd ją
                 to zaprowadzi, biedną trusię!
                    Tego dnia pani de Nucingen przywiodła Eugeniusza do rozpaczy. W duszy oddał się już
                 zupełnie Vautrinowi, nie chcąc zgłębiać ani pobudek przyjaźni, jaką obdarzył go ten
                 niezwykły człowiek, ani przyszłości podobnego związku. Trzeba było cudu, aby go wydobyć
                 z otchłani, gdzie tkwił już jedną nogą od godziny, wymieniając z panną Taillefer najsłodsze
                 obietnice. Wiktorynie zdawało się, że słyszy głos anioła; niebo się jej otwierało, pensjonat
                 pani Vauquer stroił się fantastycznymi barwami, jakie dekoratorzy dają teatralnym pałacom;
                 kochała, była kochaną, wierzyła w to przynajmniej! I któraż kobieta nie uwierzyłaby jak ona,
                 widząc Rastignaca, słuchając go przez tę godzinę wykradzioną domowym argusom52 ?
                 Pasując się ze swym sumieniem, wiedząc, że czyni źle i chcąc czynić źle, powiadając sobie,
                 że   odkupi    ten błahy grzech szczęściem            kobiety, piękny był        swą rozpaczą,       błyszczał
                 wszystkimi ogniami piekła, które miał w sercu. Szczęściem dlań cud spełnił się: Vautrin
                 wszedł radośnie, wyczytał prawdę w duszy dwojga młodych, których skojarzył kombinacją
                 swego piekielnego geniuszu, ale których radość zmącił nagle, nucąc grubym, szyderczym
                 głosem:
                    Franusia, dzieweczka urocza
                    Skromnością, co bije jej z lic...
                    Wiktoryna pierzchła unosząc tyle szczęścia, ile dotąd zaznała niedoli. Biedna dziewczyna!
                 Uścisk ręki, policzek muśnięty włosami Eugeniusza, szept, od którego uczuła ciepło warg
                 studenta, drżące ramię dokoła kibici, pocałunek, który ześliznął się po szyi, oto zrękowiny jej
                 serca, które przez sąsiedztwo Sylwii, grożącej wtargnięciem do tej promiennej jadalni, były
                 tym    gorętsze,    tym    żywsze,     bardziej    kuszące     niż   najpiękniejsze      dowody      tkliwości
                 opowiedziane w        sławnych historiach miłosnych. Te zadatki uczucia, wedle ładnego
                 wyrażenia naszych przodków, wydawały się zbrodnią nabożnej dziewczynie, spowiadającej
                 się co dwa tygodnie! W godzinę rozrzuciła więcej skarbów duszy, niż później, bogata i
                 szczęśliwa, mogłaby dać oddając całą siebie.
                     Sprawa ubita  rzekł Vautrin do Eugeniusza.  Panicze starli się. Wszystko odbyło się
                    52 domowe argusy  czujni strażnicy. Argus  stuoki strażnik jednej z kochanek Zeusa nasłany przez
                 zazdrosną Herę (mit. gr.).
                                                                         81






                 nader przyzwoicie. Rzecz opinii. Gołąbek obraził mego sokoła. Spotkanie jutro w reducie
                 Clignancourt. O wpół do dziewiątej panna Taillefer odziedziczy miłość i majątek ojca, w
                 chwili gdy będzie spokojnie maczała grzaneczki w rannej kawie. Czy to nie zabawne? Ten
                 mały Tailleferek jest tęgi gracz na szpady; pewny siebie jak cztery tuzy w garści; ale
                 rozciągniemy go ciosem mego wynalazku; ot, podbija się szpadę i jazda w samo czoło.
                 Nauczę cię tego pchnięcia, jest diabelnie użyteczne.
                    Rastignac słuchał tępo i nie mógł nic odpowiedzieć. W tej chwili weszli ojciec Goriot,
                 Bianchon i paru stołowników.
                     Oto jakim cię pragnąłem  rzekł Vautrin.  Wiesz, co robisz. Dobrze, moje orlątko!
                 Będziesz panował nad ludźmi, jesteś mocny, jurny, z pazurami; masz mój szacunek.
                    Chciał go ująć za rękę, Rastignac cofnął żywo swoją i upadł na krzesło blednąc; zdawało
                 mu się, że widzi przed sobą kałużę krwi.
                     Ach, jeszcze grzebiemy się w pieluszkach zwalanych cnotą  rzekł Vautrin po cichu. 
                 Papa    Doliban    ma    trzy   miliony,   znam     cyfrę.   Posag    uczyni    cię  białym     jak  sukienka
                 oblubienicy, i to w twoich własnych oczach.
                    Rastignac nie wahał się już. Postanowił iść uprzedzić w ciągu wieczora pana Taillefer i
                 jego syna. W tej samej chwili, skoro Vautrin go opuścił, ojciec Goriot szepnął mu:
                     Smutny jesteś dziecko! Ja cię rozweselę, czekaj. Chodź. I stary handlarz mąki zapalił
                 swój stoczek53 o lampę. Eugeniusz udał się za nim, wzruszony i zaciekawiony.
                     Wejdźmy do ciebie  rzekł poczciwiec, który wziął u Sylwii klucz od pokoju studenta. 
                 Myślałeś dziś rano, że ona cię nie kocha, co?  ciągnął.  Odprawiła cię gwałtem i ty
                 odszedłeś pogniewany, zrozpaczony. Oj, ty dzieciaku. Ona czekała na mnie. Czy rozumiesz?
                 Mieliśmy iść wykończyć cacy-apartamencik, do którego przeniesiesz się za trzy dni. Nie
                 zdradź mnie. Delfinka chce ci zrobić niespodziankę, ale ja nie mam serca dłużej ci ukrywać.
                 Zamieszkasz przy ulicy d'Artois, dwa kroki od ulicy Saint-Lazare. Będziesz tam jak książę.
                 Wybraliśmy ci mebelki jak dla panny młodej. Dużośmy rzeczy załatwiali od miesiąca, nie
                 mówiąc ci o niczym. Mój adwokat wziął się do rzeczy, Delfinka będzie miała swoich
                 trzydzieści sześć tysięcy rocznie, procent od posagu; zażądam ulokowania jej ośmiuset
                 tysięcy franków w ziemi.
                    Eugeniusz oniemiał; przechadzał się z założonymi rękami po izdebce pełnej nieładu.
                 Ojciec Goriot pochwycił chwilę, w której student odwrócił się doń plecami, i położył na
                 kominku czerwone safianowe puzderko, na którym widniał wyciśnięty w                               złocie herb
                 Rastignaców.
                     Moje drogie dziecko  mówił biedny starowina  naharowałem się koło tego, że niech
                 Bóg zachowa. Ale, widzisz, było w tym wiele egoizmu: ja także chcę coś zyskać na twej
                 przeprowadzce. Nie odmówisz mi, co, jeśli cię poproszę o jedną rzecz?
                     Czego pan żąda!
                     Na piątym piętrze nad twoim mieszkaniem jest pokoik, który do niego należy;
                 zamieszkam tam, nieprawdaż? Robię się stary, za daleko mi do córki. Nie będę cię krępował.
                 Ot, tyle że będę blisko. Będziesz mi mówił o niej co wieczora. To ci nie zrobi przykrości,
                 prawda? Kiedy wrócisz do domu, a ja już będę w łóżku, usłyszę cię, powiem sobie: Przed
                 chwilą rozstał się z moją Delfinką. Był z nią na balu, szczęśliwa jest z nim. Gdybym był
                 chory, byłoby mi balsamem słyszeć, jak wracasz, ruszasz się, wychodzisz. Tyle będzie w
                 tobie z mojej córki! Będę miał tylko dwa kroki, aby się znaleźć na Polach Elizejskich, gdzie
                 jeżdżą co dzień; będę je widział zawsze, teraz spóźniam się niekiedy. A potem ona może
                 przyjdzie czasem do ciebie! Usłyszę ją, ujrzę w rannej sukience, jak śpieszy, jak pomyka niby
                 młoda kotka. Od miesiąca stała się tym, czym była dawniej, młodą dziewczyną, wesołą,
                 rozbawioną. Dusza jej przychodzi do zdrowia, tobie zawdzięcza szczęście. Och! Nie ma
                    53 stoczek  świeczka.
                                                                         82






                 rzeczy, której bym nie zrobił dla ciebie. Przed chwilą, gdyśmy wracali, Delfinka rzekła:
                 Papuśku, jestem bardzo szczęśliwa! Kiedy mi mówią ceremonialnie: ojcze, mrożą mnie;
                 ale kiedy mnie nazywają papuśkiem, zdaje mi się, że widzę je jeszcze małe, wracają mi
                 wszystkie wspomnienia. Bardziej czuję się ich ojcem, wydaje mi się, że jeszcze nie należą do
                 nikogo!
                    Poczciwiec tarł oczy, płakał.
                     Od dawna już nie słyszałem tego słowa, od dawna już nie trzymałem jej pod rękę. Och,
                 tak niedługo będzie dziesięć lat, jak nie szedłem obok żadnej z córek. Jak to miło ocierać się o
                 jej suknię, stosować się do jej kroku, czuć jej ciepło! Towarzyszyłem dziś rano mojej
                 Delfince wszędzie. Chodziłem z nią po sklepach, odprowadziłem ją do domu. Och! Weź mnie
                 do siebie. Czasem może się zdarzyć, że będziesz potrzebował jakiejś usługi: będę tuż. Och!
                 Gdyby ten kloc alzacki umarł, gdyby podagra miała tyle rozumu, aby mu się rzucić na serce,
                 jakaż Delfinka byłaby szczęśliwa! Byłbyś moim zięciem, byłbyś jawnie jej mężem. Och, ona
                 jest taka biedna, nie znalazła nic ze słodyczy życia, rozgrzeszam ją ze wszystkiego. Dobry
                 Bóg musi być zawsze po stronie ojców, którzy bardzo kochają. Ona zanadto cię kocha! 
                 rzekł po pauzie, potrząsając głową.  Po drodze rozmawiała ze mną o tobie. Nieprawdaż,
                 ojczulku, jaki on miły! Jakie ma dobre serce! Czy mówi o mnie? Ba, tomy całe nagadała mi
                 przez ten kawałek drogi! Przelała całe swoje serce w moje. Cały ten rozkoszny ranek nie
                 czułem się stary, lekki byłem jak piórko. Powiedziałem jej, żeś mi oddał owe tysiąc franków.
                 Złota dziecina wzruszona była do łez. Co pan tam ma na kominku? rzekł w końcu ojciec
                 Goriot, który umierał z niecierpliwości, widząc, że Rastignac stoi nieruchomo.
                    Eugeniusz oszołomiony patrzył na sąsiada z otępiałą twarzą. Ten pojedynek oznajmiony
                 na jutro przez Vautrina stanowił tak gwałtowny kontrast ze spełnieniem najdroższych nadziei
                 młodzieńca! Miał uczucie jakiego koszmaru. Obrócił się do kominka, ujrzał puzderko i
                 znalazł wewnątrz śliczny zegarek Brégueta, zawinięty w papier. Na papierze były te słowa:
                    Chcę, aby pan myślał o mnie o każdej godzinie, dlatego że...
                                                                                   Delfina
                    To ostatnie słowo mieściło zapewne aluzję do jakiejś sceny, która zaszła między nimi.
                 Eugeniusz patrzał rozczulony. Herb jego błyszczał w emalii na złotej tafli puzderka. Klejnot
                 ten od tak dawna upragniony, zegarek, kluczyk, kształt, rysunek odpowiadały wszystkim jego
                 marzeniom. Ojciec Goriot promieniał. Przyrzekł                  zapewne     córce, że zda jej sprawę z
                 najmniejszych objawów wrażenia, które niespodzianka uczyni na Eugeniuszu, stary bowiem
                 dzielił z nimi te młode wzruszenia i wydawał się nieomal najszczęśliwszym z trojga. Kochał
                 już Rastignaca za córkę i za siebie.
                     Pójdziesz tam dziś wieczór, ona czeka na ciebie. Ten kloc alzacki wieczerza u swojej
                 tancerki. Ha, ha! Głupią miał minę, kiedy mój adwokat wypalił mu verba veritatis. Łajdak
                 twierdzi, że kocha moją córkę do szaleństwa! Niech jej tknie tylko, a utrupię go.
                    Myśl o tym, że moja Delfinka należy do... (westchnął), popchnęłaby mnie do zbrodni; ale
                 to by nie było zabójstwo człowieka; to głowa wołu na ciele wieprza. Weźmiesz mnie do
                 siebie, nieprawdaż?
                     Tak, poczciwy ojcze Goriot, wiesz dobrze, że cię kocham.
                     Widzę to, och, ty się mnie nie wstydzisz! Pozwól mi się uściskać!
                    I objął studenta.
                     Dasz jej dużo szczęścia, przyrzeknij mi! Pójdziesz do niej dziś wieczór, prawda?
                     Och, tak. Muszę wyjść w interesie, którego niepodobna mi odłożyć.
                     Czy mogę zdać ci się na co?
                     Tak, tak, owszem. Gdy ja pójdę do pani de Nucingen, idź pan do starszego pana
                                                                         83






                 Taillefer, poproś, aby mi zechciał dziś wieczór jeszcze użyczyć rozmowy: mam z nim
                 pomówić w sprawie niesłychanie ważnej.
                     Byłabyż to prawda, młodzieńcze  wykrzyknął ojciec Goriot, mieniąc się na twarzy  że
                 ty się zalecasz do jego córki, jak twierdzą ci tam głupcy na dole?... Do kroćset! Ty nie wiesz,
                 co znaczy pięść starego Goriot. Słuchaj ty: gdybyś nas oszukał, wystarczyłoby mi jedno
                 uderzenie... Och, to niemożliwe.
                     Przysięgam panu, kocham tylko jedną kobietę na świecie  rzekł student.  Przekonałem
                 się o tym dopiero przed chwilą.
                     Och, co za szczęście!  rzekł ojciec Goriot.
                     Ale  rzekł student  syn pana Taillefer ma jutro pojedynek, w którym padnie.
                     Co ciebie to obchodzi?  rzekł Goriot.
                    Ależ trzeba go ostrzec, aby nie pozwolił synowi...  wykrzyknął Eugeniusz.
                    W tej chwili przerwał mu głos Vautrina, który wychylił się na próg, śpiewając:
                    O Ryszardzie, o królu mój!
                    Świat cały cię opuszcza...
                    Bum, bum, tra, ra, bum, bum!
                    Długom wędrował po tym świecie,
                    Zdeptałem go... tra la la...
                    Panowie!  zawołał Krzysztof zupa czeka, wszyscy już przy stole.
                     Krzysztofie  rzekł Vautrin  chodź no, weź na dół flaszkę mego bordeaux.
                     Podoba ci się zegareczek  rzekł ojciec Goriot.  Mała ma gust, co?
                    Vautrin, ojciec Goriot i Rastignac zeszli razem i zajęli wskutek spóźnienia miejsca obok
                 siebie. Podczas obiadu Eugeniusz okazywał najwyższą oziębłość Vautrinowi, mimo iż nigdy
                 ten człowiek, tak miły w oczach pani Vauquer, nie rozwinął tyle humoru. Iskrzył się werwą i
                 zdołał rozruszać wszystkich. Ta pewność, ta zimna krew oszałamiały Eugeniusza.
                     Co panu się dziś zdarzyło najlepszego  spytała pani Vauquer.  Wesół pan jak
                 szczygieł.
                     Zawszem wesół, kiedy robię dobre interesy.
                     Interesy?  rzekł Eugeniusz.
                     Ano, tak. Dostarczyłem partię towaru, która mi przyniesie ładne komisowe. Panno
                 Michonneau  rzekł widząc, że stara panna mu się przygląda  czy jest w mojej fizjonomii
                 coś, co się pani nie podoba, że pani robi do mnie takie amerykańskie oko? Trzeba tylko
                 powiedzieć! Odmienię facjatę, aby pani sprawić przyjemność... Poiret, nie poprztykamy się o
                 to, hę?  rzekł zerkając na urzędnika.
                     Do kaduka! Mógłby pan pozować do Igrającego Herkulesa  rzekł młody malarz do
                 Vautrina.
                    Daję słowo, zgoda! Jeżeli panna Michonneau zgodzi się pozować do Wenus z cmentarza
                 Pčre-Lachaise  odparł Vautrin.
                     A Poiret?
                     Och, Poiret będzie jako Poiret. Poiret, toć to pochodzi od Priapa, boga ogrodów...
                     Et, głupstwa pleciecie  rzekła pani Vauquer.  Lepiej byś pan zrobił, częstując nas
                 swoim bordeaux, którego, widzę, buteleczka wyścibia tam swój nosek. To nam rozweseli
                 serce, nie mówiąc, że dobrze zrobi na żondołek.
                     Panowie  rzekł Vautrin  pani przewodnicząca przywołuje nas do porządku. Pani
                 Couture i panna Wiktoryna nie zgorszą się waszymi płochymi rozmówkami, ale szanujcie
                 niewinność ojca Goriot. Proponuję małą butelczynorama winka bordeaux, które nazwa
                                                                         84






                 Laffitte54 czyni podwójnie cennym, powiedzmy to bez politycznej aluzji. Dalej, Chińczyku!
                  rzekł, patrząc na Krzysztofa, który się nie ruszył.  Sam tu, Krzysztof. Jak to, nie rozumiesz
                 swego imienia? Chińczyku, przynieś napoje!
                     Oto są, proszę pana  rzekł Krzysztof, podając butelkę.
                    Napełniwszy szklankę Eugeniusza i ojca Goriot Vautrin nalał sobie wolno kilka kropel,
                 które wysączył, gdy dwaj sąsiedzi pili; nagle skrzywił się.
                     Tam do kata, czuć je korkiem. Weź to dla siebie, Krzysztofie, i przynieś nam inną, po
                 prawej, wiesz? Jest nas szesnaście osób, przynieś osiem butelek.
                     Skoro pan się tak szarpie  rzekł malarz  ja płacę setkę kasztanów.
                     Och,och!
                     Pi, pi, pi!
                     Prrr!
                    Deszcz wykrzykników posypał się niby iskry fajerwerku.
                     No, mamo Vauquer, dwie flaszeczki szampana!  zakrzyknął Vautrin.
                    Tarara! Właśnie! Dlaczego nie cały dom! Dwie flaszki szampana! Ależ to kosztuje
                 dwanaście franków! Ja tyle nie zarabiam, nie! Ale jeżeli pan Eugeniusz zechce je zapłacić, ja
                 ofiaruję likier.
                     Znamy jej likier, czyści niegorzej manny  rzekł półgłosem medyk.
                     Cicho siedź, Bianchon!  wykrzyknął Rastignac.  Nie mów nic o mannie, bo mi się
                 zbiera na... Dobrze, niech będzie szampańskie, stawiam!  zawołał student.
                     Sylwio  rzekła pani Vauquer  podaj biszkopty i ciasteczka.
                    I tłuczek do orzechów! Nie mamy zębów na panine ciasteczka  rzekł Vautrin.  Znamy
                 je.
                    W jednej chwili wino zaczęło krążyć, biesiadnicy ożywili się, wesołość wzrosła w
                 dwójnasób. Były to dzikie wybuchy śmiechu, wśród których rozlegało się naśladowanie
                 rozmaitych zwierząt. Urzędnik wpadł na pomysł, aby odtworzyć jakiś krzyk paryskich
                 wywoływaczy, który miał podobieństwo miauczeniem kota w marcu; natychmiast osiem
                 głosów ryknęło równocześnie:
                     No-że, no-że ostrzyć!
                     Siemię dla ptaszków, siemię!
                     Wągle, wągle!
                     Porcelanę kleję, fajansy!
                     Garnki drutować!
                     Lo-o-dy! Lo-o-dy!
                     Stare ubrania, ubrania, stare kapelusze!
                    Do wisien, do słodkich!
                    Palma pierwszeństwa przypadła Bianchonowi za nosowy akcent, z jakim wrzasnął:
                     Paraso-o-le! Paraso-o-le!
                    W    kilka   chwil    powstał    oszałamiający      hałas,   gwar    pełen   strzelających     konceptów,
                 prawdziwa opera, którą Vautrin prowadził niby kapelmistrz, mając oko na Eugeniusza i na
                 ojca Goriot, którzy zdawali się już pijani. Z grzbietem opartym o krzesło, obaj spoglądali na
                 ten zamęt z poważną miną, pijąc niewiele; obaj byli pochłonięci tym, co mieli zrobić w ciągu
                 wieczora, a mimo to nie czuli się zdolni podnieść. Vautrin, który śledził spod oka zmiany ich
                 fizjonomii, pochwycił chwilę, w której oczy ich zaczęły się mrużyć i zdawały się bliskie
                 zamknięcia, aby się nachylić do uszu Rastignaca i rzec:
                     Mój chłoptasiu, nie jesteśmy dość ostro kuci, aby walczyć z papą Vautrin, a on zanadto
                 się kocha, aby ci pozwolić robić głupstwa. Kiedym coś postanowił, jeden Pan Bóg jest dość
                 silny, aby mi stanąć w drodze. A, chcieliśmy uprzedzić papę Taillefer, żakowskie głupstwa!
                    54 skojarzenie marki wina Château-Laffitte z nazwiskiem bankiera Jacques'a Laffitte'a.
                                                                         85






                 Piec jest gorący, mąka umiesiona, chleb na szufli; jutro okruszyny będą aż pryskać, gdy
                 zatopimy w nim ząbki; i mielibyśmy przeszkodzić w chwili, gdy się go wsuwa do pieca? O,
                 nie! Jeśli mamy leciutkie wyrzuty sumienia, miną z trawieniem. Podczas gdy będziemy
                 słodko drzemać, pułkownik hrabia Franchessini otworzy ci sukcesję po Michale Taillefer
                 ostrzem szpady. Dziedzicząc po bracie Wiktoryna będzie miała swoich piętnaście tysiączków
                 renty. Wywiedziałem się dobrze o wszystkim i wiem, że spadek po matce wynosi więcej niż
                 trzysta tysięcy...
                    Eugeniusz słuchał tych słów, nie mogąc odpowiedzieć; czuł, że język przykleja mu się do
                 podniebienia, doświadczał niezwalczonej senności; stół i twarze widział jedynie przez mgłę.
                 Niebawem hałas uśmierzył się, stołownicy rozeszli się po jednemu. Następnie, kiedy zostali
                 już tylko pani Vauquer, pani Couture, panna Wiktoryna, Vautrin i ojciec Goriot, Rastignac
                 ujrzał, jak gdyby we śnie, panią Vauquer zajętą zbieraniem butelek, aby zlać z nich resztki, na
                 czym zyskiwała parę butelek całych.
                     Ależ to młode, ależ to ma pstro w głowie!  mówiła wdowa.
                    Było to ostatnie zdanie, jakie mógł zrozumieć Eugeniusz.
                     Jeden pan Vautrin potrafi urządzić taki jubel  rzekła Sylwia.  Dobryś, Krzysztof tam
                 chrapie jak trąba jerychońska!
                     Do widzenia, mamusiu  rzekł Vautrin.  Idę na bulwary podziwiać pana Marty w
                 Dzikiej Górze, wielkiej sztuce przerobionej z Samotnika... Jeżeli pani chce, wezmę panią,
                 również i te damy.
                     Dziękuję panu  rzekła pani Couture.
                     Jak to, paniusiu!  wykrzyknęła pani Vauquer.  Nie jest pani ciekawa ujrzeć sztukę
                 przerobioną      z  Samotnika,       dzieła   napisanego      przez    Atalę    Chateaubrianda55,       które
                 czytałyśmy tak namiętnie? To takie śliczne, że płakałyśmy jak bobry pod lipami zeszłego
                 roku; dzieło moralne, które może tylko zbudować młodą panienkę...
                     Nie wolno nam chodzić do teatru  odparła Wiktoryna.
                     Ho, ho! Ci już mają dość  rzekł Vautrin, poruszając w komiczny sposób głową ojca
                 Goriot i Eugeniusza.
                    Układając głowę studenta na krześle, aby mógł spać wygodnie, ucałował go serdecznie w
                 czoło, nucąc:
                    Spij, duszo ma ukochana,
                    Ja czuwać będę nad twym snem!
                     Boję się, aby się nie rozchorował  rzekła Wiktoryna.
                     Zostań tedy, dziecko, i czuwaj przy nim. To  szepnął jej do ucha  jest obowiązkiem
                 dobrej żony. Ubóstwia cię ten młodzian i będziesz jego kochaną żonusią, przepowiadam ci.
                 Słowem  rzekł głośno  cieszyli się poważaniem w całym kraju, żyli szczęśliwie i mieli
                 dużo dzieci. Oto jak kończą się wszystkie historie miłosne. No, mamusiu  rzekł, obracając
                 się do pani Vauquer, którą uściskał  włóż mama kapelusz, piękną suknię w kwiaty i szal po
                 hrabinie. Ja pójdę sprowadzić dorożkę... Osobiście.
                    I wyszedł, śpiewając:
                    Słońca ty boski promieniu,
                    Co złocisz miłośnie świat...
                     Mój Boże, powiedz paniusia, pani Couture, z tym człowiekiem byłabym szczęśliwa
                 bodaj w czterech gołych ścianach. A to dopiero  rzekła, obracając się w stronę handlarza
                    55 pani Vauquer myli powieść Samotnik d'Arluicourta z Atalą Chateaubrianda.
                                                                         86






                 mąki  ojciec Goriot ululany. Staremu kutwie nigdy nie przyszło do głowy, aby mnie gdzie
                 zaprosić! Ależ on wywali się na ziemię, Panie święty! Także ładnie, aby człowiek w jego
                 wieku tracił rozum. Powie kto, że nie można stracić tego, czego się nie miało... Sylwio,
                 zaprowadźże go do pokoju.
                     Biedny chłopiec  rzekła pani Couture, rozgarniając włosy Eugeniusza, które spadały mu
                 na oczy.  Zupełnie jest jak młoda dziewczyna, nie wie, co hulanka.
                     A, mogę powiedzieć, że od trzydziestu jeden lat, przez które prowadzę pensjonat  rzekła
                 pani Vauquer  wielu młodych ludzi przeszło mi przez ręce, jak to mówią; ale nie widziałam
                 jeszcze takiego milusiego, tak dystyngowanego jak pan Eugeniusz. Jaki on ładny, kiedy śpi!
                 Podnieśże mu pani głowę, pani Couture. Ba! Osuwa się na ramię panny Wiktoryny; jest jakaś
                 opatrzność dla młodych. Jeszcze trochę, a byłby sobie rozbił czoło o poręcz. Ładna byłaby z
                 nich para.
                     Cicho że pani bądź, pani Vauquer!  wykrzyknęła pani Couture.  Mówi pani rzeczy...
                     Ba!  rzekła pani Vauquer  nie słyszy. No, Sylwio, chodź mnie ubrać. Włożę wielki
                 gorset.
                     A ba! Wielki gorset zaraz po obiedzie?  rzekła Sylwia. Nie, niech pani szuka kogo
                 innego, aby panią zasznurował, ja nie mam ochoty mieć pani na sumieniu. Toć pani by mogła
                 życiem to przypłacić.
                     Wszystko jedno, chcę przynieść zaszczyt panu Vautrin.
                     Zatem tak pani kocha swoich spadkobierców?
                     No, Sylwio, nie rezonuj  rzekła wdowa, odchodząc.
                     W jej wieku!  wykrzyknęła kucharka pokazując swoją panią Wiktorynie.
                    Pani Couture i jej pupilka, na której ramieniu spał Eugeniusz, zostały same. Chrapanie
                 Krzysztofa     rozlegało    się  w    cichym    domu     i  stanowiło     kontrast   ze   spokojnym      snem
                 Eugeniusza, który spał tak wdzięcznie, jak dziecko. Szczęśliwa, że sobie może pozwolić na
                 jeden z owych aktów miłosierdzia, w których wyrażają się wszystkie uczucia kobiety i który
                 dawał jej bez winy uczuć serce młodego człowieka bijące na swoim, Wiktoryna miała w
                 fizjonomii coś macierzyńsko-opiekuńczego, co jej dawało odcień dumy. Poprzez tysiąc myśli,
                 które wznosiły się w jej sercu, przebijało burzliwe uczucie rozkoszy, pobudzone wymianą
                 młodego i czystego ciepła.
                     Poczciwe, drogie dziecko!  rzekła pani Couture, ściskając jej rękę.
                    Starsza dama podziwiała tę niewinną i bolesną twarzyczkę, na którą zstąpiła aureola
                 szczęścia. Wiktoryna podobna była do owych naiwnych średniowiecznych malowideł, w
                 których artysta zaniedbuje wszystkie akcesoria i skupia całą magię spokojnego i dumnego
                 pędzla na twarzy, żółtej w tonie, w której wszelako niebo odbija się złotymi błyskami.
                     A przecież on nie wypił więcej niż dwa kieliszki, mamusiu  rzekła Wiktoryna, wodząc
                 ręką po włosach Eugeniusza.
                     Ba, gdyby to był hulaka, moje dziecko, byłby zniósł wino jak inni. To upicie się przynosi
                 mu zaszczyt.
                    Turkot pojazdu rozległ się na ulicy.
                     Mamusiu  rzekła młoda dziewczyna  oto pan Vautrin. Weźmy pana Eugeniusza. Nie
                 chciałabym, aby ten człowiek nas tak zastał: on ma wyrażenia, które brukają duszę, i
                 spojrzenia, które obrażają kobietę, tak jakby ktoś zdzierał z niej suknię.
                     Nie  rzekła pani Couture  ty się mylisz! Pan Vautrin to dzielny człowiek, trochę w
                 rodzaju nieboszczyka Couture, szorstki, ale zacny.
                    W tej chwili Vautrin wszedł bez hałasu i popatrzył na młodocianą parę, którą światło
                 lampy zdawało się pieścić.
                     Ot  rzekł, zakładając ręce na piersiach  oto scena, która byłaby podyktowała piękne
                 stronice dobremu Bernadin de Saint-Pierre, autorowi Pawła i Wirginii. Młodość to piękna
                 rzecz, pani Couture! Biedne dziecko, śpij  rzekł, patrząc na Eugeniusza.  Szczęście
                                                                         87






                 przychodzi niekiedy we śnie. Pani  ciągnął, zwracając się do wdowy  co mnie przywiązuje
                 do tego młodego człowieka, co mnie wzrusza, to że piękność jego duszy jest w harmonii z
                 postacią. Popatrz pani, czy to nie cherubin, który się skłonił na ramię anioła? Godny jest, aby
                 go kochać! Gdybym był kobietą, chciałbym umrzeć (nie, nie ma głupich!), chciałbym żyć dla
                 niego. Kiedy ich tak podziwiam, droga pani rzekł po cichu, nachylając się do wdowy  nie
                 mogę się wstrzymać od myśli, że Bóg stworzył ich dla siebie. Opatrzność posiada bardzo
                 ukryte drogi, zgłębia ludzi do bebechów  wykrzyknął głośno.  Widząc was tak, moje dzieci,
                 zjednoczonych wspólną czystością, wszystkimi ludzkimi uczuciami, powiadam sobie, że
                 niepodobieństwem        jest,  aby    kiedykolwiek      przyszłość     miała   was    rozdzielić.    Bóg    jest
                 sprawiedliwy. Ale  rzekł do młodej dziewczyny  zdaje mi się, że widziałem u pani linię
                 pomyślności. Niech mi pani da rękę, panno Wiktoryno; znam się na chiromancji, nieraz
                 wróżyłem z ręki. No, niech się pani nie boi. Ho, ho! Co ja widzę! Słowo uczciwego
                 człowieka, maluczko, a będziesz jedną z najbogatszych dziedziczek w Paryżu. Obsypiesz
                 szczęściem kogoś, kto cię kocha. Ojciec wzywa cię do siebie. Wychodzisz za mąż za
                 młodego człowieka, pięknego, utytułowanego, który cię ubóstwia.
                    W tej chwili ciężkie kroki zalotnej wdowy przerwały proroctwa Vautrina.
                     Oto mama Vauquerrre, piękna jak gwiazda na firmamencie, wysznurowana jak melon w
                 prążki. Czy nie dławi ociupineczkę?  rzekł, kładąc jej rękę na przedniej brykli56. 
                 Przedsięwzięcie      jest  cokolwiek      stłoczone,    mammusiu!       Jeśli  będziemy      płakać,   nastąpi
                 eksplozja, ale ja pozbieram kawałki z troskliwością antykwarza.
                     Ten człowiek zna język francuskiej galanterii!  rzekła wdowa, pochylając się do pani
                 Couture.
                    Bywajcie, dzieci!  rzekł Vautrin, zwracając się w stronę Eugeniusza i Wiktoryny. 
                 Błogosławię was  rzekł, wyciągając ręce nad ich głowami.  Wierz mi, panienko, to jest coś:
                 życzenia uczciwego człowieka powinny przynieść szczęście. Bóg ich słucha.
                     Bądź zdrowa, droga przyjaciółko  rzekła pani Vauquer do stołowniczki.  Czy sądzi
                 pani  dodała po cichu  że pan Vautrin ma jakie zamiary względem mej osoby?
                     Hm, hm!
                     Och! Droga mamo  rzekła Wiktoryna, wzdychając i patrząc na swoje ręce, kiedy dwie
                 kobiety zostały same  gdyby ten dobry pan Vautrin mówił prawdę!
                     Ależ wystarczyłoby na to  odparła stara dama  jedynie tyle, aby ten potwór, twój brat,
                 spadł na przykład z konia...
                    Och, mamo!...
                     Mój Boże, może to i grzech życzyć złego wrogowi  rzekła wdowa.  Więc dobrze,
                 godzę się ponieść pokutę. Doprawdy, z szczerego serca zaniosłabym kwiaty na jego grób.
                 Niegodziwe serce! Nie ma odwagi ująć się za matką, której schedę przywłaszczył sobie z
                 twoją szkodą dzięki krętactwom ojca. Biedna kuzynka miała ładny majątek. Na twoje
                 nieszczęście w kontrakcie nie uwidoczniono wcale jej wiana.
                     Zbyt ciężko by mi było udźwignąć szczęście, gdyby ono miało kogoś kosztować życie 
                 rzekła Wiktoryna. I gdyby trzeba było dla mej pomyślności, aby brat zniknął za świata,
                 wolałabym raczej na zawsze zostać tutaj.
                    Mój Boże! Jak mówi ten zacny pan Vautrin, który, sama widzisz, jest bardzo religijny 
                 rzekła pani Couture.  Przyjemnie mi było dowiedzieć się, że nie jest niedowiarkiem jak
                 tamci, którzy mówią o Bogu z mniejszym uszanowaniem od samego diabła. Otóż któż może
                 wiedzieć, jakimi drogami podoba się Opatrzności nas prowadzić?
                    Wspomagane przez Sylwię kobiety zdołały w końcu przenieść Eugeniusza do jego pokoju,
                 ułożyły go na łóżku, po czym kucharka rozebrała go, by mógł swobodniej oddychać. Przed
                 odejściem, kiedy opiekunka się odwróciła, Wiktoryna złożyła pocałunek na czole Eugeniusza,
                    56 brykla  fiszbina w gorsecie (niem.).
                                                                         88






                 z całym szczęściem, jakie jej musiała sprawiać ta niewinna zbrodnia. Po czym wróciwszy do
                 swego pokoju, zebrała, można powiedzieć, w jednej myśli tysiączne lubości owego dnia,
                 stworzyła z nich obraz, w który wpatrywała się długo, i usnęła jako najszczęśliwsza istota w
                 Paryżu.
                    Uczta, pod której płaszczykiem Vautrin dał się napić Eugeniuszowi i ojcu Goriot wina
                 zaprawnego narkotykiem, rozstrzygnęła o zgubie tego człowieka. Bianchon wpół pijany
                 zapomniał zagadnąć pannę Michonneau na temat Ołży-Śmierci. Gdyby wymówił to słowo,
                 obudziłby z pewnością czujność Vautrina lub, aby mu wrócić prawdziwe nazwisko, Jakuba
                 Collin, jednej ze znakomitości galer. Wreszcie przydomek Wenus z Pčre-Lachaise skłonił
                 pannę Michonneau do wydania galernika w chwili, gdy ufna we wspaniałomyślność Collina
                 obliczała, czy nie byłoby korzystniej ostrzec go i pozwolić mu umknąć w nocy. Wyszła
                 właśnie w towarzystwie Poireta, aby odwiedzić słynnego naczelnika policji przy uliczce
                 Świętej Anny, wciąż mniemając, że ma do czynienia z wyższym urzędnikiem, nazwiskiem
                 Gondureau. Dyrektor policji kryminalnej przyjął ją nader uprzejmie. Następnie po rozmowie,
                 w której wszystko omówiono, panna Michonneau poprosiła o napój, za pomocą którego
                 miało się odbyć sprawdzenie piętna. Z gestu zadowolenia, jaki uczynił luminarz policji,
                 szukając fiolki w szufladzie, panna Michonneau odgadła, że w tej zdobyczy tkwi coś
                 ważniejszego niż ujęcie zwykłego zbrodniarza. Łamiąc sobie głowę nad tą zagadką, zaczęła
                 podejrzewać, że policja spodziewa się, dzięki pewnym zeznaniom, uzyskanym na galerach od
                 zdrajców, przybyć w samą porę, aby położyć rękę na znacznych sumach. Kiedy wyraziła
                 policyjnemu lisowi swoje domysły, uśmiechnął się i starał się odwrócić podejrzenia starej
                 panny.
                     Myli się pani  odparł  Collin to najniebezpieczniejsza główka, jaka kiedykolwiek
                 znajdowała się w plemieniu złodziei. Oto wszystko. Hultaje wiedzą to dobrze; on jest ich
                 podporą, sztandarem, słowem, ich Bonapartem, kochają go wszyscy. Ten drab nie zostawi
                 nigdy głowy na placu de Grčve57. Collin igra sobie z nami  dodał.  Kiedy trafimy na
                 którego z tych ludzi podobnych sztabie z angielskiej stali, możemy zgładzić ich, jeśli przy
                 aresztowaniu pozwolą sobie na najlżejszy opór. Liczymy na jakiś akt gwałtu, aby utrupić
                 Collina jutro. Unika się w ten sposób procesu, kosztów dozoru, żywienia i oczyszcza się
                 społeczeństwo. Procedury słuchania świadków, odszkodowanie ich, egzekucja, wszystko to,
                 co ma nas legalnie uwolnić od tych łotrów, kosztuje o wiele więcej niż te tysiąc talarów, które
                 pani otrzyma. Oszczędza się na czasie. Dając Ołży-Śmierć tęgi sztyk bagnetem w brzuch,
                 przeszkodzimy setce zbrodni i uchronimy od zepsucia z pięćdziesięciu nicponiów, którzy się
                 zatrzymają przezornie w okolicach domu poprawy. Tak wnioskuje policja rozumiejąca dobrze
                 swe zadanie. Wedle prawdziwych filantropów postępować w ten sposób znaczy zapobiegać
                 występkom.
                    I służyć krajowi  rzekł Poiret.
                     Ot co!  rzekł naczelnik policji  mówi pan dziś wcale rozsądnie. Tak jest, ani słowa,
                 służymy krajowi. Toteż świat jest niesprawiedliwy wobec nas. Oddajemy społeczeństwu
                 bardzo wielkie, ciche usługi. Ostatecznie, rzeczą człowieka wyższego jest umieć się wznieść
                 ponad przesądy, rzeczą zaś chrześcijanina przyjąć z poddaniem nieszczęścia, które pociąga za
                 sobą czynienie dobrego, o ile nie odpowiada ono uznanym pojęciom. Paryż to Paryż, widzicie
                 państwo! To słowo tłumaczy moje życie. Moje uszanowanie pani. Będę jutro z mymi ludźmi
                 w Ogrodzie Królewskim. Niech pan pośle Krzysztofa na ulicę Buffon do pana Gondureau.
                 Sługa pański, panie Poiret. Gdyby panu kiedy coś ukradziono i chodziłoby o odnalezienie,
                 jestem na pańskie usługi.
                    I cóż  rzekł Poiret do panny Michonneau  i są głupcy, których słowo policja
                 doprowadza do szału. To bardzo miły człowiek, a to, o co prosi, proste jest jak bułka za grosz.
                    57 Plac de Grčve  miejsce straceń w Paryżu.
                                                                         89






                    Dzień, który przypadł nazajutrz, miał zająć miejsce pośród najniezwyklejszych w historii
                 pensjonatu pani Vauquer. Dotąd najwybitniejszym zdarzeniem tego spokojnego życia był
                 meteor rzekomej hrabiny de l'Ambermesnil. Ale wszystko miało zblednać wobec perypetyj
                 wielkiego dnia, o którym miała być wiecznie mowa w opowiadaniu pani Vauquer.
                    Najpierw Goriot i Rastignac spali do jedenastej. Pani Vauquer, która wróciła o północy z
                 Gaité, spoczywała w łóżku do wpół do jedenastej. Długi sen Krzysztofa, który dokończył
                 butelki Vautrina, spowodował opóźnienie w gospodarstwie. Poiret i panna Michonneau nie
                 skarżyli się, że śniadanie się odwleka. Co do Wiktoryny i pani Couture, to również spały do
                 późna. Vautrin wyszedł przed ósmą i wrócił, kiedy podano do stołu. Nikt nie podnosił tedy
                 gwałtu, skoro dobrze po jedenastej Sylwia i Krzysztof obeszli wszystkie drzwi, oznajmiając,
                 że śniadanie na stole. Gdy Sylwia i służący opuścili jadalnię, panna Michonneau, która zeszła
                 pierwsza, wlała płyn do srebrnego kubka ze śmietanką do kawy dla Vautrina. Stara panna
                 umyśliła sobie, że do spełnienia swego zamiaru wykorzysta praktykowany w pensjonacie
                 zwyczaj podawania mieszkańcom śmietanki w ich własnych kubkach, umieszczonych w
                 dużym naczyniu z gorącą wodą.
                    Zwołanie siedmiu pensjonarzy nie odbyło się bez trudności. W chwili gdy Eugeniusz,
                 przeciągając się, schodził ostatni, posłaniec oddał mu list pani de Nucingen. List brzmiał
                 następująco;
                    Nie bawię się z Tobą ani w fałszywą ambicję, ani w urazy, drogi mój. Czekałam na Ciebie
                 do drugiej w nocy. Czekać na istotę, którą się kocha! Kto poznał tę męczarnię, nie zadaje jej
                 nikomu. Widzę, że kochasz po raz pierwszy. Cóż się stało? Niepokój mnie ogarnął. Gdybym
                 się nie obawiała zdradzić tajemnicy mego serca, pobiegłabym dowiedzieć się, co Ci się
                 zdarzyło dobrego lub złego. Ale wyjść z domu o tej porze, pieszo czy powozem, czyż nie
                 znaczyłoby     zgubić    się?  Odczułam, co        za nieszczęście jest       być   kobietą. Uspokój mię,
                 wytłumacz, czemu nie przybyłeś po tym, co Ci powiedział ojciec? Pogniewam się, ale
                 przebaczę. Jesteś chory? Czemuż mieszkasz tak daleko! Jedno słowo, przez litość. Zobaczę
                 Cię niedługo, prawda? Jedno słowo wystarczy, jeśli jesteś zajęty. Powiedz: Biegnę albo:
                 Jestem cierpiący. Ale gdybyś był chory, ojciec przyszedłby mi powiedzieć. Cóż się więc
                 stało?...
                     Tak, co się stało?  wykrzyknął Eugeniusz, który wpadł do jadalni, mnąc list nie
                 dokończywszy go.  Która godzina?
                     Wpół do dwunastej  rzekł Vautrin, kładąc cukier do kawy.
                    Galernik obrzucił Eugeniusza niesamowitym spojrzeniem, jakie umieją rzucać ludzie
                 posiadający magnetyczną siłę: spojrzeniem, którym podobno uspokaja się furiatów w domach
                 obłąkanych. Eugeniusz zaczął drżeć na całym ciele. Turkot dorożki dał się słyszeć na ulicy:
                 służący w barwach pana Taillefer, którego pani Couture poznała natychmiast, wbiegł z
                 pomieszaną twarzą.
                    Proszę panienki  rzekł  ojciec wzywa panienkę... Zdarzyło się nieszczęście. Pan
                 Fryderyk bił się w pojedynku, otrzymał pchnięcie w czoło, lekarze nie mają nadziei. Ledwie
                 będzie pani miała czas go pożegnać, nieprzytomny jest.
                     Biedny chłopiec!  wykrzyknął Vautrin.  Jak można wdawać się w burdy, kiedy się ma
                 rzetelnych trzydzieści tysięcy franków rocznie? Stanowczo młodzież nie umie cenić życia.
                     Panie!  krzyknął Eugeniusz.
                     No, co tam, ty duży dzieciaku?  rzekł Vautrin, kończąc spokojnie pić kawę, którą to
                 czynność panna Michonneau śledziła ze zbyt baczną uwagą, aby ją mógł wzruszyć fakt
                 wywołujący zdumienie całego stołu.  Czy nie odbywają się co dnia w Paryżu pojedynki?
                     Idę z tobą, Wiktoryno  rzekła pani Couture.
                    I obie kobiety pobiegły bez szalów i kapeluszy.
                                                                         90






                    Przed odejściem Wiktoryna, z oczami we łzach, rzuciła Eugeniuszowi spojrzenie, które
                 mówiło: Nie myślałam, aby naszeszczęście miało mi wycisnąć łzy!
                     Ba! Pan jest zatem prorokiem, panie Vautrin?  rzekła pani Vauquer.
                     Jestem wszystkim  rzekł Jakub Collin.
                     To nadzwyczajna awantura!  podjęła pani Vauquer nizając szereg komunałów dokoła
                 tego wydarzenia.  Śmierć chwyta nas, nie pytając, czy nam do smaku. Nie wiadomo nigdy,
                 kto z brzegu. Szczęśliwe jesteśmy, my kobiety, że nie znamy pojedynków; ale za to mamy
                 inne choroby, których nie znają mężczyźni. Rodzimy dzieci, a choroba macierzyństwa trwa
                 długo. Cóż za los dla Wiktoryny! Ojciec musi przyjąć ją za swoją.
                     Ot co!  rzekł Vautrin, patrząc na Eugeniusza.  Wczoraj nie miała szeląga, dziś
                 dziedziczy kilka milionów.
                     Powiedz pan, panie Eugeniuszu  wykrzyknęła pani Vauquer  wiedział pan, gdzie
                 sięgać!
                    Na te słowa ojciec Goriot spojrzał na studenta i ujrzał w jego ręku zmięty list.
                     Nie dokończyłeś listu! Cóż to znaczy? Byłżebyś taki sam jak inni?  spytał.
                     Niech pani wie zatem, że nigdy nie zaślubię panny Wiktoryny Taillefer  rzekł
                 Eugeniusz, zwracając się do pani Vauquer z uczuciem wstydu i grozy, który zdumiał
                 obecnych.
                    Ojciec Goriot chwycił rękę studenta i uścisnął ją; byłby ją chciał ucałować.
                     Och! Och!  rzekł Vautrin.  Włosi mają dobre wyrażenie: col tempo!58
                     Czekam na odpowiedź  rzekł posłaniec.
                     Powiedzcie, że przyjdę.
                    Człowiek odszedł. Eugeniusz znajdował się w stanie podniecenia, które nie pozwoliło mu
                 być ostrożnym.
                     Co czynić?  powtarzał głośno sam do siebie.  Żadnych dowodów!
                    Vautrin uśmiechnął się. W tej chwili napój, wchłonięty przez żołądek, zaczął działać.
                 Mimo to galernik był tak silny, że wstał, spojrzał na Rastignaca, rzekł zmienionym głosem:
                     Młodzieńcze, niekiedy szczęście przychodzi we śnie...
                    I padł, jakby rażony gromem.
                     Jest więc sprawiedliwość boska!  rzekł Eugeniusz.
                     Jezu miłosierny! Cóż się stało? Co temu zacnemu panu Vautrin?
                     Apopleksja!  krzyknęła panna Michonneau.
                     Sylwio, dziecko, idź po lekarza  rzekła wdowa.
                     Ach, panie Rastignac, biegnij pan prędko po pana Bianchon: Sylwia może nie zastać
                 naszego lekarza, pana Grimprel.
                    Rastignac, szczęśliwy, że ma pozór do opuszczenia tej strasznej jaskini, wybiegł.
                     Krzysztofie, dalej pędź do aptekarza, przynieś coś na apopleksję.
                    Krzysztof wyszedł.
                     Ojcze Goriot, prosimy, pomóż nam pan przenieść go na górę.
                    Uniesiono Vautrina, przebyto z trudem schody i ułożono go na łóżku.
                     Nie zdam się wam już na nic, pójdę odwiedzić córkę  rzekł Goriot.
                     Stary egoista!  wykrzyknęła pani Vauquer.  Idź, życzę ci, żebyś zdechł jak pies.
                     Niech pani pójdzie zobaczyć, czy nie ma gdzie eteru  rzekła panna Michonneau, która z
                 pomocą Poireta rozebrała Vautrina.
                    Pani Vauquer zeszła do siebie, zostawiając pannie Michonneau wolne pole.
                     Dalej, zdejm mu pan koszulę; odwróć go szybko. Bądźże raz dobry na coś i oszczędź mi
                 widoku nagości  rzekła do Poireta.  Stoisz jak słup soli.
                    58 col tempo  powoli (wł.).
                                                                         91






                 Skoro Vautrina odwrócono, panna Michonneau zaaplikowała mu na kark silnego klapsa, dwie
                 nieszczęsne litery zajaśniały biało w zaczerwienionym miejscu.
                     Ot, i zarobiłaś pani lekko trzy tysiące!  wykrzyknął Poiret, podtrzymując Vautrina w
                 siedzącej pozycji, gdy panna Michonneau wkładała mu koszulę.  Uf! Ciężki jest  dodał,
                 kładąc go z powrotem.
                     Cicho bądź. Czyżby tu gdzie była kasa?  rzekła żywo stara panna, której oczy zdawały
                 się przebijać mury, tak chciwie przeglądała najdrobniejsze sprzęty.  Gdyby można otworzyć
                 ten sekretarzyk pod jakimś pozorem?  dodała.
                     To byłoby może niewłaściwe  odparł Poiret.
                     Nie  odparła.  Pieniądze kradzione, które wprzód należały do wszystkich, są już
                 niczyje. Ale nie ma czasu. Słyszę starą Vauquer.
                     Jest eter  rzekła pani Vauquer.  A to mi doprawdy! Bania rozbiła się z awanturami.
                 Boże! Ten człowiek nie może być chory, biały jest jak kurczątko.
                     Jak kurczątko?
                     Serce bije regularnie  rzekła wdowa, kładąc mu rękę na sercu.
                     Regularnie?  rzekł Poiret zdumiony.
                     Ma się bardzo dobrze.
                     Uważa pani?  spytał Poiret.
                     Ba! Wygląda, jakby spał. Sylwia poszła po lekarza. Powiedz pani, panno Michonneau;
                 poczuł eter. Et, to tylko spazma, nie żaden apopleks. Puls ma dobry. Silny jest jak Herkules.
                 Patrz pani, jaki ten człowiek ma obrośnięty żołądek; będzie żył sto lat, niebożątko! Peruka też
                 trzyma się dobrze. Aha, przylepiona jest: ma fałszywe włosy, niby względem tego, że jest
                 ryży. Powiadają, że tacy rudzi są albo ze wszystkim dobrzy, albo ze wszystkim źli. Ten chyba
                 jest dobry?
                     Dobry, aby go powiesić  rzekł Poiret.
                     Chce pan powiedzieć, na szyi ładnej kobiety!  krzyknęła żywo panna Michonneau. 
                 Idźże pan stąd, panie Poiret. To nasza rzecz pielęgnować was, kiedy jesteście chorzy. Zresztą,
                 tyle co pan pomoże, a nic, to jedność. Obie z panią Vauquer będziemy czuwały przy tym
                 zacnym panu Vautrin.
                    Poiret odszedł cicho i bez szemrania, jak pies, którego pan wyrzuci kopnięciem nogi.
                 Rastignac wyszedł, aby odetchnąć powietrzem, dławił się. Tej zbrodni, którą spełniono o
                 oznaczonej godzinie, pragnął przecież w wilię zapobiec! Co się stało? Co począć? Drżał, iż
                 stał się jej wspólnikiem. Zimna krew Vautrina przerażała go jeszcze.
                    Ale gdyby Vautrin miał umrzeć, nie rzekłszy słowa?...  powiadał sobie Rastignac.
                    Szedł przez aleje Luksemburgu, jak gdyby go ścigała sfora psów: zdawało mu się, że
                 słyszy ich szczekanie.
                    I cóż  zakrzyknął nań Bianchon  czytałeś Pilota?
                    Pilot był to radykalny dziennik prowadzony przez pana Tissot, puszczający na prowincję
                 w kilka godzin po rannych dziennikach wydanie, gdzie znajdowały się wszystkie nowiny
                 dnia; w ten sposób dziennik zyskiwał w większych prowincjonalnych miastach całą dobę
                 przed innymi.
                     Jest tam bajeczna historia  rzekł.  Młody Taillefer bił się z hrabią Franchessini, ze
                 starej gwardii, który mu wpakował szpadę na dwa cale w czoło. I oto nasza Wiktoryna jest
                 jedną z najbogatszych partii w Paryżu. Hej! Gdyby to człowiek przewidział. Cóż za ruletka ta
                 śmierć! Czy to prawda, że Wikcia robiła do ciebie słodkie oczy?
                     Przestań, Bianchon, nie ożenię się z nią nigdy. Kocham uroczą kobietę, mam jej
                 wzajemność i...
                     Mówisz tak, jakbyś wytężał wszystkie siły, aby jej nie zdradzić. Pokażźe mi kobietę,
                 która by była warta, aby dla niej poświęcić fortunę imć pana Taillefer.
                     Czy wszystkie demony z piekła uwzięły się na mnie?  wykrzyknął Rastignac.
                                                                         92






                     O co tobie chodzi! Czyś oszalał? Podąjże mi rękę  rzekł Bianchon  niech ci zmacam
                 puls. Masz gorączkę.
                     Lećże do starej Vauquer  rzekł Eugeniusz  ten opryszek Vautrin padł przed chwilą jak
                 martwy.
                     A  rzekł Bianchon, opuszczając Rastignaca  potwierdzasz podejrzenia, które muszę
                 sprawdzić.
                    Długa przechadzka, jaką odbył student, miała coś uroczystego. Uczynił poniekąd rachunek
                 sumienia. Jeśli pasował się z sobą, zgłębiał się, wahał, bądź co bądź uczciwość jego wyszła z
                 tej twardej i straszliwej dyskusji niby sztaba żelaza, która oprze się wszystkim próbom.
                 Przypomniał sobie wczorajsze zwierzenia ojca Goriot,                     przypomniał sobie        mieszkanko
                 wybrane dlań przy ulicy d'Artois, blisko Delfiny; wyjął na nowo list, odczytał go, ucałował.
                     Ta miłość jest kotwicą mego zbawienia  rzekł sobie.  Ten biedny starzec wiele
                 wycierpiał. Nie mówi nic o swoich zgryzotach, ale któż by ich nie odgadł! Dobrze więc, będę
                 dbał o niego jak o własnego ojca, dostarczę mu tysiącznych radości. Jeśli Delfina mnie kocha,
                 często będzie zachodziła do mnie, aby spędzić dzień przy ojcu. Ta pyszna hrabina de Restaud
                 to niegodziwa istota, zdolna byłaby z ojca zrobić parobka. Droga Delfina! Ona lepsza jest dla
                 nieboraka, warta, by ją kochać. A! dziś wieczór będę szczęliwy.
                    Wyjął zegarek, oglądając go z zachwytem.
                     Wszystko mi się uśmiecha! Kiedy dwoje ludzi kocha się na zawsze, mogą sobie
                 pomagać, mogę to przyjąć. Zresztą wybiję się, to pewna, będę mógł oddać stokrotnie. Nie ma
                 w tym związku zbrodni, nic, co by mogło przyprawić o zmarszczenie brwi najsurowszą cnotę.
                 Iluż uczciwych ludzi zadzierzguje takie węzły! Nie oszukujemy nikogo; tylko kłamstwo
                 upadla. Kłamać, czyż nie znaczy wyrzekać się własnej godności? Delfina nie żyje od dawna z
                 mężem. Zresztą, ja zażądam od tego Alzatczyka, aby mi odstąpił żonę, skoro nie potrafi
                 uczynić jej szczęśliwą.
                    Walka Rastignaca trwała długo. Mimo iż zwycięstwo miało przypaść młodzieńczej cnocie,
                 niezwalczona ciekawość sprowadziła go około wpół do piątej, o zmierzchu, do pensjonatu,
                 który, jak sobie przysięgał, miał opuścić na zawsze. Chciał się dowiedzieć, czy Vautrin żyje.
                 Wpadłszy na myśl, aby mu podać środek na wymioty, Bianchon kazał zanieść do szpitala
                 zwrócone      substancje    celem     chemicznego       zbadania.     Widząc     usilność,    z   jaką   panna
                 Michonneau starała się usunąć te wydzieliny, nabrał tym silniejszych wątpliwości. Vautrin
                 zresztą zbyt rychło wrócił do zdrowia, aby Bianchon nie miał podejrzewać jakiegoś spisku
                 przeciw ulubieńcowi gospody. W chwili gdy Rastignac wrócił, Vautrin stał przy piecu w
                 jadalni.   Sprowadzeni      wcześniej     niż   zwykle     nowiną     o  pojedynku      młodego     Taillefera
                 pensjonarze, ciekawi szczegółów sprawy i jej wpływu na losy Wiktoryny, zebrali się
                 wszyscy, z wyjątkiem ojca Goriot, i rozprawiali o tej przygodzie. Skoro Eugeniusz wszedł,
                 oczy jego spotkały się z oczami niewzruszonego Vautrina, którego wzrok wniknął mu w serce
                 tak głęboko i poruszył tak silnie jakieś złe struny, iż student zadrżał.
                    I cóż, drogie dziecko  rzekł zbiegły galernik  kostusia dużo będzie miała ze mną
                 kłopotu. Wedle tego, co mówią te damy, przetrzymałem uderzenie krwi, zdolne powalić
                 wołu.
                     Powiedz pan byka!  wykrzyknęła wdowa Vauquer.
                     Czyżbyś był nierad, że mnie widzisz przy życiu?  rzekł Vautrin pochylając się do
                 Rastignaca, którego myśli zdawał się przenikać.  To by zakrawało na diabelnie silnego
                 człowieka!
                     Na honor  rzekł Bianchon  panna Michonneau mówiła przedwczoraj o jakimś
                 jegomościu zwanym Ołży-Śmierć; ten przydomek nadałby się dla pana.
                    Słowa te podziałały na Vautrinajak piorun: zbladł i zachwiał się, jego magnetyczne
                 spojrzenie padło jak promień słońca na pannę Michonneau, której ten prąd niezłomnej woli
                 podciął kolana... Stara panna osunęła się na krzesło. Poiret rzucił się żywo między nią a
                                                                         93






                 Vautrina, rozumiejąc, że grozi jej niebezpieczeństwo: tyle dzikiej wymowy nabrała twarz
                 galernika, gdy odrzucił dobroduszną maskę, pod którą ukrywał prawdziwą naturę. Nie
                 ogarniając jeszcze dramatu, pensjonarze stali w osłupieniu. Równocześnie dały się słyszeć
                 liczne kroki i chrzęst karabinów, które zadźwięczały o bruk. W chwili gdy Collin szukał
                 machinalnie wyjścia, spoglądając na okna i ściany, czterech ludzi ukazało się we drzwiach.
                 Pierwszym był naczelnik policji bezpieczeństwa, trzej inni byli to tak zwani oficerowie
                 pokoju.
                     W imieniu prawa i króla  rzekł jeden z oficerów, którego głos zgłuszyły szmery
                 zdumienia.
                    Niebawem zapanowało w jadalni milczenie; pensjonarze rozstąpili się, aby przepuścić
                 trzech ludzi, z których każdy trzymał rękę w bocznej kieszeni na rękojeści nabitego pistoletu.
                 Dwóch żandarmów, którzy wkroczyli za agentami, zajęło drzwi do salonu; dwaj inni ukazali
                 się w drzwiach prowadzących na schody. Kroki kilku żołnierzy i chrzęst broni rozległy się
                 pod oknami na żwirowanej ścieżce biegnącej wzdłuż domu.
                    Wszelka nadzieja ucieczki zgasła dla Collina, na którego nieodparcie skierowały się
                 spojrzenia. Szef policji podszedł wprost do niego; zaczął od tego, że uderzył go tak silnie, iż
                 strącił perukę i odsłonił głowę Collina w całej okropności. Fizjonomia ta i głowa  pokryta
                 ceglastorudymi, krótkimi włosami, które dawały jej straszliwe znamię siły skojarzonej z
                 chytrością  harmonizujące z torsem, zabłysły światłem inteligencji, jak gdyby je rozświetliły
                 wszystkie ognie piekła. Każdy zrozumiał całego Vautrina, jego przeszłość, teraźniejszość,
                 przyszłość, jego nieubłagane teorie, dogmat własnego zachcenia, królewskość, jaką mu
                 nadawał cynizm jego myśli, uczynków oraz siła zdolnej do wszystkiego organizacji. Krew
                 wystąpiła mu na twarz, oczy błysły niby u dzikiego kota. Skurczył się w sobie gestem tak
                 dzikiej energii, ryknął tak potężnie, iż wydarł okrzyk grozy z piersi pensjonarzy. Na ten ruch
                 lwa     agenci,     wsparci      ogólnym       hałasem,      chwycili     pistolety.     Collin     zrozumiał
                 niebezpieczeństwo, widząc błyszczące kurki i w jednej chwili dał dowód najwyższej ludzkiej
                 potęgi. Straszliwe i majestatyczne widowisko! Fizjonomia jego urzeczywistniła fenomen,
                 który można porównać jedynie z kotłem pełnym dymiącej pary, zdolnej podnieść góry, a
                 rozpraszającej się w mgnieniu oka pod kroplą zimnej wody. Kroplą wody, która ostudziła
                 jego wściekłość, było zastanowienie się szybkie jak błyskawica. Uśmiechnął się i spojrzał na
                 perukę.
                     Nie jesteś dziś najgrzeczniej usposobiony  rzekł do szefa policji.
                    I podał ręce żandarmom przyzywając ich gestem.
                     Panowie żandarmi, załóżcie mi kajdanki. Biorę obecnych za świadków, że się nie
                 opieram.
                    Rozległ się szmer podziwu, wydarty szybkością, z jaką lawa i ogień buchnęły z tego
                 ludzkiego wulkanu i na powrót się weń cofnęły.
                     To ci wchodzi w paradę, mości hyclu dodał galernik, spoglądając na sławnego
                 naczelnika policji.
                     Dalej, rozbierać się!  rzekł ów tonem wzgardy.
                     Po co?  rzekł Collin.  Są tu damy. Nie zaprzeczam niczemu i poddaję się.
                    Zamilkł na chwilę i spojrzał po zgromadzeniu niby mówca, który gotuje się powiedzieć
                 zdumiewające rzeczy.
                     Pisz, papo Lachapelle  rzekł zwracając się do małego siwego staruszka, który usiadł na
                 końcu stołu i wydobył z teki protokół.  Przyznaję, że jestem Jakub Collin, zwany Ołży
                 Śmierć, skazany na dwadzieścia lat kajdanów; a dowiodłem właśnie, żem nie skradł swego
                 przydomka. Gdybym bodaj podniósł rękę  rzekł do pensjonarzy  ci trzej łapacze byliby
                 rozlali wszystką moją juszkę na patriarchalną podłogę mamy Vauquer. Te hultaje umieją
                 zastawiać pułapki!
                    Pani Vauquer omal nie zemdlała słysząc te słowa.
                                                                         94






                     Mój Boże  rzekła do Sylwii  to można się rozchorować; i ja wczoraj jeszcze byłam z
                 nim w teatrze!
                     Trochę filozofii, mamusiu  odparł Collin.  Czyż to nieszczęście, żeś była wczoraj ze
                 mną w loży w Gaité?  wykrzyknął.  Czyś ty lepsza od nas? Mniej hańby jest na naszym
                 barku, niż wy jej macie w sercu, wy, strupieszałe członki zgniłego społeczeństwa: najlepszy z
                 was nie umiał mi się oprzeć.  Oczy Vautrina zatrzymały się na Rastignacu, na którego
                 skierował miły uśmiech, stanowiący osobliwą sprzeczność z twardym wyrazem jego twarzy.
                  Nasza umowa stoi zawsze, mój aniele, naturalnie, o ile się godzisz! Pamiętasz?
                    Zanucił:
                    Franusia moja jest urocza,
                    Prostoty stroi ją wdzięk...
                     Nie lękaj się o nic  dodał  umiem się upomnieć o swoje wierzytelności. Nadto się mnie
                 boją, aby ktoś śmiał mnie wykiwać!
                    Galery ze swymi obyczajami i mową, ze swymi straszliwymi przejściami od żartu do
                 grozy, ze swą przerażającą wielkością, rubasznością i spodleniem stanęły nagle jak żywe w
                 tych słowach, w tym człowieku, który nie był już człowiekiem, ale typem całego tego
                 zwyrodniałego plemienia, ludu dzikiego i logicznego, brutalnego a giętkiego. W jednej chwili
                 Collin stał się piekielnym poematem, w którym wyraziły się wszystkie ludzkie uczucia, z
                 wyjątkiem skruchy. Spojrzenie jego było spojrzeniem upadłego anioła, który wiecznie
                 pragnie wojny. Rastignac spuścił oczy, przyjmując tę zbrodniczą parantelę jako pokutę za
                 swoje złe myśli.
                    Kto mnie zdradził  rzekł Collin, wiodąc straszliwym okiem po zebranych i zatrzymując
                 się na pannie Michonneau.  To ty  rzekł  stara wiedźmo! Ty przyprawiłaś mnie o sztuczne
                 uderzenie krwi, ty... szpiegu!... Wystarczyłoby mi powiedzieć dwa słowa, aby ci skręcono
                 szyję w ciągu tygodnia. Przebaczam ci, jestem chrześcijaninem. Zresztą, to nie ty mnie
                 sprzedałaś. Ale kto? Ha, ha! Szukajcie tam na górze!  wykrzyknął słysząc, jak urzędnicy
                 policji otwierają szafy i zagarniają rzeczy.  Nie ma już ptaszków w gnieździe, odfrunęły
                 wczoraj. Niczego się nie dowiecie. Moje księgi handlowe są tu  rzekł uderzając się w czoło.
                  Wiem teraz, kto mnie zdradził. Nikt inny, tylko ten łotr Jedwabny. Nieprawdaż, ojcze
                 łapaczu?  rzekł do naczelnika policji.  Zanadto dobrze się to zgadza z pobytem banknotów
                 na górze. Figa z makiem, moje kochane szpieguny. Co do Jedwabnego, ten znajdzie się pod
                 ziemią do dwóch tygodni, choćby go strzegła cała wasza żandarmeria. Ileście jej dali, tej
                 Miszonecie?  rzekł zwracając się do urzędników.  Jakieś tysiąc talarów! Więcej byłem wart
                 jeszcze, ty przegniła Ninon, ty Pompadour w łachmanach, Wenus z kostnicy! Gdybyś mnie
                 była ostrzegła, dostałabyś sześć tysięcy. Ha! Nie wiedziałaś o tym, stara handlarko mięsa;
                 inaczej dałabyś mi pierwszeństwo. Tak, byłbym chętnie dał tyle, aby sobie oszczędzić
                 podróży, która mi jest nie na rękę i naraża na niepotrzebne koszty  mówił, gdy mu wkładano
                 kajdanki.  Te hycle będą się bawiły ze mną jak kot z myszą, będą umyślnie wlekli sprawę
                 bez końca. Gdyby mnie posłali od razu na galery, rychło wróciłbym do swoich zajęć, na
                 przekór wszystkim lalusiom z policji. Tam wszyscy na głowach się postawią, aby uwolnić
                 swego zacnego generała, dzielnego Ołży-Śmierć! Czy jest między wami ktoś, kto by posiadał,
                 jak ja, więcej niż dziesięć tysięcy braci gotowych uczynić dlań wszystko?  spytał z dumą. 
                 Tak, jest tutaj coś  rzekł uderzając się w piersi.  Nie zdradziłem nigdy nikogo. Patrz, ty
                 ścierwo, spójrz na nich  rzekł zwracając się do starej panny. Na mnie patrzą ze zgrozą, ale
                 ty przyprawiasz ich o mdłości. Weź swoją zapłatę.
                    Umilkł na chwilę spoglądając po stołownikach.
                     Jacyście wy głupi wszyscy! Nie widzieliście nigdy galernika? Zbrodniarz tej miary co
                 Collin, tu obecny, to człowiek mniej nikczemny od innych, zakładający protest przeciw
                                                                         95






                 straszliwym oszustwom umowy społecznej, jak mówi Jan Jakub, którego mam zaszczyt być
                 uczniem.     Ostatecznie     jestem   sam    naprzeciw      rządu   wraz    z   jego   chmarą     trybunałów,
                 żandarmów, budżetów i wodzę ich za nos.
                     Do kroćset!  rzekł malarz.  Warto by go odmalować w tej chwili.
                       Powiedz     no   mi,   szambelanie      Jego   Wysokości      Kata,    ochmistrzu     Wdowy (pełne
                 straszliwej poezji miano, jakie złoczyńcy dają gilotynie)  dodał zwracając się do szefa policji
                  bądź poczciwy, powiedz, czy to Jedwabny mnie sprzedał. Nie chciałbym, aby beknął za
                 kogo innego, to by było niesprawiedliwe.
                    W tej chwili agenci, którzy wszystko przetrząsnęli w mieszkaniu bandyty i ze wszystkiego
                 sporządzili inwentarz, wrócili i zaczęli szeptać coś cicho do naczelnika wyprawy.
                    Protokół był skończony.
                     Panowie  rzekł Collin, zwracając się do stołowników  zabiorą mnie. Byliście wszyscy
                 bardzo uprzejmi przez czas mego pobytu, zachowam dla was wdzięczność. Przyjmijcie moje
                 pożegnanie. Pozwolicie, abym wam przysłał prowanckich fig.
                    Uczynił kilka kroków i odwrócił się, aby spojrzeć na Rastignaca.
                     Bądź zdrów, Eugeniuszu  rzekł smutnym i łagodnym głosem, który szczególnie odbijał
                 od szorstkości poprzednich słów.  Gdybyś był w potrzebie, zostawiłem ci oddanego
                 przyjaciela.
                    Mimo kajdanków zdołał stanąć w pozycji, wydał okrzyk komendy: Raz, dwa! i zadał
                 pchnięcie.
                     W razie nieszczęścia  rzekł  zwróć się tam. Człowiek, pieniądze, wszystko na twoje
                 usługi.
                    Dziwna osobistość zabarwiła ostatnie słowa na tyle żartobliwie, aby mogły być zrozumiałe
                 jedynie dla Rastignaca i Vautrina. Skoro żandarmi, żołnierze i agenci opuścili dom, Sylwia,
                 która rozcierała octem skronie gospodyni, spojrzała po stołownikach trwających w osłupieniu.
                     A jednak  rzekła  był to niezły chłop.
                    Zdanie     to  rozwiało urok,      w jakim pogrążyły          każdego natłok       i rozbieżność uczuć
                 wywołanych tą sceną. W tej chwili pensjonarze spojrzawszy po sobie zwrócili nagle oczy na
                 pannę Michonneau. Stała jak wryta koło pieca, sucha i zimna jak mumia; ze spuszczonymi
                 oczami, jakby się obawiała, że cień zielonego daszka nie jest dość silny, aby skryć ich wyraz.
                 Zrozumieli naraz tę postać, która od tak dawna była im antypatyczna. Rozległ się głuchy
                 szmer, który przez swą doskonałą zgodność zdradzał jednomyślną odrazę. Panna Michonneau
                 usłyszała, ale nie ruszyła się z miejsca. Pierwszy Bianchon nachylił się do sąsiada.
                     Wynoszę się, jeżeli ta pannica ma nadal z nami siadać do stołu  rzekł półgłosem.
                    W mgnieniu oka wszyscy, z wyjątkiem Poireta, potwierdzili oświadczenie studenta, który
                 wsparty ogólną zgodą zbliżył się do starego pensjonarza.
                     Pan jesteś w bliskich stosunkach z panną Michonneau rzekł.  Pomów z nią;
                 wytłumacz, że powinna się stąd wynosić natychmiast.
                     Natychmiast?  powtórzył Poiret zdziwiony.
                    Zbliżył się do starej panny i szepnął jej kilka stów.
                     Zapłaciłam komorne i mieszkam tu za swoje pieniądze jak wszyscy  rzekła obrzucając
                 obecnych wzrokiem jaszczurki.
                     To nic! Złożymy się, aby pani zwrócić  rzekł Rastignac.
                     Pan trzyma stronę Collina  odparła rzucając na studenta badawcze i jadowite spojrzenie.
                  Nietrudno zgadnąć, czemu.
                    Na te słowa Eugeniusz skoczył, jak gdyby chciał się rzucić na starą pannę i udusić ją.
                 Spojrzenie to, którego łajdactwo zrozumiał, wniosło straszliwe światło w jego duszę.
                     Zostawże ją pan  wykrzyknęli stołownicy.
                    Rastignac skrzyżował ramiona i stał niemy.
                     Skończmyż z tym Judaszem w spódnicy  rzekł malarz, zwracając się do pani Vauquer.
                                                                         96






                  Jeżeli pani nie wyprosi panny Michonneau, opuszczamy wszyscy paniną budę i opowiemy
                 wszędzie, że mieszkają tu same tylko szpiegi i bandyci. W przeciwnym razie zachowamy
                 milczenie     co   do   tego   wypadku,      który   ostatecznie     może    się   zdarzyć    w   najlepszym
                 towarzystwie, aż do chwili, gdy zaczną galerników piętnować na czole oraz zabronią im
                 przebierać się za rentierów i odgrywać rolę trefnisiów, w                     której znajdują szczególne
                 upodobanie.
                    Na te słowa pani Vauquer cudem odzyskała zdrowie, wyprostowała się, założyła ręce na
                 piersiach, otworzyła oczy jasne i bez śladu łzy.
                     Ależ, drogi panie, chce pan tedy ruiny mego domu? Oto pan Vautrin... Och, Boże 
                 rzekła przerywając sama sobie  nie mogę się wstrzymać od nazywania go dawnym,
                 uczciwym nazwiskiem!  Oto  rzekła jedno mieszkanie próżne, a pan chce, abym została
                 jeszcze z dwoma w porze, kiedy każdy już się ulokował...
                     Panowie, bierzmy kapelusze i chodźmy na obiad do Flicoteaux, plac Sorbony.
                    Pani Vauquer obliczyła jednym rzutem oka, po której stronie jest większa korzyść, i
                 potoczyła się ku pannie Michonneau.
                     No cóż, ślicznotko, nie chce pani zguby mego zakładu, co? Widzisz, w jakiej
                 ostateczności stawiają mnie ci panowie; idź pani dziś wieczór jeść w swoim pokoju.
                     Nie, nie!  zakrzyknęli pensjonarze.  Chcemy, aby się stąd zabrała natychmiast.
                     Ależ ona obiadu nie jadła, biedactwo  rzekł Poiret miłosiernym tonem.
                     Niech sobie idzie jeść, gdzie jej się podoba  wykrzyknęło kilka głosów.
                     Za drzwi ze szpiegiem!
                     Za drzwi ze szpiegami!
                     Panowie!  wykrzyknął Poiret, wznosząc się nagle do wyżyn odwagi, jakiej miłość
                 użycza baranom.  Chciejcie uszanować płeć.
                     Szpiegi nie mają płci  rzekł malarz.
                     Dobry ze swoją płciorama!
                     Za drzwiorama!
                     Panowie, to nieprzyzwoicie. Kiedy się komuś wypowiada, trzeba zachować formy.
                 Zapłaciliśmy, więc zostajemy  rzekł Poiret, kładąc na głowę kaszkiet i siadając obok panny
                 Michonneau, której pani Vauquer roztrząsała sumienie.
                     Urwisie  rzekł doń malarz komicznym tonem  ej, ty mały urwisie!
                     Zatem, jeżeli państwo nie odchodzicie, my wszyscy idziemy  rzekł Bianchon.
                    I stołownicy skierowali się hurmem ku drzwiom.
                     Moja panno, co pani sobie właściwie myśli?  wykrzyknęła pani Vauquer.  Jestem
                 zrujnowana. Nie może pani tu zostać, oni posuną się do gwałtu.
                    Panna Michonneau wstała.
                     Zabierze się!  Nie zabierze!  Zabierze się!  Nie zabierze! Słowa te padające kolejno
                 oraz wrogi ton wykrzykników, które ją dochodziły, zmusiły pannę Michonneau do odwrotu
                 po chwili pertraktacji dokonanych szeptem z gospodynią.
                     Idę do pani Buneaud  rzekła tonem groźby.
                     Idź pani, gdzie się jej podoba  rzekła pani Vauquer, widząc krwawą zniewagę w
                 wyborze pensjonatu, z którym rywalizowała i który tym samym był jej nienawistny.  Idź
                 panna do Bunodowej, będziesz tam miała wino kwaśne jak ocet i odpadki z traktierni.
                    Pensjonarze ustawili się w najgłębszym milczeniu w dwa rzędy. Poiret spoglądał tak czule
                 na pannę Michonneau, był tak naiwnie niezdecydowany, czy ma iść za nią, czy zostać, że
                 stołownicy uszczęśliwieni z porażki starej panny, zaczęli się śmiać na jego widok.
                     Ksi, ksi, ksi, Poiret!  krzyknął malarz.  Dalej, hopla, hop!
                    Urzędnik Muzeum zaczął komicznie śpiewać początek znanej romancy:
                    W dalekie zapuszczając się strony,
                                                                         97






                    Orlando piękny i miody...
                     Idźże pan, umierasz z ochoty: trahit sua quemque voluptas!  rzekł Bianchon.
                     Każda      potwora znajdzie swego amatora, wolny przekład z                      Wergiliusza       rzekł
                 korepetytor.
                    Panna Michonneau spojrzała na Poireta, czyniąc ruch, jak gdyby chciała wesprzeć się na
                 nim; nie umiał oprzeć się wezwaniu i podał ramię starej. Rozległy się oklaski, połączone z
                 wybuchami śmiechu.
                     Brawo, Poiret!  Nie, ten stary Poiret!...  ApolloPoiret! MarsPoiret!  Dzielny
                 Poiret!
                    W tej chwili wszedł posłaniec i oddał list pani Vauquer, która przeczytawszy osunęła się
                 na krzesło.
                     Ależ zostaje tylko podpalić dom, piorun weń uderzył! Młody Taillefer umarł o trzeciej.
                 Ciężko jestem ukarana, że życzyłam pomyślności tym paniom ze szkodą biednego chłopca! 
                 Pani Couture i Wiktoryna proszą o odesłanie rzeczy, przenoszą się do ojca. Taillefer pozwala
                 córce zatrzymać przy sobie panią Couture jako damę do towarzystwa. Cztery mieszkania
                 wolne, pięcioro pensjonarzy mniej!...
                    Siadła, zdawała się bliska płaczu.
                     Nieszczęście weszło w mój dom!  wykrzyknęła. Turkot pojazdu, który zatrzymał się
                 przed domem, rozległ się nagle na ulicy.
                     Jeszcze jakiś pasztet!  rzekła Sylwia.
                    W drzwiach ukazał się nagle Goriot z twarzą błyszczącą i zarumienioną szczęściem:
                 rzeklibyście odrodzony człowiek.
                     Goriot dorożką?  rzekli stołownicy.  Zbliża się koniec świata!
                    Stary podszedł prosto do Eugeniusza, który stał w kącie zadumany, i ujął go za ramię.
                     Chodź pan  rzekł wesoło.
                     Nie wiesz pan tedy, co się stało?  rzekł Eugeniusz  Vautrin był opryszkiem i właśnie
                 go ujęto, a młody Taillefer nie żyje.
                     I cóż nas to obchodzi?  rzekł ojciec Goriot.  Jem dziś obiad z córką u ciebie, słyszysz?
                 Czeka na ciebie, chodź!
                    Pociągnął Rastignaca tak gwałtownie za ramię, że Eugeniusz zmuszony był podążyć za
                 nim. Uprowadził go niby kochankę.
                     Do stołu!  krzyknął malarz.
                    Wszyscy przysunęli krzesła i siedli.
                     Daję słowo  rzekła Sylwia  wszystko się dziś nieszczęści, potrawka barania na nic się
                 spaliła. Ha, trudno, zjecie państwo jak jest.
                    Pani Vauquer nie miała siły wyrzec słowa, widząc tylko dziesięć osób zamiast osiemnastu
                 koło stołu: ale wszyscy próbowali ją rozerwać i pocieszyć. O ile zrazu stołownicy rozmawiali
                 o Vautrinie i o wypadkach dnia, rychło podążyli za kapryśnym biegiem rozmowy i zaczęli
                 gwarzyć     o   pojedynkach,      galerach,     sądach,    prawach,     które   by    trzeba   zreformować,
                 więzieniach. Niebawem znaleźli się o tysiąc mil od Jakuba Collin, Wiktoryny i jej brata.
                 Mimo iż było ich tylko dziesięciu, robili hałasu za dwudziestu i zdawali się liczniejsi niż
                 zazwyczaj; to była jedyna różnica między tym obiadem a wczorajszym. Zwykła obojętność
                 samolubnego świata, który nazajutrz miał znaleźć w bieżących paryskich wypadkach nową
                 ofiarę do pożarcia, wzięła górę; nawet pani Vauquer dała się ukoić nadziei, która przybrała
                 głos grubej Sylwii.
                    Dzień ten miał być aż do wieczora jedną fantasmagorią dla Eugeniusza, który mimo siły
                 swego charakteru i tęgiej głowy niezdolny był zebrać myśli znalazłszy się w dorożce z ojcem
                 Goriot. Odezwania się starego zdradzały niezwyczajną radość i po tylu wzruszeniach
                 rozlegały się w uchu młodego człowieka niby słowa we śnie.
                                                                         98






                     Wszystko skończone dziś rano. Jemy obiad we troje, razem, razem! Rozumiesz? Już
                 cztery lata nie jadłem obiadu z Delfina, z moją Delfinką. Będę ją miał dla siebie cały wieczór.
                 Cały dzień spędziliśmy w twoim mieszkaniu. Pracowałem jak wyrobnik z zakasanymi
                 rękawami. Pomagałem znosić meble. Ha, ha! Ty nie wiesz, jaka ona jest miła przy stole,
                 będzie się mną zajmowała: Masz papuśku, zjedz jeszcze tego, to dobre. A ja wtedy nie
                 mogę jeść. Och, dawno już nie byłem z nią tak spokojnie, jak dziś będziemy!
                     Zatem  rzekł Eugeniusz  świat przewrócił się do góry nogami?
                     Przewrócił?  rzekł ojciec Goriot.  Ależ nigdy jeszcze nie trzymał się tak dobrze na
                 nogach. Widzę na ulicach same wesołe twarze, ludzie ściskają się za ręce, obejmują się;
                 szczęśliwi są tak, jakby wszyscy mieli być na obiedzie u swoich córek i zajadać dobry
                 obiadek jak ten, który ona zamówiła przy mnie w Cafe Anglais. Ba! Przy niej piołun wydałby
                 się słodki jak miód.
                     Mam uczucie, że wracam do życia  rzekł Eugeniusz.
                     Jedźże prędzej, człowieku!  krzyknął ojciec Goriot otwierając okno.  Jedźcież prędzej,
                 dam wam pięć franków na piwo, jeśli za dziesięć minut staniemy na miejscu.
                    Słysząc tę obietnicę woźnica pognał z szybkością błyskawicy.
                     Wlecze się noga za nogą  wyrzekał ojciec Goriot.
                     Ale gdzie pan mnie wiezie?  spytał Rastignac.
                     Do ciebie  odparł ojciec Goriot.
                    Pojazd zatrzymał się przy ulicy d'Artois. Stary wyskoczył pierwszy i rzucił dziesięć
                 franków woźnicy z hojnością wdowca, który w paroksyzmie uciechy nie liczy się z niczym.
                     Dalej, chodźmy  rzekł do Rastignaca prowadząc go przez dziedziniec i wiodąc do
                 mieszkania na trzecim piętrze, w oficynie nowego i okazałego domu.
                    Ojciec Goriot nie potrzebował dzwonić. Teresa, pokojówka pani de Nucingen, otworzyła.
                 Eugeniusz znalazł się w ślicznym kawalerskim mieszkaniu  przedpokój, salonik, sypialnia
                 oraz gabinet z oknem wychodzącym na ogród. W saloniku, tak urządzonym i ozdobionym, że
                 mógłby iść w zawody z najładniejszym, najwykwintniejszym apartamentem, spostrzegł przy
                 blasku świec Delfinę, która wstała z kozetki, zasunęła ogień ekranem i rzekła tonem
                 przepojonym czułością:
                     Trzeba aż posyłać po pana, sam nie umiesz nic zrozumieć!
                    Teresa wyszła. Student wziął Delfinę w ramiona, uścisnął ją żywo i rozpłakał się z radości.
                 Ten ostatni kontrast między tym, co widział w ciągu dnia, a na co patrzał w tej chwili, w
                 dobie, w której tyle wrażeń przeorało jego serce i głowę, wywołał u Rastignaca napad
                 nerwowej tkliwości.
                     Wiedziałem dobrze, że on cię kocha  szepnął Goriot do córki, gdy Eugeniusz,
                 wyczerpany, osunął się na kozetkę, nie mogąc wymówić słowa ani zdać sobie jeszcze sprawy
                 z tego, w jaki sposób dokonało się ostatnie dotknięcie czarnoksięskiej różdżki.
                     Ale chodźże pan zobaczyć  rzekła pani de Nucingen, ujmując go za rękę i prowadząc do
                 pokoju, którego dywany, meble i najdrobniejsze szczegóły przypominały mu, w mniejszych
                 rozmiarach, pokój Delfiny.
                     Brakuje łóżka  rzekł Rastignac.
                     Tak  szepnęła rumieniąc się i ściskając mu rękę.
                    Eugeniusz spojrzał na nią i zrozumiał, mimo iż tak młody, ile prawdziwej wstydliwości
                 mieści się w sercu kochającej kobiety.
                     Należysz do istot, które musi się ubóstwiać zawsze  rzekł jej do ucha.  Tak, mogę ci to
                 powiedzieć, skoro rozumiemy się tak dobrze: im żywsza i szczersza jest miłość, tym bardziej
                 powinna być tajemnicza, okryta zasłoną. Nie powierzajmy naszej tajemnicy nikomu.
                     Och, ja nie jestem przecież ktoś  rzekł ojciec Goriot z wyrzutem.
                     Wiesz przecie, że ty to my...
                     Och, o tym marzyłem. Nie będziecie zwracali na mnie uwagi, nieprawdaż? Będę chodził,
                                                                         99






                 snuł się po domu jak dobry duch, który jest wszędzie i którego obecność czuje się, nie widząc
                 go. I cóż, Delfinko, Finko, Delciu! Nie miałem słuszności, gdym ci mówił: Jest mieszkanko
                 przy ulicy d'Artois, urządźmy je dla niego! Ty nie chciałaś. Och, to ja jestem twórcą tej
                 radości, jak jestem twórcą twego życia. Ojciec powinien ciągle dawać, aby się czuć
                 szczęśliwym. Wciąż dawać to znaczy być ojcem.
                     Jak to?  spytał Eugeniusz.
                     Tak, ona nie chciała, bała się, że będą gadać głupstwa, jak gdyby świat był wart, aby mu
                 poświęcić szczęście! Toć wszystkie kobiety marzą o tym, aby zrobić to co ona.
                    Ojciec Goriot mówił w próżnię: pani de Nucingen wciągnęła Eugeniusza do gabinetu,
                 gdzie rozległ się szmer pocałunku, mimo iż uszczkniętego możliwie najdelikatniej. Pokój ten
                 był w harmonii z wykwintem mieszkania, w którym zresztą nie brakowało niczego.
                     Cóż, dobrze odgadliśmy pańskie chęci?  rzekła wracając do saloniku, aby usiąść do
                 stołu.
                     Ach, tak  odparł  za dobrze. Niestety! Ten zbytek tak pełny to urzeczywistnienie
                 pięknych marzeń, wszystkie poezje młodego wykwintnego życia... Tak, oceniam je zbyt
                 dobrze, abym nie miał ich być wart; ale nie mogę ich przyjąć od pani, a sam jestem jeszcze za
                 biedny, aby...
                     Och! Och! Już mi się pan sprzeciwia  rzekła z drwiącą stanowczością, którą przybierają
                 kobiety, kiedy chcą wyszydzić jakiś skrupuł, aby tym lepiej go rozproszyć.
                    Eugeniusz zbyt uroczyście wszedł w siebie tego dnia, uwięzienie zaś Vautrina, ukazując
                 mu głębię otchłani, w którą omal się nie stoczył, nadto wzmocniło jego szlachetne uczucia i
                 skrupuły, aby miał ustąpić temu pieszczotliwemu zironizowaniu jego szlachetnych pojęć.
                 Owładnął nim głęboki smutek.
                    Jak to!  rzekła pani de Nucingen  miałżebyś odmówić? Czy wiesz, co znaczy podobna
                 odmowa? Wątpisz o przyszłości, nie śmiesz wiązać się ze mną. Lękasz się zatem, że
                 zdradzisz me uczucie? Jeżeli ty mnie kochasz, jeżeli ja... kocham ciebie, czemu wzdragasz się
                 przed tak błahym zobowiązaniem? Gdybyś wiedział, jaką mi przyjemność sprawiło zajmować
                 się tym mieszkaniem, prosiłbyś mnie o przebaczenie. Miałam twoje pieniądze i dobrze ich
                 użyłam, to wszystko. Sądzisz, że jesteś wzniosły, a jesteś mały. Żądasz o wiele więcej... Och
                  rzekła chwytając namiętne spojrzenie Eugeniusza  a drożysz się o głupstwo. Jeżeli mnie
                 nie kochasz, och, w takim razie nie przyjmuj. Los mój spoczywa w jednym słowie. Mów!
                 Ależ, ojcze, przemów ty mu do rozsądku  dodała po pauzie, zwracając się do ojca.  Czy on
                 myśli, że ja jestem mniej drażliwa na punkcie naszego honoru?
                    Twarz ojca Goriot przybrała uśmiech ekstatycznego zachwytu, gdy patrzał na nich, gdy
                 słuchał tej ładnej sprzeczki.
                     Dzieciaku! Jesteś na wstępie do życia  ciągnęła ujmując dłoń Eugeniusza  spotykasz
                 zaporę dla wielu nie do przebycia, ręka kobiety usuwa ci ją i ty się cofasz? Ależ ty się
                 wybijesz, czeka cię wspaniała przyszłość, powodzenie wypisane jest na twym pięknym czole.
                 Czy nie będziesz mógł mi oddać wówczas tego, czego ci pożyczam dzisiaj? Czyż niegdyś
                 damy nie dawały swoim rycerzom zbroi, mieczów, kasków, drucianej koszulki, koni, iżby
                 mogli potykać się w ich imię na turniejach? Otóż, Eugeniuszu, to, co ja ci ofiaruję, to broń
                 naszej epoki, narzędzia niezbędne, gdy kto chce być czymś. Ładne jest to poddasze, na
                 którym mieszkasz, jeśli podobne do pokoju papy! No, nie będziemy jedli dziś obiadu? Chcesz
                 mnie zmartwić? Odpowiadaj!  rzekła potrząsając jego rękę.  Mój Boże, ojczulku, przekonaj
                 go albo wychodzę stąd i nie chcę go widzieć więcej.
                     Ja cię namówię  rzekł ojciec Goriot, budząc się z zachwycenia.  Drogi panie
                 Eugeniuszu, będziesz pożyczał pieniądze od lichwiarzy, nieprawdaż?
                     Nie ma innej rady  odparł.
                     Dobrze, mam cię zatem  podjął stary, wydobywając lichy i zniszczony pugilares.  Ja
                 przedzierzgnąłem się w lichwiarza, zapłaciłem wszystkie rachunki, oto są. Nie jesteś winien
                                                                         100






                 ani grosza za wszystko, co się tu znajduje. To nie jest wielka suma, najwyżej pięć tysięcy
                 franków. Pożyczam ci je, słyszysz! Podpiszesz rewers na jakimś świstku i zwrócisz mi je
                 kiedyś.
                    Łzy zakręciły się w oczach Eugeniusza i Delfiny, którzy spojrzeli po sobie ze zdumieniem.
                 Rastignac podał staremu rękę i uścisnął j ą.
                     No i cóż! Czyż nie jesteście mymi dziećmi?  rzekł Goriot.
                     Ależ, biedny ojcze  rzekła pani de Nucingen  jakim cudem zdołałeś to uczynić?
                     Ba!  odparł.  Kiedym cię nakłonił, abyś go pomieściła blisko siebie, i kiedym widział,
                 jak meblujesz mieszkanko niby dla panny młodej, pomyślałem sobie: Napyta się jeszcze
                 kłopotów! Adwokat twierdzi, że proces, który mamy wytoczyć mężowi, aby go zmusić do
                 oddania ci majątku, potrwa więcej niż pół roku. Dobrze. Otóż sprzedałem swoich tysiąc
                 trzysta pięćdziesiąt franków renty; zapewniłem sobie, oddając piętnaście tysięcy franków,
                 tysiąc dwieście franków dożywocia na pewnej hipotece, a z resztą zapłaciłem wasze rachunki,
                 moje dzieci. Mam tu na górze pokoik za pięćdziesiąt talarów rocznie, mogę żyć jak książę za
                 czterdzieści su dziennie i jeszcze mi zostanie. Nie zużywam nic, nie trzeba mi prawie ubrania.
                 Od dwóch tygodni śmieję się w duchu, mówiąc sobie: Ależ będą szczęśliwi! I cóż, nie
                 jesteście szczęśliwi?
                     Och, tatku, tatku!  rzekła pani de Nucingen, skacząc na szyję ojcu, który ją wziął na
                 kolana.
                    Okryła go pocałunkami, pieściła mu policzki włosami blond i wylewała łzy na tę starą
                 twarz, rozpromienioną, błyszczącą.
                     Ojcze drogi, ty jesteś ojcem! Nie, nie ma pod słońcem dwóch takich jak ty. Eugeniusz
                 już cię bardzo kochał, cóż dopiero teraz!
                     Ależ, dzieci  rzekł ojciec Goriot, który od dziesięciu lat nie czuł serca córki bijącego na
                 swoim  ależ, Delfinko, chcesz tedy, abym tu umarł z radości! Moje biedne serce pęknie.
                 Widzisz, panie Eugeniuszu, jużeśmy się skwitowali.
                    I starzec tulił córkę uściskiem tak dzikim, tak nieprzytomnym, iż rzekła:
                     Och! Ojcze, boli!
                     Ból ci sprawiłem  rzekł blednąc.
                    Spojrzał na nią z nadludzką boleścią. Aby dobrze oddać twarz tego Chrystusa ojcostwa,
                 trzeba by szukać porównań w obrazach, które wymyślili mistrze pędzla, aby odmalować
                 mękę ścierpianą przez Zbawiciela dla dobra świata. Goriot ucałował bardzo delikatnie kibić,
                 którą palce jego zanadto uścisnęły.
                     Nie, nie, nie sprawiłem ci bólu?  podjął pytając ją uśmiechem.  To ty sprawiłaś mi ból
                 swoim wykrzyknikiem. To więcej kosztuje  rzekł do ucha córki, całując ją ostrożnie  ale
                 trzeba go było zażyć z mańki, inaczej pogniewałby się.
                    Eugeniusz osłupiał na widok niewyczerpanego poświęcenia tego człowieka i patrzał nań z
                 naiwnym podziwem, który jest wiarą młodości.
                     Stanę się godny tego wszystkiego!  wykrzyknął.
                     O, mój Eugeniuszu, to piękne, co powiedziałeś w tej chwili.
                    I pani de Nucingen ucałowała studenta w czoło.
                     Wyrzekł się dla ciebie panny Taillefer i jej milionów  rzekł ojciec Goriot.  Tak,
                 kochała cię ta dziewczyna; obecnie zaś, po śmierci brata, bogata jest jak Krezus.
                     Och, po cóż mówić?...  wykrzyknął Eugeniusz.
                     Eugeniuszu  rzekła mu Delfina do ucha  to mi zasępiło dzisiejszy wieczór. Och! Ja cię
                 będę bardzo kochała! I na zawsze.
                     Oto najpiękniejszy dzień, jaki miałem od czasu waszego zamęścia!  wykrzyknął ojciec
                 Goriot.  Dobry Bóg może mi zesłać cierpień, ile mu się podoba  byle nie przez was 
                 zawsze sobie powiem: W lutym tego roku byłem przez jedną chwilę szczęśliwszy, niż ludzie
                 potrafią być przez całe życie. Popatrz na mnie, Delfinko  rzekł do córki.  Ładna,
                                                                         101






                 nieprawdaż? Powiedz mi pan, dużo spotkałeś kobiet, które by miały takie śliczne kolory i ten
                 mały dołeczek? Nie, prawda? I to ja jestem twórcą tej cudnej kobiety. Obecnie, kiedy będzie
                 szczęśliwa przez ciebie, jeszcze się zrobi tysiąc razy ładniejsza. Mogę iść do piekła, mój
                 sąsiedzie  rzekł.  Jeżeli ci trzeba mego miejsca w raju, odstępuję ci je. Jedzmy, jedzmy 
                 dodał nie wiedząc już, co mówi  wszystko to jest nasze.
                     Poczciwy ojczulek!
                     Gdybyś wiedziała, dziecko  rzekł wstając i podchodząc do niej, ujmując ją za głowę i
                 całując splecione w warkocze włosy jak ty mnie możesz uczynić szczęśliwym i jak tanim
                 kosztem! Zachodź czasami do mnie, ja będę tam na górze, będziesz miała tylko dwa kroki.
                 Przyrzeknij mi, dobrze?
                     Dobrze, ojczulku.
                     Powiedz jeszcze raz.
                     Tak, dobry ojczulku.
                     Cicho już, kazałbym ci powtarzać sto razy, gdybym słuchał swojej ochoty. Siadajmy do
                 stołu.
                    Cały wieczór upłynął na takich dzieciństwach, przy czym ojciec Goriot nie ustępował
                 młodym. Kładł się u nóg córki, aby je całować; patrzał przeciągle w jej oczy, ocierał się
                 głową o jej suknię; czynił szaleństwa godne najmłodszego, najczulszego kochanka.
                     Widzisz  rzekła Delfina do Eugeniusza  kiedy ojciec jest przy nas, trzeba wyłącznie się
                 jemu poświęcać. To będzie niekiedy bardzo krępujące.
                    Eugeniusz, który już niejeden raz czuł się zazdrosny, nie mógł wziąć za złe kochance tych
                 słów, w których mieścił się pierwiastek wszelkiej niewdzięczności.
                     A kiedy będzie mieszkanie gotowe?  rzekł Eugeniusz rozglądając się.  Trzeba tedy
                 rozstać się dziś wieczór?
                     Tak, ale jutro będzie pan u mnie na obiedzie  rzekła z przebiegłą minką.  Jutro jest
                 dzień Włochów.
                     Pójdę na parter  rzekł ojciec Goriot.
                    Była północ. Powóz pani de Nucingen czekał. Ojciec Goriot i student wrócili do
                 pensjonatu rozmawiając z rosnącym zapałem o Delfinie. Ciekawy był kontrast wyrazu tych
                 namiętności. Eugeniusz nie mógł przed sobą zataić, że miłość ojca, nie splamiona żadnym
                 osobistym interesem, miażdży jego uczucie wytrwałością i ogromem. Dla ojca bóstwo było
                 zawsze czyste i piękne, a uwielbienie jego potęgowało się całą przeszłością i przyszłością.
                 Zastali panią Vauquer przed piecem, samą, w towarzystwie Sylwii i Krzysztofa. Stara
                 gospodyni siedziała niby          Mariusz     na  gruzach     Kartaginy.     Oczekując     dwóch     jedynych
                 pensjonarzy, którzy jej pozostali, rozpływała się w lamentach z Sylwią. Mimo iż piękne są
                 lamentacje, które lord Byron włożył w usta Tassa, dalekie są one od głębokiej prawdy skarg
                 pani Vauquer.
                     Na jutro rano już tylko trzy filiżanki kawy, Sylwio. Cały dom jest opustoszały: czyż to
                 nie może serce pęknąć? Czym jest życie bez moich pensjonarzy? Niczym. Dom bez
                 mieszkańców to niby pokój bez sprzętów. Cóżem ja uczyniła niebu, aby ściągnać na siebie
                 takie klęski? Zapas fasoli i kartofli na dwadzieścia osób. Policja u mnie! Będziemy żyli
                 samymi kartoflami. Trzeba mi odprawić Krzysztofa!
                    Sabaudczyk, który drzemał, zbudził się nagle i rzekł:
                     Pani coś mówiła?
                     Poczciwy chłopiec! Wierne to jak pies  rzekła Sylwia.
                     Martwy sezon, każdy już ma mieszkanie. Gdzie ja znajdę lokatorów? Chyba stracę
                 rozum. A ta wiedźma Michonneau zagarnia mi jeszcze Poireta! Co ona z nim robiła, aby tak
                 przywiązać do siebie tego człowieka? Drepce za nią jak piesek.
                     Ho, ho!  rzekła Sylwia potrząsając głową.  Te stare pannice to znają się na interesie.
                     A ten biedny pan Vautrin, którego zrobili galernikiem podjęła wdowa.  Czy wiesz,
                                                                         102






                 Sylwio, niech mi kto mówi, co chce, ja nie mogę jeszcze w to uwierzyć. Człowiek wesoły jak
                 szczygieł, który wypijał likierku za piętnaście franków na miesiąc i płacił akuratnie jak
                 zegarek!
                     A i na piwo wyrzucił jak się patrzy!  rzekł Krzysztof.
                     To jakaś pomyłka  rzekła Sylwia.
                     Ale nie, sam się przyznał  podjęła pani Vauquer.  I powiedzieć, że wszystkie te rzeczy
                 zdarzyły się u mnie, w dzielnicy, gdzie nie zabłąka się ani pies z kulawą nogą! Słowo
                 uczciwej kobiety, ja chyba śnię. Bo to, widzisz, patrzyliśmy na Ludwika XVI i jego
                 nieszczęście, widzieliśmy upadek cesarza, jego powrót i powtórny upadek, wszystko to było
                 w zakresie rzeczy możliwych. Ale pensjonat, taki jak mój, to zupełnie co innego: można się
                 obejść bez króla, ale musi się co dzień jeść obiad; i kiedy uczciwa kobieta, z domu Conflans,
                 daje smacznie, na świeżym maśle, to o ile nie ma przyjść koniec świata... Ale to wszystko to
                 istotnie koniec świata.
                    I pomyśleć, że panna Michonneau, która naraziła panią na te straty, ma dostać, wedle
                 tego co mówią, tysiąc talarów renty!  wykrzyknęła Sylwia.
                    Nie mów mi o tej zbrodniarce!  rzekła pani Vauquer. I jeszcze, na dobitkę, przenosi się
                 do Bunodowej! Ale ona jest zdolna do wszystkiego, musi mieć ładne rzeczy na sumieniu;
                 ręczę, że w swoim czasie kradła i zabijała. Ona powinna by iść na galery zamiast tego
                 biednego, zacnego człowieka...
                    W tej chwili zadzwonił Eugeniusz i ojciec Goriot.
                     Oto moi dwaj wierni  rzekła wdowa z westchnieniem.
                    Dwaj wierni, którzy zachowali bardzo lekkie wspomnienie katastrof zacnego pensjonatu,
                 oznajmili bez ceremonii, że się przenoszą na Chaussée d'Antin.
                     Ach! Sylwio  rzekła wdowa  to mój ostatni atut. Zadaliście mi śmiertelny cios,
                 panowie! Aż mnie ścisło w żondołku. Czuję tu niby kłodę. Dzisiejszy dzień zwalił mi
                 dziesięć lat na głowę. Oszaleję, słowo honoru! Co zrobić z fasolą? Dobrze, skoro zostaję
                 sama, możesz od jutra szukać miejsca, Krzysztofie. Zegnam panów, dobrej nocy.
                     Co jej się stało?  spytał Eugeniusz Sylwii.
                     Ano cóż, wszyscy się wynieśli skroś tych brewerii. To jej zmąciło w głowie. O, o słyszy
                 pan, jak płacze. Dobrze jej zrobi wybeczeć się trochę. Od czasu jak jestem w służbie, jeszcze
                 ani razu nie puściła sobie śluzów.
                    Nazajutrz pani Vauquer wzięła się, wedle swego wyrażenia, w kupę. Była wprawdzie
                 strapiona, jak godzi się osobie, która postradała wszystkich pensjonarzy i której życie uległo
                 wstrząśnieniu, ale opamiętała się zupełnie i okazała, co jest prawdziwa boleść, boleść
                 głęboka, boleść spowodowana klęską w interesach i zburzeniem przyzwyczajeń. To pewna,
                 że spojrzenie, jakim kochanek obejmuje mieszkanie ukochanej, kiedy mu je przychodzi
                 opuścić, nie bardziej jest brzemienne smutkiem niż wzrok, którym pani Vauquer ogarniała
                 próżny stół. Eugeniusz pocieszył ją mówiąc, że Bianchon, którego internat kończy się za kilka
                 dni, zajmie z pewnością jego miejsce; że urzędnik Muzeum nieraz zdradzał chętkę na
                 mieszkanie pani Couture i że w niedługim czasie pensjonat uzupełni swój personel.
                     Oby Bóg pana wysłuchał, drogi panie! Ale nieszczęście spadło na mój dom. Nim upłynie
                 dziesięć dni, śmierć wejdzie tutaj, zobaczy pan  rzekła obejmując posępnym spojrzeniem
                 jadalnię.  Kogo zagarnie?
                     Miło będzie wynieść się stąd  rzekł po cichu Eugeniusz do ojca Goriot.
                     Proszę pani  rzekła Sylwia wbiegając przerażona już od trzech dni nie widziałam
                 Mistrigrisa.
                     Och, och jeżeli kot zginął, jeżeli nas opuścił, w takim razie...
                    Biedna wdowa nie dokończyła, złożyła ręce i padła na fotel powalona straszliwą wróżbą.
                    Około południa, w porze kiedy listonosze zjawiają się w dzielnicy Panteonu, Eugeniusz
                 otrzymał wykwintnie złożony list, zapieczętowany herbem Beauséant. Zawierał zaproszenie
                                                                         103






                 dla obojga państwa de Nucingen na zapowiadany od miesiąca wielki bal u wicehrabiny. Do
                 zaproszenia dołączone było to słówko:
                    Pomyślałam, drogi kuzynie, że z przyjemnością podejmiesz się być tłumaczem mych uczuć
                 wobec pani de Nucingen; przesyłam Ci zaproszenie, o które mnie prosiłeś; będzie mi miło
                 poznać siostrę pani de Restaud. Przyprowadź tedy do mnie tę śliczną osobę, ale uważaj, abyś
                 jej nie oddal całego swego serca: winien mi go jesteś wiele w zamian za przyjaźń, jaką mam
                 dla Ciebie
                                                                                                 Wicehrabina de Beauseant
                     Hm  rzekł sobie Eugeniusz odczytując powtórnie bilecik pani de Beauséant mówi dość
                 jasno, że nie życzy sobie pana de Nucingen!
                    Pośpieszył do Delfiny, szczęśliwy, że może jej dostarczyć uciechy, za którą spodziewał się
                 niezawodnej nagrody. Pani de Nucingen była w kąpieli. Rastignac czekał w buduarze wydany
                 na pastwę niecierpliwości naturalnej u młodego człowieka, mającego gorącą krew w żyłach i
                 czekającego wreszcie chwili, w której posiądzie ukochaną, przedmiot dwuletnich pragnień.
                 Są to wzruszenia, które nie powtarzają się dwa razy w życiu młodych ludzi. Pierwsza kobieta,
                 naprawdę kobieta, do której przywiąże się mężczyzna, to znaczy ta, która mu się ukaże w
                 całym blasku akcesoriów wymaganych przez atmosferę Paryża, nie będzie miała nigdy
                 rywalki. Miłość w Paryżu nie jest podobna do żadnej innej. Ani mężczyźni, ani kobiety nie
                 dadzą się tu złapać na owe rupiecie komunałów, w jakie każdy stroi dla przyzwoitości swoje
                 niby bezinteresowne uczucia. W tej krainie kobieta winna zaspokoić nie tylko serce i zmysły;
                 wie ona doskonale, że ma większe zobowiązania, wynikłe z tysiącznych próżności, z jakich
                 składa się życie. Miłość jest tu arogancka, bezwstydna, marnotrawna, szarlatańska i próżna.
                 Skoro wszystkie panny na dworze Ludwika XIV zazdrościły pannie de la Valičre porywu,
                 który kazał zapomnieć temu wielkiemu monarsze, że mankiety jego kosztują każdy po tysiąc
                 talarów, wówczas kiedy je podarł, aby ułatwić księciu de Vermandois wejście na scenę
                 świata, czegóż żądać od reszty ludzkości? Miejcie młodość, bogactwo i tytuł, miejcie więcej,
                 jeśli możecie; im więcej kadzidła spalicie przed swoim bóstwem, tym będzie wam ono
                 łaskawsze, o ile w ogóle macie bóstwo. Miłość jest religią, a jej kult musi kosztować drożej
                 niż w jakiejkolwiek innej religii; przechodzi ona szybko i przechodzi jak ulicznik, który rad
                 jest znaczyć swe przejście zniszczeniem. Zbytek uczucia jest poezją poddasza: bez niego w
                 cóż by się tam obróciła miłość? Jeśli istnieją wyjątki tego okrutnego paryskiego kodeksu,
                 spotyka sieje gdzieś na uboczu, wśród dusz, które nie uwiedzione przez doktryny socjalne,
                 żyją blisko jakiegoś źródła o jasnych, chybkich, ale sączących się bez ustanku wodach; dusz,
                 które wierne swej cienistej ustroni, szczęśliwe, iż mogą słuchać wymowy nieskończoności
                 wypisanej dla nich w każdej rzeczy i czerpanej w sobie, czekają cierpliwie, aż im wyrosną
                 skrzydła, ubolewając nad tymi, co są przykuci do ziemi. Ale Rastignac, podobny do
                 większości młodych, którzy wyobraźnią zakosztowali przepychów świata, chciał wstąpić w
                 szranki w pełnym rynsztunku. Zaraził się gorączką świata; może czuł w sobie siłę panowania
                 nad nim, ale bez świadomości środków i celu. W braku czystej i świętej miłości, która
                 wypełnia życie, ten głód potęgi może się stać piękną rzeczą, byle się wyzuć z osobistego
                 interesu i wziąć sobie za cel wielkość kraju. Ale student nie doszedł jeszcze do punktu, w
                 którym człowiek mocen jest ogarnąć bieg życia i osądzić go. Nie strząsnął dotąd całkowicie
                 uroku świeżych i powabnych pojęć, które otulają niby liśćmi młodość dzieci wzrosłych na
                 prowincji. Zawsze jeszcze wahał się przed paryskim Rubikonem. Mimo palącej ciekawości
                 zachował pamięć szczęśliwego życia, jakie wiedzie prawdziwy szlachcic w swoim dworze.
                 Jednakże ostatnie jego skrupuły znikły poprzedniego dnia, w chwili, kiedy się ujrzał w swym
                 mieszkanku. Zaczynając korzystać z materialnych przywilejów majątku, tak jak od dawna
                 korzystał    z  materialnych      i  moralnych      przewag,     które   daje   urodzenie,     zrzucił   skórę
                                                                         104






                 prowincjonalnego ciury i oswoił się z pozycją, odsłaniającą piękne horyzonty. Toteż czekając
                 na Delfinę, miękko rozparty w tym ładnym buduarze, który stawał się po trosze jego
                 własnym, czuł się tak daleki od zeszłorocznego Rastignaca, iż przyglądając się sobie okiem
                 duszy, pytał, czy jest jeszcze w czymkolwiek podobny do swego sobowtóra.
                     Pani baronowa jest w swoim pokoju  oznajmiła Teresa, której głos przejął go
                 dreszczem.
                    Zastał Delfinę wyciągniętą na kozetce przy ogniu, świeżą, wypoczętą. Widząc tę postać
                 tonącą w falach muślinu, niepodobna było nie porównać jej do owych pięknych indyjskich
                 roślin, których owoc rodzi się w kwiecie,
                     A, jest pan nareszcie  rzekła wzruszona.
                     Niech pani zgadnie, co przynoszę  rzekł Eugeniusz, siadając obok i ujmując rękę
                 Delfiny, aby ją ucałować.
                    Czytając zaproszenie, pani de Nucingen drgnęła z radości. Zwróciła na Eugeniusza
                 wilgotne oczy i zarzuciła mu ramiona na szyję, aby go przyciągnąć do siebie w upojeniu
                 zadowolonej próżności.
                    I to panu (tobie  rzekła do ucha  ale Teresa jest obok, bądźmy ostrożni!), panu winna
                 jestem to szczęście? Tak, nie waham się nazwać tego szczęściem. Uzyskane przez ciebie,
                 czyż nie staje się czymś więcej niż tryumfem ambicji? Nikt nie chciał mnie wprowadzić do
                 tego świata. Wydam ci się może w tej chwili małą, próżną, lekką paryżanką; ale pomyśl,
                 drogi mój, że ja jestem gotowa wszystko poświęcić tobie i że jeżeli teraz goręcej pragnę
                 bywać w tym świecie, to dlatego, że ty w nim żyjesz.
                     Czy pani nie uważa  rzekł Eugeniusz  że pani de Beauséant powiada nam dość
                 wyraźnie, że nie spodziewa się ujrzeć na balu barona?
                     Ależ tak  rzekła baronowa oddając list.  Te kobiety mają geniusz impertynencji. Ale
                 mniejsza, pójdę. Siostra ma być również, wiem, że gotuje cudną toaletę. Eugeniusz  rzekła
                 szeptem  Anastazja idzie na ten bal, aby rozproszyć okropne posądzenia. Nie wiesz, jakie
                 pogłoski o niej krążą! Nucingen wspomniał dziś rano, że wczoraj mówiono o tym w klubie
                 bez ceremonii. Od czegóż zależy, mój Boże, honor kobiety, rodziny! Odczułam sprawę
                 siostry niby osobistą ranę i zniewagę. Mówią, że pan de Trailles podpisał na sto tysięcy
                 franków weksli; termin ich przeważnie już zapadł, miano go ścigać. W tej ostateczności
                 siostra sprzedała podobno Żydowi rodowe diamenty, te piękne diamenty, które musiałeś u
                 niej widzieć: dar matki męża. Słowem, od dwóch dni tylko o tym mówią. Rozumiem, że
                 Anastazja każe sobie robić suknię ze złotej lamy i że chce ściągnąć na siebie wszystkie
                 spojrzenia, ukazując się w całym blasku i w diamentach. Aleja nie chcę być gorsza od niej.
                 Zawsze starała się mnie zmiażdżyć, nigdy nie była dobra dla mnie... Oddawałam jej tyle
                 usług, zawsze znajdowałam pieniądze dla niej, gdy była w potrzebie.. . Ale zostawmy świat,
                 dzisiaj chcę być szczęśliwa...
                    O pierwszej w nocy Rastignac był jeszcze u pani de Nucingen, która przedłużając
                 pożegnanie, owo pożegnanie kochanków tak pełne przyszłych rozkoszy, rzekła z wyrazem
                 melancholii:
                     Jestem tak lękliwa, tak przesądna, nazwij wreszcie moje przeczucia, jak ci się podoba, że
                 lękam się opłacić szczęście jakąś katastrofą.
                     Dzieciaku!  rzekł Eugeniusz.
                     A! To ja jestem dzieciakiem dzisiaj  rzekła śmiejąc się.
                    Eugeniusz wrócił do pensjonatu z tą pewnością, iż opuści go jutro; w drodze oddał się cały
                 owym słodkim marzeniom, jakie snują wszyscy młodzi, kiedy mają jeszcze na ustach smak
                 szczęścia.
                     I cóż?  rzekł Goriot, kiedy Rastignac przechodził koło jego drzwi.
                     Wszystko dobrze  odparł Eugeniusz.  Powiem panu jutro.
                                                                         105






                  Wszystko, nieprawdaż?  krzyknął stary.  Połóż się spać. Jutro zacznie się dla nas
                 szczęśliwe życie.
                    Nazajutrz Goriot i Rastignac oczekiwali już tylko dobrej woli jakiegoś tragarza, aby
                 opuścić pensjonat, kiedy około południa turkot ekwipażu, który zatrzymał się wreszcie przed
                 bramą pani Vauquer, rozległ się na ulicy. Z powozu wysiadła pani de Nucingen; spytała, czy
                 ojciec jeszcze w domu. Otrzymawszy twierdzącą odpowiedź Sylwii wbiegła lekko. Bez
                 wiedzy sąsiada Eugeniusz był u siebie. Przy śniadaniu prosił ojca Goriot, aby zabrał jego
                 rzeczy, oświadczając, że spotkają się koło czwartej przy ulicy d'Artois. Ale kiedy stary
                 poszedł szukać tragarzy, Eugeniusz, odpowiedziawszy szybko na apel na wykładzie, wrócił
                 nie spostrzeżony przez nikogo, aby się policzyć z panią Vauquer, nie chcąc zostawić tego
                 zadania Goriotowi, który w swoim                zacietrzewieniu     zapłaciłby z pewnością za niego.
                 Gospodyni wyszła. Eugeniusz wstąpił               do siebie, aby się przekonać, czy niczego                 nie
                 zapomniał; jakoż nie żałował swej przezorności znajdując w szufladzie akcept in blanco
                 wystawiony Vautrinowi i porzucony niedbale w biurku po wykupie. Ponieważ na kominku
                 nie było ognia, chciał podrzeć weksel, kiedy usłyszał głos Delfiny. Eugeniusz nie dając znaku
                 życia został w pokoju, aby usłyszeć rozmowę; sądził, że kochanka nie powinna mieć dlań
                 tajemnic. Następnie od pierwszych słów rozmowa między ojcem a córką obudziła w nim zbyt
                 żywe zajęcie, aby się mógł wstrzymać od słuchania.
                     Ach, ojcze  rzekła Delfina  dałożby niebo, abyś wpadł na myśl upomnienia się o mój
                 majątek dość wcześnie, by mnie uchronić od ruiny! Czy mogę mówić?
                     Tak, nie ma nikogo w całym domu  rzekł Goriot zmienionym głosem.
                     Co tobie, ojcze?  spytała pani de Nucingen.
                     Uderzyłaś mnie jak obuchem w głowę  odparł starzec. Niech ci Bóg przebaczy,
                 dziecko; nie wiesz, jak bardzo cię kocham; gdybyś wiedziała, nie mówiłabyś mi tak bez
                 przygotowania podobnych rzeczy, zwłaszcza jeżeli jeszcze nic nie jest stracone. Cóż takiego
                 zaszło, żeś przyjechała do mnie aż tutaj, kiedy za parę chwil mieliśmy być przy ulicy
                 d'Artois?
                     Ach, ojcze, czyż w chwili katastrofy panuje się nad pierwszym odruchem? Jestem jak
                 oszalała! Adwokat odsłonił nam nieco wcześniej nieszczęście, które bez wątpienia wybuchnie
                 lada chwila. Będzie nam potrzebne twoje długoletnie doświadczenie, przybiegłam do ciebie,
                 jak tonący czepia się gałęzi. Skoro Derville spostrzegł, że Nucingen zastawia się tysiącem
                 szykan, zagroził mu procesem, oznajmiając, że rychło zdoła uzyskać wyrok. Nucingen
                 przyszedł do      mnie dziś      rano, zapytując, czy chcę jego i            siebie przywieść do         ruiny.
                 Odpowiedziałam, że się na tym nie rozumiem, że miałam majątek, że powinnam być w
                 posiadaniu swego majątku, że się zdałam ze wszystkim na adwokata, nic więcej nie wiem i
                 nic nie mogę rozstrzygać. Czy nie tak mi zaleciłeś?
                     Tak, dobrze  odparł Goriot.
                     Otóż  ciągnęła Delfina  Nucingen przedstawił mi stan interesów. Rzucił wszystkie
                 swoje i moje kapitały w ledwo rozpoczęte przedsiębiorstwo, w które trzeba było włożyć
                 wielkie sumy. Gdybym go zmusiła do wyliczenia się z posagu, trzeba by mu zgłosić
                 upadłość; natomiast jeśli zechcę zaczekać rok, zobowiązuje się honorem zwrócić mi mój
                 majątek pomnożony w dwój- albo w trójnasób, umieszczając moje kapitały w operacjach
                 terytorialnych, z których ukończeniem zostanę panią znacznych dóbr. Ojcze, on był szczery w
                 tej chwili, przeraził mnie. Prosił, abym mu przebaczyła jego postępek; wrócił mi zupełną
                 swobodę, pozwolił sobie urządzić życie, jak zechcę, pod warunkiem, żeby mu zostawić
                 plenipotencję. Aby dowieść swojej dobrej wiary, przyrzekł mi wzywać Derville'a, ilekroć
                 tego zażądam, dla ocenienia, czy akty każdorazowego kupna są prawidłowe. Słowem, oddał
                 się bez zastrzeżeń w moje ręce. Prosił, abym mu jeszcze dwa lata zostawiła rząd domu;
                 błagał, abym nic nie wydawała na siebie ponad to, co mi przeznaczył. Wykazał, że zaledwie
                 jest w stanie zachować pozory: odprawił swoją tancerkę; będzie zmuszony do najściślejszej,
                                                                         106






                 ale tajemnej oszczędności, aby dobić terminu swoich spekulacji nie narażając kredytu.
                 Obeszłam się z nim jak najgorzej, wszystkiemu przeczyłam, aby go doprowadzić do
                 ostateczności i dowiedzieć się jeszcze więcej: pokazał mi swoje                        księgi, płakał... Nie
                 widziałam człowieka w podobnym stanie. Zupełnie głowę stracił, mówił o samobójstwie,
                 bredził. Żal mi go było.
                    I ty wierzysz w te ambaje  wykrzyknął Goriot.  To komediant! Miałem do czynienia z
                 Niemcami: prawie wszystko ludzie uczciwi i prostoduszni; ale kiedy pod maską szczerości i
                 dobroduszności puszczą się na szacherki i cygaństwa, wówczas zakasują wszystkich. Twój
                 mąż cię zwodzi. Czuje, że go przyciskamy do muru: przyczaja się, chce pod twoim imieniem
                 zachować tym większą swobodę działania. Chce korzystać z tej okoliczności, aby się
                 ubezpieczyć od ryzyka swoich szacherstw. Jest równie chytry, jak przewrotny: to licha figura.
                 Nie, nie, nie dam się wynieść na cmentarz, zostawiając córki wyzute ze wszystkiego. Znam
                 się jeszcze trochę na interesach. Powiada, że rzucił kapitały w przedsiębiorstwa; więc dobrze,
                 zatem te interesy muszą mieć oparcie w jakichś walorach, kwitach, umowach! Niech je
                 pokaże, niech się z tobą rozliczy. Wybierzemy najlepsze spekulacje, weźmiemy je na swoje
                 ryzyko, będziemy mieli dokumenty uwierzytelnione na imię Delfiny Goriot, małżonki
                 barona de Nucingen w separacji majątkowej. Czy ten łajdak bierze nas za głupców? Czy
                 sądzi, że ja ścierpię przez dwa lata myśl, że cię mogę zostawić bez majątku, bez chleba? Nie
                 zniósłbym tego ani dzień, ani jedną noc, ani dwie godziny! Gdyby ta myśl była prawdą, nie
                 przeżyłbym jej. Jak to! Miałbym pracować czterdzieści lat, nosić worki na grzbiecie, pocić
                 się, wszystkiego sobie odmawiać całe życie dla was, moje anioły, dla których wszelka praca,
                 wszelki ciężar były mi lekkie, i dziś majątek mój, życie miałyby iść z dymem! Oszalałbym
                 przed śmiercią. Nie, na wszystko, co jest świętego na niebie i ziemi, wyjaśnimy tę sprawę,
                 sprawdzimy księgi, kasę, przedsiębiorstwa! Nie zasnę, nie położę się, nie wezmę nic do ust,
                 póki nie uzyskam pewności, że majątek twój jest nietknięty. Bogu dzięki, jesteś separowana
                 majątkowo; Derville, twój adwokat, jest na szczęście uczciwy człowiek. Do kroćset! Będziesz
                 miała swój milionik, swoich pięćdziesiąt tysięcy renty do końca życia, albo narobię hałasu w
                 Paryżu, ha, ha! Do Izb się udam, jeśli trybunały będą kręcić. Ta myśl, że jesteś spokojna i
                 zabezpieczona, toż ta myśl łagodziła wszystkie moje bóle, koiła zgryzoty. Pieniądz to życie,
                 pieniądz może wszystko. Co on baje za brednie, ten bałwan alzacki! Delfino, nie ustępuj ani
                 na szeląg temu bydlakowi, który cię przykuł do łańcucha i unieszczęśliwił. Jeśli potrzebuje
                 twojej zgody, weźmiemy się do niego ostro, nauczymy go moresu! Mój Boże, głowę mam w
                 ogniu, czuję, że mnie coś pali, tu, pod czaszką. Delfinka w nędzy! Och, moja Fifinko, ty! Do
                 kroćset, gdzie moje rękawiczki? Dalej, chodźmy, chcę wszystko przepatrzyć, księgi, interesy,
                 kasę, korespondencję, natychmiast. Nie uspokoję się, póki się nie upewnię, że twój fundusz
                 jest bezpieczny, i póki nie ujrzę go na własne oczy.
                    Ojcze mój, tylko ostrożnie!... Jeśli dasz się unieść chęci zemsty i przeciągniesz strunę,
                 jestem zgubiona. On zna ciebie, uważa za zupełnie naturalne, że pod twoim wpływem
                 zaniepokoiłam się o majątek; ale przysięgam ci, on ma mnie w rękach: postarał się o to! To
                 człowiek zdolny uciec ze wszystkimi kapitałami i zostawić nas na bruku: to łotr! Wie, że nie
                 będę go ścigać, że nie bezcześciłabym nazwiska, które noszę. Jest zarazem i słaby, i silny.
                 Rozważyłam wszystko. Jeśli go przywiedziemy do ostateczności, jestem zrujnowana.
                     Zatem to oszust?
                     A więc tak, ojcze  rzekła rzucając się na krzesło z płaczem.  Nie chciałam mówić tego,
                 aby ci oszczędzić zgryzoty, że mnie wydałeś za takiego człowieka. Nałogi i sumienie, dusza i
                 ciało, wszystko u niego jest w zgodzie! To straszne: nienawidzę go i gardzę nim. Tak, po
                 wszystkim, co mi powiedział, nie podobna mi już szanować tego podłego Nucingena.
                 Człowiek zdolny puścić się na takie kombinacje nie ma najmniejszego poczucia uczciwości.
                 Obawy moje płyną stąd, że jasno czytałam w jego duszy. Ofiarował mi zupełnie po prostu,
                                                                         107






                 on, mój mąż, swobodę, rozumiesz, ojcze, co to znaczy? Jeśli zgodzę się być na wypadek
                 katastrofy narzędziem w jego rękach, słowem, jeśli zechcę służyć mu za parawan.
                    Ale przecież są prawa! Przecież istnieje szafot na takich zięciów!  wykrzyknął Goriot. 
                 Zgilotynowałbym go sam, gdyby nie było kata.
                     Nie, ojcze, nie ma praw na niego. Posłuchaj, w dwóch słowach, jego oświadczenia,
                 odartego z bibułek, w które je zawijał: Albo wszystko jest stracone, wówczas nie masz ani
                 szeląga, jesteś zrujnowana, bo niepodobna mi wybrać na wspólnika kogo innego niż ciebie;
                 albo pozwolisz mi doprowadzić do końca moje operacje. Czy to jasne? Zależy mu jeszcze na
                 mnie. Moja kobieca uczciwość jest dlań rękojmią; wie, że zostawię mu jego majątek i
                 zadowolę się swoim. Oszukańcza i złodziejska spółka, na którą trzeba mi się zgodzić pod
                 grozą ruiny. Kupuje moje sumienie i opłaca je, pozwalając mi w zamian należeć do
                 Eugeniusza. Pozwalam ci na wszystko, ale ty pozwól mi, abym zbrodniczo rujnował
                 biednych ludzi. Czy to jeszcze nie dość jasne? Wiesz, ojcze, co on nazywa operacją?
                 Kupuje grunta pod swoim nazwiskiem, następnie daje na nich budować domy podstawionym
                 figurom.     Ci    ludzie     zawierają     umowy       z   przedsiębiorcami,        których     spłacają     w
                 długoterminowych wekslach, następnie, w zamian za skromną sumę, godzą się pokwitować
                 kupno memu mężowi; wówczas on staje się właścicielem domów, tamci zaś załatwiają się z
                 przedsiębiorcami zgłaszając upadłość. Firma Nucingen posłużyła na przynętę dla biednych
                 budowniczych. Zrozumiałam to. Zrozumiałam także, iż aby w razie potrzeby dowieść
                 wypłaty olbrzymich sum, Nucingen wysłał znaczne walory do Amsterdamu, Londynu,
                 Neapolu, Wiednia... Jakżebyśmy je zdołali pochwycić.
                    Eugeniusz usłyszał głuchy łoskot: to Goriot padł na kolana na podłogę.
                     Boże, co ja ci uczyniłem! Córka wydana na łup tego nędznika! Toć on wymoże na niej,
                 co zechce! Przebacz mi, dziecko moje!
                     Tak, jeśli dziś jestem w otchłani, jest w tym może twoja wina. Tak mało mamy rozumu,
                 kiedy wychodzimy za mąż! Alboż znamy świat, interesa, ludzi, obyczaje? Rodzice powinni
                 by myśleć za nas. Drogi ojcze, ja ci nic nie wyrzucam, daruj mi te słowa. W tym wypadku
                 całą winę ja ponoszę. No, nie płacz, ojczulku  rzekła całując ojca w czoło.
                     Nie płacz i ty, moja Delfinko. Daj oczy, niech je osuszę pocałunkiem. Nie bój się!
                 Odnajdę ja swoją dawną łepetę i rozwikłam ten motek, który twój mąż zaplątał.
                     Nie, ojcze, pozwól mi działać: ja umiem z nim postępować. Kocha mnie: więc dobrze,
                 posłużę się władzą, jaką mam nad nim, aby wymusić lokatę części kapitałów w ziemi. Może
                 skłonię go, aby odkupił na moje imię dobra Nucingen w Alzacji; zależy mu na tym. Przyjdź
                 tylko jutro zbadać księgi, interesy. Derville nie rozumie się na stronie handlowej... Nie, nie
                 przychodź jutro. Nie chcę sobie psuć krwi. Pojutrze bal u pani de Beauséant; chcę się
                 szanować, być piękna, świeża, przynieść chlubę drogiemu Geniowi!... Chodźmy zobaczyć
                 jego pokój.
                    W tej chwili powóz zatrzymał się na ulicy Neuve-Sainte-Genevičve, po czym dał się
                 słyszeć na schodach głos pani de Restaud zwrócony do Sylwii:
                     Czy ojciec w domu?
                    Ta okoliczność ocaliła Eugeniusza, który już zamierzał rzucić się na łóżko i udać, że śpi.
                     Ach, ojcze! Słyszałeś już o Anastazji  rzekła Delfina, poznając głos siostry.  Zdaje się,
                 że i w jej domu dzieją się osobliwe rzeczy.
                     Co takiego?  spytał ojciec Goriot.  To by już był mój koniec. Biedna moja głowa nie
                 przeniosłaby dwóch nieszczęść.
                     Dzień dobry, ojcze  rzekła hrabina wchodząc.  A, i ty tutaj Delfino.
                    Pani de Restaud zdawała się zakłopotana spotkaniem.
                     Dzień dobry, Naściu  rzekła baronowa.  Obecność moja wydaje ci się czymś
                 niezwykłym? Ja widuję ojca co dzień.
                     Odkądże?
                                                                         108






                     Gdybyś zachodziła do niego, wiedziałabyś.
                     Nie drażnij się ze mną, Delfino  rzekła hrabina boleściwym głosem.  Jestem bardzo
                 nieszczęśliwa, zgubiona jestem, dobry ojcze! Och, tym razem zgubiona bez ratunku!
                     Co tobie, Naściu?  wykrzyknął Goriot.  Powiedz nam wszystko, moja dziecino. Jak
                 ona zbladła. Delfino, dziecko, ratuj ją, bądź dla niej dobra, będę cię kochał jeszcze więcej,
                 jeśli to możliwe.
                     Moja biedna Naściu  rzekła Delfina sadzając siostrę  mów. Oto jedyne dwie osoby,
                 które zawsze będą cię dosyć kochały, aby ci przebaczyć wszystko. Widzisz, Naściu, rodzina
                 to najpewniejsze.
                    Dała jej powąchać sole, hrabina przyszła do siebie.
                     Ja to życiem przypłacę!  rzekł ojciec Goriot.  Słuchajcie  dodał poprawiając w piecu
                  zbliżcie się tu obie. Zimno mi. Co tobie, Naściu? Powiedz prędko, zabijasz mnie...
                     Zatem  rzekła biedna kobieta  mąż wie o wszystkim. Wyobraź sobie, ojcze,
                 przypominasz sobie niedawno ów weksel Maksyma? To nie był pierwszy. Zapłaciłam już
                 takich wiele. W początkach stycznia pan de Trailles wydawał się bardzo stroskany. Nie
                 mówił nic; ale tak łatwo czytać w sercu kogoś, kogo się kocha; wystarczy lada błahostka,
                 przeczucie... słowem, był bardziej rozkochany, czulszy niż kiedykolwiek, byłam coraz
                 szczęśliwsza. Biedny Maksym! W myśli żegnał się już ze mną: przyznał się później, że chciał
                 się zastrzelić! Wreszcie poty go dręczyłam, błagałam, dwie godziny włóczyłam się u jego
                 kolan. .. aż mi wyznał, że winien jest sto tysięcy! Och, ojczulku, sto tysięcy franków! Byłam
                 jak oszalała. Ty ich nie masz, wszystkom pochłonęła...
                     Nie  rzekł ojciec Goriot  nie zdołałbym wycisnąć tej sumy, chyba żebym poszedł
                 ukraść. Ale poszedłbym. Naściu! Pójdę.
                    Na to słowo, rzucone posępnie niby charkot umierającego, słowo, które wyrażało bezsilną
                 agonię ojcowskiego uczucia, obie siostry zamilkły. Jakiż egoizm pozostałby zimny wobec
                 tego krzyku rozpaczy, który podobny kamieniowi rzuconemu w przepaść odsłaniał jej głębię?
                     Zdobyłam je, rozporządzając tym, co nie należało do mnie  rzekła hrabina, zalewając
                 się łzami.
                    Delfina wzruszona zapłakała także, tuląc głowę na łonie siostry.
                     Więc wszystko prawda!  rzekła.
                    Anastazja spuściła głowę, pani de Nucingen objęła siostrę wpół, ucałowała tkliwie i
                 przyciskając ją do serca rzekła:
                     Tutaj zawsze znajdziesz miłość, która nie sądzi.
                     Moje anioły  rzekł Goriot słabym głosem  czemu serdeczność wasza ma źródło w
                 nieszczęściu?
                     Aby ocalić życie Maksyma, aby wreszcie ocalić całe swoje szczęście  podjęła hrabina
                 ośmielona tymi dowodami gorącej i żywej tkliwości  poszłam do lichwiarza, którego znasz,
                 ojcze, człowieka zrodzonego przez piekło, którego nic nie zdoła zmiękczyć, do Gobsecka.
                 Zaniosłam mu rodzinne diamenty, do których pan de Restaud tak jest przywiązany, jego
                 klejnoty, moje klejnoty, wszystko, i sprzedałam. Sprzedałam! Czy rozumiecie? Ocaliłam
                 jego, ale siebie zabiłam. Mąż dowiedział się o wszystkim.
                     Przez kogo? Jak? Niech go zabiję!  krzyknął ojciec Goriot.
                     Wczoraj wezwał mnie do swego pokoju. Poszłam... Anastazjo  rzekł głosem... (och,
                 ten głos wystarczył, wszystko odgadłam)  gdzie są twoje diamenty?  W kantorku. 
                 Nie odparł, patrząc na mnie  są tu w komodzie. I pokazał mi puzdro, wprzód zakryte
                 chustką. Czy wiesz, skąd się tu wzięły? rzekł. Padłam mu do nóg... płakałam, spytałam go,
                 jaką śmiercią chce mnie zgładzić...
                     Tyś to powiedziała  wykrzyknął Goriot.  Na rany Zbawiciela, ten, kto ośmieli się
                 skrzywdzić jedną z was, póki ja żyję, może być pewien, że spalę go na wolnym ogniu. Tak,
                 poćwiartuję, tak...
                                                                         109






                    Ojciec Goriot zamilkł, słowa zamierały mu w gardle.
                    Wreszcie, moja droga, zażądał czegoś trudniejszego do spełnienia niż śmierć! Niech
                 niebo chroni każdą kobietę od tego, co j a usłyszałam!
                     Zamorduję tego człowieka  rzekł ojciec Goriot spokojnie.  On ma tylko jedno życie, a
                 jest mi winien dwa. Zatem, co? dodał, patrząc na Anastazję.
                     Otóż  ciągnęła dalej hrabina  po chwili milczenia popatrzał na mnie: Anastazjo  rzekł
                  zagrzebię wszystko w milczeniu, zostaniemy nadal razem, mamy dzieci. Nie zabiję pana de
                 Trailles, mógłbym go chybić; chcąc zaś pozbyć się go w inny sposób, wszedłbym może w
                 konflikt ze sprawiedliwością. Zabić go w twoich objęciach znaczyłoby zhańbić dzieci. Ale
                 jeżeli chcesz oszczędzić zguby swoim dzieciom, ich ojcu, mnie, nakładam ci dwa warunki:
                 Odpowiedz: Czy które z dzieci jest moje? Odparłam, że tak. Które?  spytał.  Ernest,
                 najstarszy.  Dobrze  rzekł. A teraz przysięgnij, że będziesz mi posłuszna co do
                 pewnego      punktu.    Przysięgłam.      Podpiszesz     akt   sprzedaży     swoich     dóbr,   skoro    tego
                 zażądam.
                    Nie podpisuj!  krzyknął ojciec Goriot.  Nie podpisuj za nic! Ha! ha! Panie de Restaud,
                 nie umiesz uczynić kobiety szczęśliwą, idzie szukać szczęścia tam, gdzie je znajduje, i ty ją
                 karzesz za swoje niedołęstwo?... Ja tu jestem, hola! Mnie znajdziesz na drodze. Naściu, bądź
                 spokojna. Aha! Zależy mu na swoim dziedzicu! Dobrze, dobrze. Ja mu go sprzątnę, tego
                 synalka, który, do stu kaduków, jest moim wnukiem. Mam prawo przecież widzieć tego
                 smarkacza! Umieszczę go na wsi, w mojej rodzinnej wiosce, będę miał o nim staranie, bądź
                 spokojna. Doprowadzę do kapitulacji tego potwora, skoro mu powiem: Między nami
                 sprawa! Jeśli chcesz ujrzeć syna, oddasz córce jej majątek i pozwolisz jej żyć wedle
                 upodobania.
                    Ojcze!
                     Tak; ojcze! Ha! Jestem prawdziwym ojcem. Niech ten jasny pan nie waży się znęcać nad
                 mymi córkami. Do kroćset! Sam nie wiem, co za war mam w żyłach. Czuję w sobie krew
                 tygrysa, chciałbym pożreć tych dwóch ludzi. O moje dzieci, więc takie jest wasze życie? Ależ
                 to moja śmierć... Co z wami się stanie, kiedy mnie już nie będzie? Ojcowie powinni żyć póty
                 co i dzieci. Mój Boże, jak Twój świat jest źle urządzony! A wszakże Ty masz syna, jak
                 powiadają! Nie powinien byś nam pozwolić tak cierpieć w naszych dzieciach. Moje drogie
                 anioły, jak to! Jedynie waszym nieszczęściom zawdzięczam to, żeście przyszły? Dzielicie się
                 ze mną tylko łzami! Więc dobrze, tak, kochacie mnie, widzę to. Chodźcie, chodźcie,
                 wyskarżyć się tutaj! Serce moje jest wielkie, wszystko pomieści... Tak, darmo byście je
                 szarpały, każdy strzęp jego będzie jeszcze sercem ojca... Chciałbym wziąć na siebie wasze
                 bóle, cierpieć za was. Ach, kiedyście były małe, byłyście bardzo szczęśliwe...
                     To był nasz jedyny dobry czas  rzekła Delfina.  Gdzie te lata, kiedyśmy zjeżdżały z
                 worków w spichrzu?
                     Ojcze, to nie wszystko  rzekła Anastazja do ucha Goriota, który się wzdrygnął. 
                 Sprzedaż diamentów nie dała stu tysięcy. Maksyma ścigają. Trzeba nam spłacić jeszcze tylko
                 dwanaście tysięcy franków. Przyrzekł mi, że będzie rozsądny, przestanie grać. Została mi na
                 świecie już tylko jego miłość: za drogo ją opłaciłam, umarłabym, gdybym ją miała stracić.
                 Poświęciłam mu majątek, cześć, spokój, dzieci. Och, spraw bodaj, aby Maksym zachował
                 wolność, szacunek; aby mógł ostać się w świecie, gdzie potrafi sobie zdobyć stanowisko.
                 Obecnie winien mi jest więcej niż szczęście: mamy dzieci, które zostałyby bez majątku.
                 Wszystko przepadnie, jeśli się dostanie do więzienia za długi.
                     Nie mam, Naściu. Nie mam już nic, nic! To koniec świata. Och, świat się zawali, to
                 pewna. Uciekajcie, ratujcie          się! A,    mam jeszcze te srebrne sprzączki, sześć                nakryć,
                 pierwszych, jakie miałem w życiu. Wreszcie mam już tylko tysiąc dwieście franków
                 dożywocia.
                     Cożeś uczynił, ojcze, ze swoją rentą?
                                                                         110






                     Sprzedałem, zachowując sobie tę okruszynę dochodu na swoje potrzeby. Trzeba mi było
                 dwunastu tysięcy franków, aby urządzić apartamencik Fifince.
                     U ciebie, Delfino?  rzekła pani de Restaud do siostry.
                     Och, mniejsza  odparł ojciec Goriot.  Dość, że dwunastu tysięcy nie ma.
                     Zgaduję  rzekła hrabina.  Dla pana de Rastignac. Och, moja biedna Delfino, zatrzymaj
                 się. Widzisz, do czego ja doszłam.
                     Moja droga, pan de Rastignac nie jest człowiekiem zdolnym zrujnować swoją kochankę.
                     Dziękuję ci, Delfino... W położeniu, w jakim się znajduję, spodziewałam się czegoś
                 innego po tobie; ale ty mnie nigdy nie kochałaś.
                     Owszem, kocha cię, Naściu!  wykrzyknął ojciec Goriot. Mówiła mi przed chwilą.
                 Mówiliśmy o tobie: Delfinka twierdziła, że ty jesteś piękna, a ona tylko ładna.
                     Ona!  rzekła hrabina.  Ona jest zimna jak glista.
                     Gdyby i tak było  rzekła Delfina, czerwieniąc się  a ty jak postępowałaś ze mną?
                 Zaparłaś się mnie, zamknęłaś przede mną drzwi wszystkich domów, w których pragnęłam
                 bywać, nie ominęłaś najmniejszej sposobności, aby mnie upokorzyć. A ja czy przychodziłam,
                 jak ty, wyciągać biednemu ojcu tysiąc po tysiącu jego mienie i doprowadzić go do tego stanu?
                 To twoje dzieło, siostro. Ja widywałam ojca, póki mogłam, nie wyrzuciłam go za drzwi, nie
                 przychodziłam lizać mu rąk, kiedy mi był potrzebny. Nie wiedziałam nawet, że tych
                 dwunastu tysięcy użył dla mnie. Ja się umiem rządzić. Wiesz o tym. Zresztą, jeżeli ojciec
                 zrobił kiedy co dla mnie, nigdym o nic nie żebrała.
                     Byłaś w szczęśliwszym położeniu: de Marsay byt bogaty, wiadomo ci coś o tym. Byłaś
                 zawsze podła jak złoto. Żegnam was, nie mam ani siostry, ani...
                     Milcz, Naściu!  krzyknął ojciec Goriot.
                     Tylko taka siostra jak ty może powtarzać rzeczy, w które już nikt nie wierzy, wstrętna
                 jesteś!  rzekła Delfina.
                    Dzieci, dzieci, przestańcie albo się zabiję w waszych oczach.
                     Więc dobrze, przebaczam ci, Naściu  ciągnęła pani de Nucingen.  Jesteś nieszczęśliwa.
                 Ale ja jestem lepsza od ciebie. Mówić mi takie rzeczy w chwili, gdy czułam się zdolna do
                 wszystkiego, aby ci pomóc! Nawet do tego, aby przestąpić próg sypialni męża, czego nie
                 uczyniłabym ani dla siebie, ani dla... To korona postępowania twego ze mną od dziewięciu
                 lat.
                     Moje dzieci, moje dzieci, uściskajcie się!  rzekł ojciec.  Jesteście obie dobre jak anioły.
                     Nie, zostaw mnie, ojcze!  krzyknęła hrabina wydzierając się Goriotowi, który ujął ją za
                 ramię.  Ona ma mniej litości dla mnie niż mój mąż. Powiedziałby kto, że ona jest wzorem
                 cnót!
                     Wolę wreszcie, aby mówiono, żem brała pieniądze od de Marsaya, niżbym się miała
                 przyznać, że pan de Trailles kosztuje mnie przeszło dwieście tysięcy  odparła pani de
                 Nucingen.
                     Delfino!  krzyknęła hrabina, postępując ku niej.
                     Ja mówię prawdę, a ty mnie spotwarzasz  odparła zimno baronowa.
                    Delfino! Jesteś...
                    Ojciec Goriot rzucił się, wstrzymał hrabinę i nie pozwolił dokończyć, zasłaniając jej usta
                 ręką.
                     Boże drogi, ojcze, czegoś ty się dotykał dzisiaj?  rzekła Anastazja.
                     Tak, prawda, moja wina  rzekł biedny ojciec, wycierając ręce o spodnie.  Ale nie
                 wiedziałem, że przyjdziecie, przeprowadzam się.
                    Był szczęśliwy, że ściągnął na siebie wymówkę, która zwróciła na niego gniew córki.
                     Och  rzekł, siadając  serceście mi rozdarły. Zdaje mi się, że umieram, dzieci moje! Pali
                 mnie pod czaszką, tak jak gdybym miał tam ogień. Bądźcie już poczciwe, kochajcie się. Do
                 grobu mnie wpędzicie. Delfinko, Naściu, no, obie miałyście słuszność; nie, żadna. Słuchaj
                                                                         111






                 Delciu  ciągnął zwracając na baronową oczy pełne łez  potrzeba jej dwunastu tysięcy
                 franków, szukajmyż ich. Nie patrzcie tak na siebie. (Ukląkł przed Delfiną.) Przeproś ją, zrób
                 to dla mnie  rzekł jej do ucha  ona nieszczęśliwsza od ciebie.
                     Moja biedna Naściu  rzekła Delfina przerażona dzikim i nieprzytomnym wyrazem, jaki
                 boleść nadała twarzy ojca  zawiniłam, uściskaj mnie...
                     Ach, balsam mi wlewasz!  wykrzyknął Goriot.  Ale gdzie znaleźć dwanaście tysięcy?
                 Gdybym się ofiarował na zastępcę do wojska?
                     Och, ojcze!  wykrzyknęły obie, podchodząc doń.  Nie, nie!
                     Bóg nagrodzi ci tę myśl, życie nasze nie wystarczyłoby na to, nieprawdaż, Naściu? 
                 rzekła Delfina.
                     A zresztą, biedny ojczulku, to by była kropla w morzu  zauważyła hrabina.
                     Nie można tedy nic wycisnąć ze swej krwi?  wykrzyknął starzec zrozpaczony. 
                 Zaprzedam się temu, kto cię wybawi, Naściu, zabiję dla niego człowieka. Zrobię jak Vautrin,
                 pójdę na galery; tak...
                    Zatrzymał się jak gdyby rażony piorunem.
                     Już nic!  rzekł wydzierając sobie włosy.  Gdybym wiedział, gdzie iść, aby ukraść, ale
                 ukraść nie jest łatwo. Aby rozbić jaki bank, trzeba by ludzi i czasu. Och, umrzeć, nie zostało
                 mi nic, tylko umrzeć. Tak, nie jestem już zdatny na nic, nie jestem już ojcem! Nie. Ona mnie
                 prosi, ona potrzebuje! A ja, nędzny, nie mam nic. Ha! Wykroiłeś sobie dożywocie, stary
                 zbrodniarzu, a miałeś córki! Nie kochasz ich zatem? Zdychaj, zdychaj, psie nikczemny! Tak,
                 jestem gorszy niż pies, pies nie postąpiłby w ten sposób! Och, moja głowa... gotuje się w niej!
                     Ależ, tatku!  wykrzyknęły obie młode kobiety, otaczając go, aby mu nie dać rozbić
                 sobie głowy o mur.  Bądźże rozsądny.
                    Stary szlochał. Eugeniusz przestraszony chwycił podpisany dla Vautrina oblig, którego
                 stempel przypadkowo opiewał na wyższą sumę; poprawił cyfrę i sporządził zeń prawidłowy
                 akcept na dwanaście tysięcy, na zlecenie Goriota.
                     Oto jest cała suma, pani  rzekł, podając papier.  Spałem, rozmowa państwa obudziła
                 mnie i dowiedziałem się w ten sposób, co jestem winien panu Goriot. Oto rewers, który może
                 pani puścić w obieg, wykupię go sumiennie.
                    Hrabina nieruchomo trzymała papier.
                     Delfino!  rzekła blada i drżąca z gniewu, wściekłości, szału.  Byłam gotowa
                 przebaczyć wszystko, Bóg mi świadkiem; ale to! Jak to! Pan był tutaj, ty wiedziałaś o tym!
                 Miałaś tę nikczemność, aby się pomścić, pozwalając mi zdradzić moje tajemnice, moje życie,
                 życie moich dzieci, moją hańbę, cześć. Ty!... odtąd nie jesteś już niczym dla mnie,
                 nienawidzę cię, będę ci szkodzić, ile tylko zdołam, będę...
                    Gniew zatamował jej słowa, w gardle jej zaschło.
                     Ależ to mój syn, nasze dziecko, twój brat, twój zbawca!  krzyczał Goriot.  Uściskajże
                 go, Naściu! Patrz, ja go ściskam  ciągnął dusząc Eugeniusza we wściekłym uścisku.  O,
                 moje dziecko! Będę dla ciebie więcej niż ojcem, chcę być twoją rodziną. Chciałbym być
                 Bogiem, rzuciłbym ci świat pod stopy. Ależ pocałuj go, Naściu! To nie człowiek, to anioł,
                 prawdziwy anioł.
                     Daj jej pokój, ojcze, szalona jest w tej chwili  rzekła Delfina.
                     Szalona! Szalona! A ty co?  spytała pani de Restaud.
                     Moje dzieci, ja umrę, jeśli nie przestaniecie!  krzyknął starzec, padając na łóżko niby
                 ugodzony kulą.  Zabijają mnie!  rzekł.
                    Hrabina patrzyła na Eugeniusza, który stał nieruchomy, ogłuszony gwałtownością tej
                 sceny.
                     Czy pan...  rzekła, zapytując go gestem, głosem i spojrzeniem, nie zwracając uwagi na
                 ojca, któremu Delfina rozpinała spiesznie kamizelkę.
                     Zapłacę i będę milczał  odparł, nie czekając na pytanie.
                                                                         112






                     Zabiłaś ojca, Naściu  rzekła Delfina ukazując zemdlonego starca.
                    Hrabina wybiegła.
                     Przebaczam jej  rzekł stary otwierając oczy.  Położenie jej jest straszne, zmąciłoby i
                 tęższą głowę. Pociesz Nasieńkę, bądź dla niej dobra, przyrzeknij to biednemu ojcu, który
                 umiera  błagał Delfinę, ściskając jej rękę.
                     Ale co tobie, ojcze?  rzekła przestraszona.
                    Nic, nic  odparł ojciec  to minie. Coś mi uciska czoło, jakaś migrena... Biedna Naścia,
                 co za przyszłość!...
                    W tej chwili hrabina wróciła i rzuciła się do kolan ojca.
                     Przebacz!  krzyknęła.
                     Naściu  rzekł ojciec Goriot.  Zadajesz mi jeszcze większy ból.
                     Panie  rzekła hrabina do Rastignaca z oczyma mokrymi od łez.  Boleść uczyniła mnie
                 niesprawiedliwą. Będzie pan bratem dla mnie?  dodała, wyciągając doń rękę.
                     Naściu  rzekła Delfina, ściskając ją.  Nasieńko, zapomnijmy wszystko.
                     Nie  odparła ja będę pamiętała.
                     Anioły moje  rzekł ojciec Goriot  zdejmujecie mi zasłonę, którą miałem na oczach,
                 wasz głos wraca mi życie. Uściskajcie się jeszcze. I cóż, Naściu, czy cię ten weksel ocali?
                     Mam nadzieję. Słuchaj, tatku, czy zechcesz podpisać?...
                     Patrzcie, co za głupiec ze mnie, aby o tym zapomnieć! Ale było mi tak niedobrze.
                 Naściu, nie gniewaj się... Prześlij mi wiadomość, że ci już nic nie grozi. Albo nie, przyjdę.
                 Nie, nie, nie przyjdę, nie chcę już widzieć twego męża, zabiłbym go na miejscu. Co do
                 zamiaru wyzucia cię z majątku, ja będę czuwał. Idź prędko, dziecko, i spraw, aby się Maksym
                 ustatkował.
                    Eugeniusz stał osłupiały.
                     Biedna Naścia była zawsze gwałtowna  rzekła pani de Nucingen  ale ma dobre serce.
                     Wróciła po podpis  rzekł Eugeniusz do ucha Delfiny.
                     Myślisz?
                     Pragnąłbym móc w to nie wierzyć. Strzeż się jej  odparł, wznosząc oczy, jak gdyby
                 chcąc zwierzyć Bogu myśli, których nie śmiał wyrazić.
                     Tak, zawsze była trochę komediantka, a biedny ojciec daje się brać na te miny.
                     Jakże się pan miewa, dobry ojcze Goriot?  spytał Rastignac starca.
                     Spać mi się chce.
                    Eugeniusz pomógł Goriotowi się położyć; następnie, skoro stary usnął trzymając córkę za
                 rękę, Delfina zaczęła się wybierać.
                     Dziś wieczór we Włoskim  rzekła do Eugeniusza  powiesz mi, jak się ojciec ma. Jutro
                 pan się przeprowadza, łaskawy panie. Zobaczmyż twój pokój... Och, co za okropność! 
                 rzekła, wchodząc.  Ależ to jeszcze gorzej niż u ojca. Eugeniuszu, ładnieś sobie postąpił,
                 kochałabym cię jeszcze więcej, gdyby to było możliwe; ale, moje dziecko, jeżeli chcesz
                 zrobić majątek, nie trzeba wyrzucać w ten sposób po dwanaście tysięcy franków za okno.
                 Hrabia de Trailles to gracz; siostra nie chce tego widzieć. Poszukałby swoich dwunastu
                 tysięcy franków tam, gdzie umie wygrywać albo przegrywać góry złota.
                    Głuchy jęk sprowadził ich do izby Goriota, który na pozór spał, ale kiedy para kochanków
                 zbliżyła się, usłyszeli te słowa:
                    Nie są szczęśliwe!
                    Czy starzec spał, czy czuwał, nie wiadomo; ale akcent tych słów zapadł tak w serce córki,
                 że zbliżyła się do barłogu, na którym leżał ojciec, i pocałowała go w czoło. Otworzył oczy,
                 mówiąc:
                     To Delfina.
                     I cóż, jakże ci, ojcze?
                                                                         113






                     Dobrze  rzekł.  Nie niepokój się, niebawem wstanę. Idźcie, idźcie, dzieci, bądźcie
                 szczęśliwe.
                    Eugeniusz odwiózł Delfinę do domu; ale zaniepokojony stanem Goriota, nie chciał zostać
                 u niej na obiedzie i wrócił. Zastał ojca Goriot na nogach w chwili, gdy się gotował siąść do
                 stołu. Bianchon umieścił się tak, aby móc dobrze śledzić twarz handlarza mąki. Kiedy ujrzał,
                 jak bierze chleb i wącha go, aby ocenić gatunek, student stwierdziwszy w tym ruchu zupełny
                 brak tego, co można by nazwać świadomością aktu, uczynił złowróżbny gest.
                     Siadaj no koło mnie, wielki internie szpitala Cochin  rzekł Rastignac.
                    Bianchon przesiadł się tym chętniej, iż w ten sposób znalazł się obok starego pensjonarza.
                     Co jemu?  spytał Rastignac.
                     Jeżeli się nie mylę, gotów jest! Musiało w nim zajść coś niezwykłego; zdaje mi się, że
                 grozi mu lada chwila udar mózgowy. Mimo że dół twarzy jest dość spokojny, w górze rysy
                 kurczą się mimo woli, o, patrz! Oczy mają szczególne wejrzenie, które zdradza ucisk
                 surowicy na mózg. Czy nie wyglądają tak, jak gdyby były pełne delikatnego pyłu? Jutro rano
                 będziemy mogli powiedzieć więcej.
                     Czy byłoby lekarstwo?
                     Żadnego. Co najwyżej można opóźnić śmierć, jeśli znajdziemy sposób odciągnięcia krwi
                 ku kończynom, ku nogom; ale jeżeli do jutra objawy nie ustaną, biedaczysko przepadł. Nie
                 wiesz, co spowodowało chorobę? Musiał otrzymać jakiś cios, pod którym załamała się jego
                 moralna istota.
                     Tak  rzekł Rastignac, przypominając sobie, jak obie córki waliły bez wytchnienia w
                 serce ojcowskie.  Przynajmniej  powiadał sobie Eugeniusz  Delfina kocha ojca!
                    Wieczorem w teatrze Rastignac zaczął mówić o stanie Goriota z pewnymi ostrożnościami,
                 aby nie przerazić zanadto pani de Nucingen.
                     Nie lękaj się  odparła po pierwszych jego słowach  ojciec jest silny. Tylko dziś rano
                 zanadtośmy go wstrząsnęły. Majątek nasz jest zagrożony, czy pojmujesz doniosłość takiego
                 nieszczęścia? Nie przeżyłabym tego, gdyby twoje przywiązanie nie czyniło mnie nieczułą na
                 to, co uważałabym niegdyś za śmiertelne przejścia. Istnieje już dla mnie tylko jedna obawa,
                 jedno nieszczęście: stracić miłość, która dała mi rozkosz życia. Poza tym uczuciem wszystko
                 mi jest obojętne, nie kocham nic w świecie. Ty jesteś dla mnie wszystkim. Jeżeli czuję
                 szczęście, jakie daje bogactwo, to by ci się lepiej podobać. Jestem, wyznaję ze wstydem,
                 bardziej kochanką niż córką. Czemu? Nie wiem. Całe moje życie w tobie. Ojciec dał mi
                 serce, ale ty nauczyłeś je bić. Cały świat może mnie potępić; cóż mi znaczy, jeżeli ty, który
                 nie masz prawa czuć o to żalu do mnie, rozgrzeszysz mnie ze zbrodni, na którą mnie skazuje
                 nieprzeparte uczucie! Czy uważasz mnie za wyrodną córkę? Och, nie, niepodobna jest nie
                 kochać ojca tak dobrego jak nasz. Czyż mogłam                      zapobiec,    aby nie ujrzał       w końcu
                 nieuchronnego skutku naszych opłakanych małżeństw? Czemu zgodził się na nie? Czy nie
                 jego rzeczą było mieć rozsądek za nas? Dzisiaj, wiem, cierpi tyle co my, ale cóż my możemy
                 poradzić? Pocieszyć go? Nie ma sposobu! Nasza rezygnacja sprawiłaby mu więcej bólu niż
                 wyrzuty i skargi. Bywają położenia, w których wszystko jest goryczą.
                    Eugeniusz milczał, wzruszony do głębi tym naiwnym wyrazem szczerego uczucia. Jeżeli
                 paryżanki są nieraz fałszywe, pijane próżnością, samolubne, zalotne, zimne, to pewna, że
                 kiedy kochają prawdziwie, wkładają w swą namiętność więcej niż inne kobiety; wyrastają
                 ponad swoje małostki, stają się wzniosłe. Następnie uderzył Eugeniusza głęboki i trafny
                 zmysł,    jaki   kobieta    rozwija,    aby   osądzić    najnaturalniejsze      uczucia,    kiedy    wyłączna
                 namiętność odsuwa ją od nich. Panią de Nucingen uraziło milczenie Eugeniusza.
                     O czym myślisz?  spytała.
                     Słucham jeszcze tego, co mi rzekłaś. Sądziłem do tej chwili, że ja kocham bardziej.
                    Uśmiechnęła się i opanowała przyjemność, jaką sprawiły jej te słowa, siląc się utrzymać
                                                                         114






                 rozmowę w granicach konwenansu. Nigdy jeszcze nie słyszała przejmujących wyrazów
                 młodej i szczerej miłości. Jeszcze kilka słów, a nie byłaby się powściągnęła.
                     Eugeniuszu  rzekła, odmieniając rozmowę  ty nie wiesz, co się dzieje? Cały Paryż
                 będzie jutro u pani de Beauséant. Państwo de Rochefide i pan d'Ajuda porozumieli się, aby
                 utrzymać rzecz w tajemnicy; ale jutro król podpisuje kontrakt ślubny, a twoja biedna kuzynka
                 nic o tym nie wie jeszcze. Niepodobna jej odwołać przyjęcia, a margrabiego nie będzie na
                 balu. Wszyscy mówią tylko o tym.
                    I świat śmieje się z nikczemności i bierze w niej udział! Nie wiesz, że pani de Beauséant
                 przypłaci to życiem?
                     Nie  rzekła Delfina z uśmiechem  nie znasz tego rodzaju kobiet. Ale cały Paryż będzie
                 u niej i ja będę! Tobie zawdzięczam to szczęście.
                     Ale  rzekł Rastignac  czy to nie jest jedna z owych niedorzecznych pogłosek, jakich
                 tyle krąży?
                     Dowiemy się jutro.
                    Eugeniusz nie wrócił do pensjonatu. Nie mógł przemóc na sobie, aby się nie ucieszyć
                 nowym mieszkaniem. W wilię tego dnia musiał się rozstać z Delfiną, o pierwszej po północy:
                 tym razem Delfina pożegnała go koło drugiej, aby się udać do siebie. Nazajutrz spał dość
                 długo; oczekiwał pani de Nucingen, która przyszła koło południa zjeść z nim śniadanie.
                 Młodzi ludzie tak są łakomi tych słodkich chwil szczęścia, że Eugeniusz prawie zapomniał o
                 ojcu Goriot. Oswajać się z każdą z wytwornych rzeczy, które doń należały, było dlań niby
                 długim świętem. Delfina opromieniała wszystko swą obecnością, dodając wszystkiemu nowej
                 ceny. Mimo to koło czwartej kochankowie przypomnieli sobie o ojcu Goriot oraz o radości,
                 jaką stary obiecywał sobie po mieszkaniu w tym domu. Eugeniusz zauważył, iż na wypadek
                 choroby należy co rychlej przenieść tam nieboraka; pożegnał tedy Delfinę, aby pobiec do pani
                 Vauquer. Ani ojca Goriot, ani Bianchona nie było przy stole.
                     Ano tak  rzekł malarz  ojciec Goriot gotuje się odwalić kitę. Bianchon jest na górze,
                 przy nim. Starowinę odwiedziła jedna z córek, hrabina de Restorama, potem uparł się wyjść
                 na miasto i pogorszyło mu się. Społeczeństwo utraci jedną ze swoich najpiękniejszych ozdób.
                    Rastignac rzucił się ku schodom.
                     Hej, panie Eugeniuszu!
                     Panie Eugeniuszu! Pani woła pana!  krzyknęła Sylwia.
                     Proszę pana  rzekła wdowa  pan Goriot i pan mieliście się wyprowadzić piętnastego
                 lutego. Oto już trzy dni, jak piętnasty minął, mamy dziś osiemnasty; będzie mi się należało za
                 cały miesiąc od panów obu; ale jeśli pan zechce zaręczyć za ojca Goriot, pańskie słowo
                 wystarczy.
                     Po co? Czy pani nie ma zaufania?
                     Zaufania! Gdyby nieborak stracił przytomność i umarł, córki nie dałyby mi grosza, a
                 wszystkie jego graty nie są warte ani dziesięciu franków. Wyniósł dziś rano ostatni kawałek
                 srebra, nie wiem po co. Wystroił się na młokosa; niech mi Bóg odpuści, ale zdaje mi się, że
                 się uróżował: był jak odmłodzony.
                     Ręczę za wszystko  rzekł Eugeniusz, który zadrżał od grozy, lękając się nowej
                 katastrofy.
                    Udał się do ojca Goriot. Starzec leżał na łóżku, Bianchon siedział obok.
                     Dzień dobry, ojcze  rzekł Eugeniusz. Starzec uśmiechnął się łagodnie i odpowiedział,
                 zwracając nań szklane oczy:
                     Jak się ma Delfina?
                     Dobrze. A ty, ojcze?
                     Nieźle.
                    Nie męcz go  rzekł Bianchon, odciągając Eugeniusza w kąt pokoju.
                    1 cóż?  spytał Rastignac.
                                                                         115






                     Chyba cud mógłby go ocalić. Uderzenie na mózg już nastąpiło, przyłożyłem mu
                 synapizmy59 ; na szczęście czuje je, działają.
                     Czy można go przenieść?
                     Niepodobna. Trzeba go zostawić, gdzie jest, strzec go od wszelkiego ruchu, wzruszenia.
                     Mój poczciwy Horacy  rzekł Eugeniusz  będziemy go pielęgnowali we dwóch.
                     Wezwałem już naczelnego lekarza ze szpitala.
                     I cóż?
                     Zawyrokuje jutro wieczór. Przyrzekł mi, że przyjdzie, kiedy skończy wizyty. Na
                 nieszczęście ten opętany stary popełnił dziś nieostrożność, z której nie chce się wytłumaczyć.
                 Zaparł się jak muł. Kiedy doń mówię, udaje, że nie słyszy; śpi, aby nie odpowiadać; lub jeśli
                 ma oczy otwarte, zaczyna jęczeć. Wychodził dziś rano, gonił pieszo po Paryżu, nie wiadomo
                 gdzie. Wyniósł wszystko, co tylko miał w domu, poszedł gdzieś robić jakieś szacherki, na
                 które wyczerpał resztę sił. Jedna z córek była tutaj.
                     Hrabina?  spytał Eugeniusz.  Słuszna brunetka, oko żywe, ładne, zgrabna nóżka,
                 smukła kibić?
                     Tak.
                     Zostaw mnie chwilę z nim samym  rzekł Rastignac.  Wyspowiadam go, mnie
                 wszystko opowie.
                    Pójdę przez ten czas zjeść obiad. Uważaj tylko, żeby go nadto nie wzruszać; mamy
                 jeszcze jakąś nadzieję.
                     Bądź spokojny.
                     Jutro będą się dobrze bawiły  rzekł Goriot do Eugeniusza, kiedy zostali sami.  Idą na
                 wielki bal.
                     Co ty robiłeś rano, ojczulku, że ci się pogorszyło i że musisz leżeć?
                    Nic.
                     Anastazja była tutaj?  spytał Rastignac.
                     Tak  odparł ojciec Goriot.
                     No i cóż? Nie ukrywaj nic przede mną. Czego jeszcze żądała?
                     Och!  odparł, zbierając resztkę sił  była bardzo nieszczęśliwa, wierzaj! Od czasu
                 sprawy z diamentami Naścia nie ma ani grosza. Zamówiła na dzisiejszy bal suknię ze
                 złotogłowiu, w której będzie wyglądała jak klejnocik. Krawcowa, podła istota, nie chciała
                 robić na kredyt, tak że pokojówka musiała zaliczyć tysiąc franków na tę toaletę. Biedna
                 Naścia, do tego doszła! Myślałem, że mi serce pęknie. Ale pokojówka widząc, że ten Restaud
                 stracił do Naści całe zaufanie, zlękła się o swoje pieniądze i porozumiała się z krawcową, aby
                 nie wydała sukni, póki ona nie dostanie z powrotem tysiąca franków. Bal jutro, suknia
                 gotowa, Naścia w rozpaczy. Chciała wziąć moje resztki srebra, aby je zastawić. Mąż chce,
                 aby była na balu dla pokazaniu całemu Paryżowi diamentów, o których mówią, że je
                 sprzedała. Czyż może powiedzieć temu potworowi: Winna jestem tysiąc franków, zapłać?
                 Nie. Ja to rozumiem. Delfina będzie miała wspaniałą toaletę; Anastazja nie może być gorsza
                 od młodszej siostry. A przy tym tak płakała, tak płakała, biedna córuchna! Byłem tak
                 upokorzony, iż nie miałem wczoraj dwunastu tysięcy, że byłbym oddał resztę nędznego życia,
                 aby okupić tę winę. Widzisz, dziecko, miałem siłę wszystko znieść, ale ta ostatnia klęska
                 pieniężna rozdarła mi serce. Och, nie namyślałem się długo: zabrałem się, wyświeżyłem,
                 sprzedałem za sześćset franków nakrycie i klamry, potem zastawiłem u starego Gobsecka
                 cały rok dożywocia za jednorazowe czterysta franków. Ba! Będę żył suchym chlebem!
                 Wystarczyło mi to, kiedym był młody, wystarczy i teraz. Przynajmniej moja Naścia będzie
                 miała ładny wieczór, wystroi się jak laleczka. Mam tysiąc franków tu, pod głową. Aż mi
                 cieplej w sercu od tego, że mam pod poduszką coś, co zrobi przyjemność biednej Naści.
                    59 synapizm  okład z gorczycy (z gr.).
                                                                         116






                 Będzie mogła oddalić tę niegodziwą Wiktorię. Widziane to rzeczy, aby służba nie miała
                 zaufania do państwa! Jutro będę już zdrów. Naścia przychodzi o dziesiątej. Nie chcę, aby
                 myślała, żem chory, nie poszłyby na bal, czuwałyby przy mnie. Naścia uściska mnie jutro jak
                 swoje dziecko, pieszczoty jej uzdrowią mnie. Ostatecznie, czyżbym nie wydał tysiąca
                 franków na aptekę? Wolę je dać swemu nadwornemu lekarzowi, swojej Naści. Przynajmniej
                 pocieszę ją w jej nieszczęściu. Okupię tę winę, żem sobie zapewnił dożywocie. Ona jest na
                 dnie przepaści, a ja już nie mam dość siły, aby ją wydobyć. Och! Wezmę się z powrotem do
                 handlu. Pojadę do Odessy po zboże: trzy razy tańsze niż u nas. Przywóz w naturze jest
                 wprawdzie wzbroniony, ale zacni pracodawcy nie pomyśleli o tym, aby zabronić importu
                 przetworów. He, he! Dziś rano przyszło mi do głowy! Ładne rzeczy można by zrobić na
                 przykład z krochmalem.
                    Oszalał  pomyślał Eugeniusz patrząc na starca.
                     No, ojczulku, uspokój się, nie mów już...
                    Skoro Bianchon wrócił, Eugeniusz zeszedł na obiad. Następnie spędził noc, czuwając
                 kolejno przy chorym, przy czym Bianchon czytał medyczne książki, Rastignac zaś pisał do
                 matki i sióstr. Nazajutrz objawy, które wystąpiły u chorego, były, zdaniem Bianchona, raczej
                 pomyślne; ale żądały ustawicznych starań, do których jedynie dwaj studenci byli zdolni, a
                 których    opis   musiałby     obrazić    wstydliwą     frazeologię     naszej   epoki.    Przystawiono      do
                 wychudłego ciała nieboraka pijawki: po nich kataplazmy, kąpiele nożne, szereg zabiegów,
                 które wymagały zresztą siły i poświęcenia dwóch młodzieńców. Pani de Restaud nie przyszła;
                 przysłała po pieniądze posłańca.
                     Myślałem, że przyjdzie sama. Ale to lepiej, byłaby się zaniepokoiła  rzekł ojciec na
                 pozór rad z tej okoliczności. O siódmej wieczór Teresa przyniosła list od Delfiny.
                    Co się z      Tobą dzieje, drogi        mój? Czyżby       miłość Twoja,       tak   młoda,    już  ustąpiła
                 zapomnieniu? Objawiłeś mi w chwili serdecznych zwierzeń zbyt piękną duszę, abyś nie miał
                 być z rzędu tych, co zostają zawsze wierni, widząc, ile uczucie może mieć odcieni. Jak ty to
                 powiedziałeś, słuchając modlitwy Mojżesza60:              Dla jednych to powtarzająca się nuta; dla
                 drugich nieskończona harmonia! Pamiętaj, że oczekuję Cię dziś wieczór, aby iść z Tobą do
                 pani de Beauséant. Już jest pewne: kontrakt ślubny pana d'Ajuda podpisano dziś rankiem, a
                 biedna wicehrabina dowiedziała się o tym dopiero o drugiej. Cały Paryż stawi się u niej, tak
                 jak ludzie tłoczą się na placu de Grčve w godzinie egzekucji. Czyż to nie straszne iść się
                 przyglądać, czy ta kobieta potrafi ukryć swą boleść, czy potrafi pięknie umrzeć? Nie
                 poszłabym, to pewna, gdybym wprzód bywała u niej; ale nie będzie już z pewnością
                 przyjmować i wszystkie moje wysiłki byłyby stracone. Moje położenie jest bardzo odmienne
                 niż innych osób. Zresztą idę i dla Ciebie. Czekam Cię. Gdybyś nie miał się stawić u mnie do
                 dwóch godzin, nie wiem, czybym Ci przebaczyła takie wiarołomstwo.
                    Rastignac wziął pióro i odpisał:
                    Oczekuję lekarza, który ma orzec, czy ojciec Twój będzie żył. Jest umierający. Przyniosę Ci
                 wyrok, ale lękam się, że to będzie wyrok śmierci. Okaże się, czy będziesz mogła być na balu.
                 Tysiąc czułości.
                    Lekarz     przyszedł    o   wpół    do   dziewiątej;    mimo     iż   sąd   wypadł    niekorzystnie,     nie
                 przypuszczał, aby śmierć groziła bezpośrednio. Zapowiedział wahania choroby, od których
                 będą zależały życie i rozum biedaka.
                     Lepiej byłoby dlań, aby umarł prędko  rzekł w końcu.
                    60 aria z opery Mojżesz w Egipcie Rossiniego.
                                                                         117






                    Eugeniusz zostawił starca pod opieką Bianchona, pomknął zanieść pani de Nucingen
                 smutne nowiny, które w pojęciach jego, jeszcze przemienionych obowiązkami rodzinnymi,
                 powinny były zgasić wszelkie uciechy.
                     Powiedz jej i tak, żeby się dobrze bawiła  krzyknął za nim Goriot, który na pozór
                 uśpiony podniósł się na łóżku, gdy Rastignac wychodził.
                    Młody człowiek stanął pełen rozpaczy przed Delfiną, którą zastał uczesaną, w balowych
                 trzewikach: pozostawało tylko włożyć suknię. Ale te ostatnie przygotowania, podobne
                 dotknięciom pędzla, którymi malarz kończy obraz, wymagały więcej czasu niż                                samo
                 podmalowanie płótna.
                     Jak to, jeszcze nie ubrany?  rzekła.
                     Ależ, pani ojciec...
                     Jeszcze ojciec!  przerwała.  Nie będzie mnie pan uczył obowiązków. Znam ojca od
                 dawna. Ani słowa, Eugeniuszu. Będę słuchała dopiero wtedy, kiedy będziesz ubrany. Teresa
                 wszystko przygotowała u ciebie, mój powóz czeka, weź go i wracaj. Pomówimy o ojcu, jadąc
                 na bal. Trzeba wyjechać wcześnie; jeśli się dostaniemy w sznur powozów, dobrze będzie,
                 skoro o jedenastej zdołamy wejść na salę.
                     Pani...
                     Śpiesz! Ani słowa  rzekła, biegnąc do buduaru po naszyjnik.
                     Ależ niech pan idzie, panie Eugeniuszu, bo pani się pogniewa  rzekła Teresa,
                 wypychając młodego człowieka, przerażonego tym wykwintnym ojcobójstwem.
                    Poszedł się ubrać, oddając się bolesnym dumaniem. Świat przedstawiał mu się jak ocean
                 błota, w którym człowiek grzęźnie po szyję, skoro raz utkwi w nim nogą.
                     Same mizerne zbrodnie!  rzekł sobie.  Vautrin jest większy.
                    Ujrzał trzy wielkie wyrazy społeczeństwa: Posłuszeństwo, Walkę i Bunt; Rodzinę, Świat i
                 Vautrina. I nie miał odwagi wybrać. Posłuszeństwo było nudne, Bunt niemożliwy. Walka
                 niepewna. Myśl przeniosła go na łono rodziny.                   Przypomniał sobie czyste wzruszenia
                 spokojnego życia, dni spędzone wśród                tych,   których    był   ukochaniem.      Trzymając      się
                 naturalnych praw domowego ogniska, te drogie istoty znajdowały w nim szczęście pełne,
                 ciągłe, niezmącone. Mimo tych dobrych myśli nie miał odwagi złożyć przed Delfiną
                 wyznania wiary czystych dusz, nakazując jej Cnotę w imię Miłości. Niedawno rozpoczęte
                 jego wychowanie wydało owoce. Już kochał samolubnie. Instynkt pozwolił mu przejrzeć
                 serce Delfiny, przeczuwał, że jest zdolna przejść po trupie ojca, aby iść na bal, i nie miał ani
                 siły odgrywania moralisty, ani odwagi narażania się jej, ani dość męstwa, aby ją opuścić.
                     Nie przebaczyłaby mi nigdy, gdybym jej przeszkodził.
                    Następnie zaczął roztrząsać słowa lekarza: tłumaczył sobie, że Goriot nie jest może tak
                 chory, jak on przypuszcza; słowem gromadził obłudne rozumowania, aby usprawiedliwić
                 Delfinę. Nie zna stanu ojca. Nieborak sam wyprawiłby ją na bal, gdyby doń poszła. Często
                 prawo społeczne, nieubłagane w swej formie, potępia pozór zbrodni, którą usprawiedliwiają
                 niezliczone odcienie charakterów, interesów, sytuacji. Eugeniusz chciał oszukać samego
                 siebie; gotów był uczynić kochance ofiarę z własnego sumienia. Od dwóch dni wszystko
                 zmieniło się w jego życiu. Wtargnęła w nie kobieta i zaćmiła pamięć rodziny, zagarnęła
                 wszystko. Rastignac i Delfina spotkali się w okolicznościach, dzięki którym dali sobie
                 zakosztować najwyższych upojeń. Namiętność ich, dobrze przygotowana, wzmogła się przez
                 to, co ją dławi zazwyczaj: posiadanie. Posiadłszy tę kobietę Eugeniusz spostrzegł, że dotąd
                 pragnął jej tylko, pokochał ją dopiero nazajutrz: miłość jest może tylko wdzięcznością za
                 szczęście. Nie pytając, czy jest nikczemna, czy wzniosła, ubóstwiał tę kobietę za rozkosz,
                 którą jej przyniósł w wianie i którą od niej otrzymał; Delfina zaś kochała Rastignaca tak, jak
                 Tantal kochałby anioła, który by spłynął, aby zaspokoić głód lub ugasić pragnienie wyschłej
                 gardzieli.
                     I cóż, jak się ma ojciec?  rzekła pani de Nucingen, skoro wrócił już w stroju balowym.
                                                                         118






                     Bardzo źle  odparł  jeżeli chcesz mi dać dowód przywiązania, wstąpmy do niego.
                     Owszem  rzekła  ale po balu. Mój złoty Geniu, bądź dobry, nie mów mi morałów,
                 chodź.
                    Pojechali. W drodze Eugeniusz milczał.
                     Co tobie?  rzekła.
                     Słyszę rzężenie twego ojca  odparł z urazą.
                    I z gorącą młodzieńczą wymową zaczął jej opowiadać okrutny czyn, do jakiego pchnęła
                 panią de Restaud próżność, śmiertelny atak, jaki wywołało ostatnie poświęcenie ojca, cena,
                 jaką opłacił suknię Anastazji. Delfina płakała.
                    Będę brzydka  pomyślała.
                    Łzy jej obeschły.
                     Pospieszę pielęgnować ojca, nie opuszczę jego wezgłowia  rzekła.
                     Och, teraz jesteś taka, jaką cię pragnąłem  wykrzyknął Rastignac.
                    Latarnie pięciuset powozów oświetlały wjazd pałacu Beauséant.
                     Z każdej strony rzęsiście oświetlonej bramy znajdował się konny żandarm. Wielki świat
                 napływał tak rojnie, każdy tak skwapliwie chciał widzieć tę wzniosłą kobietę w chwili
                 upadku, że gdy pani de Nucingen i Rastignac weszli, sale na parterze były już pełne. Od
                 chwili, w której cały dwór cisnął się do Grande Mademoiselle61 , wówczas gdy Ludwik XVI
                 wydzierał jej kochanka, żadna sercowa katastrofa nie mogła się równać co do rozgłosu z
                 przygodą pani de Beauséant. W tej okoliczności ostatnia córa królewskiego niemal domu
                 burgundzkiego okazała się wyższa nad swoje nieszczęście; panowała do ostatniej chwili nad
                 światem, którego próżnostki przejęła jedynie po to, by je wprząc w tryumf swej miłości.
                 Najpiękniejsze kobiety Paryża ożywiały salon strojami i uśmiechami. Najwykwintniejsi
                 panowie ze dworu, ambasadorowie, ministrowie, ludzie najwybitniejsi we wszelkim zakresie,
                 krzyże, gwiazdy, wstęgi wszelkich kolorów, wszystko cisnęło się koło wicehrabiny. Orkiestra
                 napełniała tonami złocone stropy tego pałacu, który dla swej królowej zmienił się w pustynię.
                    Pani de Beauséant stała na środku salonu, przyjmując swych rzekomych przyjaciół.
                 Ubrana biało, bez żadnych ozdób, w gładko zaplecionych włosach, zdawała się spokojna: ani
                 bólu, ani dumy, ani fałszywego wesela. Nikt nie mógł wyczytać, co się dzieje w jej duszy.
                 Rzekłbyś, Niobe wyciosana z marmuru. Uśmiech, którym witała najbliższych, miał niekiedy
                 odcień szyderstwa; ale poza tym nikt nie dopatrzył się w niej zmiany; była zupełnie tą samą,
                 jaką była, kiedy szczęście stroiło ją swymi promieniami. Najobojętniejsi podziwiali ją. Tak
                 młode Rzymianki oklaskiwały gladiatora, który umiał się uśmiechnąć, konając. Zdawałoby
                 się, że świat się przystroił, aby pożegnać jedną ze swych władczyń.
                     Drżałam, że pan nie przyjdzie  rzekła do Rastignaca.
                     Pani  odparł wzruszonym głosem, biorąc to za wymówkę  przyszedłem, aby wyjść
                 ostatni.
                     Dobrze  rzekła, ujmując go za rękę.  Jest pan tu może jedyną istotą, której mogę
                 zaufać. Mój drogi, kochaj tylko tę kobietę, którą będziesz mógł kochać wiecznie. Nie rzucaj
                 nigdy żadnej.
                    Wsparła się na ramieniu Rastignaca i zaprowadziła go na kanapę do salonu, gdzie grano w
                 karty.
                     Jedź  rzekła  do margrabiego. Jakub, mój pokojowiec, zawiezie cię i odda ci list do
                 niego. Proszę go o zwrot korespondencji. Chcę wierzyć, że odda ci ją w całości. Skoro
                 wrócisz z listami, idź na górę, do mego pokoju. Polecę, aby mi dano znać.
                    Wstała, aby wyjść naprzeciw księżnej de Langeais, swej najlepszej przyjaciółki, która
                 wchodziła w tej chwili. Rastignac udał się do pałacu Rochefide, gdzie d'Ajuda miał spędzić
                 wieczór. Margrabia zawiózł go do siebie, oddał studentowi skrzynkę i rzekł:
                    61 tytuł nadawany najstarszej córce królewskiego brata; tu: księżna de Montpensier.
                                                                         119






                     Są wszystkie.
                    Zdawało się przez chwilę, że chce coś mówić, czy to aby zadać Eugeniuszowi jakieś
                 pytanie tyczące balu i wicehrabiny, czy aby się zwierzyć, że zaczyna już rozpaczać z powodu
                 swego małżeństwa, jak w istocie było później; ale błysk dumy zamigotał w jego oczach;
                 zdobył się na tę smutną odwagę, aby pokryć milczeniem najszlachetniejsze uczucia.
                     Nic jej nie mów o mnie, drogi Eugeniuszu.
                    Uścisnął dłoń Rastignaca ruchem serdecznym i smutnym zarazem i dał mu znak, aby
                 jechał. Eugeniusz wrócił do pałacu;wprowadzono go do pokoju wicehrabiny, gdzie ujrzał
                 przygotowania do wyjazdu. Usiadł przy ogniu i utkwiwszy wzrok w cedrową szkatułkę
                 pogrążył się w melancholijnej zadumie.                Pani   de Beauséant nabierała w jego oczach
                 rozmiarów bogiń z Iliady.
                     Ach, drogi...  rzekła wicehrabina, wchodząc i opierając rękę na ramieniu Eugeniusza.
                    Stała przed nim cała we łzach, ze wzniesionymi oczami. Naraz drżącą ręką chwyciła
                 skrzynkę, wrzuciła ją w ogień i przyglądała się, jak płonie.
                     Tańczą! Przyszli wszyscy punktualnie, podczas gdy śmierć przyjdzie późno. Cyt! Mój
                 przyjacielu  rzekła, kładąc palec na ustach Rastignaca, który miał się odezwać.  Nie ujrzę
                 już nigdy Paryża ani świata. O piątej rano wyjeżdżam, aby się zagrzebać w zapadłym kącie
                 Normandii. Od trzeciej po południu trzeba mi było czynić przygotowania, podpisywać akty,
                 wglądać w interesy, nie mogłam nikogo posłać do...
                    Urwała.
                     Miałam pewność, że będziesz u...
                    Znowu urwała zmiażdżona bólem. W takich chwilach wszystko jest bólem; pewne wyrazy
                 nie chcą przejść przez gardło.
                     Słowem  mówiła dalej  liczyłam na ciebie dziś wieczór... wiedziałam, że mi oddasz tę
                 ostatnią usługę. Chciałam ci dać zakład mej przyjaźni. Będę często myślała o tobie, wydałeś
                 mi się dobry i szlachetny, młody i czysty wśród tego świata, w którym podobne przymioty są
                 tak rzadkie... Chciałabym, byś niekiedy pomyślał o mnie. Oto  rzekła, spoglądając dokoła
                 siebie  szkatułka, w której chowałam rękawiczki. Ilekroć sięgałam do niej, ubierając się na
                 bal lub do teatru, czułam się piękna, bo byłam szczęśliwa; zawsze zostawiałam w niej jakąś
                 wdzięczną myśl: jest w tej szkatułce wiele mnie samej, jest w niej Klara de Beauséant, która
                 już nie istnieje. Przyjm ten drobiazg: polecę, aby ci go odniesiono. Pani de Nucingen bardzo
                 dziś ładnie wygląda, kochaj ją. Jeżeli nie zobaczymy się już, mój przyjacielu, bądź pewien, że
                 będę się modliła za ciebie za to, żeś był dla mnie dobry. Zejdźmy na dół, nie chcę, aby
                 myśleli, żem płakała. Mam przed sobą wieczność, będę sama i nikt nie będzie żądał rachunku
                 z moich łez. Jeszcze jedno spojrzenie na ten pokój.
                    Zatrzymała się. Następnie zasłoniwszy na chwilę oczy ręką, otarła je, zwilżyła zimną wodą
                 i ujęła ramię studenta.
                     Chodźmy  rzekła.
                    Rastignac nigdy nie doznał równie gwałtownego wzruszenia, jak od zetknięcia się z tą tak
                 szlachetnie powściąganą boleścią. Skoro wrócił na salę balową, Eugeniusz obszedł ją z panią
                 de Beauséant: był to ostatni i delikatny wzgląd tej uroczej kobiety. Niebawem spostrzegł obie
                 siostry, panią de Restaud i panią de Nucingen. Hrabina wyglądała wspaniale w przepychu
                 diamentów, które musiały palić jej ciało; ostatni raz miała je na sobie. Mimo całej potęgi swej
                 dumy i miłości nie mogła wytrzymać wzroku męża. Widok ten nie mógł obudzić weselszych
                 myśli w Rastignacu; poprzez diamenty obu sióstr widział barłóg, na którym leżał Goriot.
                 Wicehrabina wytłumaczyła sobie mylnie smutek Eugeniusza; puściła jego ramię.
                     Niech pan idzie, nie chcę pana okradać z przyjemności  rzekła.
                    Niebawem przywołała Eugeniusza Delfina, szczęśliwa z wrażenia, jakie zrobiła, żądna
                 złożyć pod stopy kochanka hołdy zebrane w tym świecie, w który miała nadzieję się wkupić.
                     Jak się wydaje panu Naścia?  spytała.
                                                                         120






                     Wybiła pieniądz ze wszystkiego, nawet ze śmierci własnego ojca  odparł.
                    Około czwartej ciżba zaczęła się przerzedzać. Niebawem muzyka umilkła. Księżna de
                 Langeais i Rastignac znaleźli się sami w wielkim salonie. Wicehrabina, spodziewając się
                 zastać tylko studenta, weszła do sali pożegnawszy się wprzód z panem de Beauséant, który
                 udał się na spoczynek, powtarzając:
                     Źle czynisz, moja droga, zagrzebując się na odludziu tak młodo. Zostań z nami.
                    Na widok księżnej, pani de Beauséant nie mogła wstrzymać okrzyku.
                     Odgadłam cię, Klaro  rzekła księżna de Langeais.  Odjeżdżasz, aby już nie wrócić; ale
                 nie odjedziesz, nim mnie nie wysłuchasz i zanim się nie zrozumiemy.
                    Ujęła przyjaciółkę pod ramię, pociągnęła ją do sąsiedniego salonu i tam, patrząc na nią ze
                 łzami w oczach, objęła ją i ucałowała.
                     Nie chcę się z tobą rozstać obojętnie, moja droga, to byłby zbyt ciężki wyrzut. Możesz
                 liczyć na mnie jak na samą siebie. Wspaniała byłaś dziś wieczór: uczułam się godna ciebie i
                 chcę ci tego dowieść. Zawiniłam względem ciebie, nie zawsze byłam taka, jak trzeba,
                 przebacz mi, droga; odwołuję wszystko, co mogło cię zranić, chciałabym cofnąć swoje słowa.
                 Jednakże boleść skojarzyła nasze dusze; nie wiem, która z nas będzie nieszczęśliwsza. Pana
                 de Montriveau nie było dziś wieczór, rozumiesz? Kto ciebie widział podczas tego balu, Klaro,
                 nie zapomni cię nigdy. Co do mnie, podejmę ostatnią próbę. Jeśli się nie uda, zamknę się w
                 klasztorze! A ty dokąd się udajesz?
                     Do Courcelles, w Normandii, chcę tam kochać, modlić się, póki Bóg nie odwoła mnie z
                 tego świata.
                     Chodź, Eugeniuszu  rzekła Wicehrabina wzruszonym głosem, przypominając sobie, że
                 młody człowiek czeka.
                    Student zgiął kolano, ujął rękę kuzynki i ucałował jej dłoń.
                     Antosiu, bądź zdrowa!  rzekła pani de Beauséant  życzę ci szczęścia. Ty, Eugeniuszu,
                 masz je; jesteś młody, możesz w coś jeszcze wierzyć  rzekła do studenta.  Opuszczając ten
                 świat, mam przynajmniej koło siebie dwa szczerze wzruszone serca, tak jak inni w godzinę
                 śmierci mają zakonnicę u wezgłowia.
                    Rastignac odszedł koło piątej pomógłszy pani de Beauséant wsiąść do podróżnej kolasy,
                 przyjąwszy jej ostatnie pożegnanie zwilżone łzami. Łzy te świadczyły, że najwyżej położone
                 osoby nie są poza prawami serca i nie żyją bez trosk, jak to chcieliby wmówić w lud jego
                 dworacy. Eugeniusz wrócił pieszo do pensjonatu pani Vauquer w wilgotny i zimny poranek.
                 Dopełnił swojej edukacji!
                     Nie uratujemy biednego ojca Goriot  rzekł Bianchon, kiedy Rastignac wszedł do
                 sąsiada.
                     Mój przyjacielu  rzekł Eugeniusz spojrzawszy na uśpionego starca.  Idź, krocz
                 skromną drogą, do jakiej ograniczają się twoje pragnienia. Ja jestem w piekle i trzeba mi w
                 nim zostać. Cokolwiek najgorszego mówiono by ci o świecie, wierz we wszystko! Nie ma
                 Juwenala, który by zdołał odmalować jego ohydę pokrytą klejnotami i złotem.
                    Nazajutrz około drugiej Bianchon obudził Rastignaca: zmuszony wyjść, prosił go, aby
                 czuwał przy ojcu Goriot, którego stan znacznie się pogorszył.
                     Nieborak nie ma przed sobą ani dwóch dni, może ani sześciu godzin  rzekł medyk. 
                 Mimo to trzeba nam walczyć do ostatka. Mam na myśli parę zabiegów, które będą dość
                 kosztowne. Będziemy go pielęgnowali, ale ja nie mam ani szeląga. Przetrząsnąłem jego
                 kieszenie, przepatrzyłem szafy: dubeltowe zero. Wypytałem go, w chwili przytomności,
                 powiedział, że nie ma ani grosza. Ile ty masz?
                     Ledwie dwadzieścia franków  rzekł Rastignac  ale spróbuję pójść z tym grać i
                 wygram.
                     A jeśli przegrasz?
                     Zwrócę się do zięciów, córek.
                                                                         121






                     A jeśli nie dadzą?  odparł Bianchon.  Najpilniejsze w tej chwili to nie pieniądze: trzeba
                 obłożyć starego wrzącymi synapizmami od stóp aż do pół uda. Jeżeli zacznie krzyczeć, jest
                 jeszcze nadzieja. Wiesz, jak się to robi, zresztą Krzysztof pomoże ci. Ja wstąpię do aptekarza
                 poręczyć za lekarstwa, które będziemy brali. Istne nieszczęście, że nie można biedaka
                 przenieść do szpitala, byłoby mu tam lepiej. No, chodź, powiem ci, co trzeba robić, i nie
                 opuszczaj go, póki nie wrócę.
                    Dwaj młodzi ludzie weszli do izby, w której leżał starzec. Eugeniusz przestraszył się
                 zmianą tej twarzy, skurczonej, bladej, wyniszczonej.
                     I cóż, tatku?  rzekł, pochylając się nad tapczanem.
                    Goriot podniósł na Eugeniusza martwy wzrok i popatrzał nań uważnie, nie poznając.
                 Student nie wytrzymał tego widoku, łzy zwilżyły mu oczy.
                     Bianchon, czy nie trzeba by tu założyć firanek?
                     Nie, wrażenia atmosferyczne nie dochodzą go już. Bardzo byłoby szczęśliwie, gdyby
                 odczuwał zimno lub gorąco! Trzeba nam tylko ognia, grzać ziółka i przygotować różne
                 rzeczy. Przyślę ci parę polan, które wystarczą, póki nie zdobędziemy drzewa. Wczoraj i dziś
                 w nocy spaliłem twoje drzewo i wszystek torf nieboraka. Było mokro, woda ściekała po
                 ścianach. Ledwie zdołałem osuszyć pokój. Krzysztof zamiótł tutaj: istna stajnia. Wykadziłem
                 jałowcem, bo zaduch był niemożliwy.
                     Mój Boże!  rzekł Rastignac  ależ córki...
                     O, jeżeli zażąda pić, podasz mu to  rzekł medyk, pokazując Rastignacowi biały garnek.
                  Jeżeli usłyszysz, że jęczy, a brzuch będzie gorący i twardy, zawołasz do pomocy
                 Krzysztofa, dacie mu... wiesz już. Gdyby przypadkiem był bardzo podniecony, gdyby dużo
                 gadał, bredził trochę, pozwól mu. To będzie niezły znak. Ale poślij wówczas Krzysztofa do
                 szpitala. Naczelny lekarz, kolega mój lub ja przyjdziemy, aby mu przyłożyć moksę62. Dziś
                 rano, gdyś ty spał, zrobiliśmy wielkie konsylium z jednym uczniem doktora Galla, naczelnym
                 lekarzem Bożego Ciała i z naszym starym. Tym panom zdawało się, że widzą ciekawe
                 symptomy; toteż będziemy śledzić bieg choroby, aby rozjaśnić parę punktów naukowych
                 dość wielkiej wagi. Jeden z nich twierdzi, że ucisk krwi, skierowany szczególnie na jeden
                 organ, może wywołać osobliwe zjawiska. Słuchaj tedy dobrze, w razie gdyby coś mówił, aby
                 stwierdzić, w jakim zakresie myśli się obraca: czy to są przejawy pamięci, spostrzeżeń,
                 rozumowania, czy zajmuje się zjawiskami materialnymi, czy uczuciowymi, czy rozumuje,
                 czy wraca myślą w przeszłość; słowem, staraj się zdać ścisłą sprawę. Możebne jest, że nastąpi
                 ogólny udar i że umrze nieprzytomny jak w tej chwili. Wszystko jest tak dziwne w tego
                 rodzaju chorobach! Gdyby nastąpił udar tutaj  rzekł Bianchon, pokazując potylicę chorego 
                 bywają przykłady osobliwych zjawisk: mózg odzyskuje niekiedy pewne zdolności i śmierć
                 przychodzi wolniej. Wysięk może ustąpić, odpłynąć drogami, które stwierdzić zdołałaby
                 jedynie autopsja. Jest u Nieuleczalnych zidiociały starzec, u którego wysięk wystąpił wzdłuż
                 kości pacierzowej: cierpi straszliwie, ale żyje.
                     Dobrze się bawiły?  rzekł Goriot, poznając Eugeniusza.
                     Och! Myśli tylko o córkach  rzekł Bianchon.  Mato sto razy powtarzał tej nocy:
                 Tańczą! Naścia ma suknię! Nazywał je po imieniu. Niech mnie licho porwie, ale łzy
                 miałem w oczach. Delfino! Delfinko moja! Naściu! Słowo honoru  rzekł medyk  można
                 się było rozbeczeć.
                     Delfino...  rzekł starzec  jest tutaj prawda? Byłem pewny!
                    I oczy jego z szaloną ruchliwością zaczęły biegać po ścianach i drzwiach.
                     Zejdę powiedzieć Sylwii, aby przygotowała synapizmy  zawołał Bianchon  teraz
                 najlepsza pora.
                    62 moksa  przypalanie lub nagrzewanie ciała chorego.
                                                                         122






                 Rastignac został sam ze starcem, siedząc w nogach łóżka, z oczami wlepionymi w tę
                 straszliwą i bolesną głowę.
                     Pani de Beauséant ucieka, ten umiera  mówił sobie.  Piękne dusze nie mogą długo
                 zostać na tym świecie. W istocie, w jakiż sposób wielkie uczucia mogłyby współżyć z
                 lichym, małym, powierzchownym społeczeństwem?
                    Obrazy zabawy, w jakiej dopiero co brał udział, nasunęły się w jego wspomnieniu,
                 tworząc kontrast z widokiem tego łoża śmierci. Naraz zjawił się Bianchon.
                     Słuchaj, Genku, widziałem się z naczelnym lekarzem i wróciłem pędem. Jeżeli zdarzą
                 się objawy świadomości, jeżeli coś będzie mówił, zawiń go w synapizm od karku do lędźwi i
                 poślij po nas.
                     Drogi Bianchon  rzekł Eugeniusz.
                     Och! Chodzi o doświadczenie naukowe  odparł medyk z zapałem neofity.
                     Widzę  rzekł Eugeniusz  że ja jeden będę pielęgnował biednego starca z przywiązania.
                     Gdybyś mnie widział dziś rano, nie mówiłbyś tego  odparł Bianchon, nie obrażając się
                 o wymówkę.  Lekarze, którzy praktykują od dawna, widzą tylko chorobę, ja jeszcze widzę
                 chorego.
                    Odszedł, zostawiając Eugeniusza ze starcem, w obawie przesilenia, które też nastąpiło
                 niebawem.
                     Ach, to ty, drogie dziecko  rzekł ojciec Goriot, poznając Eugeniusza.
                     Lepiej panu?  spytał student, biorąc go za rękę.
                     Tak, miałem na głowie niby imadła, teraz mi lżej. Widziałeś córki? Przyjdą, przybiegną
                 natychmiast, skoro się dowiedzą, żem chory; tak mnie pielęgnowały niegdyś w domu. Mój
                 Boże! Chciałbym, aby pokój był czysty na ich przyjęcie. Był tu jakiś młody człowiek, który
                 mi wypalił wszystek torf.
                     Słyszę Krzysztofa  rzekł Eugeniusz  przynosi drzewo, które ten właśnie młody
                 człowiek panu przysyła.
                     Ba! Ale czym zapłacić? Nie mam grosza. Oddałem wszystko, wszystko. Zostałem o
                 torbie żebraczej. Czy suknia ze            złotej lamy była choć ładna? (Och, boli!) Dziękuję,
                 Krzysztofie! Bóg cię nagrodzi, chłopcze, ja już nie mam nic.
                     Ja was zapłacę dobrze, ciebie i Sylwię  rzekł Eugeniusz do ucha chłopca.
                     Córki powiedziały, że przyjdą, nieprawdaż, Krzysztofie? Idź jeszcze raz, dam ci pięć
                 franków. Powiedz, że nie czuję się dobrze, że chciałbym je uściskać, ujrzeć je jeszcze raz
                 przed śmiercią. Powiedz im to, ale tak, aby zbytnio nie przestraszyć.
                    Krzysztof, na znak Rastignaca, wyszedł.
                     Zaraz przyjdą  ciągnął starzec.  Ja je znam. Poczciwa Delfinka! Jakież zmartwienie jej
                 sprawię, jeśli umrę! Naści także. Nie chciałbym umrzeć, żeby nie płakały przeze mnie.
                 Umrzeć, drogi Geniu, to znaczy nie widzieć ich więcej! Nudno mi będzie tam, dokąd się idzie
                 po śmierci! Dla ojca piekło to być bez dzieci, a ja już zaprawiłem się do tego od czasu, jak
                 wyszły za mąż. Mój raj był w domu. Powiedz mi, gdybym poszedł do raju, czy będę mógł
                 wrócić na ziemię, aby być jako duch koło nich?... Słyszałem takie rzeczy. Czy to prawda?
                 Zdaje mi się, że widzę je w tej chwili, takie jak były w domu. Przychodziły co rano mówiąc:
                 Dzień dobry, ojczulku! Brałem je na kolana, droczyłem się z nimi, ściskałem je. Pieściły
                 mnie milutko. Śniadaliśmy co dzień razem, jedliśmy razem obiad, słowem, byłem ojcem,
                 cieszyłem się swymi dziećmi. Kiedy były w domu, nie rozumowały, nie wiedziały nic o
                 świecie, kochały mnie. Mój Boże! Czemu one zawsze nie zostały małe? (Och! boli, głowa mi
                 pęka!) Och! och! Darujcie mi, dzieci, cierpię straszliwie, a musi to być prawdziwy ból, bo
                 wyście mnie dobrze zahartowały na cierpienie. Mój Boże! Gdybym tylko ich ręce mógł
                 trzymać w swoich, nie czułbym bólu. Myślisz, że przyjdą? Krzysztof jest taki głupi.
                 Powinienem był iść sam. On je zobaczy!... Prawda, ty byłeś wczoraj na balu? Powiedz mi, jak
                 wyglądały? Nie wiedziały nic o mej chorobie, nieprawdaż? Nie byłyby tańczyły, biedne małe!
                                                                         123






                 Och! nie chcę już chorować. Zbyt jestem im potrzebny. Majątek zagrożony. I jakim mężom
                 wydane są na pastwę! Wyleczcie mnie, wyleczcie mnie! (Och! jak ja cierpię!... Och, och,
                 och!) Widzisz, musicie mnie wyleczyć, bo im trzeba pieniędzy, a ja wiem, skąd je wziąć.
                 Pojadę do Odessy, założę fabrykę prasowanego krochmalu. Ja jestem filut, zrobię na tym
                 miliony. (Och, boli, nie wytrzymam!).
                    Goriot umilkł na chwilę: zdawało się, że skupia wszystkie siły, aby wytrzymać ból.
                     Gdyby one były tutaj, nie skarżyłbym się  rzekł.  Po cóż się skarżyć?
                    Zapadł w drzemkę, która trwała długo. Krzysztof wrócił. Rastignac, który myślał, że
                 Goriot śpi, pozwolił, aby chłopiec na głos zdał sprawę ze swego poselstwa.
                     Proszę pana, poszedłem najpierw do pani hrabiny, ale nie sposób było z nią mówić,
                 miała jakieś ważne sprawy z mężem. Kiedym nastawał, wyszedł sam pan de Restaud i
                 powiedział: Pan Goriot umiera! Więc cóż, to najlepsze, co mógłby uczynić. Potrzebuję w tej
                 chwili pani de Restaud dla dokończenia ważnych spraw; pójdzie, kiedy wszystko załatwimy.
                 Wydawał się pogniewany. Miałem odejść, kiedy pani wyszła jakimiś drzwiczkami, których
                 nie uważałem, i rzekła: Krzysztofie, powiedz ojcu, że mam ważne sprawy z mężem i że nie
                 mogę odejść; chodzi o życie i śmierć moich dzieci, ale skoro tylko skończę, przyjdę. Co się
                 tyczy pani baronowej, inna historia! Nie widziałem jej i nie mogłem z nią mówić. Ba 
                 rzekła pokojówka  pani wróciła z balu o kwadrans na szóstą, śpi; jeśli ją zbudzę przed
                 południem, połaje mnie. Skoro zadzwoni na mnie, powiem jej, że ojciec ma się gorzej. Na złą
                 nowinę zawsze jest dość wcześnie. Darmo było prosić! Aha! Właśnie!... Chciałem się
                 widzieć z panem baronem, nie było go w domu.
                     Żadna nie miałaby przyjść!  wykrzyknął Rastignac.  Napiszę do obu.
                     Żadna!  powtórzył starzec, podnosząc się na posłaniu.  Mają ważne sprawy, śpią, nie
                 przyjdą. Wiedziałem o tym. Trzeba umierać, aby się dowiedzieć, co to dzieci... Och, mój
                 przyjacielu, nie żeń się, nie miej dzieci! Dajesz im życie, one ci dają śmierć. Wprowadzasz je
                 w świat, one cię zeń wyganiają. Nie, nie przyjdą! Wiedziałem to od dziesięciu lat. Mówiłem
                 to sobie niekiedy, ale nie śmiałem w to wierzyć.
                    Łzy zakręciły się w jego oczach, otoczonych krwawą obwódką.
                     Ach, gdybym był bogaty, gdybym zachował majątek, zamiast go im oddawać, byłyby
                 tutaj, lizałyby mi twarz pocałunkami! Mieszkałbym w pałacyku, miałbym piękne pokoje,
                 służbę, ogień na kominku; tonęłyby we łzach z mężami i dziećmi. Miałbym to wszystko. Ale
                 nic!... Pieniądz daje wszystko, nawet dzieci. O moje pieniądze, gdzież one? Gdybym
                 zostawiał skarby, pielęgnowałyby mnie, opatrywały; słyszałbym je, widziałbym je. O moje
                 drogie, jedyne dziecko, wolę swoje opuszczenie i nędzę! Przynajmniej kiedy nędzarz spotka
                 się z miłością, pewien jest, że ktoś naprawdę go kocha. Nie, chciałbym być bogaty,
                 widziałbym je. Ba, kto wie? Obie mają serca z kamienia. Nadto sam je kochałem, aby one
                 mogły mnie kochać. Ojciec powinien być zawsze bogaty, powinien trzymać dzieci jak
                 narowiste konie. A ja włóczyłem się przed nimi na kolanach. Nędznice! Godnie chcę
                 uwieńczyć dziesięcioletnie postępowanie ze mną. Gdybyś wiedział, jak one chodziły koło
                 mnie w pierwszych czasach po wyjściu za mąż. (Och! cierpię jak potępieniec!) Dałem każdej
                 blisko po osiemset tysięcy, nie mogły ani one, ani ich mężowie źle się ze mną obchodzić.
                 Przyjmowali mnie: Ojczulku, tatusiu, to, owo. Zawsze było dla mnie nakrycie przy stole.
                 Bywałem u nich na obiadach, zięciowie odnosili się do mnie z szacunkiem. Wyglądałem na
                 człowieka, który ma jeszcze coś. Czemu nie? Nie opowiadałem nic o swoich interesach.
                 Człowiek, który daje córkom po osiemset tysięcy, wart jest, aby się z nim liczyć. Tańczono
                 też koło mnie, ale to dla moich pieniędzy. Świat nie jest ładny, przekonałem się o tym.
                 Wożono mnie do teatru, siedziałem u nich, ile mi się podobało. Słowem, przyznawały się do
                 ojca, nie zapierały się mnie. Ja mam oko, wierz mi, nic nie uchodziło mej baczności.
                 Wszystko trafiało do celu i raniło mnie w serce. Widziałem, że to komedie, ale zło było bez
                 ratunku. Czułem się u nich mniej swobodnie niż ty przy naszym stole. Nie wiedziałem, co
                                                                         124






                 mówić. Nieraz goście pytali na ucho zięciów: Kto to jest ten jegomość?  To ojciec z
                 workiem, bogacz.  Tam do licha!  odpowiadali. I patrzyli na mnie z szacunkiem, jaki
                 należy się dukatom. Jeśli im byłem czasem nie na rękę, sowicie okupywałem swoje wady.
                 Zresztą, któż jest doskonały? (Głowa moja to jedna rana!) Cierpię w tej chwili wszystkie
                 śmiertelne męki, drogi Eugeniuszu; otóż wiedz, że to nic w porównaniu z bólem, który mi
                 zadało pierwsze spojrzenie Anastazji, gdy mi dała uczuć, że powiedziałem głupstwo i że ją
                 upokarzam swym nieokrzesaniem: spojrzenie jej otwarło mi żyły. Byłbym chciał wszystko
                 wiedzieć, ale wiedziałem tylko to, że jestem zbyteczny na ziemi. Nazajutrz poszedłem do
                 Delfinki, aby się pocieszyć, i znowuż robię głupstwo, które ją zgniewało! Byłem jak oszalały.
                 Przez tydzień nie wiedziałem, co z sobą począć. Nie śmiałem iść do nich z obawy wymówek.
                 I oto zamknąłem sobie dom córek. O, mój Boże! Ty znasz nędzę, cierpienia, które zniosłem;
                 policzyłeś pchnięcia sztyletu, otrzymane w owym czasie, który mnie postarzył, zmienił, zabił,
                 okrył siwizną: po cóż mi każesz cierpieć dziś jeszcze? Sumienniem odpokutował ten grzech,
                 żem je nadto kochał. Dobrze się zemściły za me przywiązanie, szarpały mnie kleszczami jak
                 kaci! I cóż! Ojcowie są tak głupi, kochałem je tak bardzo, że wracałem, jak szuler wraca do
                 gry. Córki to był mój nałóg, moje kochanki, wszystko! Często obie potrzebowały czegoś,
                 jakichś fatałaszków, pokojówki uprzedzały mnie o tym, i przynosiłem im, aby kupić sobie
                 dobre przyjęcie! Ale i tak dawały mi czasem lekcję znalezienia się w świecie. O, nie robiły ze
                 mną ceremonii. Rumieniły się za mnie. Oto co znaczy dać dzieciom dobre wychowanie. W
                 moim wieku nie mogłem przecie iść do szkoły. (Cierpię straszliwie! Mój Boże! Lekarza!
                 lekarza! Gdyby mi otwierano czaszkę, nie tyle bym cierpiał.) Moje córki! Moje córki!
                 Anastazjo! Delfino! Chcę je widzieć. Poślijcie po nie, sprowadźcie przez żandarmów, siłą!
                 Prawo jest ze mną, wszystko jest po mojej stronie, natura, kodeks... Protestuję! Kraj zginie,
                 jeżeli ojca będzie się deptać nogami. To jasne. Społeczeństwo, świat wspierają się na
                 ojcostwie, wszystko zawali się, jeśli dzieci nie będą kochały rodziców. Och! Widzieć je,
                 słyszeć, mniejsza, co powiedzą, byłem słyszał ich głos, to uśmierzy moje cierpienia, Delfina
                 zwłaszcza. Ale powiedz im, kiedy będą tutaj, aby nie patrzyły na mnie zimno, jak zazwyczaj.
                 Ach! Drogi przyjacielu, dobry panie Geniu, ty nie wiesz, co to znaczy, kiedy złoto spojrzenia
                 zmieni się nagle w szary ołów. Od dnia, w którym ich oczy przestały patrzeć na mnie
                 promiennie, żyłem tu w ciągłej zimie; łykałem już tylko same zgryzoty, a ilem się ich
                 nałykał! Żyłem po to, aby mnie znieważano, upokarzano. Kocham je tak, że znosiłem
                 wszystkie poniżenia, za które sprzedawały mi jakąś drobną, kradzioną przyjemność. Ja,
                 ojciec, musiałem się kryć, aby widzieć swoje córki! Ja dałem im życie, one nie dadzą mi dziś
                 ani godziny! Pić mi się chce, jeść mi się chce, serce mnie pali, a one nie przyjdą orzeźwić
                 mego konania, bo ja umieram, czuję to. Nie rozumieją, co to znaczy deptać po trupie ojca!
                 Jest Bóg w niebiesiech, który mści się za nas, ojców, bez naszej woli. Och, one przyjdą!
                 Pójdźcie, moje ukochane, przyjdźcie mnie jeszcze ucałować. Ostatni pocałunek, wiatyk
                 waszego ojca, który będzie się modlił do Boga za was, powie mu, że byłyście dobrymi
                 córkami, będzie za wami przemawiał! Ostatecznie jesteście niewinne. Tak, one są niewinne,
                 mój drogi panie! Powiedz to wyraźnie całemu światu, aby ich nie szarpano z mego powodu.
                 Wszystko to z mojej winy, przyuczyłem je deptać po sobie. Robiło mi to przyjemność. To nie
                 obchodzi nikogo, ani sprawiedliwości ludzkiej, ani boskiej. Bóg byłby niesprawiedliwy,
                 gdyby je potępił z mej przyczyny. Nie umiałem postępować, popełniłem szaleństwo, żem się
                 zrzekł swoich praw. Byłbym się spodlił dla nich! Cóż chcesz! Najpiękniejsza natura,
                 najszlachetniejsze dusze skaziłyby się od takiej pobłażliwości. Jestem nędznik, sprawiedliwie
                 jestem    ukarany.    Ja   sam   spowodowałem         przywary córek,        ja  je  zepsułem.     Chcą    dziś
                 przyjemności, jak niegdyś chciały cukierków. Pozwalałem im jako młodym dziewczętom
                 zaspokajać każde zachcenie. W piętnastu latach miały powóz! W niczym nie znały oporu. To
                 tylko ja zawiniłem, ale zawiniłem z miłości. Od ich głosu tajało mi serce. Słyszę je,
                 nadchodzą. Och! Tak, przyjdą. Prawo żąda, aby dzieci nawiedzały umierającego ojca, prawo
                                                                         125






                 jest ze mną. A przy tym to kosztuje tylko kurs dorożki. Zapłacę. Napisz im, że mam dla nich
                 miliony w testamencie. Pojadę do Odessy robić włoski makaron. Znam sposób. Na moim
                 pomyśle można zarobić miliony. Nikomu nie przyszło na myśl. To się nie zepsuje w drodze
                 jak zboże lub mąka. Ha, ha! A krochmal, toć to gotowe miliony! Nie skłamiesz, powiedz im o
                 milionach; gdyby nawet miały przyjść przez chciwość, wolę, aby mnie oszukały, zobaczę je.
                 Chcę córek! ja dałem im życie, moje są  wołał podnosząc się na posłaniu i ukazując
                 Eugeniuszowi głowę pokrytą rzadkim siwym włosem i wyrażającą bezmiar groźby.
                     No  rzekł Eugeniusz  połóż się, dobry ojcze Goriot, napiszę do nich. Skoro tylko
                 Bianchon wróci, sam pójdę, gdyby nie przyszły.
                     Gdyby nie przyszły?  powtórzył starzec szlochając.  Ależ ja tymczasem umrę, umrę z
                 wściekłości; tak, z wściekłości. Szał mnie ogarnia! W tej chwili widzę całe swoje życie.
                 Byłem dudek! Nie kochają mnie, nigdy nie kochały! To jasne. Jeśli nie przyszły, już nie
                 przyjdą. Im dłużej będą zwlekały, tym bardziej nie zechcą mi sprawić tej radości. Znam je.
                 Nie umiały nigdy przeczuć moich zgryzot, bólów, potrzeb, nie przeczują mojej śmierci: one
                 nie pojmują nawet mej tkliwości. Och, widzę, to tak je przyzwyczaiłem do tego, że sobie dla
                 nich wypruwam wnętrzności... to odbiera cenę wszystkiemu, co mógłbym uczynić. Gdyby
                 rzekły, że mi chcą wyłupić oczy, powiedziałbym: Wyłupcie! Jestem za głupi. One myślą,
                 że wszyscy ojcowie są tacy. Trzeba się zawsze cenić. Ich dzieci pomszczą się za mnie. Ależ
                 własny    interes   każe    im,   aby   tu  przyszły.    Ostrzeż    je,  gotują   sobie    okrutne    konanie.
                 Dopuszczają się wszystkich zbrodni w tej jednej... Idź, powiedz im, że to, co czynią, to
                 ojcobójstwo. Dosyć razy je już popełniły, już wystarczy... Krzyczżena nie jak ja: Hej,
                 Naściu! Hej, Delfinko! Pójdźcie do ojca, który był taki dobry dla was i który cierpi!... Nic,
                 nikogo! Mam umrzeć jak pies? Oto moja nagroda: opuszczenie! To nikczemnice, zbrodniarki:
                 brzydzę się nimi, przeklinam je; wstanę w nocy z trumny, aby je przekląć jeszcze raz:
                 powiedzcież,      przyjaciele,   czy    nie  mam      racji?  Toć    one   bardzo     źle  sobie    postępują,
                 nieprawdaż?... Co ja gadam? Czy nie mówiłeś, że Delfinka jest tutaj? Ona lepsza od tamtej...
                 Ty jesteś moim synem, Eugeniuszu! Kochaj ją, bądź dla niej ojcem. Tamta jest bardzo
                 nieszczęśliwa. A ich majątek! Och! Boże! Umieram, zanadto cierpię! Utnijcie mi głowę,
                 zostawcie tylko serce.
                     Krzysztofie, biegnij po Bianchona  krzyknął Eugeniusz przerażony gwałtownością
                 skarg i krzyków starca  i sprowadź kabriolet. Pojadę po córki, ojcze Goriot, sprowadzę ci je.
                     Siłą! Siłą! Wezwij straż, wojsko, wszystko!  rzekł rzucając Eugeniuszowi ostatnie
                 spojrzenie, w którym błyszczała iskra rozumu.  Udaj się do władz, do prokuratora, niech mi
                 je sprowadzą, żądam!
                     Ależ przeklął je pan.
                     Kto to powiedział?  odparł starzec zdumiony.  Wiesz dobrze, że je kocham, że je
                 ubóstwiam! Ozdrowieję, skoro je zobaczę... Idź, dobry sąsiedzie, moje drogie dziecko, idź. Ty
                 jesteś dobry; chciałbym ci podziękować, ale nic nie mogę ci dać prócz błogosławieństwa
                 umierającego. Ach! Chciałbym bodaj widzieć Delfinę, powiedzieć jej, aby ci odpłaciła za
                 mnie. Jeżeli druga nie może, przyprowadź mi choć tę. Powiedz jej, że stracisz do niej serce, o
                 ile nie zechce przyjść. Ona cię tak kocha, że przyjdzie. Pić! Wnętrzności mnie palą! Połóżcie
                 mi coś na głowę. Ręka moich córek... to by mnie ocaliło, czuję... Mój Boże, któż im wróci
                 dobrobyt, gdy ja odejdę? Chcę jechać dla nich do Odessy, do Odessy, wyrabiać makaron.
                     Wypij to, ojcze  rzekł Eugeniusz podnosząc konającego i obejmując go lewym
                 ramieniem, gdy w prawej ręce trzymał filiżankę z kojącym napojem.
                     O, ty musisz kochać rodziców!  rzekł starzec ściskając w mdlejących rękach dłoń
                 Eugeniusza.  Czy ty rozumiesz, że ja umrę nie ujrzawszy córek? Czuć zawsze pragnienie, a
                 nigdy się nie napić, oto jak żyłem od dziesięciu lat... Zięciowie zabili mi córki. Tak; nie
                 miałem już córek od chwili, gdy poszły za mąż. Ojcowie, powiedzcie sejmowi, aby ogłosił
                 prawa tyczące małżeństwa! Nie wydawajcie córek za mąż, jeśli je kochacie. Zięć to
                                                                         126






                 zbrodniarz,     który    wszystko     zepsuje    w    waszym      dziecku,     wszystko     skazi.   Precz    z
                 małżeństwem! Ono wydziera nam córki, nie mamy ich, kiedy przychodzi nam umierać.
                 Wydajcie prawo o śmierci ojców. To straszne, straszne! Pomsty! To zięciowie nie pozwalają
                 im przyjść... Zabij ich! Na śmierć hrabiego, na śmierć Alzatczyka, to moi mordercy!... Śmierć
                 albo córki!... Ach, to straszne, umieram bez nich!... One!... Naściu! Fifinko! No, chodźcież!
                 Tatuś odchodzi...
                     Dobry ojcze Goriot, no, uspokój się, bądź cierpliwy, nie wzruszaj się, nie myśl.
                     Nie widzieć ich, oto agonia!
                     Zobaczysz je.
                     Naprawdę?  wykrzyknął starzec w obłędzie.  Och! Ujrzeć je! Ujrzę je, usłyszę ich
                 głos. Umrę szczęśliwy. Umrzeć, dobrze, nie chcę już życia, nie zależy mi na nim, stało mi się
                 jedną męczarnią. Ale widzieć je, dotykać ich sukien, och, tylko sukien, to tak mało; niech
                 czuję coś, co należy do nich! Pozwól mi... wło... sy...
                    Zwalił się na poduszkę, niby uderzony maczugą. Ręce poruszyły się na kołdrze, jak gdyby
                 chwytając włosy córek.
                     Błogosławię je  rzekł czyniąc ostatni wysiłek  błogosławię.
                    Omdlał nagle. W tej chwili wszedł Bianchon.
                     Spotkałem Krzysztofa  rzekł  zaraz sprowadzi wehikuł. Następnie przyjrzał się
                 choremu, podniósł mu siłą powieki: obaj studenci ujrzeli oko bez ciepła i blasku.
                     Nie wygrzebie się  rzekł Bianchon  nie, nie przypuszczam.
                    Wziął puls, pomacał, położył rękę na sercu nieboraka.
                     Machina funkcjonuje jeszcze; ale w jego położeniu to istne nieszczęście, lepiej byłoby,
                 aby umarł.
                     Tak, w istocie lepiej  rzekł Rastignac.
                     Co tobie? Blady jesteś jak śmierć.
                    Ach, mój drogi, com ja słyszał za skargi i krzyki... Jest Bóg! Och! Tak, jest Bóg i
                 stworzył dla nas lepszy świat, lub ziemia byłaby niedorzecznością. Gdyby to nie było tak
                 tragiczne, płakałbym, ale serce i żołądek mam zupełnie ściśnięte.
                     Słuchaj, trzeba będzie rozmaitych rzeczy, skąd wziąć pieniędzy?
                    Rastignac wydobył zegarek.
                     Masz, zastaw to prędko. Nie chcę zatrzymywać się w drodze, boję się stracić bodaj
                 minutę, a czekam na Krzysztofa. Nie mam ani szeląga, trzeba będzie zapłacić woźnicę za
                 powrotem.
                    Rastignac rzucił się ku schodom i pomknął na ulicę du Helder, do pani de Restaud. W
                 drodze wyobraźnia studenta uderzona straszliwym widowiskiem, którego był świadkiem,
                 podsyciła jego oburzenie. Skoro dostał się do przedpokoju i spytał o panią de Restaud,
                 odpowiedziano, że nie przyjmuje nikogo.
                     Ale  rzekł do służącego  przybywam ze zleceniem ojca, który umiera.
                     Proszę pana, pan hrabia wydał nam w tej mierze najsurowsze rozkazy.
                    Jeśli pan de Restaud jest w domu, proszę mu powiedzieć, w jakim stanie znajduje się jego
                 teść, i uprzedzić, że muszę natychmiast pomówić z panem hrabią.
                    Eugeniusz czekał długo.
                    Może tym czasem konia  pomyślał
                    Lokaj wprowadził go do salonu, gdzie pan de Restaud przyjął studenta stojąco, nie prosząc
                 go siedzieć, przy wygasłym kominku.
                     Panie hrabio  rzekł Rastignac  teść pański kona w tej chwili w haniebnej norze, nie
                 mając szeląga na drzewo na opał; zostaje mu dosłownie kilka chwil do życia i żąda widzieć
                 się z córką.
                     Panie  odparł chłodno hrabia  mógł pan już zauważyć, że ja nie żywię zbytniej
                 czułości dla pana Goriot. Postąpił sobie niegodnie wobec mojej żony, stał się nieszcześciem
                                                                         127






                 mego życia, widzę w nim wroga mego spokoju. Żyje czy umiera, to mi zupełnie obojętne.
                 Oto jakie są moje uczucia w tym względzie. Świat może mnie potępić, gardzę opinią. Mam
                 obecnie ważniejsze rzeczy niż zajmować się tym, co o mnie pomyślą głupcy albo ludzie mi
                 obojętni. Co do pani de Restaud, nie może w tej chwili wyjść. Zresztą nie życzę sobie, aby
                 opuszczała dom. Powiedz pan ojcu, że natychmiast skoro dopełni obowiązków wobec mnie,
                 wobec mego dziecka, pójdzie go odwiedzić. Jeżeli kocha ojca, może być wolna za kilka
                 chwil...
                     Panie hrabio, nie do mnie należy sądzić pańskie postępowanie, jesteś panem swojej
                 żony; ale czy mogę liczyć na pańską lojalność? Zatem przyrzeknij pan tylko, iż powiesz
                 żonie, że ojciec nie ma przed sobą ani dnia i że ją już przeklął, nie widząc jej u swego łoża.
                     Powiedz jej to pan osobiście  odparł pan de Restaud, tknięty akcentem oburzenia, które
                 drgało w głosie Eugeniusza.
                    Rastignac      prowadzony       przez    hrabiego     wszedł    do    salonu,    w   którym      zazwyczaj
                 przyjmowała hrabina; zastał ją zalaną łzami. Siedziała w berżerce jak kobieta, która pragnęła
                 by umrzeć. Żal mu się jej zrobiło. Nim spojrzała na Rastignaca, rzuciła na męża lękliwe
                 spojrzenie, które zwiastowało zupełny upadek sił, złamanych moralną i fizyczną tyranią.
                 Hrabia potrząsnął głową, znak ten ośmielił ją.
                     Panie  rzekła  słyszałam wszystko. Powiedz pan ojcu, że gdyby znał położenie, w
                 którym się znajduję, przebaczyłby mi... Nie obliczyłam się z tą męką, jest ponad moje siły!...
                 Ale wytrwam do końca  rzekła, patrząc na męża.  Jestem matką. Powiedz pan ojcu, że
                 jestem niewinna wobec niego mimo pozorów!  wykrzyknęła z rozpaczą.
                    Eugeniusz skłonił się obojgu, odgadując straszliwe przejścia tej kobiety, i wyszedł
                 osłupiały. Ton pana de Restaud przekonał go o bezużyteczności podjętego kroku; zrozumiał,
                 że Anastazja nie jest już wolna. Pobiegł do pani de Nucingen i zastał ją w łóżku.
                     Jestem cierpiąca, mój drogi  rzekła.  Zaziębiłam się, wracając z balu, obawiam się
                 kataru płuc, oczekuję lekarza.
                     Eugeniuszu, ojciec może nie jest tak chory, jak powiadasz; ale byłabym w rozpaczy,
                 gdybym była choć najlżej winna w twoich oczach, uczynię, co każesz. On, wiem o tym,
                 umarłby ze zgryzoty, gdyby moja choroba miała się stać śmiertelna przez to wyjście. Więc
                 dobrze, pójdę, skoro doczekam się doktora... Och, czemu nie nosisz już zegarka?  rzekła, nie
                 widząc łańcuszka.
                    Eugeniusz zaczerwienił się.
                     Eugeniuszu, Eugeniuszu, jeżeli już sprzedałeś, zgubiłeś, och! To by było niedobrze...
                    Student pochylił się nad łóżkiem i rzekł jej do ucha:
                     Chcesz wiedzieć, więc dobrze, dowiedz się! Ojciec twój nie ma za co kupić sobie całunu,
                 w który go zawiną dziś wieczór. Zegarek jest w zastawie, nie miałem już nic.
                    Delfina wyskoczyła nagle z łóżka, podbiegła do sekretarzyka, wyjęła sakiewkę i podała ją
                 Rastignacowi. Zadzwoniła i krzyknęła:
                     Idę, idę, Eugeniuszu. Daj mi się ubrać; ależ byłabym potworem! Idź, ja będę tam przed
                 tobą. Tereso  zawołała na pokojówkę  powiedz panu baronowi, że chcę z nim pomówić w
                 tej chwili.
                    Eugeniusz szczęśliwy, ze może oznajmić konającemu odwiedziny córki, przybył prawie
                 wesół    na   ulicę  Neuve-Sainte-Genevičve.          Wytrząsnął     sakiewkę,     aby    zapłacić   woźnicę.
                 Sakiewka młodej kobiety,           tak bogatej,     wykwintnej,      zawierała siedemdziesiąt franków.
                 Przybywszy na górę ujrzał ojca Goriot w rękach Bianchona, który go podtrzymywał, gdy
                 felczer szpitalny pod okiem lekarza przypalał mu grzbiet: ostatni środek nauki, bezużyteczny
                 zresztą.
                     Czuje pan?  spytał lekarz.
                    Ojciec Goriot spostrzegłszy studenta spytał:
                     Przyjdą, nieprawdaż?
                                                                         128






                     Może się jeszcze wyłabuda  rzekł felczer  skoro mówi.
                     Tak  rzekł Eugeniusz  Delfina będzie tu za chwilę.
                     Ba  rzekł Bianchon  mówi wciąż o córkach, krzyczy za nimi tak, jak podobno
                 człowiek wbity na pal krzyczy za wodą...
                     Daj pan pokój  rzekł lekarz do felczera  nie ma już nic do roboty, nie ocalimy go.
                    Bianchon i felczer ułożyli znów umierającego na wznak na wstrętnym barłogu.
                     Należałoby mu zmienić bieliznę  rzekł lekarz.  Mimo że nie ma żadnej nadziei, trzeba
                 uszanować człowieka. Wrócę jeszcze  rzekł do Bianchona.  Gdyby się skarżył, przyłóżcie
                 mu opium na przeponę.
                    Felczer i lekarz wyszli.
                     No, Genku, odwagi, chłopcze!  rzekł Bianchon do Rastignaca,kiedy zostali sami 
                 trzeba mu teraz włożyć czystą koszulę i przesłać łóżko. Idź, powiedz Sylwii, aby dała
                 prześcieradła i przyszła nam pomóc.
                    Eugeniusz zeszedł i zastał panią Vauquer zajętą wraz z Sylwią nakrywaniem do stołu. Za
                 pierwszymi       słowy     Rastignaca     wdowa       podeszła,     przybierając     słodko-kwaśną        minę
                 podejrzliwej kupczyni, która nie chce ani stracić pieniędzy, ani obrazić klienta.
                     Drogi panie Eugeniuszu  rzekła  wiadomo panu, jak i mnie, że Goriot nie ma grosza.
                 Dawać prześcieradło człowiekowi, który ma, jak to mówią, wyciągnąć kopytka, znaczy
                 dawać na przepadłe, ile że trzeba będzie jedno poświęcić na całun. Zważ pan, że winniście mi
                 już razem sto czterdzieści cztery franki, dodajmy do tego czterdzieści za prześcieradło, kilka
                 drobiazgów, świecę, którą Sylwia da panom, wszystko to czyni co najmniej dwieście
                 franków, których biedna wdowa nie może przecież stracić. Chciej pan być sprawiedliwy,
                 panie Eugeniuszu, dosyć już straciłam od owej doby, kiedy to nieszczęście zagnieździło się w
                 mym domu. Dałabym dziesięć talarów, aby ten stary wyprowadził się przed paru dniami, jak
                 mi pan zapowiedział. To działa na pensjonarzy. Kazałabym go przenieść do szpitala, prawie
                 bez kosztów. Wreszcie, postaw się pan na moim miejscu. Mój zakład przede wszystkim, to
                 całe moje życie.
                    Rastignac pobiegł szybko do pokoju ojca Goriot.
                     Bianchon, pieniądze za zegarek?
                     Są tam, na stole, zostało trzysta sześćdziesiąt i coś franków. Zapłaciłem wszystko, cośmy
                 byli winni. Kwit lombardowy leży pod pieniędzmi.
                     Proszę pani  rzekł Rastignac zbiegłszy po schodach z uczuciem wstrętu  niech pani
                 ureguluje nasze rachunki. Pan Goriot niedługo już zabawi u pani, a ja...
                     Tak, tak, wyniosą biedaka, wyniosą  rzekła, odliczając dwieście franków z miną wpół
                 wesołą, wpół melancholijną.
                     Kończmy!
                     Sylwio, daj prześcieradło i idź pomóc panom.
                     Nie zapomnij pan o Sylwii  rzekła pani Vauquer do ucha Eugeniuszowi  dwie noce już
                 nie spała.
                    Z chwilą gdy Eugeniusz się obrócił, stara podreptała do kucharki.
                     Weź z tych cerowanych, numer siódmy. Cóż chcesz, dla nieboszczyka i tak aż nadto
                 dobre  rzekła jej do ucha.
                    Eugeniusz, który już przebiegł kilka schodów, nie słyszał słów starej gospodyni.
                     Dalej  rzekł Bianchon  przewdziejemy koszulę. Trzymaj go prosto.
                    Eugeniusz stanął w głowach i podtrzymywał konającego, z którego Bianchon ściągnął
                 koszulę. Stary zrobił ruch, jak gdyby chcąc coś zachować na piersi, i zaczął wydawać żałosne
                 i niezrozumiałe krzyki, niby zwierzęta, gdy chcą wyrazić wielką boleść.
                     Oho!  rzekł Bianchon  żąda łańcuszka z włosów i medalionu, któreśmy mu zdjęli
                 przed chwilą dla postawienia moksy. Biedaczysko! Trzeba mu je włożyć. Leżą na kominku.
                    Eugeniusz wziął łańcuszek spleciony z włosów popielatoblond, zapewne pani Goriot.
                                                                         129






                 Przeczytał z jednej strony medalionu: Anastazja, z drugiej: Delfina. Obraz jego serca,
                 który spoczywał zawsze na sercu. Pukle zawarte w medalionie były tak delikatne, że musiały
                 pochodzić z doby pierwszego dziecięctwa córek. Skoro medalion dotknął jego piersi, starzec
                 wydał przeciągłe westchnienie, świadczące o głębokiej uldze. Wrażenie było dla obecnych
                 straszne. Był to jeden z ostatnich przebłysków wrażliwości, która zdawała się cofać w owo
                 nieznane centrum, skąd wychodzą i dokąd zwracają się nasze sympatie. Konwulsyjnie
                 skurczona twarz przybrała wyraz chorobliwego szczęścia. Dwaj studenci, uderzeni tym
                 straszliwym odblaskiem uczucia, które przetrwało dłużej niż myśl, uronili kilka gorących łez
                 na konającego. Starzec wydał krzyk przejmującej radości.
                     Naściu! Fifinko!  rzekł.
                     Żyje jeszcze  rzekł Bianchon.
                     Na co mu się to zdało?  rzekła Sylwia.
                     Aby cierpieć  odparł Rastignac.
                    Dawszy Eugeniuszowi znak, aby uczynił to samo, Bianchon ukląkł i ujął chorego pod
                 kolana, gdy Rastignac, z drugiej strony łóżka, podjął go pod plecy. Sylwia stała tuż, gotowa
                 ściągnąć prześcieradło, kiedy uniosą chorego, aby je zastąpić czystym. Zwiedziony zapewne
                 łzami, Goriot zebrał ostatek sił, aby wyciągnąć ręce, natrafił po obu stronach łóżka na głowy
                 studentów, chwycił ich gwałtownie za włosy i szepnął słabo:
                     Ach, moje anioły!
                    Te dwa słowa były niby szmer, z którym dusza uleciała.
                     Biedne, zacne człeczysko!  rzekła Sylwia, wzruszona tym wykrzyknikiem, w którym
                 malowało się uczucie podsycone po raz ostatni najstraszniejszym, mimo iż niewinnym,
                 oszukaństwem.
                    Ostatnie westchnienie tego ojca miało być westchnieniem radości. Było ono wyrazem
                 całego jego życia: jeszcze się łudził. Ułożono ojca Goriot ze czcią na posłaniu. Od tej chwili
                 fizjonomia jego zachowała bolesne znamię walki, która toczyła się jeszcze między życiem a
                 śmiercią w organizmie pozbawionym już owej świadomości mózgu, z której wynika dla
                 ludzkiej istoty uczucie rozkoszy i bólu. Zupełne zniszczenie było tylko kwestią czasu.
                     Przetrwa tak jeszcze kilka godzin i umrze niepostrzeżenie, nie będzie nawet rzęził. Mózg
                 musi być zupełnie zajęty.
                    W tej chwili dały się słyszeć na schodach szybkie kroki młodej kobiety.
                     Za późno  rzekł Rastignac.
                    Zamiast Delfiny ukazała się w drzwiach pokojówka Teresa.
                     Panie Eugeniuszu  rzekła  wybuchła w domu gwałtowna scena między panem a panią
                 z powodu pieniędzy, których biedna pani żądała dla ojca. Pani zemdlała, przyszedł lekarz,
                 trzeba było krew puścić, krzyczała: Ojciec umiera, chcę widzieć tatusia! Krzyczała tak, że
                 aż serce pękało.
                       Dosyć,     Tereso.   Choćby      pani   przyszła    teraz,   byłoby    daremnie,     pan   Goriot    już
                 nieprzytomny.
                    Biedne, drogie panisko! Więc tak już z nim źle!  rzekła Teresa.
                     Jużem tu niepotrzebna, pójdę pilnować obiadu, jest wpół do piątej  rzekła Sylwia. Idąc,
                 omal nie zderzyła się na schodach z panią de Restaud.
                    Hrabina ukazała się jak zjawisko pełne powagi i grozy. Patrzała na łoże śmierci, ledwie
                 oświecone blaskiem jednej świecy, i wybuchnęła płaczem, widząc zmienioną twarz ojca, na
                 której drgały jeszcze ostatnie skurcze życia. Bianchon usunął się dyskretnie.
                     Nie wyrwałam się na czas  rzekła do Rastignaca. Student skinął głową, pełen smutku.
                 Pani de Restaud ujęła rękę ojca, ucałowała ją.
                     Daruj mi, ojcze! Powiadałeś, że mój głos przywołałby cię z grobu; wróć więc, wróć na
                 chwilę, pobłogosław skruszonej córce. Usłysz mnie! To straszne! Twoje błogosławieństwo
                 jest jedyne, jakie mogę otrzymać na ziemi. Cały świat mnie nienawidzi, ty jeden mnie
                                                                         130






                 kochasz. Dzieci nawet będą mnie nienawidziły. Weź mnie z sobą, będę cię kochała, będę
                 myślała o tobie. Nie słyszy już... ja oszaleję...
                    Upadła na kolana i patrzała na te szczątki z wyrazem obłędu.
                     Nieszczęście moje ziściło się w całej pełni  rzekła do Eugeniusza.  Pan de Trailles
                 wyjechał, zostawiając olbrzymie długi...             Przekonałam       się,  że mnie zwodził. Mąż           nie
                 przebaczy mi nigdy, a uczyniłam go panem swego majątku. Straciłam wszystkie złudzenia.
                 Niestety! Dla kogo zdradziłam jedyne serce (wskazała na ojca), które mnie ubóstwiało!
                 Zapomniałam go, odepchnęłam, zadałam mu tysiąc cierpień, ja nikczemna!
                     Wiedział o tym  rzekł Rastignac.
                    W tej chwili ojciec Goriot otworzył oczy, ale był to skutek konwulsyj. Gest, którym
                 hrabina ujawniła swą nadzieję, sprawiał nie mniej straszne wrażenie niż oko umierającego.
                     Czyżby usłyszał?  wykrzyknęła.  Nie  rzekła, siadając na łóżku.
                    Ponieważ pani de Restaud oświadczyła, że chce czuwać przy ojcu, Eugeniusz zeszedł na
                 dół, aby się nieco posilić. Stołownicy byli już w jadalni.
                     I cóż  spytał malarz  zdaje się, że będziemy mieli maleńkie śmierciorama na górze?
                     Karolu  odparł Eugeniusz  zdaje mi się, że mógłbyś sobie obrać mniej smutny
                 przedmiot do żartów.
                     Nie można się już śmiać tutaj?  odparł malarz.  O cóż chodzi, skoro Bianchon
                 powiada, że stary już nieprzytomny.
                     W takim razie  dorzucił urzędnik Muzeum  umrze tak, jak żył.
                     Ojciec umarł!  krzyknęła hrabina.
                    Na ten straszliwy krzyk Sylwia, Rastignac i Bianchon wbiegli na górę i zastali panią de
                 Restaud zemdloną. Doprowadziwszy ją do przytomności przenieśli do dorożki, która czekała
                 na dole; Eugeniusz powierzył ją Teresie, zalecając, aby odwieziono hrabinę do pani de
                 Nucingen.
                     Och, umarł już rzetelnie  rzekł Bianchon, schodząc na dół.
                     Dalej, panowie, do stołu  rzekła pani Vauquer  zupa ostygnie.
                    Dwaj studenci usiedli obok siebie.
                     Co teraz czynić?  rzekł Eugeniusz do Bianchona.
                     Ano cóż? Zamknąłem mu oczy i ułożyłem, jak należy. Skoro lekarz miejski stwierdzi
                 zgon, pójdziemy zrobić doniesienie, zaszyje się go w całun i pogrzebie. Cóż więcej robić?
                     Nie będzie już obwąchiwał chleba  rzekł jeden ze stołowników, naśladując grymas
                 starego.
                     Do stu kaduków, panowie  rzekł korepetytor  dajcież pokój ojcu Goriot i nie traktujcie
                 nas już nim wreszcie! Od godziny podajecie go we wszystkich sosach. Jednym z przywilejów
                 zacnego miasta Paryża jest to, że można w nim urodzić się, żyć i umrzeć nie zwracając na
                 siebie niczyjej uwagi. Korzystajmy z wygód cywilizacji. Sześćdziesiąt osób umarło dziś w
                 mieście;chcecie się rozczulać nad hekatombami paryskimi? Ojciec Goriot odwalił kitę, tym
                 lepiej dla niego! Jeśli go tak ubóstwiacie, idźcież siedzieć przy nim, a nam dajcie jeść
                 spokojnie.
                     Och, tak  rzekła wdowa  lepiej dla niego, że umarł! Zdaje się, że nieborak miał w
                 życiu wiele nieprzyjemności.
                    Była to jedyna mowa pogrzebowa nad zwłokami człowieka, który dla Eugeniusza był
                 uosobieniem      ojcostwa.     Piętnastu    stołowników      zaczęło    rozmawiać       jak  zwykle.     Skoro
                 Eugeniusz i Bianchon ukończyli jedzenie, szczęk widelców i łyżek, śmiechy obecnych,
                 rozmaite wyrazy łakomych i obojętnych twarzy, wszystko to ścięło ich grozą. Wyszli, aby
                 poszukać księdza, który by czuwał i modlił się w nocy przy zwłokach. Trzeba im było
                 dostroić ostatnie posługi koło nieboszczyka do skromnego stanu kasy, którą rozporządzali.
                 Około dziewiątej wieczór ułożono ciało w tej nagiej izdebce, na ramie od łóżka, między
                 dwiema świecami, i ksiądz przyszedł czuwać przy nim. Przed spoczynkiem Rastignac,
                                                                         131






                 poprosiwszy duchownego o informacje co do ceny nabożeństwa i pogrzebu, napisał słówko
                 do   barona    de   Nucingen      i  do   hrabiego     de   Restaud,     prosząc,    aby   przysłali   swoich
                 pełnomocników dla pokrycia kosztów ceremonii. Wysłał z listami Krzysztofa, następnie
                 położył się i zasnął powalony znużeniem. Nazajutrz rano Bianchon i Rastignac musieli sami
                 zgłosić zgon; stwierdzono go około południa. Dwie godziny minęły: żaden z zięciów nie
                 przysłał pieniędzy, nikt nie zjawił się w ich imieniu. Rastignac musiał sam opłacić księdza.
                 Ponieważ Sylwia zażądała dziesięciu franków, aby owinąć i zaszyć nieboszczyka w całun,
                 Eugeniusz i Bianchon obliczyli, że jeśli krewni zmarłego nie zechcą się do niczego mieszać,
                 ledwie będą mogli nastarczyć. Student medycyny podjął się tedy sam włożyć trupa do trumny
                 dla ubogich, którą kazał przynieść ze szpitala uzyskawszy opust.
                     Wypłataj figla tym hultajom  rzekł do Eugeniusza.  Idź kupić kawał gruntu na pięć lat
                 na Pčre-Lachaise i zamów w kościele i w zakładzie pogrzebowym pogrzeb trzeciej klasy.
                 Jeśli zięciowie i córki nie zechcą ci zwrócić, każesz wyryć na grobie:Tu leży Goriot, ojciec
                 hrabiny de Restaud i baronowej de Nucingen, pogrzebany kosztem dwóch studentów.
                    Eugeniusz poszedł za radą przyjaciela dopiero po bezskutecznych próbach wdarcia się do
                 państwa de Nucingen i de Restaud. Nie zdołał się dostać poza próg: obaj odźwierni mieli
                 surowe rozkazy w tej mierze.
                     Jaśnie państwo  oświadczyli  nie przyjmują nikogo; stracili ojca i są pogrążeni w
                 najgłębszej boleści.
                    Eugeniusz znał już na tyle Paryż, aby wiedzieć, że na nic nie zda się nalegać. Serce
                 ścisnęło mu się dziwnie, kiedy uczuł, że niepodobna mu dotrzeć do Delfiny.
                    Niech Pani sprzeda jaki klejnot  napisał do niej u odźwiernego  aby ojca można bylo
                 przyzwoicie odprowadzić na miejsce wiecznego spoczynku.
                    Zapieczętował kartkę, prosząc odźwiernego, aby ją oddał Teresie dla pani; ale odźwierny
                 oddał list baronowi, który rzucił go w ogień. Zarządziwszy wszystko, Eugeniusz wrócił koło
                 trzeciej do pensjonatu. Nie mógł wstrzymać łez, kiedy ujrzał u bramy trumnę ledwie okrytą
                 czarnym suknem, ustawioną na dwóch krzesłach w pustej ulicy. Nędzne kropidło, którego
                 jeszcze nikt nie tknął, mokło w posrebrzanej misce ze święconą wodą. Drzwi nie były nawet
                 obite czarno. Była to śmierć biedaków, bez wystawy, orszaku, bez przyjaciół i krewnych.
                 Bianchon, zmuszony udać się do szpitala, przesłał słówko Eugeniuszowi, aby mu zdać sprawę
                 z poczynionych kroków. Medyk donosił, że msza przechodzi o wiele ich środki, że trzeba się
                 zadowolić tańszym nabożeństwem nieszpornym i że posłał Krzysztofa z zawiadomieniem do
                 zakładu pogrzebowego. W chwili gdy Eugeniusz kończył czytać kartkę Bianchona, ujrzał w
                 rękach pani Vauquer złoty medalion, zawierający włosy córek.
                     Jak pani śmiała wziąć?  spytał.
                     I cóż? Miało się go z tym pochować?  odparła Sylwia. Toć to złoto.
                     Oczywiście  rzekł Eugeniusz z oburzeniem  niech zabierze z sobą bodaj tę jedną rzecz,
                 która może uzmysławiać jego córki.
                    Skoro karawan zajechał, Eugeniusz kazał wnieść z powrotem trumnę, odbił wieko i z
                 religijną czcią ułożył na piersi starego pamiątkę z czasu, gdy Delfina i Anastazja były
                 młodymi      i  niewinnymi      dziewczynami       i  nie   rozumowały,       jak   to  nazwał    ojciec    w
                 majaczeniach agonii. Rastignac i Krzysztof odprowadzili sami, w towarzystwie dwóch
                 karawaniarzy, wóz, który zawiózł biedaka do pobliskiego kościoła Saint-Etienne du Mont.
                 Tam wniesiono ciało do niskiej i ciemnej kapliczki, w której oczy studenta próżno szukały
                 córek ojca Goriot lub ich mężów. Byt sam z Krzysztofem, który czuł się w obowiązku oddać
                 ostatnią posługę człowiekowi dającemu mu niekiedy sposobność do sutych napiwków.
                 Czekając przybycia księży, chłopca i kościelnego, Rastignac uścisnął dłoń Krzysztofa, nie
                 mogąc wyrzec słowa.
                                                                         132






                     Tak, panie Eugeniuszu  rzekł Krzysztof  to był zacny i uczciwy człowiek; nigdy głosu
                 na człowieka nie podniósł, nikomu nie wszedł w drogę i nie uczynił krzywdy.
                    Dwaj księża, chłopiec i kościelny przybyli i spełnili wszystko, co można mieć za
                 siedemdziesiąt franków w epoce, gdy religia nie jest dość bogata, aby się modlić darmo.
                 Księża odśpiewali psalm Libera i De profundis. Nabożeństwo trwało dwadzieścia minut.
                 Był tylko jeden powóz dla księdza i dla chłopca, którzy zgodzili się wziąć z sobą Eugeniusza
                 i Krzysztofa.
                     Nie ma żadnego orszaku  rzekł ksiądz  będziemy mogli jechać szybko, aby się nie
                 spóźnić, jest już wpół do piątej.
                    Jednakże w chwili gdy umieszczono trumnę na karawanie, dwie karety, zdobne herbami,
                 ale próżne, jedna hrabiego de Restaud, druga barona de Nucingen, przyłączyły się i
                 odprowadziły kondukt aż na cmentarz. O szóstej ciało ojca Goriot spuszczono do dołu,
                 dokoła którego stała służba jego córek. Wszystko rozpierzchło się wraz z księżmi natychmiast
                 po krótkiej modlitwie, która się należała staremu za pieniądze studenta. Grabarze rzucili kilka
                 grudek ziemi na trumnę, po czym podeszli do Rastignaca prosząc o napiwek. Eugeniusz
                 przetrząsnął kieszenie i nie znalazł nic: musiał pożyczyć franka od Krzysztofa. Ten fakt,
                 błahy sam w sobie, wprawił studenta w stan okropnego smutku. Zmrok zapadał, wilgotny
                 zmierzch drażnił nerwy, Eugeniusz spojrzał na grób i pogrzebał w nim ostatnią swoją łzę
                 młodzieńczą, ową łzę wydartą świętymi wzruszeniami czystego serca, jedną z tych łez, które
                 padłszy na ziemię, tryskają promieniami aż w niebiosa. Skrzyżował ręce, wodził okiem po
                 chmurach; widząc go tak zadumanym, Krzysztof zostawił go.
                    Rastignac, zostawszy sam, postąpił kilka kroków w górę i ujrzał Paryż wijący się krętą
                 linią wzdłuż obu brzegów Sekwany, gdzie zaczynały błyszczeć światła. Oczy jego uczepiły
                 się niemal chciwie miejsca między placem Vendôme a kopułą Inwalidów, miejsca, gdzie żył
                 ten wykwintny świat, do którego chciał się dostać. Objął ten brzęczący ul spojrzeniem, które
                 wysysało zeń zawczasu wszystkie miody, i wyrzekł te dumne słowa:
                     Teraz się spróbujemy!
                    I jako pierwszy akt wyzwania, które rzucił społeczeństwu, Rastignac poszedł na obiad do
                 pani de Nucingen.
                                                                                                       Sache, wrzesień 1834
                                                                         133
