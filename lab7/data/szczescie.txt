Strony kipiące szczęściem  
  
Stronice, które trzymacie w ręku kipią szczęściem.

Są więc stronicami terapeutycznymi. Że radość jest czynnikiem dobroczynnym - to pewnik zaakceptowany już przez wszystkich: przez lekarzy, psychologów, filozofów.

Są więc stronicami posiadającymi funkcję społeczną. Śmiech społeczeństwa jest wprost proporcjonalny do jego wolności. Ten, kto się nią śmieje, jest niewolnikiem, nawet jeśli rozkazuje. Miał racje filozof francuski Jacques Maritain mówiąc: Społeczeństwo pozbawione humoru przygotowuje własny pogrzeb.

Są to więc strony, które posiadają funkcję estetyczną. Śmiech nie tylko jest dobroczynny, on również upiększa. Udowodnimy to. Dość już twarzy zniechęconych, posępnych, agresywnych, zgaszonych niczym śnięte ryby, twarzy, które wędrują po naszych drogach.

Są to więc strony mądre. Dlaczego karać siebie za to, że przyszliśmy na świt? Dlaczego zatruwać sobie egzystencję? Ten, kto nie cieszy się życiem, popełnił pomyłkę rodząc się!
Pewnego dnia pisarz argentyński Jorge Borges wyznał: Popełniłem najgorszy grzech, jaki można popełnić: nie byłem szczęśliwy.

Te stronice noszą datę pierwszego stycznia 2000 r. Jest ku temu powód. Zygmunt Freud, genialny ojciec psychoanalizy chciał, by jego ważne dzieło Interpretacja snów, gotowe już od roku, nosiło datę roku 1900. Chciał jakby zachęcić do założenia na nim całego wieku. Szkoda, że w tym dziele nie można znaleźć nigdzie, choćby raz, słowa radość.

Wiek miniony był wiekiem bez wątpienia wielkim, ale bogatym w ogrom smutku. Trzeba koniecznie zmienić fundamenty. Dlatego bardzo pokornie, z wielkim dystansem do wielkości Freuda, proponujemy oprzeć nie tylko nowy wiek, ale całe nowe milenium na rzeczywistości najbardziej Boskiej po Miłości, ukrytej w istocie ludzkiej: na Radości.

Pino Pellegrino 
 
Doktor Uśmiech  
  
Dzisiaj już nikt nie ma wątpliwości, że radość stanowi wartość bogatszą we wszelkie dobro Boże.

Radość z życia jest największą potęgą kosmiczną - mawiał Teilhard de Chardin, jeden z największych, najinteligentniejszych i najbardziej oryginalnych uczonych naszego wieku.
Natomiast słynny poeta niemiecki Johann Wolfgang Goethe był przekonany, że Radość i miłość stanowią skrzydła największych przedsięwzięć. My ze swej strony stwierdzamy, że świat nie należy do tego, kto wcześniej wstaje; świat należy do tego, kto jest szczęśliwy, że wstaje! Ale postarajmy się ze spokojem udowodnić, że ten kto się uśmiecha, pisze dużą literę I na początku swej inteligencji. 
 
Śmiecho-terapia  
  
Gdy człowiek się śmieje, całe ciało raduje się. Polepsza się oddech, wątroba i organy trawienne produkują soki żołądkowe i ślinę, endorfiny powiększają się o około 20% we krwi (Endorfiny są to substancje wytworzone przez mózg, które dają poczucie przyjemności, np. gdy jemy czekoladę, patrzymy na piękny obraz, albo śledzimy zwycięstwo ukochanej drużyny..)

W wyniku odpowiednich badań, nikt nie może powiedzieć, że Śmiech króluje na ustach głupców; raczej musi stwierdzić: Ten, kto się nie śmieje, nie żyje!

Przekonany jest o tym w 100% dr Patch Adams, urodzony w 1945 r. w Waszyngtonie. Zasługą dr Patcha Adamsa jest opracowanie teorii i zapoczątkowanie śmiecho-terapii, to jest kuracji, opierającej się na śmiechu.

Od 30 lat Adams pojawia się w szpitalu ubrany w strój pajaca i wymyśla coraz to nowe zabawy, by rozśmieszyć dzieci, które leczy. Gdy bada je, żartuje tak, jakby odbywało się to w cyrku...

Początkowo wszyscy wyśmiewali się z niego, dzisiaj przyklaskują mu. Nareszcie zrozumiano, że trzeba pokłonić się przed doktorem Uśmiechem!. Neurolog francuski Henri Rubenstein uważa, że jedna minuta śmiechu może dostarczyć ciału 45 minut terapeutycznego odprężenia. Dlatego śmiech-terapię stosuje się już w Szwajcarii, Stanach Zjednoczonych, we Francji, Kanadzie i we Włoszech. Kilka szpitali zorganizowało tam sale, w których wyświetla się filmy humorystyczne, organizacje się wesołe przedstawienia i opowiada żarty chorym.

Kiedy zostanie przyznana nagroda Nobla klaunowi Adamsowi, tak bardzo zasłużonemu w udowodnieniu, że naprawdę śmiech uzdrawia i pozwala wcześniej opuścić szpital? 
 
Życie i śmiech idą w parze  
  
Innym entuzjastą mocy śmiechu jest Norman Cousins. Ten dziennikarz amerykański ma powody, by propagować potęgę radości: doświadczył jej na własnej skórze. Przypadek Cousinea (opisany w 1974 r. w znanym amerykańskim czasopiśmie lekarskim New England Journal of Medicine) jest zbyt interesujący, by go nie przytoczyć.

Otóż dziennikarz zachorował na ciężką chorobę: na usztywniające zapalenie kręgosłupa w wyniku którego tkanka łączna pomiędzy kośćmi szybko ulega zwyrodnieniu. Po tygodniu od wystąpienia pierwszych symptomów, znalazł się w szpitalu, niezdolny do poruszania kończynami i z potwornym bólem. Nie mógł zupełnie spać. Lekarze stwierdzili, że szansa na wyzdrowienie wyraża się jak 1:500. Cousins jednak nie chciał uwierzyć, że choroba jest nieuleczalna.

W jego wypadku, choroba mogła była wywiązać się w wyniku stresu fizycznego i psychicznego w czasie męczącej podróży po Związku radzieckim. Norman przypuszczał, że emocje negatywne wywołały zmiany w ciele. Może wobec tego emocje pozytywne zdołają spowodować zmiany korzystne. Musi więc wpłynąć na swój stan emocjonalny! Co lepiej od radości mogło przyczynić się do tego? Zaczął więc oglądać wyłącznie wesołe programy telewizyjne. Zrobiłem szczęśliwe odkrycie - powie później - że 10 minut szczerego śmiechu, gwarantowało mi przynajmniej 2 godziny spokojnego snu.

Konsekwentny do końca, Cousins postanowił porzucić przygnębiające środowisko szpitalne i zamieszkać w hotelu, w górach, z książkami i filmami humorystycznymi. Tam wyzdrowiał zupełnie dzięki śmiechowi i witaminie C. Dzisiaj Cousins mówi wszystkim: Życie i śmiech idą w parze. 
 
Naturalny antybiotyk  
  
Psycholodzy stwierdzają, że osoba pogodna lepiej sobie radzi, lepiej się uczy, lepiej sprzedaje, lepiej wychowuje. Psychiatra Paolo Pancheri zdecydowanie stwierdza: To, że śmiech wpływa dobrze nie podlega dyskusji; jest to emocja pozytywna i uzewnętrzniona a więc jest pożyteczna.

Również amerykański naukowiec Woods Hutchinson uważa, że śmiech jest zdrowym ćwiczeniem. Oto co mówi: Gdy śmiejemy się, powstaje łaskotanie przepony, bardzo dla niej korzystne i dla całego ciała. Pierwszym efektem silnego śmiechu jest dostarczenie powietrza płucom z podobnym efektem jak po ćwiczeniach, które należałoby przeprowadzać codziennie rano po wstaniu. nasze płuca zawierają od 10 do 15% powietrza, które nie zostaje wydalane przy normalny, oddychaniu a które dobrze jest usunąć. Śmiech oczyszcza też jamę nosową i ten, kto się śmieje jest mniej podatny na zaziębienia. Śmiech dobrze też wpływa na wątrobę, popycha świeżą krew utlenioną, doprowadza ją do wszystkich narządów, pobudza oddychanie i krążenie, podnosi ciśnienie, wzmaga dopływ krwi do mózgu, ożywia myślenie.

Czy można pragnąć czegoś więcej? Posiadamy lekarstwo: nie stosowanie go jest grzechem ciężkim!

Podobnie sądzi psycholog hiszpański Jose Elias: Śmiech powoduje w ślinie wzrost immunoglobiny, która jest podstawowym składnikiem obrony organicznej, natomiast stres i smutek powodują jej umniejszenie. Śmiech - stwierdza dalej Elias - wpływa na wytwarzanie przez mózg endorfin, które uodparniają całe ciało na choroby a więc przedłużają życie. W związku z tym badacz hiszpański wysuwa oryginalną hipotezę: dłuższe życie kobiet może jest wynikiem ich większej umiejętności uśmiechania się!


A więc ten, kto nie stara się śmiać (ale szczerze, głośno, otwierając usta) popełnia grzech zaniedbania przeciwko piątemu przykazaniu, tak jakby zaniedbywał brania lekarstw.

Ma rację psycholog Mario Farné (autor pracy o znaczącym tytule: Wyzdrowieć dzięki śmiechowi) przypominając nam, że nie należy traktować śmiechu zbyt lekko. 
 
Trzeba więc śmiać się!  
  
A więc śmiej się!
Ten, kto jest wesoły, jest po czterokroć mądry.

Po pierwsze: ilekroć bowiem się śmieje, wyciąga jeden gwóźdź z trumny. Radość jest benzyną dla duszy a więc wydłuża życie, jak już mówiliśmy. Stwierdza to też Słowo Boże: Radość serca jest życiem człowieka... Smutek zgubił wielu i nie ma z niego żadnego pożytku. (Syr 30,23.25).
Radość serca wychodzi na zdrowi, duch przygnębiony wysusza kości (Prz 17,22).


Po drugie: gdyż ten, kto się śmieje, mniej cierpi na kolki, lepiej trawi, nie potrzebuje wielu tabletek, nie ma problemów z przykrym oddechem.


Po trzecie: gdyż śmiech poza tym, że wpływa dobrze na organizm, czyni ludzi ładniejszymi! Jest to najtańszy kosmetyk dla twarzy. Nie żartujemy: wydaje się, że śmiech opóźnia starzenie się skóry. Z pewnością śmiech jest skutecznym środkiem usuwającym nadmiar tłuszczu. Śmiej się, a obniżysz swoją wagę! Uważa tak naukowiec amerykański Wodds Hutchinson, którego już cytowaliśmy.
Może to tłumaczy (mówimy to tak na marginesie) dziwny fakt. Wielu uważa, że zawarcie małżeństwa powoduje wzrost wagi. Badacze amerykańscy stwierdzili, że w ciągu 13 lat trwania małżeństwa, żony średnio utyły o 10 kg, a mężowie o 8 kg. Ale wszystko zależy od sposobu życia małżonków. Żony nieszczęśliwe powiększają wagę (ciągle jest mowa o 13 latach) nawet o 25 kg, podczas gdy żony szczęśliwe, pogodne, jedynie o 4 kg. Dobrze więc będzie wyciągnąć z tych danych wnioski: stosujcie terapię śmiechem, aby żadnej z was mąż nie powiedział kochana, występuję o rozwód, gdyż masz 25 kg nadwagi, a tych kilogramów nie poślubiłem ani cywilnie ani w kościele! Żarty na bok, powróćmy do istoty zagadnienia.


Po czwarte: ten, kto się śmieje jest roztropny, gdyż staje się sympatyczny dla wszystkich. Słusznie określono uśmiech za najkrótszą odległość pomiędzy dwoma osobami. Śmiech porywa wszystkich. Śmiej się a świat będzie się śmiał z tobą. Płacząc jedynie siebie zrosisz łzami! Świat otwiera się na uśmiech: jest to paszport, posiadający wartość uniwersalną. Nie tylko na ziemi, ale i dla nieba.
Żydzi posiadają takie piękne powiedzenie: Smutek zamyka bramy nieba, modlitwa je otwiera, radość je eliminuje.  
Ten, kto się śmieje, nie powinien się narodzić  
  
Śmiej się!

Śmiech jest znakiem dojrzałości. Nie bez powodu Gordon Willard Allport, pośród wielu znaków wskazujących na psychiczny sukces jakiejś osoby, wymienia poczucie humoru, zdolność nie zatruwania powietrza, którym inni muszą oddychać.
Śmiech jest znakiem dojrzałości. Z pewnością! Dlaczego karać siebie za to, że żyjemy? Jesteśmy na świecie tylko krótko, lepiej więc weselić się.
Można zrozumieć więc to, co pewnego dnia powiedział Fryderyk Chopin: Ten, kto nigdy się nie śmieje, jest błaznem.


Śmiech czyni ludzi lepszymi. W swej prostocie mądrości Matka Teresa z Kalkuty stwierdzała: Nigdy nie zrozumiemy w pełni, ile dobre może zrobić zwykły uśmiech. Za świętą z Kalkuty zgadza się Roberto Benigni (komik włoski), który w wywiadzie zwierzył się: Chciałbym bardzo być klaunem, gdyż jest on w najwyższym stopniu dobrodziejem.


Ludzie wolni śmieją się. ten, kto nie umie uśmiechać się, jest niewolnikiem, nawet jeśli rozkazuje! Opinia komediopisarza rumuńskiego Eugéna Ionesco jest głęboka: Tam gdzie brakuje poczucia humoru, tam jest obóz koncentracyjny. Podobnie twierdzi Giacomo Leopardi: Ten, kto ma odwagę śmiać się, jest panem świata.


Ludzie kulturalni śmieją się.
Dla filozofa Jacques Maritaina Cywilizacja pozbawiona poczucia humoru przygotowuje własny pogrzeb. Inny geniusz filozoficzny, Tomasz z Aquino, uważał za wielką cnotę iucunditas, zdolność przyjęcia z radością wszystkiego, co się zdarza.
A więc reasumując: śmieją się mądrzy, dojrzali, dobrzy, wolni, kulturalni. Jednym słowem Człowiek śmieje się! Człowiek pozytywny! A więc? A więc ten, kto się śmieje jako ostatni, nie rozumiał tego przedtem. 
 
Rozsiewać śmiech  
  
Śmiej się i rozsiewaj uśmiech!

Gdyby pomalować na zielono wszystkich smutnych i melancholików, nasze miasta pełne byłyby chodzących drzewek. Ktoś twierdzi, że dzisiaj 70% ludzi jest chorych na niezadowolenie.

Ileż szczęk zaciśniętych, ile twarzy nadąsanych, gniewnych, twarzy przekrzywionych niczym wieża w Pizie!
Stanowimy społeczeństwo ludzi, którzy się nie śmieją, społeczeństwo ubogi w radość. Konieczny jest silny zastrzyk dożylny humoru.

Zgadzamy się z Walterem Chiari: Powinniśmy spotkać się przynajmniej dwa razy w tygodniu z kimś, kto potrafi nas rozśmieszyć.

A więc obdarzajmy innych radością, rozsiewajmy śmiech!

Pozbawiony radości człowiek, nie tylko nie żyje normalnie, ale ni potrafi ożywić innych. Poznawszy smak mleka, człowiek musi od razu poznać smak życia. Radość jest tak samo ważna jak chleb i wiedza, jeśli nie bardziej - oświadcza pedagog Elisabetta Fiorentini. Bardzo znany psycholog amerykański T. Berry Brazelton wręcz nakazuje: Rodzice, nakazuję wam: bądźcie szczęśliwi!

Radość jest siłą wychowawczą ze swej natury: zawsze nas ulepsza. Smutek natomiast czyni ludzi gorszymi. Baden Powel, twórca skautingu napisał: Uśmiech pozwala zrobić dwa razy dłuższą drogę niż gderanie i dodał: Do niedawna wierzyłem w prawdziwość powiedzenia: kij i uśmiech mogą pokonać każdą trudność, ale potem moje doświadczenie wykazało, żer można zostawić kij w domu. Z resztą już Platon mawiał: Nie zmuszajcie dzieci do nauki przemocą i surowością, ale kierujcie nimi za pomocą tego, co rozwesela.

Mówiliśmy już o terapii przy pomocy śmiechu. Czy nie trzeba byłoby mówić o pedagogii, posługującej się śmiechem? Wychowawcy narzekający są zawsze kiepskimi wychowawcami.
Ale nie odbiegajmy od tematu. W społeczeństwie nie uśmiechającym się, tak jak nasze, nie łatwo jest wywołać uśmiech. Pisarz Cesare Marchi skarżył się: Jak trudno dziś wywołać uśmiech! O wiele łatwiej jest wywołać płacz: wystarcza jedna cebula.

Tak, jest trudno, ale należy za wszelką ceną próbować.

W jaki sposób?

Bardzo prosty: poczynając od przekopania gruntu, by odkryć 18 korzeni szczęścia. Innymi słowy zaczynając od przewrócenia strony i przeczytania następnej. Dziękuję! 
 
 * *  
  
Uśmiech jest lampą w oknie oka; oznacza to, że serce jest w domu.


Szczekające psy czasami gryzą; ludzie uśmiechnięci nigdy nie strzelają. (K. Lorenz)


Szczęśliwy, kto umie się śmiać z siebie samego: nigdy nie zabraknie mu po temu argumentów!


Powiem to uśmiechem
Będę wędrował ulicami pogwizdując sobie,
aż inni nie powiedzą: jest szalony!
Zatrzymam się przede wszystkim na przedmieściach,
by pobawić się z dziećmi.
Potem zostawię kwiatek w każdym oknie biedaków,
pozdrowię też każdą osobę napotkaną po drodze,
kłaniając się aż do ziemi.
A potem moimi rękoma rozdzwonię wielokrotnie
dzwony wieży, dopóki nie poczuję się wyczerpany.
I powiem wszystkim: widzieliście Pana?
Ale powiem to w milczeniu i jedynie uśmiechem.

Davide Maria Turoldo 
 
Każde szczęście jest arcydziełem  
  
Wielka pisarka Marguerite Yourcenar, pierwsza kobieta przyjęta do sławnej Akademii Francuskiej mawiała: Każde szczęście jest arcydziełem.

Arcydzieł - wiadomo - nie znajduje się od razu gotowych: arcydzieła trzeba zaprojektować, przygotować, wykonać.

Szczęście również należy przygotować, zbudować. Nie jest owocem spontanicznym: radość trzeba wymyśleć, by ją odkryć.

Szczęście jest zobowiązaniem, pracą: należy je wydobyć z głębi nas samych. Na kilka lat przed śmiercią, wielki powieściopisarz rosyjski Dostojewski pisał: Całe wasze nieszczęście polega na nie zdawaniu sobie sprawy z tego, że jesteście piękni! Każdy z was mógłby uszczęśliwić wszystkich; ta moc udzielona jest wszystkim, jednak jest ukryta tak głęboko w was, że wy sami w to nie wierzycie.

My tymczasem chcemy w to wierzyć. Dlatego staramy się zbudować arcydzieło naszej radości; staramy się przygotować odpowiedni teren, by mogła powstać.
Radość jest niczym drzewo, które potrzebuje dobrych korzeni.

Jakich?

To właśnie chcemy zobaczyć. I tak oto wkraczamy w konkretna część naszego rozważania. 
 
1. Nie komplikujmy sobie życia  
  
Oto pierwsza tajemnica szczęścia: nie wolno komplikować sobie egzystencji. Dlaczego torturować umysł tysiącami leków?

W styczniu nie wychodzi się na dwór, gdyż jest zimno, w lutym jest niebezpiecznie, marzec jest szalony, kwiecień przynosi grypę, maj - alergię, czerwiec powoduje pocenie się, w lipcu - uwaga na morze...

Wydaje się, że komplikują sobie życia przede wszystkim rodzice. Książki z zakresu wychowania, ustalają dokładnie normy postępowania. O 9.05 kąpiel, o 14.00 spacer, po iluś tam minutach po posiłku dziecku musi się odbić...Mojemu dziecku odbija się dopiero po pół godzinie. Czy jest zdrowe? Moje dziecko nie chce jeść ryby - czy będzie miało dosyć fosforu w mózgu?

Bądźmy rozsądni! Myśli już państwo, by nas zasypywać kilogramami pism urzędowych, dlaczego mnożyć jeszcze nasze udręki? Wyzwólmy się z niepotrzebnych utrapień!

W związku z tym spróbujmy wykonać następujące ćwiczenie: Zróbmy sobie listę spraw przykrych, które w ostatnich 6 miesiącach wyeliminowały nam radość. Prawie na pewno odkryjemy, że tam było wiele niepotrzebnego lęku, że zafundowaliśmy sobie niepotrzebnie wiele ataków wątroby. Wyzwólmy się też z różnych kompleksów, które przytłaczają nam duszę. Łatwo można zrobić sobie ich wykaz.

Matki udręczone są kompleksem czystości, który wywołuje w nich obsesję sprzątania; są też udręczone kompleksem związanym ze zdrowiem fizycznym dziecka. Ojcowie zaś chorują na kompleks osoby wszystkowiedzącej, która uważa, że jest doskonała i nieomylna.

Dzieci dręczy kompleks Dumbo: kompleks odstających uszu na wzór Dumba, słonika wyrosłego z fantazji Walta Disneya.

To nie wszystko. Istnieją tacy, którzy są ofiarami kompleksu pomnika, kompleksu okna wystawowego (to jest chęci bycia zauważanym). W związku z tym cierpią jeśli nie są zauważani, pozdrawiani, szanowani. 

Istnieją również tacy, którzy wykazują kompleks wyprzedzania innych (muszą zrobić karierę!), kompleks blokady (wszyscy mają coś przeciwko mnie), kompleks parasola (deszcz jest dopiero na równiku a oni już czują go na włosach).

Istnieją kapłani z kompleksem wielebnego, który każe im sądzić, że są osobami różniącymi się od zwykłych śmiertelników...

Otrząśnijmy się z wszystkich zawirowań i cieszmy się życiem! Mogliśmy być już prawie w raju z tymczasem budujemy sobie piekło!

***
"Życie zbyt poważne oziębia sąsiadów, ale i właściciela". (Mag Sales) 
 
 Pino Pellegrino: SZCZĘŚCIE. 18 tajemnic, dzięki którym unikniesz frustracji    
  
2. Zdejmij nogę z gazu!  
  
Świat posuwa się świetnie naprzód nawet bez naszych wysiłków. Wielu poujmuje to zbyt późno. Przydarzyło się to np. pewnemu dziadkowi, który przed śmiercią pozostawił wnukom list. Opowiedział w nim o tym, jakby się zachował, gdyby mógł rozpocząć wszystko od nowa. Przeczytajmy ten list spokojnie.

"Gdybym mógł przeżyć od nowa życie, starałbym się popełnić kilka błędów więcej. Nie starałbym się być tak doskonałym. Częściej odpoczywałbym. Starałbym się być bardziej elastyczny. Nie brałbym tak na serio wielu rzeczy. Podziwiałbym więcej zachodów słońca. Kupiłbym sobie więcej lodów... Byłem jednym z tych, którzy żyją zbyt metodycznie, absolutnie higienicznie godzina po godzinie, dzień po dniu. Jednym z tych, którzy nie wyruszają nigdzie bez wełnianego swetra, podręcznej apteczki płaszcza od deszczu. W moim nowym życiu podróżowałbym bez wielkich bagaży. Robiłbym więcej wycieczek i bawiłbym się częściej z dziećmi. Niestety teraz jest na to za późno."

Tymczasem dzięki Bogu dla tego, kto to czyta może jeszcze nie jest za późno. Wystarcza zdjąć nogę z gazu, wystarcza zrobić sobie przerwę, aby przeczytać książkę, by pomarzyć, by pogadać z kimś, by uciąć sobie drzemkę, rozwiązać krzyżówkę... Wszystko to zmniejsza lęk i powiększa radość. 

Jednym słowem potrzeba trochę spokoju!

Nasz wiek określono jako "wiek prędkości"; również dlatego był wiekiem niezbyt szczęśliwym.

Szał nigdy nie zgadza się z wesołością. Radość znajduje się z dala od tego, kro się zbytni krząta, denerwuje, śpieszy..

Ludzie śpieszący się, zwolnijcie! Stres nie jest nieuniknionym potępieniem. Nie zbudowano Rzymu w jednym dniu. Spraw piękne i cenne wymagają czasu. Czy nigdy o tym nie pomyśleliście? Aby zrobić chleb potrzeba 9 miesięcy (od 1 listopada - gdy ziarno zostaje zasiane, po lipiec gdy zboże jest koszone i młócone). Aby dojrzały winogrona też potrzeba 9 miesięcy (od marca po listopad). Tyle samo potrzeba by mogło urodzić się dziecko. 

Spokojnie! Arcydzieła wymagają czasu. A szczęście jak wiemy jest arcydziełem.

Ludzie prędkościowi, dlaczego nie robicie tylko jednej rzeczy na raz? Hedwig Kellner, autorka pracy zatytułowanej "Spokojnie!" opisuje, co może się wydarzyć, gdy ktoś robi wszystko biegiem:
"Jeśli np. po zamoczeniu jakiegoś swetra, przygotowujecie sobie kawę i dajecie jeść złotym rybkom a będąc w pobliżu ustawiacie buty pod tapczanem, potrzebujecie na to zbyt wielkiej koncentracji.
Istnieją panie domu, które są wręcz dumne, że potrafią załatwić kilka rzeczy równocześnie. Może to jednak spowodować pewne zamieszanie, jakieś pomyłki, zdenerwowanie, jeśli tylko zaistnieje coś nieprzewidzianego. Mógłby np. zadzwonić dzwonek. Wówczas pani staje w drzwiach przed gościem w maseczce z ogórka na twarzy, z butami w ręce. Nim zda sobie sprawę z niemiłej sytuacji, zaczyna gwizdać czajnik, pulower kurczy się leżąc zbyt długo w roztworze proszku, złote rybki gniewnie poruszają płetwami i uderzają w szklane ściany akwarium, patrząc na otwarte pudełko z pożywieniem, które spada na dywan...
Pewnie jest to obraz przesadzony, ale coś podobnego często się przydarza. Czy nigdy sosjerka nie wypadła wam z rąk i nie znalazła się na dywanie właśnie wówczas, gdy bardzo się śpieszyła?"

Ludzie zadyszani, dlaczego przejmujecie się? Posłuchajmy dziwnego rozumowania (nieznanego autora): poza humorem, wiele jest w nim mądrości.

"Dlaczego przejmować się? Istnieją dwa ważne powody, aby się nie denerwować: albo jesteście zdrowi, albo jesteście chorzy. Jeśli jesteście zdrowi, nie ma powodu do denerwowania się.

Ale jeśli jesteście chorzy, istnieją tylko dwa słuszne powody do denerwowania się: albo wyzdrowiejecie, albo umrzecie.

Jeśli wyzdrowiejecie, nie ma powodu się przejmować. jeśli umrzecie, istnieją dwa powody, aby się martwić: albo pójdziecie do nieba, albo do piekła.

Jeśli pójdziecie do nieba, nie ma absolutnie potrzeby martwić się. Jeśli pójdziecie do piekła, będziecie tak samo zajęci ściskaniem dłoni waszych dawnych przyjaciół, że nie będziecie mieli czasu na martwienie się. A więc po co się przejmować?"

Mówią, że świat należy do tego, kto rychło wstaje. To nieprawda! Świat należy do tego, kto jest szczęśliwy mogąc wstać

***
"Szczęście jest damą, która pragnie, by jej służono czystymi rękoma". (Tulio Colsalvatico)

***
"Na świecie żyjemy krótko, lepiej jest więc pośmiać się trochę". (Will Rogers)

***
"Gdyby szczęście polegało na dobrym samopoczuciu i na braku jakichkolwiek kłopotów, wówczas najszczęśliwszym indywiduum nie byłby ani jakiś mężczyzna czy jakaś kobieta, ale - sądzę - krowa amerykańska". (William Phelps) 
 
