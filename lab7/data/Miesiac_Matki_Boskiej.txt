Marek Hłasko  Opowiadania  Miesiąc Matki Boskiej 
Miesiąc Matki Boskiej 
Było ich czterech i nie mieli w sumie osiemdziesięciu lat. Weszli do bramy domu, przeszli 
przez podwórze potrącając ludzi klęczących na ziemi i śpiewających litanię do Matki Boskiej 
Loretańskiej i weszli na schody oficyny; najpierw trzech, a potem czwarty, który szedł na 
ostatku i zdążył jeszcze zerwać gałązkę bzu z zakurzonego drzewa, a teraz wachlował nią 
swoją spoconą twarz. Szli powoli zerkając na nazwiska lokatorów, a na półpiętrze jeden z nich 
powiedział do chłopca z gałązką bzu: 
 Ty zostaniesz tutaj. 
 Tak  powiedział. 
 Będziesz uważać. Widzisz stąd całe podwórze. Jakby się coś przypętało, to wiesz, co 
masz robić. 
 Dobrze  powiedział. W jego głosie słychać było wyraźną ulgę, chociaż starał się to 
ukryć. Stanął przy oknie, oparł nogę na parapecie i patrzył na podwórze, na gipsową figurę 
Matki Boskiej i na głowy klęczących ludzi. Gałązkę rozgryzał teraz i czuł cierpką, gorzką 
zieleń; a potem odrzucił ją w dół i otarł spocone ręce o spodnie. 
Tamci trzej weszli na piętro, przystanęli przed drzwiami i jeden z nich zapukał. Stali teraz 
nieruchomo z rewolwerami w rękach i oddychali głośno, a potem stara kobieta otworzyła im 
drzwi. Ręce miała oplecione różańcem._ 
 Jest kto w domu?  zapytał jeden z nich. 
 Nie  powiedziała. 
 Niech pani wejdzie z powrotem. Poszli za nią i zamknęli drzwi. Przeszli przez korytarz 
otworzywszy drzwi do kuchni i do łazienki i weszli do pokoju. 
 Gdzie jest pani córka?  zapytał jeden z nich. Nie mógł mieć więcej jak osiemnaście lat, 
nie musiał się często golić; twarz jego była miękka i gładka. 
 Zeszła na dół do sklepu  powiedziała.  Przyjdzie niedługo. Poszła tylko po chleb. 
 Ładnie pani wychowała swoją córkę  powiedział. 
 Nikt nie wychowuje swoich dzieci  powiedziała.  Przekona się pan o tym, kiedy pan 
je będzie mieć. 
 Ostrzegaliśmy ją już raz  powiedział.  A teraz doczekała się. Wiedziała chyba, co ją 
czeka, nie? 
 Tak  powiedziała. Patrzyła na chłopaka, na butelkę, którą wyjął z kieszeni i postawił 
na stole; a potem odsunął ją od siebie, jakby mu nagle przeszkadzała. Przeszła powoli przez 
Strona 1 z 6 

Marek Hłasko  Opowiadania  Miesiąc Matki Boskiej 
pokój i podeszła do okna, a wtedy jeden z nich skoczył i szarpnął ją za ramię. 
 Żadnych cudów  powiedział.  Tylko bez cudów. Pokazała mu ręce oplecione 
różańcem. 
 Pańska matka też się chyba modli w maju  powiedziała. 
 Niech pani nie mówi o mojej matce  powiedział.  Mój brat zginął w trzydziestym 
dziewiątym roku, a moja siostra nie pierdoli się z gestapowcami. Niech pani nie mówi o mojej 
matce. I proszę odejść od okna. 
 Daj jej się modlić  powiedział jeden z siedzących przy stole; siedzieli przy ciemnym, 
ciężkim stole nakrytym czystą, białą serwetą i wyglądali na chłopców, których rodzice 
znajomej dziewczyny zaprosili na herbatę i biszkopty. Rewolwer i pistolet leżące na stole nie 
przydawały im ani grozy, ani powagi.  Daj jej się modlić  powtórzył.  Proszę, niech się 
pani modli. 
 To okno wychodzi na podwórze  powiedział ten, który stał przy niej.  Lepiej niech 
sobie usiądzie przy stole. Cholera ich tam wie. 
 Niech pani klęknie przy oknie  powiedział chłopiec siedzący przy stole.  Tak będzie 
najlepiej. I nikt pani nie będzie przeszkadzać w modlitwie. 
Kobieta uklękła i modliła się teraz bezgłośnie poruszając ustami. Patrzyli na ziarna różańca 
przesypujące się pomiędzy jej palcami i tak samo brązowe jak jej stare ręce. 
 Musimy to zrobić?  zapytał szeptem jeden z nich; był rudy, piegowaty i wyglądał na 
starszego od tamtych dwóch; był bardzo mizerny i ubrany jak biedak. 
 Jak długo jesteś w konspiracji? 
 Półtora roku. 
 To za długo, żeby zadawać takie pytania. 
 Nie  powiedział.  Nie zrozumiałeś mnie. Można ją po prostu rąbnąć. Można by 
powiedzieć, że stawiała opór i to było konieczne. 
 Szkoda kuli dla tej kurwy. 
 To nie wchodzi w zakres walki zbrojnej. 
 Ale taki jest rozkaz. 
 Mimo to mam wątpliwości  powiedział rudy chłopiec. 
 Czy mówisz do mnie jak do dowódcy, czy jak do przyjaciela? 
 Dlaczego pytasz o to? 
 Czy mam zameldować o twoich wątpliwościach przy wykonywaniu rozkazu? 
 Nie  powiedział.  Nie mów o tym. Drzwi otworzyły się i do pokoju weszła 
dziewczyna. Wtedy ten stojący przy drzwiach wepchnął ją na środek i zatrzasnął drzwi. 
Strona 2 z 6 

Marek Hłasko  Opowiadania  Miesiąc Matki Boskiej 
Siedzący przy stole podnieśli się; obaj byli szczupli, wątli i ich stare, ciasne marynarki czyniły 
ich jeszcze bardziej młodzieńczymi. 
 Proszę położyć torebkę na stole  powiedział jeden z nich.  Tak. Dobrze.  
Otworzył torebkę i wyrzucił zawartość na stół. Wziął do ręki jej dokument.  Anna 
Hauswedell  powiedział.  Czy jest pani Volksdeutschem? 
 Nie. 
 Ma pani niemieckie nazwisko. 
 To przypadek. 
 Weźcie jej matkę do drugiego pokoju. 
 Nie ma drugiego pokoju. 
 Do kuchni. I zostań tam z nią. 
 Nie potrzeba  powiedziała stara.  Jest klucz. W kuchni nie ma okna. Możecie mnie 
zamknąć. Przeszła przez pokój i przystanęła obok córki na chwilę.  Więc teraz widzisz, że 
istnieje jednak sprawiedliwość  powiedziała.  To nie sprawiedliwość  powiedziała 
dziewczyna. 
 To dlatego, że nie jesteście jeszcze mężczyznami. Więc nie możecie tego zrozumieć. Nie 
jesteście jeszcze nawet podobni do mężczyzn.  Oparła się ciężko o stół, a wtedy butelka 
przewróciła się i rudy chłopiec złapał ją w ostatniej chwili.  Mamo  powiedziała 
dziewczyna.  Pocałuj mnie. 
 Nie  powiedziała stara. 
 Przecież widzisz, co oni ze mną zrobią. Pocałuj mnie. 
 Nie  powtórzyła stara. Stojący przy drzwiach wepchnął ją do kuchni i przekręcił klucz. 
 Chcę się pomodlić  powiedziała dziewczyna. 
 Nie potrzebujesz się modlić. Nie zabijemy cię. Będziesz mogła się później modlić, ile 
tylko chcesz. 
 Co chcecie zrobić?  zapytała i teraz po raz pierwszy usłyszeli w jej głosie strach. 
 Zgolili ci głowę przed czterema miesiącami, prawda? I ostrzegano cię. Powiedzieli ci, 
żebyś z nim skończyła  powiedział chłopiec bez zarostu. Podszedł do niej i zerwał z jej 
głowy chustkę; włosy Jej były jasne, krótkie; wyglądała teraz bardziej na chłopca i jeszcze 
młodziej. 
 Dlaczego nie skończyłaś z nim?  zapytał. 
 Nie mogłam z nim skończyć  powiedziała. Znów oparła się o stół.  Kocham go. 
 Niemca? 
 No i co z tego? Czy brałam od niego pieniądze? Czy dał mi kiedy cokolwiek? Czy 
Strona 3 z 6 

Marek Hłasko  Opowiadania  Miesiąc Matki Boskiej 
zaszkodziłam komu? Dlaczego nie zabijacie ludzi, którzy handlują z Niemcami? Choćby tych, 
którzy sprzedają im papierosy czy wódkę. 
 I nie przeszkadzało ci, że ten człowiek jest Niemcem? Nie pomyślałaś o tym, że tacy jak 
on zabijają codziennie takich jak my? 
 Nie brałam nic od tego człowieka  powtórzyła.  I nie powiedziałam nigdy nic złego 
na nikogo. Nie mogę na to nic poradzić, że zakochałam się akurat w Niemcu. 
 Każdy człowiek może wybierać. 
 Nie  powiedziała.  Na szczęście jest inaczej. 
 Nie róbmy tego  powiedział rudy chłopiec. Skończmy z nią inaczej. 
Podszedł do okna; ludzie klęczący na podwórzu śpiewali teraz: Wieżo z Kości Słoniowej..." 
Patrzył na gipsowy posąg Matki Zbawiciela i na aureolę z drutu okalającą Jej głowę; drut był 
sczerniały, deszcze zmyły z niego złotą farbę. Potem spojrzał na ścianę, na kalendarz i zerwał 
z niego kartkę z datą siódmego maja tysiąc dziewięćset czterdziestego roku. Odwrócił się. 
 Pospieszcie się  powiedział.  Ta litania zaraz się skończy. Będzie słychać jej wrzask. 
 Co chcecie zrobić?  powtórzyła dziewczyna. 
 Zastrzel ją po prostu  powiedział rudy chłopiec.  Na litość Boską, zabij ją albo ja to 
zrobię. 
 Ja jestem dowódcą grupy  powiedział chłopiec o gładkiej twarzy, a jego policzki 
poróżowiały nagle.  Ja jestem odpowiedzialny za wykonanie rozkazu. Jeśli będę 
potrzebował twojej rady  poproszę o nią. 
 To pospieszcie się, do cholery  powiedział rudy chłopiec.  Róbcie to teraz, kiedy oni 
jeszcze śpiewają. 
Znów podszedł do okna i zamknął je; słyszeli teraz ich błagalny śpiew wznoszący się ku nim 
jak fala, jak woda. Widział w oknie odbicie; był brzydki, zagłodzony; krótkie rękawy 
marynarki nie kryły jego grubych, czerwonych przegubów. 
 Rozbieraj się  powiedział do dziewczyny ten, który był dowódcą.  Do naga. 
 To dlatego, że nie jesteście jeszcze mężczyznami powiedziała.  To dlatego, że nic 
jeszcze nie rozumiecie. 
Ściągnęła z siebie rzeczy i ciskała je na ziemię, a oni patrzyli na jej brązowe, twarde ciało i na 
ciemny trójkąt włosów.  To dlatego, że nic jeszcze nie rozumiecie i że nawet nie wiecie, jak 
to jest, kiedy kocha się mężczyznę, i wtedy ważne jest tylko to, że on jest mężczyzną, tylko 
mężczyzną. I nie mundur, który on nosi. Ale wy jesteście tylko dziećmi, którym dano się 
pobawić bronią, zanim zginą. I nie możecie wiedzieć o tym, że teraz, w czasie wojny miłość 
Jest więcej warta niż kiedy indziej. Każda miłość.  Kładź się. 
Strona 4 z 6 

Marek Hłasko  Opowiadania  Miesiąc Matki Boskiej 
Położyła się na łóżku, a wtedy usiedli na niej okrakiem; jeden na piersiach, a drugi 
rozkraczył jej nogi i patrzył na jej śniady, twardy brzuch pokrywający się kroplami potu i 
unoszony drgającymi mięśniami. Ten, który stał nad nią z pistoletem, podał mu butelkę ze 
stołu, a wtedy rudy chłopiec wbił ją między nogi dziewczyny; nie mógł tego zrobić od 
pierwszego razu  jej młody, twardy brzuch stawiał opór, a jego ręce były mokre od potu. 
Ukląkł między jej nogami i wbił butelkę kolanem, a potem rozbił ją lufą rewolweru. Wstał; 
otarł o kołdrę swoje ręce lepkie od krwi i potu. 
 Teraz już nie będziesz więcej chcieć niemieckich mężczyzn  powiedział. Popatrzył na 
jej twarz; była zalana krwią.  To się podobno zdarza z dziewicami powiedział.  Krew z 
nosa. Mój brat mi to mówił.  Nie martw się o nią. Ta nie była dziewicą. Wyszli do 
korytarza. Otworzyli drzwi od kuchni i cofnęli się gwałtownie. Matka dziewczyny wisiała na 
rurze gazowej; musiało stać się to przed chwilą, gdyż różaniec, którym oplecione były jej ręce, 
kołysał się jeszcze. 
 Trzeba by zawołać lekarza  powiedział ten, który był dowódcą.  A tego nie możemy 
zrobić. 
Wyszli na schody zamknąwszy cicho drzwi. Czekający przy oknie klatki schodowej 
odwrócił się i podał im teczkę. Włożyli do niej broń. 
 Ty pójdziesz pierwszy. 
 Tak  powiedział. 
Zeszli w dół; na podwórku zdjęli czapki i wolno przeszli między klęczącymi. Rudy chłopiec 
odwrócił się raz jeszcze; spojrzał na gipsową, słodką twarz Matki Zbawiciela i na wiązkę 
zwiędłych kwiatów leżących u Jej stóp  białych prawie tak jak i płaszcz Jej chwały, z 
którego schodziła już farba. Ludzie znów śpiewali: Orędowniczko Nasza, Wieżo z Kości 
Słoniowej, zmiłuj się nad nami". 
 Ciekawe, czy po wojnie ludzie będą też się tak modlić  powiedział. 
 Maj zawsze w Polsce był miesiącem Matki Boskiej. 
 Ja wiem  powiedział.  Ale ciekaw jestem, czy po wojnie też będą się tak modlić. 
Kiedy nie będzie już strachu i nieszczęścia. 
 Ci, którzy przeżyją wojnę, zobaczą. Idziemy. Ty wyjdziesz pierwszy, potem ja, potem 
ty. Cześć! 
Raz jeszcze się odwrócił i raz jeszcze spojrzał na słodką, bolesną twarz Matki Boskiej. Było 
mu gorąco: musiał rozpiąć koszulę i marynarkę. Myślał o dziewczynie; o jej twardym, 
ciemnym ciele; o jej krótkich włosach, które czyniły ją podobną do chłopca, i myślał o tym, że 
nie wydała ani jednego jęku, i jeszcze o tym, że dojrzał w jej twarzy coś, co widział przedtem 
Strona 5 z 6 

Marek Hłasko  Opowiadania  Miesiąc Matki Boskiej 
tylko na gipsowych, pozłacanych posągach Matki Zbawiciela. 
 Nie chcę przeżyć tej wojny  powiedział głośno do siebie.  Bo zawsze kiedy będę się 
modlić, będę myśleć o tamtej. I one zawsze będą dla mnie wyglądać jednakowo. 
Strona 6 z 6 

