A.E. VAN VOGT



WYPRAWA DO GWIAZD

(PRZEŁOŻYŁ: MAREK MARSZAŁ)


SCAN-DAL


PROLOG

Ziemski statek minął samotne słońce Gisser tak szybko, że system ostrzegawczy stacji 
na meteorycie nie zdążył zareagować. Wielki pojazd już widniał na ekranie w postaci jasnej 
smugi, nim dotarło to do świadomości Czatownika. Urządzenia alarmowe statku musiały za 
to pracować bez zarzutu, gdyż mknący punkt świetlny dostrzegalnie zwolnił i nadal wyraźnie 
hamując zatoczył szeroki łuk. Teraz powoli sunął z powrotem, z niewątpliwym zamiarem 
odszukania niewielkiego obiektu, który zakłócił jego ekrany energetyczne.
Gdy ukazał się w zasięgu wzroku, ogromem przesłonił blask dalekiego, 
jaskrawożółtego słońca, większy od wszystkiego, co kiedykolwiek widziano w pobliżu 
Pięćdziesięciu Słońc. Wyglądał jak statek z samego dna piekła, z odległych krańców 
przestrzeni, potwór z na poły legendarnego świata. Chociaż nowego typu, n? podstawie 
przekazów historycznych można w nim było rozpoznać okręt wojenny Cesarstwa Ziemi. 
Kiedyś nadejdzie straszny dzień, przepowiadano, i oto stało się.
Wiedział, co ma robić. Ostrzeżenie - przez niekierunkowe, podprzestrzenne radio 
wysłać do Pięćdziesięciu Słońc ostrzeżenie, którego nadejścia wyglądano z trwogą od stuleci. 
I starannie zatrzeć ślady swojej obecności. Nie było eksplozji. Przeciążone generatory 
atomowe roztapiając się rozproszyły bez trudu masywny budynek dotychczasowej podstacji 
meteorologicznej na elementy podstawowe. Czatownik wie próbował ucieczki. Nikt nie mógł 
dotrzeć do jego mózgu z zawartą w nim wiedzą. Poczuł krótki, porażający skurcz bólu, nim 
energia rozdarła go na atomy.
Lady Gloria Laurr, pierwszy kapitan Gwiezdnego Roju", nie pofatygowała się, by 
towarzyszyć ekspedycji lądującej na meteorycie, ale bacznie śledziła wszystko w 
astrowizjerze. Od chwili, gdy jak grom z jasnego nieba ukazała się na ekranach postać ludzka 
w obserwatorium meteorologicznym, i to aż tutaj, zdawała sobie sprawę z kolosalnego 
znaczenia tego odkrycia. Przez myśl przemknęły jej wszelkie możliwe implikacje. 
Obserwatorium, a więc i podróże międzygwiezdne. Istoty ludzkie mogą pochodzić tylko z 
Ziemi. Zastanowiła się, jak do tego doszło: dawna wyprawa. Musiało to nastąpić dawno temu, 
bo dziś mają komunikację międzyplanetarną. Oznacza to liczną populację zamieszkującą 
wiele planet. Jej Wysokość - myślała - będzie zadowolona. Jak ona sama. W przystępie 
dobrego humoru wywołała siłownię.
- Jestem pełna uznania dla waszej błyskawicznej akcji, kapitanie Glone - powiedziała 
ciepło.  Mam na myśli zamknięcie całego meteorytu w ochronnej powłoce energii. Nie minie 
was nagroda. Mężczyzna w astrowizjerze skłonił głowę.
- Dziękuję pani. Chyba zabezpieczyliśmy atomowe i elektronowe składniki całej 
stacji. Szkoda, że interferencja energii jej reaktorów uniemożliwiła Sekcji Fotografii 
uzyskanie wyraźnych odbitek.
Uśmiechnęła się z pewnością siebie.
- Mamy człowieka, a do tej matrycy nie potrzeba żadnych fotografii.
Z uśmiechem na ustach wróciła spojrzeniem do sceny na meteorycie. W zamyśleniu 
przyglądała się pochłaniaczom energii i materii w ich połyskliwej poświacie. W 
obserwatorium była mapa. Zaznaczono na niej kilka burz. Jedna Ťz nich przedstawiała się 
niezwykle groźnie. Widziała to wyraźnie w promieniach penetrujących. Ich ogromny statek 
nie mógł rozwinąć prędkości, dopóki nie poznali położenia tej burzy. Ryzyko było zbyt 
wielkie. Młody, niezwykle przystojny mężczyzna mignął jej przelotnie. Zdecydowany, 
odważny. Interesujący na swój niecywilizowany sposób. Najpierw trzeba będzie dobrać się do 
jego umysłu i wycisnąć konieczne informacje. Jeszcze teraz byle pomyłka może ją drogo 
kosztować. Długie, uciążliwe poszukiwania. Całe dziesięciolecia można zmarnować na tych 
krótkich odległościach lat świetlnych, gdzie statek nie zdoła przyspieszyć, a bez dokładnej 
prognozy pogody nie odważy się nawet utrzymać już osięgniętej prędkości.
Zobaczyła, że wszyscy opuszczają meteoryt. Energicznym ruchem wyłączyła 
wewnętrzny komunikator, dotknęła paru guzików i przestąpiwszy transmiter zjawiła się 
wprost w komorze odbiorczej o pół mili dalej.
Oficer dyżurny miał ponurą minę.
- Właśnie   otrzymałem  zdjęcia.   Mapę  przesłania plama energetycznej mgiełki. 
Prawdziwy pech. Chyba powinniśmy zacząć od budynku z całą zawartością, zostawiając 
człowieka na koniec - zameldował po oddaniu honorów. Jakby przeczuwając jej dezaprobatę, 
szybko dodał: - To w końcu prosta matryca człowiecza. Ożywienie jej, teoretycznie 
trudniejsze, w praktyce niczym się nie różni od pani przejścia przez transmiter z pomostu do 
tego tutaj pomieszczenia. W obu przypadkach mamy do czynienia z rozproszeniem 
elementów, które należy sprowadzić do ich pierwotnego układu.
- Ale dlaczego zostawiać go na sam koniec?
- Względy techniczne. Przedmioty nieożywione cechuje większa złożoność. Materia 
zorganizowana, jak Wiemy, to niewiele więcej ponad dostępne wszędzie związki 
węglowodoru.
- No dobrze.
Nie była tak jak on przekonana, że człowiek i jego mózg, którego wiedza stworzyła tę 
mapę, były mniej ważne od samej mapy. Lecz skoro miała mieć i jedno, i drugie - zgodziła 
się.
- Zaczynajcie.
Przyglądała się, jak wewnątrz przestronnej komory wyłania się kształt budynku. 
Zjeżdżając na antygrawitacyjnych nośnikach, spoczął wreszcie pośrodku ogromnej, 
metalowej posadzki. Z kabiny wyszedł technik, kręcąc głową. Wprowadził ich do 
zrekonstruowanej stacji, wytykając jej niedostatki.
- Dwadzieścia siedem punktów słonecznych na mapie - powiedział - niewiarygodnie 
mało, zakładając nawet, że ci ludzie zorganizowali się tylko -w niewielkim rejonie 
przestrzeni. A poza tym, spójrzcie, ileż tu burz, nawet daleko poza obszarem słońc i... - Słowa 
uwięzły mu w gardle. W milczeniu wbił wzrok w ciemny kąt, jakieś dwadzieścia stóp za całą 
aparaturą. Podążyła za jego spojrzeniem. Leżał tam człowiek. Ciałom jego targały konwulsje.
- Sądziłam - odezwała się marszcząc brwi - że człowieka  zostawiliśmy na  sam  
koniec. Profesor był wyraźnie zakłopotany.
- Mój   asystent  z  pewnością   źle   zrozumiał.   To...
- Mniejsza o to - przerwała mu, - Przekażcie go natychmiast do Ośrodka Psychologii i 
proszę powiedzieć porucznik Neslor, że zaraz tam będę.
- W tej chwali, jaśnie pani.
- Zaczekaj. Pokłoń się ode mnie Starszemu Meteorologowi i poproś go tutaj. Chcę, 
aby przyjrzał się mapie i powiedział, co o niej sądzi.
Okręciła się na pięcie pośród otaczającej ją grupki pokazując w uśmiechu białe, równe 
zęby.
- Na Jowisza, wreszcie coś się zaczyna dziać po dziesięciu nudnych latach wałęsania. 
Raz-dwa zakończymy tę zabawę w chowanego.
Podniecenie płonęło w niej jak żywy ogień.
Ku swojemu zdumieniu Czatownik wiedział, dlaczego żyje, jeszcze zanim się obudził. 
Zanim otworzył oczy. Czuł budzącą się świadomość. Instynktownie rozpoczął codzienną 
deliańską gimnastykę mięśni, nerwów i umysłu, jak zwykle przed wstaniem z łóżka. W 
trakcie osobliwego rytmicznego cyklu straszliwe podejrzenie poraziło jego umysł. Wraca do 
świadomości? On! W tym właśnie momencie, gdy mózg mało mu nie eksplodował pod 
wpływem szoku, zrozumiał, jak do tego doszło. Uspokoił się, pogrążył w sobie. Wzrok jego 
zarejestrował młodą kobietę spoczywającą na szezlongu tuż przy nim. Szlachetny owal 
twarzy. Dostojeństwo. Zupełnie nie pasujące do tak młodej osoby. W swobodnej pozie 
studiowała go szarymi, roziskrzonymi oczyma. Pod ich uporczywym spojrzeniem w jego 
głowie zapanowała pustka. W końcu myśl powróciła. Zaprogramowali mnie do spokojnego 
przebudzenia. Co jeszcze zrobili - czego się dowiedzieli? Myśl rozrastała się, aż poczuł, że 
lada chwila rozsadzi mu czaszkę: co jeszcze? Zauważył, że kobieta uśmiecha się do niego 
lekko i z rozbawieniem uśmiechem jak balsam. Usłyszał jej dźwięczny, srebrzysty głos. 
Ogarnął go jeszcze większy spokój. Mówiła'
- Nie bój się. To znaczy, nie bój się bardzo. Jak się nazywasz?
Czatownik otworzył usta, aby je zaraz zamknąć, i z uporem pokręcił głową. Przez 
chwilę odczuwał nieprzepartą ochotę wytłumaczenia jej, że odpowiedź nawet na jedno 
pytanie złamałaby okowy deliańsklej inercji umysłowej i doprowadziła do wyjawienia całej 
prawdy. Ale taka informacja groziła inną klęską. Przemógł się i ponownie pokręcił głową. 
Młoda kobieta zachmurzyła się.
- Nie odpowiesz na tak niewinne pytanie? Przecież wyjawienie imienia nic mię 
zaszkodzi.
Najpierw imię, myślał Czatownik, potem, z jakiej planety pochodzi, gdzie ona się 
znajduje w odniesieniu do słońca Gisser, co z burzami. I tak po kolei coraz dalej. Bez końca. 
Im dłużej będę odmawiać ludziom informacji, której tak łaknęli, tym więcej czasu będzie 
miało Pięćdziesięt Słońc na zorganizowanie się przeciwko największej machinie, jaka 
kiedykolwiek wpłynęła do tej części przestrzeni. Myśl błądziła. Kobieta siedziała 
wyprostowana, jej oczy stały się zimne jak stal. Głos też nabrał metalicznego rezonansu, gdy 
się odezwała:
- Kimkolwiek jesteś, wiedz, że znajdujesz się na pokładzie cesarskiego okrętu 
wojennego Gwiezdny Rój", pierwszy kapitan Laur r do usług. Wiedz również, że 
nieodwołalnie żądamy podania orbity, która doprowadzi bezpiecznie nasz statek do waszej 
głównej planety. - Jej wibrujący głos dźwięczał nadal. - Jestem przekonana, że już wiecie, iż 
Ziemia nie uznaje niezależnych rządów. Kosmos jest niepodzielny. We wszechświecie nie ma 
miejsca dla niezliczonych skłóconych nacji handryczących się o władze. Takie jest prawo. Ci, 
którzy przeciw niemu występują, są przestępcami i podlegają odpowiedniej karze. To 
ostrzeżenie. - Nie czekając na odpowiedź obróciła się. - Poruczniku Neslor - powiedziała do 
przeciwległej ściany - czy już wiecie, co robić dale j?
- Tak, jaśnie pani - odparł głos kobiecy. - Przyjęłam stałą na podstawie badań Muir-
Graysona nad kolonistami pozostającymi z dala od głównego nurtu życia galaktyki. Historia 
nie zna precedensu tak długiej izolacji, jaka, wydaje się, miała miejsce tutaj, więc uważam, że 
przeszli etap statyczny i osięgnęli pewien rozwój własny. Myślę, że powinniśmy zacząć mimo 
wszystko jak najprościej. Parę wymuszonych odpowiedzi otworzy przed nami jego umysł. A 
tymczasem będziemy mieli okazję zobaczyć, jak szybko rośnie jego opór pod naciskiem 
aparatu. Mogę zaczynać?
Kobieta na szezlongu skinęła głową. Ze ściany trysnął strumień światła. Czatownik 
spróbował uchylić się i po raz pierwszy odkrył, że coś przytrzymuje go w łóżku. Nie sznury 
ani łańcuch, nic widzialnego. A przecież namacalne jak stal i giętkie jak gunia. Zanim się 
zdążył zastanowić, światło było w jego oczach, w mózgu - oślepiający, oszalały blask, 
pulsująca jasność. Wydawało się, że przebijają się przez nią głosy, pląsające i rozśpiewane, 
przemawiające w jego głowie, głosy, które mówiły: Takie proste pytanie. Oczywiście, że 
odpowiem... oczywiście, oczywiście, oczywiście... Nazywam się Czatownik Gisser. Pochodzę 
z planety Kaider III, z rodziców Delian. Zamieszkujemy siedemdziesięt planet wokół 
Pięćdziesięciu Słońc, trzydzieści miliardów ludzi, czterysta większych burz, najgroźniejsze na 
szerokości 473. Rząd centralny mieści się na Cassidor VII cudownej planecie"...
Przerażony tym, co robi, ścisnął szalejące myśli w deliański węzeł ucinając potok 
zgubnych wyrazów. Wiedział, że już nigdy nie da się tak złapać, ale... za późno - myślał - o 
wiele za późno.
Wcale nie była tego pewna. Opuściwszy pokój niebawem wróciła do porucznik 
Neslor, kobiety nie pierwszej już młodości, pochłoniętej klasyfikacja danych ze szpul 
receptora. Psycholog oderwała wzrok od swoich czynności i powiedziała ze zdumieniem w 
głosie:
- To przecież absolutnie niemożliwe, jaśnie pani. Jego opór osięgnął odpowiednik 
ilorazu inteligencji 800. A przecież zaczął mówić przy nacisku odpowiadającym ilorazowi 
167, co pasuje do jego powierzchowności i jest, jak pani wie, wielkością przeciętną. Za taką 
odpornością kryje się niechybnie jakaś metoda treningu umysłowego Myślę, że kluczem jest 
jego wzmianka o deliańskim pochodzeniu Intensywność wykresu podskoczyła do kwadratu, 
gdy wymawiał te słowa. Tej sprawy nie wolno zlekceważyć. Może spowodować ogromną 
zwłokę, chyba że jesteśmy zdecydowani złamać jego wolę.
Pierwszy   kapitan   pokręciła   przecząco  głową.
- Proszę informować mnie, jeśli wydarzy się coś nowego - brzmiała jej jedyna 
odpowiedź. W drodze do transmitera zatrzymała się, aby sprawdzić pozycję. Blady uśmiech 
zagościł na jej ustach, gdy ujrzała na ekranie cień statku okrążający jaśniejsze widmo słońca. 
Odmierza czas, pomyślała, i ogarnął ją chłód przeczucia. Czy możliwe, aby jeden człowiek 
powstrzymał statek zdolny podbić całą galaktykę?
Starszy meteorolog statku, porucznik Cannons, wstał z krzesła, gdy szła ku niemu 
przez rozległą komorę, w której nadal znajdowała się stacja Pięćdziesięciu Słońc. Włosy mu 
siwiały, był bardzo stary, przypomniała sobie, bardzo stary. Zbliżając się do niego pomyślała: 
Wolniej bije puls życia w tych ludziach obserwujących wielkie burze kosmosu. Mają 
poczucie błahości tego wszystkiego, nieskończoności czaru. Burze wymagające stulecia i 
więcej na osięgnięcie pełnej rozhukanej dojrzałości, te burze i ludzie, którzy je katalogują, 
muszą osięgnąć pewną wspólnotę ducha. W jego głosie był również spokojny majestat, gdy 
skłonił się ze swoistym wdziękiem i powiedział:
- Zaszczyt to dla mnie widzieć we własnej osobie pierwszego kapitana, Wielce 
Czcigodną Glorię Cecylię, Lady Laurr z Wysoko Urodzonych Laurrów.
Odwzajemniwszy powitanie nastawiła przyniesioną taśmę. Wysłuchał jej z marsem na 
czole, w końcu rzekł:
- Szerokość, jaką podał dla burzy, nie ma najmniejszego znaczenia. Te niewiarygodne 
istoty opracowały dla Wielkiego Obłoku Magellana system relacji do słońca bez widocznego 
związku ze środkiem magnetycznym całego Obłoku. Pewnie wybrali jakieś słońce, arbitralnie 
przyjęli je za centrum i wokół niego zbudowali całą swoją geografię przestrzenną.
Staruszek obrócił się energicznie i poprowadził ją na środek stacji, pod mapę pogody.
- Jest dla nas zupełnie bezużyteczna - powiedział krótko.
- Co?
Dostrzegła, że wpatruje się w nią z zadumą w porcelanowo niebieskich oczach.
- Proszę powiedzieć,  co pani sądzi o tej mapie?
Milczała ociągając się z wyrażeniem opinii w obliczu tak ścisłego umysłu. 
Zmarszczyła czoło, wreszcie odezwała się:
- Moje wrażenie pokrywa się prawie całkowicie z tym, co pan powiedział. Oni mają 
własny system i trzeba tylko znaleźć klucz do niego. - Jej głos nabrał pewności. - Wszystkie 
nasze problemy, moim zdaniem, w praktyce sprowadzają się do znalezienia kierunku, w 
którym należy przeszukać przestrzeń w sąsiedztwie napotkanej stacji meteorologicznej. Gdy 
ruszymy w złą stronę, zmarnujemy mnóstwo czasu, a w całej tej historii najbardziej boję się 
burz.
Skończywszy spojrzała na niego pytająco i zobaczyła, że ponuro potrząsa głową.
- Obawiam się, że to nie takie proste. Te jasne punkty przedstawiające słońca są 
wielkością groszku tylko dzięki efektowi załamania światła. W metro-skopie widać, że mają 
średnicę zaledwie kilku molekuł. Jeśli taka jest ich proporcja w stosunku do słońc...
Nauczyła się panować nad sobą w naprawdę trudnych sytuacjach. Teraz stała w 
oszołomieniu, na pozór opanowana, spokojna i zamyślona. Po chwili spytała:
- Chce pan powiedzieć, że każde z tych ich słone jest zagubione wśród tysięca innych?
- Jeszcze gorzej. Chcę powiedzieć, że zasiedlili tylko jeden system na dziesięć tysięcy. 
Nie zapominajmy, że Wielki Obłok Magellana to ponad pięćdziesięt milionów gwiazd. Sporo 
słonecznego blasku. Jeśli pani sobie życzy, wyznaczę orbity do wszystkich najbliższych 
gwiazd dla prędkości najwyżej dziesięciu dni świetlnych. Może będziemy mieli szczęście - 
zakończył staruszek.
Zaprzeczyła gwałtownie.
- Jeden do dziesięciu tysięcy. Proszę nie mówić głupstw. Tak się składa, że znam 
nieco rachunek prawdopodobieństwa. Musielibyśmy odwiedzić przynajmniej dwa tysięce 
pięćset słońc, jeśli się nam poszczęści; trzydzieści pięć do pięćdziesięciu tysięcy, jeśli nie. 
Wykluczone - ponury grymas ściągnął jej dziewczęce usta. - Nie będziemy marnować 
pięciuset lat na szukanie igły w stogu siana. Zaufam psychologii przed oddaniem sprawy w 
ręce losu. Mamy człowieka, który umie czytać tę mapę, i chociaż to trochę potrwa, w końcu 
wyśpiewa wszystko.
Zatrzymała się w połowie kroku do wyjścia.
- A co z samym budynkiem? Czy mówi coś panu jego konstrukcja? Kiwnął głową.
- Typowy dla galaktyki sprzed jakichś piętnastu tysięcy lat,
- Bez zmian, żadnego postępu?
- Nic takiego nie widzę. Jeden obserwator. Robi wszystko. Proste, prymitywne.
Zamyślona, poruszała głową, jakby chciała rozpędzić mgłę.
- To dziwne. Przez piętnaście tysięcy lat musieli przecież coś zrobić. Kolonie są na 
ogół statyczne, ale żeby aż tak...
Trzy godziny później czytała bieżące raporty, gdy dzwonek astrowizjera odezwał się 
dwukrotnie, cicho. Dwie wiadomości... Pierwsza z Ośrodka Psychologii. Pytanie:
- Czy możemy złamać wolę więźnia?
- Nie! - odparła pierwszy kapitan Laurr. Drugie pytanie zmusiło ją do rzucenia okiem 
na tablicę orbit. Tablica rozjarzyła się symbolami. Ten perfidny starzec zlekceważył jej zakaz. 
Uśmiechając się krzywo podeszła bliżej i obejrzała świetliste zygzaki, po czym przekazała 
rozkaz do głównych silników. Patrzyła, jak jej ogromny statek nurkuje w mrok nocy. W 
końcu nie ona pierwsza chwytała dwie sroki za ogon. Kontrapunkt istniał dłużej w stosunkach 
między ludźmi niż w muzyce.
Pierwszego dnia spoglądała z góry na skrajną planetę    jasnobłękitnego    słońca.    
Planeta    żeglowała w ciemnościach pod statkiem - pozbawiona atmosfery masa skały i 
metalu, monotonna i odpychająca   jak   każdy   meteoryt,   świat   pierwotnych   gór i 
wąwozów, nie  skażonych  życiodajnym zaczynem. Promienie pokazywały tylko kamień, 
kamień i kamień   bez   końca,   żadnego   ruchu,   ani  nawet   jego śladów. Były jeszcze trzy 
planety, ciepły, zieleniejący świat na jednej z nich, gdzie dziewicze lasy falowały pod 
tchnieniem wiatru, a równiny roiły się od zwierząt.  Żadnego  budynku  czy  sylwetki  
ludzkiej.
- Na jaką dokładnie głębokość wasze promienie przenikają pod powierzchnię? - 
powiedziała posępnie do wewnętrznego komunikatora.
- Sto stóp.
- Czy są jakieś metale stwarzające złudzenie stu stóp gruntu?
- Kilka, o pani.
Rozczarowana przerwała połączenie. Tego dnia Ośrodek Psychologii się nie odzywał.
Nazajutrz przed jej zniecierpliwionym wzrokiem pojawiło się gigantyczne czerwone 
słońce. Wokół masywnego rodzica krążyły po ogromnych orbitach dziewięćdziesięt cztery 
planety. Dwie nadawały się do zasiedlenia, ale i na nich podziwiała wspaniałą florę i 
zwierzęta spotykane zazwyczaj na planetach nie tkniętych ludzką dłonią i metalem 
cywilizacji. Główny zoolog potwierdził to skrupulatnie.
- Procent zwierząt odpowiada średniej dla światów nie zamieszkanych przez 
inteligentne istoty.
- Czy przyszło panu do głowy, że może ich prawo chroni zwierzęta i zabrania uprawy 
ziemi nawet dla przyjemności?
Nie otrzymała odpowiedzi, której się zresztą nie spodziewała. I znów ani słowa od 
porucznik Neslor.
Trzecie słońce znajdowało się dalej. Podniosła prędkość do dwudziestu dni świetlnych 
na minutę - i otrzymała bolesną nauczkę, gdy statek wleciał w niewielką burzę. Musiała być 
niewielka, bo drżenie metalu ustało, zaledwie się zaczęło.
- Podobno się mówi - powiedziała później do trzydziestu kapitanów obecnych na 
naradzie dowódców - że mamy wrócić do galaktyki i prosić o wysłanie nowej ekspedycji, 
która by znalazła tych przyczajonych szakali. Jeden z najbardziej skamlących głosów, jaki 
dotarł do mych uszu, sugerował, że dokonaliśmy naszego odkrycia w drodze do domu, d że 
po dziesięciu latach spędzonych w Obłoku mamy w końcu prawo do odpoczynku. - Jej szare 
oczy ciskały błyskawice, głos był lodowaty. - Zapewniam was, że nie ci, którzy szerzą taki 
pesymizm, będą osobiście składać raport o niepowodzeniu rządowi Jej Wysokości. Przeto 
pragnę oświadczyć podupadłym na duchu i piecuchom, że zostaniemy tu przez następne 
dziesięć lat, jeśli będzie trzeba. Proszę powtórzyć oficerom i załodze, by się na to 
przygotowali. To wszystko.
Po powrocie na pomost dowodzenia ponownie nie zastała wiadomości z Ośrodka 
Psychologii. Złość
1 zniecierpliwienie jeszcze w niej nie wygasły, gdy wykręcała numer. Opanowała się 
jednak na widok uważnej, bystrej twarzy porucznik Neslor na ekranie.
- Co się dzieje, poruczniku? - zapytała. - Czekam z niecierpliwością na  dalsze 
informacje  o jeńcu. Psycholog pokręciła głową.
- Nie ma nic nowego.
- Nic! - rzuciła szorstko, zaskoczona.
- Prosiłam dwukrotnie - padła odpowiedź - o pozwolenie na złamanie jego woli. Pani 
chyba wie, że bez powodu nie proponowałabym tak drastycznych metod.
- Och!
Wiedziała, lecz dezaprobata ludzi w kraju, konieczność tłumaczenia się z każdego 
amoralnego aktu przeciwko jednostce automatycznie sprowokowały odmowę. Obecnie... 
Zanim zdążyła się odezwać, psycholog zabrała głos.
- Podjęłam próby uwarunkowania go podczas snu, kładąc nacisk na bezsensowność 
oporu przeciwko Ziemi, skoro ostateczne wykrycie jest nieuchronne. Lecz to go tylko 
utwierdziło w przekonaniu, że jego wcześniejsze wyznania nie przyniosły nam pożytku.
Pierwszy kapitan odzyskała inicjatywę.
- Czy należy rozumieć, poruczniku, że rzeczywiście nie macie do zaproponowania nic 
innego, jak tylko przemoc? Gwałt?
Głowa w astrowizjerze wykonała przeczący ruch.
- Opór równy ilorazowi inteligencji 800 w mózgu o ilorazie 167 - powiedziała 
psycholog po prostu - jest dla mnie czymś nowym.
Lady Gloria czuła rosnące zdumienie.
- Nie mogę tego pojąć - powiedziała z pretensją w głosie. - Wiem, że przegapiliśmy 
coś ważnego. No bo tak: wpadamy na stację meteorologiczną w systemie pięćdziesięciu 
milionów słońc i zastajemy tam istotę ludzką, która wbrew wszelkim regułom instynktu 
samozachowawczego natychmiast pozbawia się życia, aby nie wpaść w nasze ręce. Sama 
stacja to stary galaktyczny grat, zachowany przez piętnaście tysięcy lat jak muzeum, a 
przecież tak ogromny upływ czasu, kaliber umysłów, z jakimi mamy do czynienia - wszystko 
to wskazuje, że coś musiało ulec zmianie. A imię tego człowieka - Czatownik - jakie typowe 
dla pradawnego, datującego się jeszcze sprzed okresu podróży kosmicznych, zwyczaju 
ziemskiego nadawania imion według profesji. Niewykluczone, że nawet obserwacja tego 
słońca przechodzi w jego rodzinie z ojca na syna. Jest coś... przygnębiającego... gdzieś tutaj, 
coś... - Zasępiła de. - Więc co proponujesz? - Po chwili skinęła głową. - Tak... doskonale, 
sprowadźcie go do którejś sypialni przy pomoście dowodzenia. I mowy nie ma, zęby 
podstawić za mnie jedną z twoich strażniczek. Sama zrobię wszystko, co trzeba. Do jutra. 
Doskonale.
Nieruchomo wpatrywała się w wizerunek więźnia w astrowizjerze. Mężczyzna - 
Czatownik - leżał na łóżku prawie bezwładny, z zamkniętymi powiekami, lecz z dziwnym 
napięciem w twarzy. Wygląda - pomyślała - jak ślepiec właśnie odkrywający, ze wraca mu 
wzrok, że więzy założone na niego przez niewidzialną siłę po raz pierwszy od czterech dni 
opadły.
Psycholog syknęła u jej boku:
- Nadal nie dowierza, ze wieży opadły, i zapewne nie ruszy się, dopóki choć trochę nie 
uspokoi pani jego umysłu. Jego reakcje będą coraz wyraźniej koncentrowały się wokół 
jednego celu: zniszczyć statek. Z każdą minutą coraz silniej, obsesyjnie, będzie wierzył, że 
ma jedną jedyną szansę i że musi działać bezwzględnie, nie oglądając się na nic. Nadzwyczaj 
subtelnie warunkowałam go do tego przez ostatnie dziesięć godzin. Zaraz pani zobaczy... 
aach!
Czatownik siedział na łóżku. Wystawił stopę spod kołdry, zsunął się na podłogę i 
stanął na nogach. Z jego ruchów emanowała niezwykła siła. Stał tak przez chwilę - wysoka 
postać w szarej piżamie. Z pewnością obmyślał swój pierwszy krok, bo rzuciwszy szybkie 
spojrzenie w stroną drzwi, skierował się do rzędu szuflad w jednej ze ścian, pociągnął za 
pierwszą lepszą na próbę, po czym bez najmniejszego wysiłku zaczął je wyrywać po kolei, 
jedną za drugą, wyłamując zamki jak zapałki. Jej własne westchnienie stanowiło ledwie cień 
dźwięku wydanego przez porucznik Neslor.
- Jezus Maria! - wyszeptała psycholog do wtóru. - Proszę nie pytać mnie, jak on to 
robi. Siła musi stanowić uboczny efekt jego deliańskiej edukacji. Szlachetna pani... - Z 
trudem tłumiła podniecenie. Pierwszy kapitan spojrzała na nią.
- Słucham?
- Czy w tej sytuacji powinna pani osobiście brać udział w jego poskramianiu? Jest 
bezspornie tak silny, że bez trudu rozszarpie każdego na pokładzie...
Wielce czcigodna Gloria Cecylia przerwała jej władczym gestem.
- Nie mogę ryzykować, że jakiś dureń coś popsuje. Wezmę przeciwbólową pigułkę. 
Daj znak, kiedy mam wejść.
Czatownik odczuwał wewnętrzny chłód i napięcie, wkraczając do sterowni na 
pomoście dowodzenia. W jednej z szuflad odnalazł swoje ubranie. Nie wiedział, że tam 
będzie, lecz szuflady obudziły jego ciekawość. Sprężył się deliańskim sposobem i zamki 
ustąpiły z trzaskiem pod jego supersiłą. Stojąc w progu obrzucił spojrzeniem ogromne, 
przykryte kopułą pomieszczenie. I po chwili przerażony, ze on i jego rodacy są zgubieni, 
doznał nowego przypływu, nadziei. Był faktycznie wolny. Ci ludzie nie mogą w najlżejszym 
stopniu podejrzewać prawdy. Na Ziemi musiano dawno zapomnieć, kim był wielki geniusz, 
Joseph M. Dell. Jasne, że mają jakiś cel w uwolnieniu swojego jeńca, ale... Śmierć - pomyślał 
okrutnie - śmierć im wszystkim, taka śmierć, jaką zadawali ongiś i nie zawahaliby się 
zadawać dziś.
Pochylony nad klawiaturą przyrządów kontrolnych, dostrzegł kątem oka kobietę 
wyłaniającą się z pobliskiej ściany. Wyprostował się i rozpoznał ją z dziką radością: 
dowódca. Pod osłoną miotaczy energii, rzecz jasna, ale skąd mieli wiedzieć, ze przez cały ten 
czas zastanawiał się gorączkowo, jak ich zmusić do użycia broni. Był pewny, jak 
otaczającego wszechświata, że nie są zdolni do ponownego złożenia cząstek, z których się 
składał. Samo to, że go uwolnili, wskazywało na psychologiczną zagrywką. Zanim zdążył coś 
powiedzieć, kobieta odezwała się z uśmiechem:
- Naprawdę nie powinnam pozwolić ci na badanie tych urządzeń. Ale postanowiliśmy 
zmienić stosunek do ciebie. Swoboda na statku, spotkanie z członkami załogi. Pragniemy 
przekonać cię... przekonać, że...
Coś z jego nieprzejednania i nienawiści musiało do niej dotrzeć. Zająknęła się, 
otrząsnęła z widocznym poirytowaniem i przybierając promienny uśmiech, podjęła tonem 
perswazji:
- Chcemy, żebyś zrozumiał, że nie jesteśmy wilkołakami. Abyś pozbył się wreszcie 
obawy, że stanowimy zagrożenie dla twoich ziomków. Musisz sobie zdawać sprawę, że teraz, 
gdy już wiemy o waszym istnieniu, odnalezienie was jest tylko sprawą czasu. Ziemia nie jest 
okrutna i nie dąży do panowania nad światem, przynajmniej już nie teraz. Wymaga minimum 
uczciwego współdziałania, a i to tylko w imię poczucia wspólnoty, niepodzielności kosmosu. 
Musi obowiązywać jednolite prawo karne i wysoka płaca minimalna dla robotników. 
Wszelkiego rodzaju wojny są absolutnie zakazane. Oprócz tego każda planeta czy ich 
związek może posiadać swoją własną formą rządów, handlować z kim zechce, żyć na swój 
sposób. Chyba nie ma w tym nic tak okropnego, co by tłumaczyło twoje dziwaczne 
samobójstwo w chwili wykrycia obserwatorium.
Najpierw - myślał - rozwali jej łeb. Najlepiej będzie złapać ją za nogi i roztrzaskać o 
metalową ścianę lub posadzkę. Kości pójdą z łatwością i po pierwsze będzie to stanowiło 
przerażające, skuteczne ostrzeżenie dla oficerów statku, a po drugie ściągnie na niego 
śmiertelną salwę jej ochrony. W tej ostatniej odsłonie zbyt późno zrozumieją, że tylko ogień 
może go zatrzymać. Zrobił krok w jej kierunku i zaczął niepostrzeżenie napinać mięśnie i 
nerwy - konieczny wstęp do wypełnienia deliańskiego ciała nadludzką mocą.
Kobieta mówiła:
- Jak oznajmiłeś, zaludniliście Pięćdziesięt Słońc. Dlaczego tylko tyle? Przez 
dwanaście tysięcy czy więcej lat populacja licząca dwanaście trylionów byłaby czymś 
bardziej naturalnym.
Następny krok. Jeszcze jeden. Wiedział, że teraz musi się odezwać, jeśli nie chce 
obudzić jej podejrzeń w tych decydujących sekundach, gdy zbliżał się cal po calu.
- Prawie dwie trzecie naszych małżeństw jest bezdzietnych. Tak się niefortunnie 
złożyło, ale - jak by to powiedzieć - są nas dwa rodzaje i chociaż mieszane małżeństwa są na 
porządku dziennym...
Był prawie u celu. Usłyszał jej głos.
- Chcesz powiedzieć, ze powstała mutacja i że mutanty nie mogą się krzyżować?
Nie musiał na to pytanie odpowiadać. Dzieliło ich dziesięć stóp i Czatownik rzucił się 
na nią jak tygrys.
Pierwsza wiązka promieni przecięła jego ciało zbyt nisko, aby go zabić, lecz wywołała 
palące mdłości i ołowianą ociężałość. Dotarł do niego jej krzyk.
- Poruczniku Neslor, co to znaczy?
Ale już ją miał. Jego palce zacisnęły się mocno na ramieniu, którym próbowała się 
osłonić, gdy druga salwa trafiła go wysoko w żebra. Krwawa piana zatkała mu usta. Czuł, jak 
wbrew jego woli dłoń ześlizguje mu się z ramienia kobiety. O kosmosie, jakżeż pragnął 
zabrać ją ze sobą do królestwa śmierci. Usłyszał jej głos jeszcze raz.
- Poruczniku Neslor, oszalałaś? Wstrzymać ogień!
Nim trzecia wiązka promieni wdarła się w jego ciało, ogarnął go ostatni, 
wszechpotężny, przypływ szyderczej refleksji. Nadal niczego nie podejrzewa. Za to ktoś inny 
już wie. Ktoś, kto w tym ostatecznym momencie domyślił się prawdy. Za późno - pomyślał - 
spóźniliście się, głupcy! Szukajcie sobie. Otrzymali ostrzeżenie, mieli czas ukryć się jeszcze 
lepiej. A Pięćdziesięt Słońc rozsypane, rozsiane wśród miliona gwiazd, wśród...
Śmierć przerwała tok jego myśli.
Kobieta pozbierała się z podłogi jak pijana, walcząc z otępieniem. Niejasno 
uprzytomniała sobie, że porucznik Neslor przechodzi przez transmiter, zatrzymuje się nad 
ciałem Czatownika Gisser, po czym biegnie ku niej.
- Nic ci nie jest, kochanie? Tak ciężko strzelać przez astrowizjer, a ...
- Ty szalona kobieto! - pierwszy kapitan odzyskała oddech. - Czy zdajesz sobie 
sprawę, że nie da się ciała przywrócić do życia, gdy raz ogień zniszczy podstawowe narządy? 
Ta jedna jedyna metoda jest nieodwracalna. Będziemy musieli wracać do domu bez... - 
Zamilkła. Dostrzegła, że psycholog wpatruje się w nią uporczywie. Porucznik Neslor 
otworzyła usta.
- Jego agresywne zamiary nie ulegały wątpliwości, i to wszystko było zbyt szybkie 
według moich aparatów. Przez cały ten czas jego zachowanie w ogóle nie pasowało do zasad 
ludzkiej psychologii. W ostatniej sekundzie przypomniałam sobie Josepha Delia i masakrę 
jego nadludzi sprzed piętnastu tysięcy lat. Nie do wiary, że niektórym udało się umknąć i 
założyć cywilizację w tym odległym zakątku przestrzeni. Teraz pani rozumie: delianin - 
Joseph M. Dell - konstruktor doskonałego deliańskiego robota.


I

Uliczny głośnik obudził się z trzaskiem do życia. Rozległ się donośny męski głos.
Uwaga, obywatele planet Pięćdziesięciu Słońc. Tu ziemski okręt wojenny Gwiezdny 
Rój". Za chwilę przemówi do was Wielce Czcigodna Gloria Cecylia, Lady Laurr z Wysoko 
Urodzonych Laurrów, pierwszy kapitan Gwiezdnego Roju".
Przy pierwszych słowach z megafonu Maltby zatrzymał się w drodze do taksówki 
powietrznej. Zauważył, że przechodnie również stanęli. Nie znał planety Lant. Jej stolica, po 
gęsto zaludnionej Cassidor, na której znajdowała się główna baza floty powietrznej 
Pięćdziesięciu Słońc, oczarowała go wiejskim charakterem. Jego statek wylądował 
poprzedniego dnia, zgodnie z ogólnym zaleceniem nakazującym wszystkim statkom 
wojennym schronić się bezzwłocznie na najbliższych zamieszkałych planetach. Było to 
zarządzenie powszechnego pogotowia, wyraźnie podszyte paniką. Z tego, co słyszał w mesie 
oficerskiej, wynikało niezbicie, że śmiało to związek ze statkiem z Ziemi, którego transmisję 
radiową nadawano w tej chwili przez system powszechnego alarmu.
Męski głos oznajmił z namaszczeniem:
- A oto lady Laurr.
Zaraz potem rozległ się czysty, pewny, srebrzysty głos młodej kobiety:
- Mieszkańcy Pięćdziesięciu Słońc, wiemy, że tam jesteście. Od kilku lat mój statek 
Gwiezdny Rój" penetrował Wielki Obłok Magellana. Zupełnie przypadkowo natknęliśmy się 
na jedną z waszych stacji meteorologicznych i schwytaliśmy jej operatora. Zanim pozbawił 
się życia, wyjawił, że gdzieś w tym skupisku około stu milionów gwiazd znajduje się 
pięćdziesięt zamieszkałych systemów słonecznych, razem siedemdziesięt planet, na których 
żyją istoty ludzkie. Zamierzamy was odnaleźć, chociaż na pierwszy rzut oka można sądzić, że 
przerasta to nasze możliwości. Z czysto technicznego punktu widzenia wydaje się, że trudno 
odnaleźć pięćdziesięt słońc wśród stu milionów gwiazd. Ale obmyśliliśmy rozwiązanie tego 
problemu, które jest po części tylko techniczne. Słuchajcie teraz uważnie, obywatele 
Pięćdziesięciu Słońc. Wiemy, kim jesteście: deliańskimi i niedeliańskimi robotami, tak 
zwanymi robotami, bo naprawdę w gruncie rzeczy istotami ludzkimi z krwi i kości. 
Przeglądając nasze annały historyczne wyczytaliśmy o bezsensownych rozruchach, które 
miały miejsce piętnaście tysięcy lat temu i ,które przeraziły was, zmuszając do opuszczenia 
głównej galaktyki i szukania azylu z dala od cywilizacji ludzkiej. Piętnaście tysięcy lat to 
szmat czasu. Ludzie zmienili się. Takie przykre wydarzenia, jakich doświadczyli wasi 
przodkowie, nie mogą się więcej powtórzyć. Mówię to, aby uspokoić wasze obawy. Bo 
musicie powrócić do macierzy. Musicie przyłączyć się do ziemskiej wspólnoty galaktycznej, 
podporządkować pewnemu minimum zasad oraz otworzyć międzygwiezdne porty handlowe. 
Wiedząc, że macie szczególne powody, by ukrywać się przed nami, daję wam jeden tydzień 
syderalny na wyjawienie położenia waszych planet. W tym czasie nie podejmiemy żadnych 
akcji. Po tym okresie pożałujecie każdego syderalnego dnia, jaki upłynie bez nawiązania z 
nami kontaktu. Jednego możecie być pewni: znajdziemy was. I to szybko! - Głośnik ucichł, 
jakby czekając, aż znaczenie tych słów dotrze do słuchaczy.
- Tylko jeden statek - odezwał się jakiś mężczyzna tuż przy Maltbym. - Czego się 
boimy? Zniszczyć go, zanim powróci do galaktyki i doniesie o naszym istnieniu.
Głos kobiecy wyraził zaniepokojenie.
- Czy ona mówi prawdę, czy tylko bluffuje? Naprawdę wierzy w to, że mogą nas 
znaleźć?
- Bzdury - odburknął inny mężczyzna. - Stary problem igły w stogu siana, tyle że 
jeszcze paskudniejszy.
Maltby milczał, lecz przychylał się do jego zdania. Wydawało mu się, że pierwszy 
kapitan ziemskiego statku pani Laurr, błądzi w najczarniejszej ciemności, jaka kiedykolwiek 
spowijała cywilizację. Z głośnika ponownie popłynął głos Wielce Czcigodnej Glorii Cecylii.
- Aby wykluczyć odmienność pomiaru czasu, wyjaśniam, że dzień syderalny składa 
się z dwudziestu godzin po sto minut każda. Minuta ma tysięc sekund i w czasie tej sekundy 
światło przebywa dokładnie sto tysięcy mil. Nasz dzień jest nieco dłuższy od stosowanego 
dawniej, tamta minuta składała się z sześćdziesięciu sekund, a prędkość światła wynosiła 
przeszło 186300 mil. Dostosujcie się do nas. Od dziś za tydzień usłyszycie mnie ponownie.
Nastąpiła przerwa. Po chwili spiker, ten sam, który zapowiedział kobietę, przerwał 
ciszę.
- Obywatele Pięćdziesięciu Słońc, właśnie otrzymaliśmy nagraną na taśmę 
wiadomość. Nadeszła godzinę temu i podaliśmy ją dc ogólnej wiadomości na polecenie Rady 
Pięćdziesięciu Słońc, zgodnie z jej wolą informowania ludności na bieżąco o wszystkich 
aspektach tego najpoważniejszego niebezpieczeństwa, z jakim nigdy dotąd nie mieliśmy do 
czynienia. Wracajcie w spokoju do swych codziennych spraw, a my zrobimy wszystko, co w 
naszej mocy. Powiadomimy was, gdy tylko zajdzie coś nowego. To wszystko jak na razie.
Maltby ruchem ręki ściągnął taksówkę na ziemię. Zaledwie spoczął wygodnie w 
fotelu, gdy na sąsiednie miejsce przysiadła się nieznajoma kobieta. Zignorował ledwo 
wyczuwalne wrażenie, że przyciąga ona jego myśli. Źrenice rozszerzyły mu się nieznacznie, 
lecz nie dał poznać po sobie niczego. Umysł kobiety szukał kontaktu z jego umysłem. Po 
chwili powiedziała:
- Słyszałeś?
- Tak.
- Co o tym sądzisz?
- Ta kobieta jest bardzo pewna siebie.
- Czy zwróciłeś uwagę, ze zaliczyła nas wszystkich z Pięćdziesięciu Słońc do Delian i 
robotów niedeliańskich?
Nie zdziwiło go, że i ona to zauważyła. Ziemianie nie mień pojęcia, ze Pięćdziesięt 
Słońc zamieszkiwała jeszcze trzecia rasa - Mieszańcy. Przez tysięce lat od czasu wielkiej 
migracji małżeństwa Delian z Niedelianami nie miały dzieci. Wreszcie, dzięki metodzie, 
znanej jako proces oziębionego ciśnienia, stało się to możliwe. Narodził się tak zwany 
Mieszaniec z dwoistym mózgiem o deliańskiej sile fizycznej i niedeliańskich zdolnościach 
twórczych. Oba umysły Mieszańca, odpowiednio zestrojone, mogły zapanować nad każdym 
osobnikiem posiadającym normalny mózg. Maltby był Mieszańcem. Podobnie jak jego 
sąsiadka, co natychmiast rozpoznał po tym, jak błyskawicznie pobudziła jego umysł. Była 
między nimi drobna różnica: on posiadał legalny status na Lant i pozostałych planetach 
Pięćdziesięciu Słońc, ona nie. Schwytanej, groziło więzienie lub śmierć.
- Tropiliśmy cię - usłyszał - od chwili, gdy do naszej kwatery głównej dotarła 
wiadomość o tej historii, to jest ponad godzinę temu. Co mamy, według ciebie, robić?
Maltby zawahał się. Ciężko mu było w roli dziedzicznego wodza Mieszańców, jemu - 
kapitanowi floty kosmicznej Pięćdziesięciu Słońc. Dwadzieścia lat temu Mieszańcy podjęli 
próbę zbrojnego przejęcia władzy nad Pięćdziesięcioma Słońcami. Próba zakończyła się 
całkowitą klęską i wyjęciem ich spod prawa. Maltby'ego, wówczas małego chłopca, pojmał 
patrol strony deliańskiej. Wychowała go flota. Stanowił eksperyment. Uznano, że należy 
jakoś rozwiązać problem Mieszańców. Nie szczędzono wysiłków, aby wpoić w niego 
lojalność dla Pięćdziesięciu Słońc jako całości, co się udało w znacznym stopniu. O jednym 
jego nauczyciele nie mieli pojęcia: że mają w swoich rękach tytularnego wodza Mieszańców. 
W umyśle Maltby'ego zrodził się konflikt, którego nie potrafił rozwiązać do tej pory. 
Przemówił z ociąganiem:
- Wydaje mi się, ze powinniśmy automatycznie trzymać się grupy, iść ręka w rękę z 
Delianami i Niedelianami. W końcu my też należymy do Pięćdziesięciu Słońc.
- Mówi się już, że moglibyśmy odnieść korzyści ujawniając położenie którejś z planet.
Na moment doznał szoku, pomimo swego nawyku dwuwartościowania. Mimo 
wszystko wiedział, co ona ma na myśli. Sytuacja kipiała od możliwości. Zdaje się, że 
intryganctwo nie leży w mojej naturze - pomyślał z goryczą. Uspokoił się, uporządkował 
myśli, poczuł się na siłach obiektywnie przedyskutować sprawę.
- Jeśli Ziemia odnajdzie naszą cywilizację i uzna jej rząd, wtedy wszystko zostanie po 
staremu. Obojętne, co byśmy planowali zmienić na naszą korzyść.
Szczupła blondynka uśmiechnęła się ponuro, z bezlitosnym błyskiem w błękitnych 
oczach.
- Gdybyśmy ich wydali, można by postawić warunek, że od tej chwili otrzymamy 
jednakowe prawa. To właściwie wszystko, czego chcemy.
- Wszystko? - Maltby wiedział lepiej, czego chcieli Mieszańcy, i świadomość tego nie 
sprawiała mu przyjemności. - O ile dobrze pamiętam, rozpoczęta przez nas wojna miała 
chyba nieco inne cele.
- No i co fe tego? - odezwała się prowokacyjnie. - Kto ma większe prawa do zajęcia 
dominującej pozycji? Pod względem psychicznym stoimy wyżej od Delian i Niedelian. Z 
tego, co wiemy, pewnie jesteśmy jedyną superrasą w tej galaktyce.
Z podniecenia zgubiła wątek.
- Ci ludzie z Ziemi nigdy nie spotkali Mieszańców. Gdybyśmy przez zaskoczenie 
wprowadzili dostateczną liczbę naszych na pokład ich statku, moglibyśmy zdobyć nową 
decydującą broń. Rozumiesz?
Maltby rozumiał wiele rzeczy, łącznie z faktem, że pobożne   życzenia   odgrywały  
niemałą   rolę   w   tym wszystkim.
- Moja droga - odparł - jest nas mało. Nasze powstanie przeciwko rządowi 
Pięćdziesięciu Słońc upadło pomimo momentu zaskoczenia i początkowych związanych z 
nim sukcesów. Możliwe, że potrafilibyśmy dokonać tego wszystkiego mając czas. Lecz nasze 
idee przewyższają naszą liczebność.
- Hunston uważa, że należy działać w chwilach krytycznych.
- Hunston? - wyrwało się Maltby'emu mimo woli. Zamilkł. Czuł się niczym wobec 
barwnej postaci Hunstona, który nie prosił, lecz twardo żądał. Do Maltby'ego należało 
niewdzięczne zadanie: utrzymywać w ryzach młodych zajadłych zapaleńców. Poprzez swoich 
zwolenników, ludzi na ogół starszych, przyjaciół nieżyjącego ojca, nie mógł robić nic innego, 
jak tylko doradzać ostrożność. Nie przysporzyło mu to popularności. Hunston był drugą 
postacią w hierarchii władzy u Mieszańców. Jego dynamiczny program działać od zaraz" 
przemawiał do wyobraźni młodszych ludzi, którzy katastrofę poprzedniej generacji znali 
jedynie ze słyszenia. Przywódcy popełniali błędy. My ich nie powtórzymy. Taki był ich 
stosunek do tej sprawy.
Sam Maltby nie pragnął władzy nad Pięćdziesięcioma Słońcami. Od lat zadawał sobie 
pytanie, jak skierować ambicje Mieszańców na mniej wojownicze tory. Jak dotąd, 
bezskutecznie biedził się nad odpowiedzią.
Powiedział dobitnie, nie śpiesząc się:
- W obliczu zagrożenia trzeba zewrzeć szeregi. Czy nam się podoba, czy nie, 
należymy do Pięćdziesięciu Słońc. Może i warto zdradzić Ziemi tę cywilizację, ale nie nam 
decydować o tym w godzinę od momentu, jak trafiła się okazja. Przekaż ukrytym miastom, że 
żądam trzech dni na dyskusją i swobodną krytyką. Czwartego dnia zrobimy głosowanie, 
którego przedmiotem będzie: zdradzić, czy nie zdradzić. To wszystko.
Zauważył kątem oka, że nie była zachwycona. Twarz jej nagle spochmurniała. W 
pozie widział tłumioną irytacją.
- Moja droga - dodał łagodniej - czyżby twój światopogląd dopuszczał lekceważenie 
woli większości?
Po tej uwadze dostrzegł zmianą wyrazu jej twarzy i wiedział, że ożywił w jej umyśle 
odwieczną, demokratyczną rozterkę. Sekret jego wielkiej władzy nad tymi wszystkimi ludźmi 
polegał właśnie na tym. Rada Mieszańców, której przewodniczył, we wszystkich 
ważniejszych sprawach zwracała się bezpośrednio do społeczności. Czas potwierdził, że 
głosowanie rozbudza w ludziach zachowawcze instynkty. Zacietrzewieni osobnicy, 
miesiącami gardłujący za koniecznością podjęcia natychmiastowych kroków, stają się w 
obliczu tajnego głosowania ostrożni. Wiele groźnych burz politycznych rozwiało się nad urną.
Kobieta, milcząca od dłuższego czasu, teraz odezwała się cedząc słowa.
- W ciągu czterech dni ktoś inny może podjąć decyzję i zostaniemy na lodzie. Hunston 
jest zdania, że w przełomowym momencie rząd powinien działać bez zwłoki. Potem przyjdzie 
czas na pytanie ludzi, czy jego decyzja była prawidłowa.
Przynajmniej na to Maltby miał gotową odpowiedź.
- Chodzi o losy całej cywilizacji. Czy jednostka lub mała grupka ma prawo postawić 
na jedną kartę życie kilkuset tysięcy własnych ludzi, a tym samym losy szesnastu miliardów 
obywateli Pięćdziesięciu Słońc?  Moim zdaniem nie. Ale ja już tutaj  wysiadam. Powodzenia.
Wstał i nie oglądając się za siebie zszedł na ziemię. Ruszył w stronę stalowego 
ogrodzenia, za którym znajdowała się jedna z niewielkich baz, jakie siły wojskowe 
Pięćdziesięciu Słońc utrzymywały na planecie Lant. Wartownik skrzywił się sprawdzając 
jego dokumenty, po czym zakomunikował oficjalnym tonem:
- Kapitanie, mam rozkaz odprowadzić was do budynku Kongresu, na zebranie 
lokalnego samorządu i dowództwa wojskowego. Czy pójdzie pan bez oporu?
Maltby nie mrugnął nawet okiem.
- Oczywiście.
Za minutę leciał do miasta. Klamka jeszcze nie zapadła. W każdej chwili mógł w 
określony sposób skoncentrować swoje obydwa umysły i podporządkować sobie wartownika, 
a następnie pilota pojazdu wojskowego. Zdecydował się niczego takiego nie robić. Przyszło 
mu do głowy, że konferencja rządowa nie zagraża bezpośrednio kapitanowi Peterowi Maltby. 
Co więcej, kapitan miał prawo oczekiwać, że się czegoś dowie.
Niewielki stateczek wylądował na dziedzińcu między dwoma okrytymi bluszczem 
budynkami. Przez drzwi i szeroki, jasno oświetlony korytarz wprowadzono Maltby'ego do 
pokoju ze stołem konferencyjnym, otoczonym przez jakichś dwudziestu mężczyzn. 
Najwidoczniej zapowiedziano jego przybycie, ponieważ panowała głucha cisza. Jednym 
spojrzeniem zlustrował szereg zwróconych ku sobie twarzy. Dwie znał dobrze. Ich 
właściciele nosili mundury wyższych oficerów floty. Obaj skinęli na powitanie. Potwierdził 
znajomość dwukrotnym skłonem głowy.
Z   nikim   więcej,   nawet   z   czterema   pozostałymi wojskowymi, nie spotkał się 
twarzą w twarz do tej pory. Rozpoznawał kilku członków rządu i paru miejscowych oficerów. 
Łatwo było odróżnić Delian od Niedelian. Pierwsi postawni i przystojni jak jeden mąż; silni. 
Drudzy nawet między sobą różnili się znacznie. Przysadzisty Niedelianin podniósł się z 
przeciwległego końca stołu, na wprost drzwi, Z fotografii prasowych Maltby poznał Andrewa 
Craiga, ministra lokalnego rządu.
- Panowie - zaczął Craig - będziemy szczerzy wobec kapitana Maltby'ego. Kapitanie - 
zwrócił się do niego - wiele mówiliśmy o zagrożeniu ze strony tak zwanego ziemskiego 
okrętu wojennego. Dowodząca nim kobieta wygłosiła niedawno komunikat, który 
prawdopodobnie do was dotarł.
Maltby skinął głową.
- Dotarł.
- To dobrze. Oto jak się przedstawia sytuacja. Właśnie już postanowiliśmy nie ujawnić 
się temu intruzowi, bez względu na oferowane korzyści. Kilka osób argumentowało, że skoro 
Ziemia dotarła już do Wielkiego Obłoku Magellana, znajdzie nas prędzej czy później. Lecz 
do tego czasu może upłynąć kilka tysięcy lat. Nasze stanowisko jest następujące: trzy 
mamy się razem i nie nawiązujemy kontaktu. W następnym dziesięcioleciu, niestety tyle to 
zajmie, będziemy w stanie wysłać ekspedycję do głównej galaktyki i zobaczyć, co się tam 
naprawdę dzieje. Potem zastanowimy się nad ostateczną decyzją w sprawie nawiązania 
stosunków. To chyba rozsądne podejście.	
Urwał i wyczekująco wpatrywał się w Maltby'ego. Z jego zachowania przebijał 
niepokój.
- Bardzo rozsądne - Maltby odpowiedział równym głosem. Kilku obcym wyrwało się 
słyszalne westchnienie ulgi.
- Jednakże - mówił dalej - skąd macie pewność, że nikt nie wskaże naszego położenia 
przybyszom z Ziemi? Niektórzy, nawet pewne planety, mogą widzieć w tym własny interes.
- Doskonale zdajemy sobie z tego sprawę - odparł grubas. - Właśnie dlatego został pan 
zaproszony na nasze spotkanie.
Maltby nie miał pewności, czy rzeczywiście było to zaproszenie, lecz wstrzymał się 
od komentarza.
- Jesteśmy już w posiadaniu decyzji wszystkich lokalnych rządów Pięćdziesięciu 
Słońc. Jednomyślnie postanawiają pozostać w ukryciu. Ale wszyscy zdajemy sobie sprawę, 
że nasza jedność będzie pustym frazesem, dopóki nie uzyskamy podobnej gwarancji ze strony 
Mieszańców.
Od pewnego czasu Maltby domyślał się, do czego zmierzają. Przyjął to za symptom 
kryzysu w stosunkach między Mieszańcami a pozostałą ludnością Pięćdziesięciu Słońc. Nie 
miał wątpliwości, że dotyczyło to również jego osoby.
- Panowie - powiedział - domyślam się, że poprosicie mnie o pośrednictwo w 
pertraktacjach z Mieszańcami. Jestem kapitanem sił zbrojnych Pięćdziesięciu Słońc. Wszelki 
kontakt tego rodzaju postawi mnie natychmiast w wysoce dwuznacznej sytuacji.
Wiceadmirał Dreehan, dowodzący okrętem wojennym Atmion", na którym Maltby 
pełnił funkcję zastępcy astrogatora i głównego meteorologa, odezwał się z ferworem:
- Kapitanie, może pan swobodnie przyjąć każdą przedstawioną tu propozycję. Nie 
obawiając się, że nie doceniamy trudności waszego położenia.
- Chciałbym - odezwał się Maltby - aby to zaprotokołowano, i proszę stenografować 
dalszy ciąg obrad.
Craig skinął na stenografów.
- Proszą notować.
- A więc przystąpmy do rzeczy - powiedział Maltby.
- Jak się pan domyślił, kapitanie - rozpoczął Craig - chcemy, aby przekazał pan nasze 
propozycje - spojrzał spode łba, wyraźnie zmuszając się do użycia słowa, które nadawało 
legalny charakter wyjętej spod prawa rasie - Zarządzającej Radzie Mieszańców. Uważamy, że 
ma pan możliwości komunikowania się z nimi.
- Wiele lat temu - zgodził się Maltby - powiadomiłem swego dowódcę o dotarciu do 
mnie emisariuszy Mieszańców oraz o tym, że na każdej z planet Pięćdziesięciu Słońc istnieją 
stałe urządzenia do utrzymywania łączności. Postanowiono wtedy nie zwracać uwagi na te 
agencje, jako że z pewnością przeszłyby do podziemia na dobre, to znaczy nie powiadomiono 
by mnie o ich nowej lokalizacji. - W rzeczywistości decyzja, aby zawiadomić siły zbrojne 
Pięćdziesięciu Słońc o istnieniu takiej sieci, zapadła w głosowaniu Mieszańców.
Przeczuwano, że Maltby'ego i tak zaczną podejrzewać o kontakty, więc lepiej było się 
do nich przyznać. Spodziewano się, że Pięćdziesiąt Słońc nie będzie zatruwać życia 
agencjom, chyba że w wyjątkowej sytuacji. Plan był dobrze pomyślany, jak się okazało, lecz 
teraz sytuacja stawała się wyjątkowa.
- Szczerze mówiąc - podjął gruby polityk - jesteśmy przeświadczeni, że Mieszańcy 
uznają ten stan rzeczy za wzmocnienie swojej pozycji przetargowej.
Miał na myśli polityczny szantaż, a to, że nie nazwał go po imieniu, stanowiło 
znaczący komentarz do sytuacji.	
- Jestem upoważniony - mówił - do tego, aby zaproponować ograniczone prawa 
obywatelskie, prawo wstępu na niektóre planety, prawo ewentualnego zamieszkania w 
miastach, przy czyni co dziesięć lat wracać będziemy wspólnie do tej sprawy, już teraz 
zapewniając, że w zależności od postawy Mieszańców w danym dziesięcioleciu, za każdym 
razem mogą liczyć na dalsze przywileje.
Zamilkł i Maltby ujrzał, że wszyscy wpatrują się w niego jakby z pełną napięcia 
skwapliwością.
- I co pan o tym sądzi? - przerwał ciszę Delianin.
Maltby westchnął. Przed pojawieniem się statku ziemskiego ta oferta byłaby nie do 
pogardzenia. Klasyczna historia ustępowania pod przymusem w momencie, gdy sytuacja 
wymyka się z rąk. Powiedział to nieagresywnie, z rzeczową bezstronnością. Nawet gdy 
mówił, rozważał w myśli warunki i wydawało mu się, że jest to sensowna i uczciwa 
propozycja. Znając ambicje Mieszańców gotów był przyznać, że dalej idące ustępstwa byłyby 
równie niebezpieczne dla nich samych, jak i dla ich pokojowo usposobionych sąsiadów. 
Biorąc pod uwagę nie tak dawne wydarzenia, restrykcje i okresy próbne stanowiły zło 
konieczne. Przeto skłaniał się do poparcia ugody, nie tając jednocześnie, że w obecnej chwili 
trudno będzie zyskać dla niej zwolenników. Spokojnie przedstawił swoją opinię i zakończył:
- Musimy po prostu zaczekać i zobaczymy, co będzie.
Po jego wystąpieniu zapadło milczenie. Wreszcie Niedelianin o topornej twarzy 
zauważył cierpko:
- A ja sądzę, że tylko tracimy czas na tę tchórzliwą grę. Chociaż Pięćdziesiąt Słońc 
żyło w pokoju przez długie lata, nadal mamy pod ręką ponad setkę statków bojowych, nie 
licząc gromady pomniejszych pojazdów. Gdzieś daleko stąd, w przestrzeni, znajduje się jeden 
ziemski okręt wojenny. Słuchajcie, wyślijmy flotę, niech go zniszczy! W ten sposób 
wyeliminujemy każdą istotą ludzką, jaka wie o naszym istnieniu. Upłynie pewnie dziesięć 
tysięcy lat, zanim przypadek sprawi, że znów nas wykryją.
- Mówiliśmy już o tym - zabrał głos wiceadmirał Dreehan. - To krok nierozważny, z 
bardzo prostej przyczyny: Ziemianie mogą posiadać nie znaną nam broń i zwyciężyć. Nie 
możemy ryzykować.
- Co mnie obchodzi, jaką broń posiada jeden statek - odparł ten sam mężczyzna nie 
tracąc rezonu. - Skoro flota spełni swój obowiązek, rozwiążemy wszystkie nasze kłopoty 
jednym zdecydowanym pociągnięciem.
- To ostateczny środek - odpowiedział Craig krótko i ponownie zwrócił się do 
Maltby'ego. - Może pan powiedzieć Mieszańcom, gdy odrzucą naszą propozycję, że 
posiadamy dużą flotę. Innymi słowy, jeśli postanowią nas zdradzić, niech wiedzą, że mogą na 
tym nie zyskać. Możecie odejść, kapitanie.


II

Na pomoście dowodzenia ziemskiego okrętu wojennego Gwiezdny Rój" jego 
dowódca, Wielce Czcigodna Gloria Cecylia, Lady Laurr z Wysoko Urodzonych Laurrów, 
siedziała przy biurku ze spojrzeniem wbitym w przestrzeń, rozważając swoją sytuację. Przed 
sobą miała wieloplanowy iluminator, nastawiony na pełną ostrość. Za nim tu i ówdzie czerń 
rozbłyskiwała gwiazdami. Przy zerowym powiększeniu migało ich zaledwie kilka, od czasu 
do czasu świetliste plamy wskazywały drogę ku skupiskom gwiezdnym. Z lewej strony 
widziała największą, najbardziej zamgloną poświatę centralnej galaktyki, w której Ziemia 
była tylko jedną z planet jednego z systemów, ziarnkiem piasku na kosmicznej pustyni. 
Ledwo to wszystko dostrzegała. Zmieniające się 'fragmenty tej samej fantastycznej scenerii 
od lat stanowiły tło jej życia. Uśmiechając się do właśnie podjętej decyzji, nacisnęła guzik. 
Na ekranie pojawiła się twarz mężczyzny. Nie bawiąc się w konwenanse, od razu przystąpiła 
do rzeczy.
- Doszły mnie słuchy, kapitanie, że z .niezadowoleniem przyjęto nasze postanowienie, 
by odnaleźć cywilizację Pięćdziesięciu Słońc w Wielkim Obłoku Magellana.
Kapitan zmieszał się i zaczął ostrożnie:
- Ekscelencjo, rzeczywiście słyszałem, że pani decyzja podjęcia takich poszukiwań nie 
spotkała się ze szczególnym entuzjazmem.
Nie uszła jej uwagi zmiana sformułowania ,.nasze postanowienie" na pani decyzję". 
Słuchała dalej.
- Oczywiście nie mogę mówić w imieniu wszystkich członków załogi, jest ich 
przecież trzydzieści tysięcy.
- Oczywiście - zgodziła się. W jej głosie brzmiała ironia. Oficer udał, że tego nie 
słyszy.
- Ekscelencjo, chyba byłoby dobrze przeprowadzić powszechne głosowanie.
- Nonsens. Wszyscy będą głosować za powrotem do domu. Dziesięć lat w przestrzeni 
zrobiło z nich mazgajów. Małe móżdżki i żadnych celów przed sobą. Kapitanie - głos miała 
łagodny, lecz w jej oczach zabłysło światło - w twoim tonie i zachowaniu wyczuwam pewną 
solidarność z tym... tym niepoważnym instynktem stadnym. Najstarsza zasada lotów 
kosmicznych brzmi: Ktoś musi zachować hart ducha, aby podążać dalej". Z największą 
starannością dobiera się oficerów, oni nie mogą ulec ślepemu pędowi powrotu do domu. 
Wiadomo tez, że ludzie, którzy mu w końcu ulegną i wrócą opętani do swoich planet i 
własnych domów, niedługo się nimi cieszą i wkrótce gorączkowo zaciągają się na następną 
długą wyprawę. Jesteśmy zbyt daleko od naszej galaktyki, aby pozwolić sobie na luksus 
młodzieńczego braku dyscypliny.
- Znam te argumenty - powiedział spokojnie oficer.
- Miło mi to słyszeć - zgryźliwie odparła pierwszy kapitan i tym zakończyła rozmowę. 
Następnie wezwała Astrogację. Zgłosił się młody oficer. Z nim nie dyskutowała. - Chcę mieć 
wiele orbit, które przeprowadzą nas przez Wielki Obłok Magellana w możliwie najkrótszym 
czasie. Po drodze musimy zbliżyć się do każdej gwiazdy w tym systemie na odległość 
pięciuset lat świetlnych.
Chłopięca twarz oficera pobladła.
- Ekscelencjo - wykrztusił - to najbardziej niezwykły rozkaz, jaki kiedykolwiek 
otrzymaliśmy. Ten obłok gwiezdny ma średnicę sześciu tysięcy lat świetlnych. Jaką prędkość 
ma pani na myśli, pamiętając, że nie mamy pojęcia o lokalizacji burz w tym rejonie?
Reakcja młodzieńca mimo woli wprawiła ją w zakłopotanie. Na ułamek sekundy 
straciła pewność siebie. W tej króciutkiej chwili przemknęła przed nią wizja ogromu 
przestrzeni, jaką zamierzała przebyć.
- Uważam - powiedziała - że występowanie obszarów burzowych w tym obłoku 
ograniczy nas mniej więcej do jednego roku świetlnego na trzydzieści minut. Niech wasz 
przełożony powiadomi mnie, gdy orbity będą gotowe - ucięła oschle.
- Tak jest, ekscelencjo - odparł młody człowiek. Głos jego stracił barwę.
Siadła z powrotem i dotknęła przełącznika zmieniając iluminator w lustrzaną taflą. 
Ujrzała swoje odbicie: szczupłą, ładną, nachmurzoną trzydziestopięcioletnią kobietę. Odbicie 
uśmiechało się nieznacznie, ironicznie - była zadowolona z dwóch podjętych decyzji. To się 
rozniesie. Ludzie zaczną pojmować, do czego zmierza. Najpierw ogarnie ich rozpacz, potem 
pogodzą się z losem. Nie czuła żalu. To, co zrobiła, wynikało z przekonania, że rząd 
Pięćdziesięciu Słońc nie wyjawi położenia ani jednej ze swych planet. Samotnie zasiadła do 
obiadu, odczuwając ciężar ogromnego napięcia. Walka o losy statku wisiała w powietrzu i 
pierwszy kapitan zdawała sobie sprawę, że musi się przygotować na wszystko. Trzykrotnie 
próbowano się z nią porozumieć. Zignorowała to. Uruchomiony przez nią automatyczny 
sygnał zajęta" głosił: Jestem. Nie przeszkadzać, chyba, że coś bardzo pilnego". Za każdym 
razem dzwonek cichł po chwili.
Po obiedzie położyła się, aby się trochę zdrzemnąć i pomyśleć. Wstała niebawem, 
podeszła do transmitera, nastawiła aparat i wkroczyła do Ośrodka Psychologii w odległości 
pół mili od sypialni. Porucznik Neslor, główny psycholog, wyszła z sąsiedniego pokoju i 
powitała ją serdecznie, po kobiecemu. Pierwszy kapitan przedstawiła pokrótce swe kłopoty. 
Starsza przyjaciółka skinęła głową.
- Spodziewałam się, że wpadniesz. Zaczekaj chwilę. Oddam pacjenta asystentowi i 
pogadamy.
Gdy wróciła, lady Laurr zagadnęła ją z nagłym zaciekawieniem:
- Dużo masz pacjentów?
Szare oczy studiowały ją w zamyśleniu.
- Mój personel przeprowadza osiemset godzin zabiegów tygodniowo.
- Przy tym wyposażeniu to wprost nieprawdopodobne.
Porucznik Neslor przytaknęła.
- Od kilku lat liczba zabiegów stale rośnie. Lady   Gloria   wzruszyła   ramionami   i   
już   miała zmienić temat, gdy coś ją zastanowiło.
- Co   im   dolega?   -   zapytała   -   Nostalgia?
- Chyba można to tak nazwać. Mamy na to kilka fachowych terminów. - Zawiesiła 
głos. - Słuchaj, Gloria, nie sądź ich zbyt surowo. Ciężkie jest życie ludzi, których praca to 
sprawa czystej rutyny. Mimo że statek jest duży, jego urządzenia z każdym rokiem coraz 
mniej człowiekowi wystarczają.
Wielce czcigodna Gloria Cecylia otworzyła usta, aby powiedzieć, że jej praca to też 
kwestia czystej rutyny. W porę zdążyła się jednak zorientować, że u-waga zabrzmiałaby 
fałszywie, protekcjonalnie nawet.
- Nie rozumiem. Na pokładzie mamy wszystko. Tyle samo mężczyzn co kobiet, pracy 
bez końca, pod dostatkiem jedzenia i więcej rozrywek, niż można by zapragnąć przez całe 
życie. Spacery pod gałęziami żywych drzew, nad brzegami nigdy nie wysychających 
strumieni. Można wziąć ślub i się rozwieść, chociaż oczywiście o dzieciach nie nią mowy. 
Pełno ochoczych kawalerów i wesołych dziewcząt. Każdy ma własny pokój oraz 
świadomość, że pensja wpływa na konto i po zakończeniu podróży czeka go spokojna 
emerytura. Zmarszczyła czoło.
- No i odkrycie cywilizacji Pięćdziesięciu Słońc powinno ożywić podróż.
Starsza kobieta uśmiechnęła się.
- Gloria, kochanie, mówisz jak dziecko. To jest podniecające dla ciebie i dla mnie, z 
racji naszych stanowisk. Osobiście nie mogę się doczekać, kiedy zobaczę, jak tamci ludzie 
myślą i działają. Przejrzałam literaturę historyczną na temat tak zwanych robotów deliańskich 
i niedeliańskich i widzą tu nieograniczone możliwości badawcze - dla siebie, ale nie dla 
człowieka gotującego mi codziennie obiad. Na twarz pierwszego kapitana wrócił wyraz 
determinacji.
- Obawiam się, że twój kucharz będzie musiał się z tym pogodzić. A teraz do rzeczy. 
Mam dwustopniowy problem. Utrzymać kontrolą nad statkiem. Odnaleźć Pięćdziesiąt Słońc. 
W tej właśnie kolejności.
Ich rozmowa trwała jeszcze długo po rozpoczęciu pory sennego wypoczynku. 
Wreszcie lady Laurr wróciła do siebie do apartamentu przyległego do pomostu dowodzenia, 
przeświadczona, że obie sprawy, jak zresztą podejrzewała, były przede wszystkim 
psychologicznej natury.
Tydzień zawieszenia broni minął bez niespodzianek. Dokładnie z upływem ostatniej 
jego minuty zwołała naradę kapitanów jednostek swego ogromnego statku. Już pierwsze jej 
słowa poruszyły czułą strunę zarówno w oficerach, jak i w załodze. Można się było tego 
spodziewać.
- Panie i panowie, widzą, że musimy zostać, aż znajdziemy tę cywilizację, nawet 
gdybyśmy mieli spędzić tu jeszcze dziesięć następnych lat.
Kapitanowie spojrzeli po sobie i poruszyli się w zakłopotaniu. Było ich trzydziestu, w 
tym cztery kobiety.
Wielce czcigodna Gloria Cecylia Laurr z Wysoko Urodzonych Laurrów ciągnęła 
dalej:
- Trzeba więc pomyśleć o długofalowej strategu. Czy ktoś ma jakieś propozycje?
- Ja się nie zgadzam na rozpoczęcie tych poszukiwań - powiedział kapitan Wayless, 
szef personelu dywizjonu lotniczego. Oczy pierwszego kapitana zwęziły się. Z wyrazu twarzy 
pozostałych domyśliła się, ze Wayless wyraża opinię bardziej powszechną, niż podejrzewała.  
Odezwała   się  równie  jak  on  beznamiętnie:
- Kapitanie, istnieją sposoby pozbawienia władzy dowodzącego statkiem oficera. 
Dlaczego nie zastosować jednego z nich?
Kapitan Wayless pobladł.
- Doskonale, ekscelencjo - odparł - powołam się na paragraf 492.
Mimo woli wstrząsnęło nią tak błyskawiczne podjęcie rękawicy. Znała ten paragraf, 
jako że ograniczał jej własną władzę. Nikt przypuszczalnie nie znał wszystkich przepisów 
określających najdrobniejsze sprawy związane z dowodzeniem. Ale wiedziała, że każdy 
orientuje się w przepisach dotyczących własnej osoby. Gdy w grę wchodziły własne prawa, 
każdy był kosmicznym prawnikiem, nie wyłączając jej samej. Słuchała więc z pobladłą 
twarzą donośnego głosu kapitana Waylessa.
- Ograniczenie... w okolicznościach usprawiedliwiających zebranych na naradzie 
kapitanów... większość... dwie trzecie... pierwotny cel wyprawy...
.Wszystko to wyciągnięto przeciwko niej po raz pierwszy na tej naradzie. Gwiezdny 
Rój" wysłano na wyprawę kartograficzną. Zadanie zostało wykonane. Upierając się przy 
zmianie celu wyprawy znalazła się w zasięgu działania tego paragrafu. Odczekała, aż 
Wayless odłożył książkę, i zapytała łagodnie:
- Jak głosujemy?
Przegrała dwadzieścia jeden do pięciu. Czterej oficerowie wstrzymali się od głosu. 
Kapitan Dorota Sturdevant, kierująca żeńskim personelem biurowym, powiedziała:
- Gloria, to się musiało tak skończyć. Bardzo długo byliśmy poza domem. Niech ktoś 
inny szuka .tej cywilizacji.
Pierwszy kapitan zastukała ołówkiem w długi, błyszczący blat stołu. Gest był 
niecierpliwy, lecz przemówiła głosem opanowanym.
- Paragraf 492 pozwala mi działać według własnego uznania przez okres od pięciu do 
dziesięciu procent czasu trwania wyprawy z zastrzeżeniem, że dana mi władza nie przekroczy 
sześciu miesięcy. Przeto postanawiam teraz, że pozostajemy jeszcze sześć miesięcy w 
Wielkim Obłoku Magellana. Omówimy teraz sposoby i środki zlokalizowania planety 
Pięćdziesięciu Słońc. Oto moje sugestie.
I zaczęła je chłodno przedstawiać.


III

W swej kabinie na pokładzie okrętu wojennego Pięćdziesięciu Słońc Atmion" Maltby 
siedział zatopiony w lekturze, gdy rozległ się sygnał alarmowy: Wszyscy na stanowiska!". 
Bez wycia syren, więc nie pogotowie bojowe. Odłożył książkę i narzuciwszy w pośpiechu 
płaszcz skierował się na pokład nawigacyjny. Kilku oficerów i szef astrogacji byli już na 
miejscu. Kiwnęli mu głowami z wyraźną rezerwą, do czego zdążył się już przyzwyczaić. 
Usiadł za biurkiem wyjmując z kieszeni swoje narzędzie pracy - suwak z przystawką radiową, 
która zapewniała łączność z najbliższym mózgiem elektronowym, w tym przypadku mózgiem 
Atmion".
Właśnie rozkładał ołówki i papier, gdy cały statek drgnął pod nim. Jednocześnie 
głośnik odezwał się łatwym do rozpoznania głosem głównodowodzącego. Admirał Dreehan 
oznajmiał:
- Wiadomość tylko dla oficerów. Jak wiemy, niewiele ponad tydzień temu ziemski 
okręt wojenny Gwiezdny Rój" przekazał nam ultimatum, którego termin upłynął przed 
pięcioma godzinami. Wszystkie lokalne władze Pięćdziesięciu Słońc utrzymują, że do chwili 
obecnej nie odebrały żadnego świeżego komunikatu. W rzeczywistości jakieś trzy godziny 
temu nadeszło drugie ultimatum, ale zawierało nieoczekiwaną groźbą. Wydaje się nam, że 
ujawnienie charakteru tej groźby mogłoby wywołać panikę. Treść nowego ultimatum 
podajemy do waszej wiadomości.
Po krótkiej przerwie usłyszeli głęboki, stanowczy męski głos.
- Jej Ekscelencja, Wielce Czcigodna Gloria Cecylia Lady Laurr z Wysoko 
Urodzonych Laurrów, pierwszy kapitan okrętu wojennego Gwiezdny Rój", po raz drugi 
zwraca się do obywateli Pięćdziesięciu Słońc.
Znów pauza, po której zamiast pierwszego kapitana Laurr głos zabrał admirał 
Dreehan.
- Poproszono mnie, abym zwrócił waszą uwagę na tę imponującą listę tytułów. Nie 
ulega wątpliwości, że wrogim statkiem dowodzi kobieta, jak to się mówi, szlachetnie 
urodzona. Oczywiście, to bardzo demokratycznie, że kobieta dowodzi statkiem, wskazuje to 
na równouprawnienie płci. Pytanie tylko, jak doszło do jej nominacji na takie stanowisko. 
Czyżby dzięki stopniowi wojskowemu? Poza tym, sam fakt istnienia społecznej hierarchii w 
pewien sposób świadczy o totalitarnym charakterze systemu władzy w głównej galaktyce.
Maltby nie mógł się z tym zgodzić. Tytuły wyrażają tylko tyle, ile znaczą w danej 
sytuacji. W minionych okresach absolutyzmu niektórzy despoci Pięćdziesięciu Słońc 
tytułowali siebie pierwszym sługą". Byli prezydenci", od których kaprysu zależała śmierć 
lub życie obywateli, ministrowie" sprawujący władzę absolutną, cała plejada 
niebezpiecznych osobników, których oficjalny tytuł krył okrutną rzeczywistość. Ponadto w 
każdym systemie politycznym istniało zapotrzebowanie na słowny symbol sukcesu. Nawet 
teraz przemawiając admirał" Dreehan robi użytek ze swej rangi. Słuchając tego tajnego 
nagrania kapitan" Maltby korzystał ze szczególnego przywileju właściwego jego stopniowi i 
stanowisku. Szef" interesu, właściciel" nieruchomości, wyszkolony specjalista" - każde z 
tych określeń na swój sposób stanowiło szczebel w hierarchii. Każde dawało posiadaczowi 
emocjonalną satysfakcje z zajmowania określonego stanowiska. W Pięćdziesięciu Słońcach 
potępiano w czambuł wszystkich królów i dyktatorów na przestrzeni całej własnej historii. 
Taka postawa, nie uwzględniająca warunków historycznych, była równie dziecinna jak jej 
przeciwieństwo - ślepe uwielbienie dla przywódców. Mieszańcy, w swym rozpaczliwym 
położeniu, z bólem serca zgodzili się na system dziedziczenia władzy, aby uniknąć przykrej 
rywalizacji jednostek ambitnych. Ich plany załamały się niebezpiecznie, gdy następca" 
wpadł w ręce wroga. Walka o sukcesję, która nastąpiła, skłoniła ich do przywrócenia mu 
statusu. Maltby miał ponure wrażenie, że nigdy nie było człowieka, który by mniej czuł się 
dziedzicznym przywódcą od niego. Jednak nawet uginając się pod brzemieniem swej pozycji, 
zdawał sobie sprawę, jak wielkie ma ona znaczenie, I jak ogromny ciążył na nim obowiązek 
decydowania, co robić w krytycznej chwili. Jego myśli przerwał głos jej ekscelencji".
- My  -  powiedziała   pierwszy  kapitan,   Wielce Czcigodna Gloria Cecylia - 
przedstawiciele cywilizacji ziemskiej, z przykrością odnotowujemy hardy upór rządów 
Pięćdziesięciu Słońc. Stwierdzamy z całą odpowiedzialnością, że wprowadzono ludzi w błąd. 
Rozciągnięcie potęgi ziemskiej na Wielki Obłok Magellana wróży pomyślność jednostkom i 
społeczeństwom wszystkich planet. Ziemia ma wiele do zaofiarowania. Gwarantuje 
jednostkom legalizację podstawowych przywilejów, a społeczeństwom podstawowe swobody 
i dobrobyt oraz wybór wszelkich władz w tajnym głosowaniu. Ziemia nie zgodzi się na 
istnienie oddzielnego, niepodległego państwa w żadnym rejonie wszechświata. Taka 
suwerenna potęga militarna mogłaby uderzyć w serce kontrolowanej przez rasę ludzką 
galaktyki i zbombardować jej gęsto zaludnione planety. To się zdarzało. Możecie się 
domyślić, co spotkało rządy odpowiedzialne za takie przedsięwzięcia. Nie wymkniecie się 
nam. Jeśli przypadkiem nie uda się naszemu statkowi odnaleźć was teraz, za parę lat 
przybędzie tu dziesięć tysięcy okrętów. Nigdy nie odkładamy takich spraw na później. Z 
naszego punktu widzenia bezpieczniej jest zniszczyć całą cywilizację, niż pozwolić, by 
istniała jak rak w większej kulturze, z której wyrosła. Jestem pewna, że nam się powiedzie. W 
tej chwili mój wielki okręt wojenny Gwiezdny Rój" wyrusza w rejs przez Wielki Obłok 
Magellana. Potrzebujemy kilku lat, aby podążając określonym kursem przemknąć w 
odległości pięciuset lat świetlnych od każdego słońca tego układu. Po drodze rzucimy na 
chybił-trafił bomby promieniowania kosmicznego na planety większości gwiazd we 
wszystkich mijanych sektorach przestrzeni. Zdając sobie sprawę, że nie zyskuje to nam 
sympatii, wykazałam, dlaczego zajęliśmy tak, przyznaję, bezlitosne stanowisko. Jeszcze nie 
jest za późno. W każdej chwili rząd dowolnej planety może okazać dobrą wolę podając przez 
radio swoją gotowość do ujawnienia lokalizacji Pięćdziesięciu Słońc. Planeta, która zgłosi się 
pierwsza, zostanie stolicą Pięćdziesięciu Słońc po wsze czasy. Pierwsza osoba lub grupa 
ludzi, która da nam klucz do położenia własnej bądź innej planety, otrzyma w nagrodę miliard 
platynowych dolarów, ważnych w całej centralnej galaktyce lub, jeśli takie będzie jej 
życzenie, ekwiwalent w rodzimej walucie. Nie obawiajcie się. Mój statek może obronić was 
przed zjednoczoną potęgą wojskową Pięćdziesięciu Słońc. A teraz na dowód, że nie 
żartujemy, mój główny astrogator przekaże dane, które umożliwią wam śledzenie naszej drogi 
przez Obłok. - Transmisja urwała się gwałtownie. Na linii był admirał Dreehan, który z kolei 
zabrał głos:
- Za minutę prześlę te dane astrogacji, ponieważ zamierzamy obserwować Gwiezdny 
Rój" i wyniki jego akcji. Jednakże zastanówmy się przez moment nad pewnymi implikacjami 
wystąpienia lady Laurr. Jej zachowanie, ton i słownictwo sugerują, że dowodzi bardzo dużym 
statkiem. Proszę nie wyobrażać sobie, że wyciągamy pochopne wnioski - dodał szybko - lecz 
rozważmy fragmenty jej ultimatum. Mówi, że Gwiezdny Rój" wyśle bomby promieniowania 
kosmicznego do większości planet Obłoku. Przypuśćmy, że miała na myśli co setną planetę. 
Ale i to czyni kilka milionów bomb. A nasze własne fabryki zbrojeniowe mogą 
wyprodukować zaledwie jedną jednostkę promieniowania kosmicznego co cztery dni. 
Przyjmując minimum, taka fabryka potrzebuje milę kwadratową powierzchni użytkowej. 
Dalej, stwierdziła też, że jej osamotniony statek może obronić zdrajców przed siłami 
wojskowymi Pięćdziesięciu Słońc. Marny w tej chwili ponad setkę statków bojowych w 
czynnej służbie, ponadto czterysta 'krążowników i tysiąc pomniejszych pojazdów.
Tu przypomnijmy sobie pierwotne zadanie Gwiezdnego Roju" w Wielkim Obłoku 
Magellana. Jak sami przyznali, wyruszył on na gwiezdną wyprawę kartograficzną. Nasze 
statki kartograficzne to małe pojazdy z demobilu. Trudno uwierzyć, że Ziemia wyznaczyła 
jeden ze swych największych i najpotężniejszych statków do tak podrzędnego zadania. - 
Admirał zrobił przerwę. - Proszę, aby wszyscy oficerowie przedstawili mi swój stosunek do 
powyższego. Dla większości z was byłoby to na razie wszystko. Astrogacji i Meteorologii 
przekażę parametry nadane przez Gwiezdny Rój".
Ponad pięć godzin trwała wytężona praca nad zorientowaniem współrzędnych 
Gwiezdnego Roju" według systemu kartografii gwiezdnej przyjętego przez Pięćdziesiąt 
Słońc. Dopiero wtedy określono odległość między ziemskim statkiem a Atmion". Wynosiła 
tysiąc czterysta lat świetlnych. Dystans nie miał znaczenia. Znali rozmieszczenie wszystkich 
burz w Wielkim Obłoku Magellana, toteż z łatwością wytyczyli orbitę dla prędkości do 
połowy roku świetlnego na minutę. Przedłużający się wysiłek znużył Maltby'ego. Gdy tylko 
skończyła się jego rola, powrócił do kabiny i zasnął. Obudził go dzwonek alarmowy. Czym 
prędzej uruchomił ekran obserwacyjny, połączony ze stanowiskiem dowodzenia. Ekran 
pojaśniał natychmiast, co oznaczało, że oficerom zezwolono na śledzenie przebiegu 
wydarzeń. Ujrzał, że maksymalne powiększenie ekranu zogniskowało się na odległym 
punkcie świetlnym.. Światełko poruszało się, zaś akomodacyjny układ ekranu nieprzerwanie 
utrzymywał je w pobliżu środka obrazu. Odezwał się głos:
- Według naszych automatycznych kalkulatorów Gwiezdny Rój" znajduje się 
obecnie w odległości mniej więcej jednej trzeciej roku świetlnego. - Maltby skrzywił się, 
słysząc tak nieścisłe sformułowanie. Spiker miał na myśli, że oba statki znajdują się w 
zasięgu wzajemnych pól górnego rezonansu, wtórnego zjawiska podprzestrzennych fal 
radiowych, czegoś w rodzaju stłumionego echa rezonansu dolnego o praktycznie 
nieograniczonym pułapie. Nie można było stwierdzić, jak daleko znajduje się ziemski pojazd, 
prócz tego, że nie był dalej niż o jedną trzecią roku świetlnego. Równie dobrze mógł czaić się 
zaledwie kilkaset mil od nich, chociaż było to mało prawdopodobne. Mieli urządzenia 
radarowe do wykrywania obiektów w przestrzeni kosmicznej na bliskich odległościach. - 
Zredukowaliśmy naszą prędkość do dziesięciu dni świetlnych na minutę - informował głos. - 
Ponieważ podążamy kursem, wskazanym przez ziemski statek i nie zgubiliśmy przeciwnika, 
możemy przyjąć, że poruszamy się z tą samą prędkością. - To stwierdzenie było również 
niedokładne. Można zbliżyć się, lecz nigdy zrównać z prędkością statku pędzącego szybciej 
od światła. Błąd wyjdzie na jaw natychmiast po rozdzieleniu się pól górnego rezonansu obu 
statków. Właśnie gdy mu to przyszło na myśl, światełko na ekranie zamrugało i znikło. 
Maltby czekał, lecz obraz się już nie pojawił, tylko spiker zakomunikował niewesoło:
- Proszę się nie niepokoić. Zapewniono mnie, że to tylko chwilowa utrata kontaktu.
Minęła godzina, a nic się nie zmieniło. Od dawna już Maltby co najwyżej 
sporadycznie zerkał na ekran. Myślał o tym, co admirał Dreehan powiedział o wielkości 
Gwiezdnego Roju". Zdał sobie sprawę, że dowódca uczciwie przedstawił stan rzeczy. 
Należało się liczyć z wieloma groźnymi ewentualnościami, ale wydawało się niemożliwe, aby 
jakikolwiek statek był tak ogromny, jak to dała do zrozumienia pierwszy kapitan Laurr. A 
więc bluffowała. Częściowym przynajmniej dowodem będzie liczba wystrzelonych przez 
nich bomb.
Przez sześć kolejnych dni Atmion" wchodziła w pole górnego rezonansu 
Gwiezdnego Roju". Za każdym razem podtrzymywano kontakt tak długo, jak tylko się dało, 
po czym, upewniwszy się co do kursu nieprzyjacielskiego statku, badano okoliczne planety. 
Zaledwie raz napotkali ślady zniszczenia. I to bomba musiała być źle wymierzona, ponieważ 
uderzyła w zewnętrzną planetę, zwykle wystygłą i zbyt oddaloną od swego słońca, by można 
mówić o jakimkolwiek życiu. Teraz nie była zimna. Ujrzeli kipiące piekło nuklearnej energii, 
wypalającej skalną skorupę i wżerającej się do samego metalicznego jądra. Płonęło tam 
miniaturowe słońce. Widok nie przeraził nikogo na pokładzie Atmion". 
Prawdopodobieństwo, że jedna bomba na sto trafi w zamieszkałą planetę, było matematycznie 
tak bliskie zera, że cyfra po przecinku nie miała najmniejszego znaczenie. Właśnie szóstego 
dnia ożył ekran w kabinie Maltby'ego i pojawiła się w nim twarz admirała Dreehana.
- Kapitanie Maltby, proszę się u mnie zameldować.
- Rozkaz, sir. - Maltby nie zwlekał ani chwili.
Pełniący służbę adiutant skinął głową i przepuścił go do kabiny Dreehana. Maltby 
zastał dowódcę siedzącego przy biurku, pochylonego nad, jak mu się wydało, jakimś 
radiogramem. Starszy mężczyzna odłożył dokument tekstem do dołu i wskazał Maltby'-emu 
fotel naprzeciwko biurka.
- Kapitanie, jaka jest wasza pozycja wśród Mieszańców? - A więc wreszcie dotarli do 
sedna sprawy. Maltby nie czuł lęku. Wpatrywał się w oficera przybrawszy wyraz 
zakłopotania. Widział przed sobą Delianina w sile wieku, zgrabnego i urodziwego, jak 
przystało tej rasie.
- Sam dokładnie nie wiem, jak mnie traktują - powiedział Maltby. - Myślę, że trochę 
jak zdrajcę. Ilekroć zwracają się do mnie, o czym zawsze melduję przełożonym, nakłaniam 
ich do polityki pojednania i integracji. - Dreehan jakby rozważał jego słowa.
- A co sami Mieszańcy sądzą o tej sprawie? - zapytał.
- Nie jestem pewny. Moje kontakty są zbyt luźne.
- Pomimo to ma pan jakieś ogólne pojęcie?
- O ile wiem - odparł Maltby - mniejszość uważa, że Ziemia znajdzie Pięćdziesiąt 
Słońc prędzej czy później, więc, argumentują, należy wykorzystać nadarzającą się 
sposobność. Większość ma dosyć życia w podziemiu i zdecydowanie głosuje za 
współdziałaniem z Pięćdziesięcioma Słońcami.
- Jaka większość?
- Ponad cztery do jednego - Maltby skłamał bez mrugnięcia okiem. Za to Dreehan 
wyraźnie był w rozterce.
- Czy może się zdarzyć, że mniejszość podejmie jednostronną akcję?
- Chcieliby, lecz nie mogą. Tak mnie zapewniono - szybko powiedział Maltby.
- Dlaczego nie mogą?
- Nie ma wśród nich meteorologów z prawdziwego zdarzenia. - To również było 
kłamstwem. Problem wykraczał poza sprawę czyichkolwiek umiejętności. Polegało to na tym, 
że Hunston dążył do zdobycia władzy w legalny sposób. Dopóki wierzy, że mu się uda, 
dopóty nie ujmie jej siłą w swoje ręce. Tak donieśli Maltby'emu jego informatorzy. Na tej 
informacji oparł teraz całą swoją misterną pajęczynę kłamstwa i prawdy.
Dreehan zastanawiał się nad tym, co usłyszał. Po pewnym czasie odezwał się:	'
- Ostatnie ultimatum zaniepokoiło rządy Pięćdziesięciu Słońc tym, że, jak słyszałeś, 
stwarza tak idealną okazję dla Mieszańców. Mogą za jednym zamachem zdobyć wszystko, o 
co toczyli wojnę w poprzednim pokoleniu. Wystarczy tylko nas zdradzić. - Na to Maltby nie 
miał nic do powiedzenia, oprócz innej wersji swego poprzedniego kłamstwa.
- Uważam, że wynik głosowania dostatecznie określa nastroje wśród Mieszańców.
W ciszy, która zapadła, Maltby głowił się, o co naprawdę chodzi w tej rozmowie. Z 
pewnością nie zamierzali opierać swych nadziei na słowie kapitana Maltby'ego. Dreehan 
odchrząknął.
- Kapitanie, wiele słyszałem o tak zwanym podwójnym umyśle Mieszańców, ale nikt 
nie potrafił mi powiedzieć, na czym to polega. Czy może mi pan wyjaśnić?
- Rzecz właściwie nie ma znaczenia - Maltby ze spokojem wypowiedział swoje trzecie 
kłamstwo. - Myślę, że ta obawa zrodzona w okresie wojny, wiąże się z zaciekłością 
końcowych walk. Wie pan, jak wygląda normalny mózg: niezliczone komórki, każda z 
osobna połączona z sąsiednimi. Na tym szczeblu mózg Mieszańca niczym nie różni się od 
waszego. Schodząc szczebel niżej, znajdujemy w każdej komórce Mieszańca całe szeregi 
dużych, podwójnych molekuł. Wasze nie są złączone w pary; jego tak,
- Ale co to daje?
- Deliańską odporność na złamanie woli i niedeliańskie możliwości pracy twórczej.
- To wszystko?
- To wszystko, co wiem na ten temat, sir - skłamał Maltby.	
- A co z tą paraliżującą hipnozą, jakiej zdolność mają rzekomo posiadać? Nie ma 
żadnego wyraźnego przekazu, jak działa.
- Przypuszczam - odparł Maltby - że używali. hipnotyzujących   aparatów,   lecz   to   
zupełnie   inna sprawa. Nieznane często budzi lęk.
Wyglądało na to, że Dreehan podjął decyzją. Wręczył radiogram Maltby'emu.
- To do ciebie - powiedział. - Jeśli to szyfr, nie daliśmy rady go złamać - dodał ze 
szczerością.
Zgadzało się, był to szyfr. Maltby rozpoznał na pierwszy rzut oka. Więc o to chodziło 
admirałowi Dreehanowi. Wiadomość brzmiała: Do kapitana Petera Maltby'ego, okręt 
wojenny ťAtmionŤ. Rada Mieszańców dziękuje za pośrednictwo w negocjacjach z rządami 
Pięćdziesięciu Słońc. Porozumienie będzie w pełni dotrzymane. Mieszańcy pragną otrzymać 
zaproponowane przywileje". Podpisu nie było. A więc nadajniki podprzestrzenne Atmion" 
wysłały podpisaną jego imienną prośbę. Musiał 'oczywiście udawać, że się tego nie domyśla, 
dopóki nie postanowi, co robić dalej.
- Widzę, że brak podpisu. Czyżby opuszczono go celowo? - powiedział, jakby 
rzeczywiście go to zastanowiło.
Admirał Dreehan sprawiał wrażenie rozczarowanego.
- Twój domysł jest równie dobry jak mój.
Na chwilę Maltby'emu zrobiło się żal oficera. Żaden Delianin czy Niedelianin 
przenigdy nie zdoła złamać kodu tej depeszy. Odczytanie szyfru uzależnione było od 
posiadania dwóch umysłów nawykłych do współdziałania. Szkolenie było czymś tak 
podstawowym w edukacji Mieszańców, że Maltby je przeszedł, zanim pojmano go 
dwadzieścia lat temu. Istotę wiadomości stanowiło ostrzeżenie, że mniejszościowe 
ugrupowanie Mieszańców ogłosiło zamiar nawiązania kontaktu z Gwiezdnym Rojeni" i od 
tygodnia prowadzi kampanię w celu zyskania poparcia dla swego planu. Ich stronnictwo 
zapowiedziało, że na zdradzie skorzystają tylko ci, którzy pójdą z nimi.
Musiałby się tam zjawić osobiście. Jak? Jego źrenice rozszerzyły się z lekka, gdy 
uświadomił sobie, że ma tylko jeden dostępny środek transportu: statek. Nagle zrozumiał, że 
musi to zrobić. Napiął mięśnie sposobem Delian. Wyraźnie przeszył go podniecający 
elektryczny szok. W jednej chwili jego umysły stały się wystarczająco silne. Wyczuły 
bliskość obcej woli. Odczekał, aż uczucie to stało się częścią jego istoty, i wtedy pomyślał: 
pustka! Przez moment nie dopuszczał do swoich umysłów myśli. Wreszcie podniósł się. 
Admirał Dreehan wstał również, dokładnie w ten sam, sposób, tymi samymi ruchami, jak 
gdyby mózg Maltby'ego ożywiał jego mięśnie. Bo i rzeczywiście tak było. Admirał podszedł 
do pulpitu sterowniczego. Dotknął przełącznika.
- Z maszynownią - powiedział. Podczas gdy mózg Maltby'ego kierował jego głosem i 
działaniem, wydawał rozkazy wprowadzające Atmion" na kurs, który w krótkim czasie miał 
ją doprowadzić do ukrytej stolicy Mieszańców.


IV

Pierwszy kapitan Laurr przeczytała wniosek o zdjęcie ze stanowiska". Ogarnęła ją 
wściekłość. Przez długie minuty siedziała z zaciśniętymi .pięściami. Wreszcie połączyła się z 
kapitanem Waylessem, już opanowana. Twarz oficera skamieniała na jej widok.
- Kapitanie - powiedziała z nutą pretensji - właśnie przeczytałam ten wasz dokument z 
dwudziestoma czterema podpisami.
- Chyba jest zgodny z regulaminem - odparł formalnym tonem.
- Och całkowicie, nie mam co do tego żadnych wątpliwości - tylko na chwilę straciła 
spokój. - Kapitanie, skąd ta rozpaczliwa determinacja, aby natychmiast wracać do domu? 
Życie to chyba coś więcej niż przepisy. Bierzemy udział w wielkiej przygodzie. Czyście 
przestali to w ten sposób odczuwać?
- Czcigodna lady - brzmiała chłodna odpowiedź - żywią dla pani zarówno podziw, jak 
i przywiązanie. Posiada pani ogromne zdolności kierownicze, ale przy tym i skłonność do 
narzucania swego własnego zdania. Jest pani zdumiona i urażona, gdy inni myślą inaczej. Ma 
pani rację tak często, że nie wierzy pani w ogóle w możliwość popełnienia pomyłki. Właśnie 
dlatego tak wielki statek jak nasz ma trzydziestu kapitanów i służą oni pani radą, a w nagłym 
przypadku, zresztą praktycznie w każdej chwili, mogą oni, zgodnie z przepisami, pozbawić 
panią stanowiska. Proszę mi wierzyć, wszyscy panią kochamy, ale znamy swoje obowiązki 
wobec załogi.
- Ależ nie macie racji. Możemy zmusić tę cywilizację do ujawnienia się. - Zawiesiła 
głos. - Kapitanie - odezwała się po chwili - czy nie mógłby pan ten jeden jedyny raz stanąć po 
mojej stronie? Zwróciła się do niego z osobistą prośbą i prawie natychmiast tego pożałowała. 
Jej błaganie jakby rozładowało jego napięcie, zaczął się śmiać, spróbował się opanować, ale 
bez powodzenia, i wreszcie roześmiał się na całe gardło.
- Proszę mi wybaczyć - wykrztusił. - Bardzo panią przepraszam. - Widział, jak 
zesztywniała.
- Co w tym wesołego?
Był już zupełnie poważny.
- Zwrot ten jeden, jedyny raz". Lady Laurr, czyżby pani nie pamiętała żadnej ze 
swych poprzednich próśb?
- Możliwe, że zdarzyło mi się parę razy... - Powiedziała to ostrożnie, przypominając 
sobie.
- Nie .liczyłem - rzekł kapitan Wayless - ale niewiele się pomylę, gdy powiem, że 
podczas tej wyprawy zwracała się pani do nas prywatnie, bądź jako pierwszy kapitan, nie 
mniej niż sto razy, z grubsza biorąc, i zawsze w celu przeforsowania lub podbudowania 
jakiegoś własnego pomysłu. Teraz, ten jeden jedyny raz, prawo zostanie użyte przeciwko 
pani. A pani czuje się dotknięta tym do żywego.
- Nie jestem dotknięta, jestem... - urwała. - Och, widzę, że szkoda czasu na tę 
rozmowę. Z tej czy innej przyczyny uznał pan, że sześć miesięcy to wieczność.
- Tu nie chodzi o czas. Chodzi o cel. Pani ślepo uwierzyła, że można znaleźć 
Pięćdziesiąt Słońc rozrzuconych wśród stu milionów innych. Wielki statek najzwyczajniej nie 
podejmie ryzyka jeden do dwóch milionów. Skoro pani tego nie dostrzega, jesteśmy zmuszeni 
tym razem zdjąć panią ze stanowiska, nie bacząc na nasze osobiste uczucia dla pani.
Pierwszy kapitan czuła, że traci grunt pod nogami. Spór przybierał niekorzystny dla 
niej obrót. Zdała sobie sprawę z konieczności staranniejszego przedstawienia swoich 
argumentów.
- Kapitanie, to nie jest problem matematyczny - powiedziała z wolna. - Gdybyśmy 
mieli pokładać nadzieje tylko w szansie, wasze stanowisko byłoby bez zarzutu. Nasza 
nadzieja leży w psychologii.
- Ci z nas, którzy podpisali wniosek, nie zrobili tego z lekkim sercem. Rozważyliśmy 
zresztą i psychologiczny aspekt sprawy - odparł niewzruszenie kapitan Wayless.
- I na jakiej podstawie go zlekceważyliście? Z ignorancji? Uwaga była ostra i kapitan 
Laurr dostrzegła, że zirytowała rozmówcę. Głos kapitana Waylessa zabrzmiał oficjalnie.
- Z zaniepokojeniem obserwowaliśmy pani skłonność do polegania wyłącznie na 
opinii porucznik Neslor. Wasze narady są zawsze tajne. My nigdy nie wiemy, o czym się na 
nich mówi, po czym dokonuje pani znienacka różnych posunięć według jej zaleceń. - Była 
zaskoczona. - Wyznaję, że nie myślałam o tym w ten sposób. Zwracałam się po prostu do 
głównego psychologa statku, zgodnie z regulaminem zresztą - próbowała się bronić. Kapitan 
Wayless zlekceważył te próby.
- Jeżeli zdanie porucznik Neslor jest tak cenne, powinna awansować na kapitana i 
mieć możność przedstawienia nam swoich poglądów. - Wzruszył ramionami; czytał niemal w 
jej myślach, bo zanim zdążyła otworzyć usta, dodał: - I proszę nie mówić, że pani to zrobi 
natychmiast. Nawet jeśli nikt się nie sprzeciwi, potrzeba miesiąca na taka promocję, po czym 
nowy kapitan uczy się procedury na zebraniach rady przez następne dwa miesiące nie 
zabierając głosu.
- Nie zgodzicie się na te trzy miesiące zwłoki? - spytała ponuro lady Laurr.
- Nie.
- Nie rozpatrzylibyście tego awansu z pominięciem regulaminowej procedury?
- W nagłej potrzebie, tak. Ale nie dla pani kaprysu, bo to jest po prostu kaprys, 
szukanie zagubionej cywilizacji, której będzie poszukiwać, i z czasem odnajdzie, specjalnie 
wysłana w tym celu ekspedycja.
- Więc obstajecie przy moim ustąpieniu?
- Tak.
- W porządku. Głosowanie nastąpi od dziś za dwa tygodnie. Jeśli przegrani i jeśli nic 
się nie wydarzy, wracamy do domu. - Ruchem ręki dała znak, że zakończyła rozmowę.
W pełni świadomie ustawiała swoje zmagania na dwóch płaszczyznach. Na jednej 
walka z kapitanem Waylessem i większością czterech piątych, która umożliwiła mu 
wymuszenie głosowania. Na drugiej wojna o zmuszenie mieszkańców Pięćdziesięciu Słońc 
do wyjścia z ukrycia. Obie dopiero się zaczęły. Wezwała Łączność. Zgłosił się kapitan 
Gorson.
- Czy nadal utrzymujemy kontakt ze śledzącym nas statkiem Pięćdziesięciu Słońc? - 
zapytała.
- Nie. Meldowałem pani o zgubieniu ich statku z pola obserwacji. Do tej pory nie 
udało nam się go dostrzec. Pewnie oni nas odnajdą jutro, gdy podamy naszą aktualną pozycję 
- z własnej woli pośpieszył z informacją.
- Proszę mnie o tym zawiadomić.
- Oczywiście.
Potem połączyła się ze Zbrojownią. Zgłosił się natychmiast dyżurny, lecz ona 
cierpliwie czekała, aż wezwano kapitana sekcji bojowych.
- Ile bomb wystrzelono? - zapytała.
- Ogółem siedem.
- Wszystkie na ślepo?
- To najprostszy sposób. Prawdopodobieństwo chroni nas przed trafieniem planety, na 
której może istnieć życie.
Przytaknęła, lecz pozostała zachmurzona, pełna napięcia. Wreszcie odezwała się, 
czując potrzebę ponownego naświetlenia sytuacji.
- Rozum mój się z tym zgadza. Serce... - zamilkła. - Wystarczyłaby jedna pomyłka, 
kapitanie, byśmy stanęli przed sądem wojennym.
Był zatroskany.
- Wiem o tym doskonale, ekscelencjo. To ryzyko jest związane z moim stanowiskiem. 
- Chwilą jakby walczył ze sobą. - W moim odczuciu uciekliśmy się do bardzo niebezpiecznej 
groźby, to znaczy niebezpiecznej dla nas. Ludzi nie powinno się poddawać takim presjom.
- Za to ja ponoszę odpowiedzialność - ucięła krótko.
Po skończonej rozmowie zaczęła przemierzać pokój tam i z powrotem. Dwa tygodnie! 
Wydawało się niemożliwe, aby coś się stało w tym czasie. Za dwa tygodnie, zgodnie z jej 
planami, zaledwie rozpocznie się psychologiczny nacisk na Delian i Niedelian. Na myśl o 
nich coś jej się przypomniało. Szybko znalazła się przed transmiterem materii, nastawiła go 
odpowiednio i za chwilę znalazła się w głównej bibliotece, trochę ponad trzecią część mili od 
swych apartamentów, w prywatnym gabinecie kierowniczki, która siedziała za biurkiem 
pochłonięta pisaniem.
- Jane, czy macie materiały dotyczące zamieszek deliańskich w... - zaczęła bez 
wstępów.
Bibliotekarka wzdrygnęła się, na wpół uniosła z krzesła i klapnęła na nie z powrotem. 
Westchnęła.
- Gloria,  będziesz miała mnie  na  sumieniu. Nie możesz powiedzieć chociaż cześć"? 
Poczuła skruchę.
- Przepraszam. Byłam pochłonięta jedną myślą. Ale czy masz...
- Tak, mam. Jeśli zaczekasz choć dziesięć minut, dostaniesz wszystko jak należy. Czy 
jadłaś już kolację?
- Kolację! Nie. Oczywiście, że nie.
- Kochani sposób, w jaki to mówisz. A znając ciebie, dokładnie wiem, co to znaczy. 
Cóż, idziesz ze mną, rozumiem, na obiad. I nie będzie rozmowy o żadnych Delianach czy 
Niedelianach, dopóki nie skończymy jeść.
- To niemożliwe, Jane. Ja po prostu nie mam chwili czasu do stracenia...
Starsza wiekiem kobieta wstała zza biurka. Obeszła je i mocno ujęła lady Laurr za 
ramię.
- Ach, nie masz chwili czasu... Więc zapamiętaj sobie: nie dostaniesz ode mnie żadnej 
informacji, dopóki nie zjesz kolacji. I proszą bardzo, powołuj się na swoje prawo i 
regulaminy, to zobaczysz, co mnie one obchodzą. Teraz jazda.
Kapitan Laurr opierała się jeszcze trochę. Ale szybko pomyślała, już z rezygnacją: tan 
przeklęty czynnik ludzki. Otworzenie ludziom oczu przekracza moje siły! Również i to 
napięcie minęło i nagle zobaczyła siebie, spiętą i pochmurną, jakby losy całego świata 
spoczywały na jej barkach. Powoli odprężyła się.
- Dziękuję ci, Jane. Marzę o szklance wina i o czymś do zjedzenia - powiedziała ze 
znużeniem. Lecz nie pozbyła się przekonania, że chociaż ona może odprężyć się na godzinę, 
rzeczywistość pozostanie. Musi odnaleźć Pięćdziesiąt Słońc, teraz już z powodu, który 
dopiero stopniowo dojrzewał w jej umyśle, ze wszystkimi niebezpiecznymi konsekwencjami.
Po kolacji, przy cichej muzyce, rozmawiały o cywilizacji Pięćdziesięciu Słońc. Rys 
historyczny, przedstawiony przez bibliotekarkę, był nadzwyczaj prosty i klarowny. Jakieś 
piętnaście tysięcy lat temu Joseph M. Dell wynalazł wczesną odmianę transmitera materii. 
Urządzenie wymagało mechanicznej syntezy pewnych rodzajów tkanki, szczególnie 
gruczołów wydzielania wewnętrznego, trudnych do zbadania. Ponieważ istota ludzka mogła 
wejść z jednej strony i za ułamek sekundy wyłonić się tysiąc, lub więcej, czy też mniej mil 
dalej, nie od razu zauważono wyjątkowo subtelne zmiany zachodzące w osobnikach 
korzystających z metody teleportacji. Nie żeby coś tracili, chociaż późniejsi Delianie zawsze 
posiadali mniejsze zdolności twórcze. Ale pod pewnymi względami wyglądało na to, jakby 
czegoś im przybyło. Delianin był odporniejszy na nerwowe stresy. Jego siła fizyczna daleko 
przekraczała najfantastyczniejsze sny człowiecze. Potrafił wzmóc ją do nadludzkich 
rozmiarów poprzez dziwny proces zwiększania wewnętrznego napięcia mięśni. Rzecz jasna, 
że co lękliwsze - w tym miejscu słychać było ironię - istoty ludzkie, nazwały ich robotami. 
Nazwą tą Delianie się nie przejmowali, ale wzmogła ona nienawiść ludzi w stopniu, jakiego 
zrazu władze nie podejrzewały. Był okres, gdy tłum szalał na ulicach mordując Delian. Ich 
ludzcy przyjaciele przekonali rząd, aby pozwolił Delianom emigrować. Do chwili obecnej 
nikt nie wiedział, dokąd uciekli.
Wielce Czcigodna Gloria Cecylia siedziała zatopiona w myślach po wysłuchaniu do 
końca tej relacji.
- Niewiele mi pomogłaś - odezwała się jak gdyby z oddali. Wiedziała o tym 
wszystkim, poza paroma drobnymi szczegółami. Jednocześnie była świadoma bacznego 
spojrzenia przebiegłych oczu starszej kobiety.
- Gloria, ty coś knujesz. Zwykle tak wyglądasz, gdy coś ci chodzi po głowie. - Trafiła 
w dziesiątkę. Pierwszy kapitan zdała sobie sprawę, że niebezpiecznie byłoby jej przyznać się 
do czegoś takiego. Ci, którzy próbowali dopasować fakty do własnej teorii, nie zasługiwali na 
miano uczonych. Sama często bywała bardzo nieprzyjemna dla oficerów, którzy wygłaszali 
ogólnikowe opinie.
- Po prostu zbieram wszystkie dostępne nam informacje. Gdy gdzieś poza światem 
przez sto pięćdziesiąt stuleci istnieje jakaś mutacja, trzeba brać pod uwagą wszelkie 
możliwości. Nie stać nas na przegapienie niczego. Bibliotekarka skinęła głową. Obserwując 
ją lady Laurr nabrała pewności, że wyjaśnienie okazało się zadowalające, a chwilowy 
przebłysk intuicji już się skończył. Podniosła się. Nie mogła ryzykować dalszych 
niedyskrecji. Następnym razem mogłaby się nie wywinąć tak gładko. Wypowiedziała 
zdawkowe pożegnanie i wróciła do siebie. Po krótkim namyśle odważyła się na rozmowę z 
Ośrodkiem Biologii.
- Doktorze - zaczęła - uprzednio przekazałam panu informacje na temat Delian i 
Niedelian z Pięćdziesięciu Słońc. Czy pana zdaniem mieszane małżeństwo może mieć dzieci?
Biolog był flegmatycznym człowiekiem, wymawiał każde słowo powoli, z 
namaszczeniem.
- Historia mówi, że nie.
- A co pan powie?
- Dałoby się zrobić.
- To właśnie chciałam usłyszeć - powiedziała triumfująco pierwszy kapitan.
Podniecenie uzyskaną odpowiedzią ustąpiło dopiero, gdy kładła się do łóżka wiele 
godzin później. Leżąc przy zgaszonym świetle wpatrywała się w przestrzeń. Wielka noc była 
nieco inna. Świecące punkty układały się inaczej, lecz bez powiększenia nie była w stanie 
naocznie stwierdzić, czy rzeczywiście znajduje się w Wielkim Obłoku Magellana. Nie więcej 
niż setka gwiazd świeciła osobno. W paru miejscach zamglona jasność wskazywała obecność 
setek tysięcy gwiazd, może milionów. Odruchowo sięgnęła do regulatora obrazu i przekręciła 
powiększenie do końca. Przepych. Spoglądało na nią miliard gwiazd. Widziała bliską 
światłość nieprzeliczonych gwiazd Obłoku i bezmiar spiralnego kręgu głównej galaktyki, 
usłanej teraz światełkami, których nie sposób było ogarnąć. A wszystko, co mogła objąć 
wzrokiem, stanowiło zaledwie punkcik w kosmicznym porządku rzeczy. Skąd to się wzięło? 
Dziesiątki tysięcy pokoleń istot ludzkich żyło i umierało, a nadał nie było widać, nawet w 
perspektywie, zadowalającej odpowiedzi. Przerzucając powiększenie na zero, sprowadziła 
wszechświat z powrotem do poziomu swych własnych zmysłów. Z szeroko otwartymi oczami 
pomyślała: Przypuśćmy, że powstał Mieszaniec Delianina z Niedelianinem. Jakie to może 
mieć dla mnie skutki w czasie dwóch tygodni? Nie umiała sobie wyobrazić. Spała 
niespokojnie.
Ranek...
Podczas skromnego śniadania uprzytomniła sobie, że pozostało zaledwie trzynaście 
dni. To odkrycie stanowiło dla niej wstrząs. Wstała od stołu uświadamiając sobie z 
przygnębieniem, że żyje w świecie marzeń. Jeżeli nie podejmie zdecydowanej akcji, całe 
przedsięwzięcie, w które wciągnęła swój wielki statek, upadnie w krótkim czasie. Z 
determinacją skierowała się na pomost dowodzenia i wezwała Łączność.
- Kapitanie - powiedziała do oficera, który odebrał wezwanie - czy statek 
Pięćdziesięciu Słońc znajduje się w zasięgu pola górnego rezonansu naszego statku?
- Nie, proszę pani.
To był bolesny zawód. Teraz kiedy podjęła decyzję, irytowała ją najmniejsza zwłoka. 
Zawahała się, w końcu z westchnieniem pogodziła się z losem.
- Gdy tylko go zauważycie, zameldujcie o tym dowództwu sekcji bojowych.
- Rozkaz.
Teraz przyszła kolej na Zbrojownię. Oficer, mężczyzna o dumnej twarzy, przełknął 
ślinę, gdy wyłożyła swoje zamiary.
- Ale to ujawni naszą najpotężniejszą broń - zaprotestował. - Załóżmy...
- Niczego nie będziemy zakładać! - zareagowała z wściekłością. - W tej sytuacji nie 
mamy nic do stracenia. Nie udało nam się zwabić floty Pięćdziesięciu Słońc. Rozkazuję wam 
pochwycić ten jeden statek. Wszyscy jego nawigatorzy otrzymają prawdopodobnie rozkaz 
pozbawienia się życia, ale damy sobie z tym radę.
Oficer zmarszczył czoło rozważając jej słowa, wreszcie kiwnął głową.
- Niebezpieczeństwo polega na tym, że ktoś spoza zasięgu pola wykryje je i podda 
analizie. Ale skoro uważa pani, że powinniśmy podjąć to ryzyko...
Wielce czcigodna Gloria zajęła się niebawem innymi sprawami, lecz część jej umysłu 
ani przez chwilę nie zapominała o wydanym rozkazie. Nie mogąc już dłużej opanować 
zdenerwowania z powodu braku jakiejkolwiek wiadomości, ponownie skontaktowała się z 
Łącznością. Ale nic się nie działo. Statek Pięćdziesięciu Słońc nie pojawił się. Minął dzień, 
potem drugi. Nadal ani śladu upragnionego statku. Czwartego dnia z pierwszym kapitanem 
Gwiezdnego Roju" trudno było wytrzymać. A i ten dzień nie przyniósł zmian.
- Planeta pod nami! - powiedział admirał Dreehan.
Maltby obudził się z drzemki i w mgnieniu oka z kocią czujnością zerwał się na nogi. 
Stanął przy pulpicie sterowniczym. Pod jego kierownictwem statek zniżył się gwałtownie z 
wysokości dziesięciu tysięcy mil do tysiąca, a następnie poniżej stu od powierzchni. Zbadał 
powiększenie terenu na ekranie i wkrótce, chociaż nie widział go nigdy na oczy, jego pamięć 
przywołała fotograficzne mapy pokazane mu dawno temu. Atmion" nurkowała teraz ku 
wylotowi największego z tuneli prowadzących do ukrytej stolicy Mieszańców,
Dla pewności, już po raz któryś z kolei, tym razem ostatni, sprawdził, czy młodsi 
oficerowie nie widzą na ekranach, co się dzieje - w mocy jego hipnozy znajdowało się 
czternastu najwyższych stopniem i stanowiskiem - po Czym śmiało skierował statek w otwór. 
Stał z szeroko otwartymi oczyma. Przywódców popierającego go stronnictwa powiadomił o 
swym przybyciu drogą radiową. Odpowiedzieli, że wszystko będzie gotowe. Lecz zawsze 
istniała możliwość niepowodzenia. Tu, u wejścia, statek był na łasce obrony naziemnej.
Zamknęła się wokół nich ciemność jaskini. Przysiadł z palcami na wyłączniku 
reflektorów, ze spojrzeniem zagłębionym w noc przed statkiem. Gdzieś w dole, w oddali, 
nagle zabłysło światło. Maltby czekał, a gdy upewnił się, że nie gaśnie, przycisnął wyłącznik. 
Natychmiast rozjarzyły się reflektory oświetlając jaskinię od sklepienia do podłogi daleko 
przed nimi. Statek sunął do przodu, coraz niżej, w głąb. Minęła godzina, a nadal nic nie 
zapowiadało kresu drogi. Tunel wił się i zawracał, załamywał w dół, na boki i w górę. 
Kilkakrotnie odniósł wrażenie, że wracają drogą, którą przybyli. Mógł utrzymywać kurs na 
automatycznym wykresie, lecz poproszono go, jeszcze zanim Atmion" zbliżyła się do 
planety, aby tego nie robił. Powiedziano mu, że nikt pośród żywych nie wie dokładnie, gdzie 
pod skorupą planety znajduje się stolica. Inne miasta Mieszańców były ukryte tak samo.
Minęło dwanaście godzin. Dwukrotnie Maltby przekazywał sterowanie statkiem 
admirałowi, by móc się przespać. Teraz on prowadził Atmion", podczas gdy oficer spokojnie 
drzemał w kącie na koi. Trzydzieści godzin! Wyczerpany wysiłkiem i zdumiony obudził 
Dreehana i legł na posłaniu. Zaledwie zdążył przymknąć oczy, gdy oficer ogłosił:
- Budynki przed nami, kapitanie. Światła. - Maltby skoczył do przyrządów i parę 
minut później około osiemdziesięciotysięczne miasto leżało pod statkiem. Uprzedzono go, ze 
nigdy statek tej wielkości nie przekroczył labiryntu, dlatego będzie przedmiotem 
zainteresowania wszystkich stronnictw i mieszkańców. Włączył zwykłe radio i przejechał 
skalę, aż usłyszał: ...więc Peter Maltby, nasz dziedziczny przywódca, czasowo zawładnął 
okrętem wojennym ŤAtmionť, aby osobiście przekonać tych, którzy..." Maltby wyłączył 
odbiornik. Ludzie dowiadywali się o jego obecności. Przepatrywał miasto poniżej w 
poszukiwaniu kwatery Hunstona. Rozpoznał budynek z otrzymanego przez radio opisu i 
zatrzymał Atmion" dokładnie nad nim. Skoncentrował ścianę energii na najbliższej 
przecznicy. Następnie błyskawicznie ustawił dalsze bariery, dopóki nie odciął zupełnie całego 
rejonu. Ludzie mogli wejść na tak wydzielony teren nie zdając sobie sprawy z pułapki, lecz 
wyjścia już nie było. Niewidoczna z zewnątrz ściana, oglądana od środka połyskiwała 
krwawą poświatą. Jej dotknięcie groziło potężnym elektrycznym wstrząsem. Ponieważ 
Hunston mieszkał w swojej kwaterze, prawdopodobnie nie mógł już umknąć.
Maltby nie żywił złudzeń, że ta akcja rozstrzygnie sprawę. Walka toczyła się o 
polityczną władzę. Użycie siły mogło wpłynąć na jej przebieg, lecz nie dałoby się jej 
rozstrzygnąć tylko na tej płaszczyźnie. W tej próbie sił sam sposób jego przybycia dawał 
przeciwnikom potężny argument. Spójrzcie - powiedzą z pewnością - oto jeden Mieszaniec 
potrafił opanować okręt wojenny. Czyż to nie dowód naszej wyższości?
Tym, których ambicje pozostawały nie zaspokojone przez ćwierć wieku, takie rzeczy 
uderzały do głowy. Na ekranie pojawiły się niewielkie pojazdy. Nawiązał z nimi kontakt 
radiowy. To przybywali przywódcy jego stronnictwa. Wkrótce mógł obserwować, jak uległy 
jego woli oficer osobiście eskortuje ich do śluzy powietrznej. Po upływie kilku minut ściskał 
dłonie ludziom, których po raz pierwszy widział na oczy. Prawie natychmiast rozgorzała 
dyskusja na temat strategii i taktyki. Kilku nowo przybyłych uważało, że Hunstona należy 
zgładzić. Większość była za jego 'uwięzieniem. Maltby z zakłopotaniem wysłuchiwał 
każdego, ze świadomością, że stoi przed najlepszymi, w pewnym sensie, sędziami. Z drugiej 
strony, bardzo bliski kontakt z niebezpieczeństwem wprawił ich w stan zdenerwowania. 
Dopuszczał nawet myśl, że on, śledzący bieg wydarzeń z oddali, może zająć bardziej 
bezstronne, a więc trafniejsze stanowisko. Nie przywiązywał zbyt wielkiej wagi do tego 
przypuszczenia, jednakże zaczął zastanawiać się nad sobą w roli arbitra. Zapomniał o 
wszystkim, gdy ze strony obu grup posypały się pytania:
- Czy na pewno Pięćdziesiąt Słońc wytrwa w postanowieniu ukrycia się przed 
ziemskim statkiem?
- Czy zauważyłeś może jakieś oznaki załamania?
- Dlaczego zatajono przed ludźmi drugie ultimatum?
- Czy tylko jeden okręt wojenny Atmion" wyznaczono do śledzenia Gwiezdnego 
Roju"?
- Jaki cel kryje się za tym deptaniem wrogowi po piętach?
- W jakiej sytuacji się znajdziemy, gdy Pięćdziesiąt Słońc nagle nawiąże kontakt z 
tym statkiem?
Przyparty niespodziewanie do muru, potrzebował chwili czasu, aby się zorientować, 
że pytania tworzą logiczny ciąg i że kryje się za tym nieporozumienie. Podniósł raka.
- Panowie, wyraźnie nie daje wam spokoju pytanie, czy jeśli inni zmienią zamiary, 
będziemy mogli znienacka pojawić się na scenie i wykorzystać sytuacją. To w ogóle nie o to 
chodzi. Nasze stanowisko polega, na tym, że będziemy twardo stać przy Pięćdziesięciu 
Słońcach, bez wzglądu na ich decyzją. Działamy jako jednostka w grupie. Nie prowadzimy 
gry dla osiągnięcia korzyści większych niż te, które nam zaproponowano. Wiem, że jesteście 
między młotem a kowadłem - kończył nie tak już surowym, bardziej osobistym tonem. - 
Proszą mi wierzyć, wysoko sobie cenią wasze opinie, również prywatne. Ale musimy 
zachować jedność. Nie stać nas na wykorzystanie tej krytycznej sytuacji.
Mężczyźni spoglądali po sobie. Niektórzy, szczególnie młodsi, wyglądali na 
niezadowolonych, jakby połknęli gorzką pigułkę. Lecz w końcu wszyscy zgodzili się poprzeć 
,na razie plan Maltby'ego. Wreszcie padło kluczowe pytanie.
- Co z Hunstonem?
- Chcę z nim pogadać - odpowiedział lakonicznie Maltby.
Collings, najstarszy z najbliższych przyjaciół ojca Maltby'ego, studiował jego twarz 
przez kilka sekund, po czym wyszedł do kabiny radiowej. Był blady, gdy wrócił.
- Odmawia przybycia tutaj. Mówi, ze jeśli chcesz się z nim zobaczyć, możesz do 
niego zejść. Peter, to obraza.
- Powiedz mu - Maltby nawet nie mrugnął okiem - że zaraz u niego będę. - 
Uśmiechnął się do ich zatroskanych twarzy. - Panowie - odezwał się donośnym głosem - ten 
człowiek sani pcha nam się w ręce. Nadajcie przez radio, że schodzę na ziemię w imię 
przyjaźni i solidarności w obliczu zagrożenia. Niech z tonu waszego komunikatu przebija 
lekki niepokój o moje bezpieczeństwo, tylko nie przesadźcie. Oczywiście nic mi się nie stanie 
- kończył rzeczowo - dopóki ten statek panuje nad sytuacją. Jednakże gdybym nie wrócił za 
półtorej godziny, spróbujcie skontaktować się ze mną. A potem, krok po kroku, od 
ostrzeżenia rozpoczynając, zmierzajcie do punktu, w którym otworzycie ogień.
Wbrew wewnętrznemu przekonaniu ogarnęło go dziwne uczucie pustki i 
osamotnienia, gdy jego pojazd usiadł na dachu kwatery Hunstona. Hunston był wysokim 
mężczyzną po trzydziestce o ironicznym wyrazie twarzy. Na widok Maltby'ego wchodzącego 
do jego gabinetu wstał i uścisnął mu dłoń.
- Chciałem odciągnąć cię od naszych sejmikowiczów czepiających się twej nogawki - 
powiedział spokojnym, miłym tonem - obraza majestatu" nie była moim zamiarem. Chcę z 
tobą porozmawiać. Myślę, że zdołam cię przekonać.
Mówił cicho, kulturalnym, ale ożywionym głosem, przedstawiając jednak przestarzałe 
argumenty o zasadniczej wyższości Mieszańców. Mówił z głębokim przekonaniem i pod 
koniec Maltby nie mógł się oprzeć wrażeniu, że główną winą tego człowieka był brak 
zarówno ogólnych, jak i szczegółowych informacji o świecie zewnętrznym. Zbyt długo 
przebywał w zamkniętym kręgu ukrytych miast Mieszańców, zbyt wiele lat przeżył mówiąc i 
myśląc bez odniesienia do szerszej rzeczywistości. Pomimo swej błyskotliwości, Hunston 
miał prowincjonalny umysł. Przywódca rebeliantów kończył swój monolog:
- Czy wierzysz, że Pięćdziesiąt Słońc może pozostać w ukryciu przed cywilizacją 
Ziemi?
- Nie - odparł szczerze Maltby. - Wierzą, że z czasem nas odkryją.
- I  pomimo  to   popierasz   ich   próżny   wysiłek?
- Popieram jedność w tej sytuacji. Wierzą, że byłoby mądrze zachować ostrożność 
przed nawiązaniem kontaktów. Możliwe nawet, że moglibyśmy ustrzec się przed odkryciem 
przez sto lat, może jeszcze dłużej.
Hunston milczał. Jego piękna twarz nachmurzyła się.
- Widzą - powiedział - że różnimy się poglądami.
- Być może - rzekł Maltby z naciskiem, nie spuszczając z niego wzroku - nasze 
dalekosiężne zamiary są takie same. Być może jest to tylko odmienność metod w dążeniu do 
tego samego celu. - Twarz Hunstona pojaśniała.
- Ekscelencjo, gdybym mógł w to uwierzyć. - Zamilkł, oczy mu się nagle zwęziły. - 
Chciałbym usłyszeć wasze zdanie na temat przyszłej roli Mieszańców w cywilizacji.
- Jeżeli dana im będzie szansa, jeśli użyją legalnych sposobów - spokojnie odparł 
Maltby - bez wątpienia wysuną się na czołowe miejsce. Nie wykorzystując nieuczciwie 
swych możliwości umysłowego panowania nad innymi, zdominują najpierw Pięćdziesiąt 
Słońc, a następnie centralną galaktyką. Ale jeśli kiedykolwiek użyją siły na swej drodze do 
władzy nad wszechświatem, zostaną wybici do ostatniego mężczyzny, kobiety, dziecka. 
Hunston miał ogień w oczach.
- Jak długo, myślisz, trzeba na to czekać?
- To może się rozpocząć za twojego i mojego życia. Wymagać będzie przynajmniej 
tysiąca lat, w zależności od tego, jak szybko Delianie i istoty ludzkie będą się między sobą 
łączyć, jako że teraz, o czym wiesz, potomstwo jest zakazane w takich małżeństwach...
Hunston przytaknął, zasępiony.
- Zostałem błędnie poinformowany o twoim stanowisku. Jesteś jednym z nas.
- Nie! - stanowczo zaprzeczył Maltby. - Nie mieszaj strategii z krótkowzroczną 
taktyką. W tym przypadku jest to różnica między śmiercią a życiem. Nawet wzmianka, że 
spodziewamy się w końcu zdobyć dominację, przestraszy ludzi nastawionych <lo nas z 
przyjazną rezerwą dzięki obecnym staraniom ich rządów. Jeśli wykażemy naszą wspólnotę z 
nimi w tej chwili, możemy zrobić dobry początek. Jeżeli zajmiemy stanowisko 
oportunistyczne, wtedy ta nieliczna rasa superludzi, której obaj jesteśmy przedstawicielami, 
prędzej czy później zostanie zniszczona.
Hunston zerwał się na nogi.
- Ekscelencjo, zgadzam się. Pójdę z tobą. Zaczekamy jeszcze trochę.
Było to zaskakujące zwycięstwo dla Maltby'ego, który liczył się. z koniecznością 
użycia siły. Wierzył, że Hunston mówi prawdę, jednakże nie zamierzał poprzestać tylko na 
jego słownym zapewnieniu. Ten człowiek może zmienić zdanie, jak tylko zniknie groźba ze 
strony Atmion". Powiedział mu to otwarcie i zakończył:
- W tej sytuacji muszę poprosić cię o zgodę na sześć miesięcy aresztu, z dala od 
twoich zwolenników. Będzie to jedynie areszt domowy. Możesz zabrać żonę. Potraktujemy 
cię z wielkimi honorami i uwolnimy natychmiast, jeśli w tym czasie dojdzie do zbliżenia 
między Pięćdziesięcioma Słońcami a ziemskim statkiem. Będziesz raczej gościem niż 
więźniem. Daję ci dwadzieścia cztery godziny na przemyślenie tej sprawy.
Nie próbowano go zatrzymać w drodze do pojazdu, który miał go zabrać z powrotem 
na Atmion". Hunston oddał się w ich ręce pod koniec dwudziestoczterogodzinnego aresztu. 
Postawił tylko jeden warunek: szczegóły jego aresztu domowego muszą zostać ogłoszone 
przez radio. Tak oto Pięćdziesiąt Słońc mogło nie obawiać się natychmiastowego ujawnienia, 
nie ulegało bowiem wątpliwości, że jeden statek nie odnajdzie bez pomocy z zewnątrz nawet 
jednej planety tak doskonale ukrytej cywilizacji,
Maltby był o to spokojny. Pozostał problem nieuchronnego wykrycia, za parą lat, gdy 
z głównej galaktyki nadejdą inne statki. Nieoczekiwanie właśnie teraz, gdy najważniejsze 
niebezpieczeństwo minęło, zaczął się martwić o przyszłość. Prowadząc statek bojowy 
Pięćdziesięciu Słońc Atmion" z powrotem na pierwotny kurs, Maltby rozważał, co 
właściwie mógłby zrobić dla dalszego zapewnienia bezpieczeństwa ludom z Wielkiego 
Obłoku Magellana. Uważał, że ktoś powinien zbadać rozmiary tego niebezpieczeństwa. 
Zadrżał na samą myśl, jak należałoby się do tego zabrać, a jednak z każdą upływającą 
godziną czuł w sobie coraz większą determinację i przekonanie, że to on, ze swoją dobrą 
wolą, jest jedyną osobą, nadająca się do tego zadania. Ciągle jeszcze zastanawiał się, jak 
doprowadzić do pochwycenia własnego statku, gdy odezwały się sygnały alarmowe.
- Lady Laurr, mam ten statek w polu górnego rezonansu.
- Brać go!


VI

Maltby nie wiedział dokładnie, jak to się stało. W początkowych momentach akcji 
przeciwnika za bardzo chciał dać się złapać. Gdy wiązka promieni przyciągających uchwyciła 
Atmion", było już za późno na analizę, w jaki sposób statek najeźdźców wmanewrował się w 
pole tych promieni. Coś się działo z Maltbym, fizyczne doznanie wsysania przez wir, 
odczuwalne napięcie i rozprężanie ciała, jakby rozciągano podstawową materię, z której się 
składał. Cokolwiek to było, ustało nagle z chwilą, gdy promienie zahaczyły okręt wojenny 
Pięćdziesięciu Słońc i pociągnęły go ku odległej ciemności, w której tkwił drugi statek, nadal 
niewidoczny w przestrzeni.
Z bijącym sercem Maltby obserwował przyrządy pomiarowe, czy pomogą mu chociaż 
w przybliżeniu ocenić wielkość statku nieprzyjaciela. Minuty uciekały, aż zaczął pojmować, 
ze zobaczenie tego statku naprawdę jest niemożliwe. We wszechogarniającej, bezkresnej 
nocy nawet pobliskie słońca wyglądały jak mętne świetliki. Cechy jakiegokolwiek obiektu 
można było określić tylko na przestrzeni danego okresu. Ciało tak małe jak statek 
przypominało pyłek kurzu zagubiony w nieprzeniknionej ciemności.
Jego wątpliwości znalazły potwierdzenie. Atmion" znajdowała się jeszcze w 
odległości kilku minut świetlnych od swego zdobywcy, gdy ostry, koszmarny ból wykręcił 
mu mięśnie. Zdążył się domyślić: paraliżujący promień. I za chwilą wił się w konwulsjach na 
podłodze sterowni, w ciemnościach, które się wokół niego zamknęły.
Ocknął się napięty, czujny, z przekonaniem, że musi opanować sytuację, obojętne, 
jaka była. Domyślał się, że mają sposoby, by skłonić go do mówienia. Musiał się nawet liczyć 
z ewentualnością klęski swego potężnego, podwójnego umysłu, jeśli tylko zaczną 
podejrzewać, do czego jest zdolny. Rozluźniając mięśnie powiek niepostrzeżenie otworzył 
oczy. Jakby na dany znak, gdzieś z bliska odezwał się mężczyzna dziwacznym, ale 
zrozumiałym językiem.
- W porządku, teraz przez śluzę. - Maltby zaniknął powieki, lecz zdążył rozpoznać 
znajome pomieszczenie Atmion". Najwyraźniej trwał właśnie proces wprowadzania statku 
bojowego Pięćdziesięciu Słońc do wnętrza wrogiej jednostki. Fakt, że nadal leżał tam, gdzie 
upadł, w sterowni, oznaczał, że ani oficerowie, ani załoga Atmion" nie zostali jeszcze 
przesłuchani. Maltby'ego ogarnęła fala podniecenia. Czyżby to było aż tak proste? Czy to 
możliwe, że wystarczy, by po prostu ostrożnie przenikał swymi dwoma umysłami i 
podporządkowywał swej woli każdą istotę ludzką, która znajdzie się w ich zasięgu? I że w ten 
sposób opanuje całą załogę na pokładzie? Czy to wszystko jest możliwe?
A jednak było możliwe. Właśnie tak. Wraz z innymi prowadzono Maltby'ego 
korytarzem ciągnącym się daleko w przód. Uzbrojeni członkowie załogi statku ziemskiego, 
mężczyźni i kobiety, szli na czele i zamykali długi szereg pojmanych. To były pozory. 
Prawdziwymi więźniami stali się oficerowie dowodzący konwojem. W odpowiedniej chwili 
dowódca, krzepki, młody mężczyzna po trzydziestce, spokojnie nakazał głównej kolumnie 
dalszy marsz korytarzem. Maltby oraz pozostali oficerowie astrogacji i meteorologii skręcili 
w głąb bocznego korytarza do wielkiego apartamentu z kilkoma sypialniami.
- Tu będzie wam dobrze - powiedział ziemski oficer rzeczowo. - Przyniesiemy 
odpowiednie mundury i możecie poruszać się po statku, ile dusza zapragnie, abyście tylko nie 
gadali za dużo z naszymi ludźmi. Mamy tu na pokładzie wszystkie typy dialektów, ale żaden 
nie przypomina waszego. Nie chcemy, aby was spostrzeżono, więc uważajcie na siebie!
Maltby nie martwił się. Oto nadchodził czas, by poznać sam statek i porządek na nim. 
Już teraz nie miał wątpliwości, że jest ogromny, i że na jego pokładzie znajduje się więcej 
ludzi, niż jeden Mieszaniec był w stanie bezpośrednio kontrolować. Podejrzewał również 
istnienie pułapek na nieostrożnego intruza. Lecz takie ryzyko musiał przyjąć. Gdy tylko 
będzie miał ogólny obraz statku i jego sekcji, szybko zorientuje się w nieznanym 
niebezpieczeństwie.
Po odejściu strażników wziął udział w wyprawie swych kolegów na kuchnię. Jak się 
spodziewał, pożywienie niewiele się różniło od ich własnego. Delianie i niedeliańskie 
humanoidy przywiozły ze sobą domowe zwierzęta tysiące lat temu. A teraz w chłodniach 
widzieli wołowe befsztyki, kotlety wieprzowe i baranie, pieczyste i niesamowitą 
różnorodność ptactwa pochodzenia ziemskiego, wszystko w osobnych hermetycznych 
opakowaniach z przezroczystego tworzywa. Podjedli do syta i Maltby z niezwykłą powagą 
wyjawił sekret ich położenia. Zdawał sobie doskonale sprawę, że robi rzecz niebezpieczną. 
Miał do czynienia z bystrymi umysłami i jeśli choć jeden z nich skojarzył to wydarzenie z 
trwogą ludności Pięćdziesięciu Słońc przed Mieszańcami, jego raport mógł z powodzeniem 
przerazić zwierzchników bardziej niż statek ziemski.
Z ulgą powitał oficera wracającego z naręczem mundurów. Problem panowania nad 
jego umysłem w obecności ludzi z Pięćdziesięciu Słońc był bardzo delikatnej natury. 
Wymagał, by sama ofiara" uwierzyła w racjonalną przyczynę takiego właśnie swojego 
postępowania. Ten osobnik był święcie przekonany, że muszą robić wszystko, by zapewnić 
sobie przychylność najważniejszych oficerów pochwyconego statku. Ponadto wydawało mu 
się, że nie byłoby najmądrzej dzielić się tą informacją bezpośrednio z przełożonymi, i że nie 
wolno mu rozmawiać o tym z kolegami-oficerami Gwiezdnego Roju". W rezultacie był 
zdecydowany na odpowiednią indoktrynację swych ludzi, aby umożliwić Maltby'emu i jego 
kolegom ograniczone poruszanie się po okręcie. Nie zamierzał natomiast dostarczyć im zbyt 
wielu informacji o samym Gwiezdnym Roju". Jak długo działo się to w obecności innych, 
Maltby akceptował ograniczenie. Lecz to on towarzyszył oficerowi, gdy ten oddalił się ze 
świadomością spełnionego zadania.
Ku zmartwieniu Maltby'ego człowiek okazał się niewrażliwy na wszelkie naciski, gdy 
chodziło o wiadomości na temat statku. Miał dobre chęci, lecz nie był w stanie podzielić się 
tego rodzaju wiedzą. Coś go powstrzymywało, jakiś zakaz wewnętrzny, być może również 
hipnotycznej natury. Wreszcie stało się jasne, że o pewne rzeczy Maltby musiał zapytać 
wyższych rangą oficerów, którzy cieszyli się swobodą wyboru. W sposób oczywisty oficerom 
młodszym brakowało tej swobody, a na analizę i przełamanie bariery ochronnej ich umysłów 
Maltby'emu brakowało czasu.
Domyślał się, że dowództwo statku stwierdza brak astrogatorów i meteorologów z 
Atmion". Interesuje się tym ktoś o wojskowym sposobie myślenia, zdecydowanym i 
groźnym. Gdyby tylko miał szansą porozmawiać z tą kobietą, która dowodzi ziemskim 
statkiem... Ale już to samo w sobie pociągnie inne niezbędne kroki. Ucieczkę?
Chociaż nie stać go było na tracenie czasu, musiał zmarnować dwie godziny 
dodatkowo na zahipnotyzowanie odpowiednich oficerów, na opanowanie ich w taki sposób, 
by na dany znak wspólnie zorganizowali im ucieczkę. Za każdym rażeni zmuszony był 
posłużyć się faktycznym lub wyssanym z palca rozkazem wyższego oficera w celu uzyskania 
automatycznej aprobaty dla swego żądania. Z ostrożności służył wyjaśnieniem, że Atmion" 
zostanie uwolniona w geście przyjaźni wobec rządu Pięćdziesięciu Słońc, po czym 
zakomunikował z pozytywnym skutkiem najwyższemu stopniem oficerowi, że pierwszy 
kapitan chce się z nim widzieć. Miał mgliste pojęcie, jaki będzie koniec tego wszystkiego.
Porucznik Neslor przyszła na pomost dowodzenia i usadowiła się na krześle. 
Westchnęła.
- Coś tu nie gra - zauważyła.
Pierwszy kapitan oderwała wzrok od tablicy kontrolnej i popatrzyła badawczo na 
starszą kobietę. W końcu żachnęła się i powiedziała poirytowanym głosem:
- Na   pewno   niektórzy    ludzie   z    Pięćdziesięciu Słońc wiedzą, gdzie są ich 
planety. Psycholog pokręciła głową.
-	Nie znaleźliśmy żadnych oficerów astrogacji na pokładzie. Pozostali 
więźniowie byli tym tak samo zaskoczeni jak ja.
Pierwszy kapitan zmarszczyła brwi.
- Chyba nie rozumiem - powiedziała powoli.
- Jest ich pięciu - mówiła porucznik Neslor. - Wszystkich widziano parę minut przed 
wciągnięciem Atmion". Teraz ich nie ma.
Lady Laurr zaczęła się spieszyć.
- Przeszukać statek! Ogłosić powszechny alarm! Znieruchomiała na pół odwrócona ku 
wielkiej tablicy kontrolnej. Z zastanowieniem spojrzała na psychologa.
- Widzę, że nie uważasz tego za najlepszy sposób.
- Mieliśmy już jedno doświadczenie z Delianinem - padła odpowiedź.
Lady Gloria zadrżała lekko. Wspomnienie Czatownika Gisser, mężczyzny 
schwytanego na stacji meteorytowej, było jeszcze żywe.
- Więc co radzisz? - spytała po chwili.
- Czekać! Muszą mieć jakiś plan, bez względu na to, w jaki sposób uniknęli naszych 
czujników energetycznych. Chciałabym zobaczyć, do czego dążą, czego szukają.
- Rozumiem - pierwszy kapitan wstrzymała się od komentarza. Patrzyła w jeden punkt 
jak urzeczona.
- Oczywiście - odezwała się porucznik Neslor - potrzebna ci będzie ochrona. Biorę to 
na siebie. - Kapitan Laurr wzruszyła ramionami.
- Naprawdę nie wyobrażam sobie, jak ktoś obcy może mieć chociażby cień nadziei, że 
trafi do mojego apartamentu. Gdybym kiedykolwiek zapomniała metody, nawet nie 
próbowałabym łamać sobie głowy, jak znaleźć drogę. - Milczała przez chwilę. - Czy to 
wszystko, co możesz doradzić? Tylko czekać, co się stanie?
- Wszystko. - Młoda kobieta pokręciła głową.
- Mnie to nie wystarcza, moja droga. Zakładam, że moje wcześniejsze rozkazy 
dotyczące przedsięwzięcia środków ostrożności zostały wprowadzone w życie i obowiązują 
nadal. - Obróciła się raptownie od tablicy kontrolnej. Za chwilę na ekranie ukazała się twarz.
- Aha, kapitanie - odezwała się Gloria - co robi w tej chwili pańska policja?
- Patroluje i strzeże - padła odpowiedź.
- Z jakim skutkiem?
- Statek jest całkowicie zabezpieczony przed przypadkową eksplozją. Wszystkie 
bomby są pod opieką, zdalnie sterowane czujniki obserwują główne wejścia. Nic nie może 
nas zaskoczyć.
- Świetnie - powiedziała pierwszy kapitan Laurr - miejcie się na baczności. - Ziewnęła 
rozłączając się. - Myślą, że pora spać. Dobranoc, kochanie.
Porucznik Neslor podniosła się.
- Jestem zupełnie pewna, że możesz spać spokojnie. - Wyszła. Kapitan spędziła pół 
godziny na dyktowaniu poleceń dla różnych sekcji, zaznaczając dla każdej czas ich 
przekazania. Niebawem rozebrała się i położyła do łóżka. Zasnęła prawie natychmiast.
Obudziła się z uczuciem dziwnego niezadowolenia. Jak zwykle, poza bladym 
światłem od tablicy kontrolnej, pomost tonął w ciemnościach, lecz po chwili pomyślała ze 
zdumieniem: ktoś jest w pokoju. Leżała zupełnie nieruchomo chłonąc atmosferę zagrożenia i 
wspominając, co mówiła porucznik Neslor. Wydawało się niewiarygodne, aby ktoś nie 
obeznany z tym monstrualnie wielkim statkiem znalazł ją tak szybko. Teraz oczy, 
przyzwyczajone już do ciemności, zdolne były odróżnić w tym mroku sylwetką ludzką parę 
stóp od łóżka. Intruz najwyraźniej czekał, aż go odkryje. Musiał w jakiś sposób wiedzieć, że 
nie śpi, ponieważ odezwał się:
- Nie  zapałaj  światła.  I  zachowaj   spokój.
Głos był łagodny, prawie delikatny, co ją tylko przekonało, że człowiek jest niezwykle 
niebezpieczny. Jego rozkaz zatrzymał ją w łóżku z ręką znieruchomiałą na pościeli. Wzbudził 
nawet lęk, że umrze, zanim ktokolwiek zjawi się na ratunek. Mogła tylko mieć nadzieję, że 
porucznik Neslor nie śpi i wszystko widzi.
- Nic oi się nie stanie, jeśli zrobisz dokładnie to, co powiedziałem - odezwał się znowu 
mężczyzna.
- Kim jesteś? - Jej ton zdradzał pragnienie dowiedzenia się tego.
Maltby nie odpowiedział. Znalazł sobie krzesło i rozsiadł się na nim, lecz nie był 
uszczęśliwiony swoją sytuacją. Za dużo urządzeń mechanicznych znajdowało się na 
pokładzie tego okrętu wojennego, aby mógł mieć jakiekolwiek poczucie bezpieczeństwa. 
Mogli go pokonać, nawet zgładzić bez ostrzeżenia. Z łatwością potrafił sobie wyobrazić, że 
nawet w tej chwili jest pod obserwacją z jakiegoś niewidzialnego miejsca, będącego poza 
zasięgiem jego możliwości kontroli.
- Nic się pani nie stanie - zaczął wolno - jeśli sama pani nie uczyni nic jawnie 
wrogiego. Przyszedłem tu z nadzieją usłyszenia odpowiedzi na parę pytań. Aby panią 
uspokoić, wyjaśnię, że jestem jednym z astrogatorów statku Pięćdziesięciu Słońc Atmion". 
Nie będę wnikał w szczegóły tego, jak wam umknęliśmy, a rozmawiam z panią w ten sposób 
z powodu waszej propagandy. Miała pani rację sądząc, że w narodzie Pięćdziesięciu Słońc nie 
ma jedności. Niektórzy uważają, że powinniśmy przyjąć wasze warunki. Inni się boją. 
Oczywiście ci bojaźliwi stanowią większość, więc zwyciężyli. Zawsze bezpieczniej wydaje 
się czekać i mieć nadzieję.
Zamilkł, analizując w myśli to, co powiedział, i chociaż mógł to ładniej wyrazić - tak 
mu się przynajmniej wydawało - słowa zawierały właściwy sens. Jeśli ludzie z tego statku 
skłonni byli uwierzyć w ogóle w cokolwiek, co miał im do powiedzenia, to w fakt, że on i 
inni jemu podobni są ciągle jeszcze niezdecydowani. Maltby podjął w ten sam rozważny, 
niespieszny sposób:
- Reprezentuję grupę zajmującą wyjątkową pozycję w tych wydarzeniach. Tylko 
astrogatorzy i meteorologowie z różnych planet i statków są w stanie podać położenie 
zamieszkałych światów. Prawdopodobnie dziesiątki tysięcy potencjalnych zdrajców 
poświęciłoby swych ziomków dla własnych korzyści, lecz nie ma takich pośród wysoko 
wyspecjalizowanego i karnego personelu administracyjnego bądź wojskowego. Jestem 
pewny, że rozumie pani doskonale, co to znaczy.
W miarę jak Maltby mówił, kobieta odprężała się stopniowo. Jego słowa brzmiały 
rozsądnie; jego intencje wyglądały dziwnie, lecz wiarygodnie. To, co ją trapiło, wydawało się 
drobiazgiem w porównaniu z całym zdarzeniem. Jak on znalazł drogę do jej pokoju? Każdy 
mniej od niej zaznajomiony z zawiłościami budowy statku przyjąłby za fakt obecność gościa i 
na tym poprzestał. Ale ona znała wartość prawdopodobieństwa, o które tu chodziło. Zupełnie 
jakby przybył do obcego miasta, zamieszkałego przez trzydzieści tysięcy ludzi, i 
pomaszerował prosto do mieszkania osoby, z którą chciał się zobaczyć. Pokręciła ledwo 
dostrzegalnie głową, odrzucając taką możliwość; czekała na jego dalsze słowa. Już się 
upewniła co do własnego bezpieczeństwa - a poza tym była z każdą chwilą coraz pewniejsza 
obecności porucznik  Neslor  na  posterunku.   Może   się  nawet czegoś dowie.
- Musimy wiedzieć trochę więcej - mówił Malt-by. - Decyzja, którą staracie się na nas 
wymusić, jest trudna, więc wszyscy pragniemy ją odwlec. Byłoby nam o wiele łatwiej, 
gdybyście powrócili do głównej galaktyki i przysłali tutaj inny statek kiedyś w przyszłości. 
Mielibyśmy wtedy czas na przygotowanie się do tego, co nieuchronne, i nikt nie znalazłby się 
wobec przykrej konieczności zdradzenia rodaków.
Gloria skinęła głową w ciemności. To mogła zrozumieć.
- Co chcesz wiedzieć? - odezwała się.
- Jak długo przebywacie w Wielkim Obłoku Magellana?
- Dziesięć lat.
- Jak długo zamierzacie tu zostać?
- Na to nie potrafię odpowiedzieć - powiedziała pierwszy kapitan pewnym głosem. 
Uderzyło ją, że stwierdzenie jest zgodne z prawdą, przynajmniej jeśli o nią chodzi. 
Głosowanie miało nastąpić za dwa dni.
- Stanowczo doradzam odpowiedzieć na moje pytanie - rzekł Maltby.
- Co się stanie, jeśli nie odpowiem? - gdy wypowiadała te słowa, jej dłoń, 
niepostrzeżenie sunąca w kierunku maleńkiej tablicy kontrolnej na krawędzi łóżka, osiągnęła 
cel. Triumfalnie nacisnęła jeden z guzików i natychmiast rozluźniła się. Z ciemności dobiegł 
ją głos Maltby'ego:
- Postanowiłem pozwolić na to. Mam nadzieję, że dzięki temu poczujesz się 
bezpieczniej.
Jego spokój wprawiał ją w zakłopotanie, lecz zastanawiała się, czy na pewno zdawał 
sobie sprawę, co zrobiła. Wytłumaczyła ozięble, ze właśnie uaktywniła zespół świateł 
znanych jako regulujące. Od tej chwili będą go obserwować swymi mnogimi elektronicznymi 
oczyma. Wszelka próba użycia broni energetycznej z jego strony spotka się z siłą 
przeciwdziałającą. Również i ona nie mogła użyć broni, lecz uznała za stosowne nie 
wspominać o tym.
- Nie zamierzam użyć broni energetycznej - powiedział Maltby. - Ale chciałbym, 
żebyś odpowiedziała na dalsze pytania.
- Dobrze - jej głos grzmiał łagodnie, ale zaczynała się już irytować na porucznik 
Neslor. Na co, u licha, ona jeszcze czeka?
- Jak wielki jest ten statek? - zapytał Maltby.
- Ma tysięc pięćset stóp długości i załogą składającą się z trzech tysięcy osób: 
oficerów i niższej szarży.
- To bardzo duży statek - Maltby był pod wrażeniem tej informacji i zastanawiał się, 
na ile przesadziła.
Pierwszy kapitan nie odzywała się. W rzeczywistości statek był dziesięć razy większy. 
Ale liczyła się nie tyle wielkość statku, ile jego wyposażenie. Była prawie pewna, że pytający 
nie zaczął nawet pojmować, jak ogromny jest ofensywny i obronny potencjał wielkiego 
okrętu, jakim dowodziła. Zaledwie kilku wysokich oficerów rozumiało charakter pewnych sił, 
które mogła uruchomić. Oficerowie ci powinni znajdować się w tej chwili pod nieustannym 
nadzorem zdalnie kierowanych czujników.
- Zastanawiam się, jak właściwie zostaliśmy pojmani. Mogłabyś mi wyjaśnić? - 
usłyszała głos Maltby'ego.
Więc wreszcie doszedł do tego. Kapitan Laurr podniosła głos.
- Poruczniku Neslor?
- Tak,   szlachetna  pani  -  nadeszła  natychmiast gdzieś z ciemności odpowiedź.
- Nie  uważasz,  że ta  komedia trwa dostatecznie długo?
- Zaiste. Zabić go?
- Nie. Teraz on odpowie na pewne pytania.
Spiesząc do transmitera Maltby już panował nad jej umysłem. Za jego plecami...
- Nie  strzelaj!  -  krzyknęła  Gloria  pełnym  napięcia głosem. - Puść go!
Nawet później nie podawała w wątpliwość tego rozkazu, czy raczej swego impulsu, 
który doprowadził do jego wydania. Jak to sobie sama później tłumaczyła, skoro intruz nie 
zagroził jej bezpieczeństwu i skoro był jednym z tak potrzebnych astrogatorów, zniszczenie 
go, aby nie uciekł do jakiejś innej części statku, byłoby aktem irracjonalnym. W rezultacie 
Maltby spokojnie opuścił pomost, co umożliwiło mu danie znaku, który uwolnił Atmion". 
Gdy statek Pięćdziesięciu Słońc niknął w dali, oficerowie statku ziemskiego, zgodnie z 
ostatecznym nakazem Maltby'ego, zaczynali zapominać o swojej roli w ucieczce. Z 
subiektywnego punktu widzenia tyle tylko osiągnął. Dostać się na wrogi statek i opuścić go 
bez kłopotów - już samo to wydawało się wystarczająco ryzykownym przedsięwzięciem. 
Zdobyte informacje nie były w sumie zadowalające, lecz przekonał się, że mają do czynienia 
z ogromnym statkiem. Gwiezdny Rój" będzie musiał mieć się na baczności przy spotkaniu z 
flotą, ale Maltby nie miał wątpliwości, ze przeciwnik posiadał broń pozwalającą mu 
zniszczyć kilka statków wojennych Pięćdziesięciu Słońc jednocześnie. Najbardziej gryzł się 
nie znaną jeszcze reakcją na ten incydent ze strony oficerów załogi Atmion" i w ogóle 
ludności Pięćdziesięciu Słońc. Wszystko było zbyt powikłane, jak na umysł jednego 
człowieka. Jeszcze trudniejsze do przewidzenia wydawały się wydarzenia na pokładzie 
Gwiezdnego Roju". Reakcje nie ujawniły się od razu. Maltby zdawał sobie sprawę, że 
admirał Dreehan wysłał raport do rządu Pięćdziesięciu Słońc. Ale nic się nie działo przez dwa 
dni. Trzeciego dnia odebrali wiadomość z Gwiezdnego Roju", że drastycznie zmienił on 
kierunek. Przyczynę zmiany kryła tajemnica. Czwartego dnia ekran w kabinie Maltby'ego 
rozjaśnił się podobizną admirała Dreehana.
- Komunikat ogólny do wszystkich szarż - oznajmił dowódca grobowym głosem. - 
Otrzymałem właśnie następującą wiadomość z kwatery głównej naszej floty. - Beznamiętnie 
odczytał wiadomość: - Niniejszym ogłasza się stan wojny między narodami Pięćdziesięciu 
Słońc a ziemskim statkiem Gwiezdny Rój". Flota otrzymuje rozkaz przecięcia mu drogi i 
wydania bitwy. Statki niezdolne do prowadzenia walki i zagrożone wpadnięciem w ręce 
wroga muszą zniszczyć mapy gwiezdne, a wszyscy oficerowie meteorologii i astrogacji na ich 
pokładach mają odebrać sobie życie w imię patriotycznego obowiązku. Wolą suwerennego 
rządu Pięćdziesięciu Słońc jest zniszczenie najeźdźcy.
Maltby pobladł i w napięciu wsłuchiwał się, jak Dreehan kontynuuje zmieniając ton 
na bardziej konwersacyjny:
- Dostałem poufną informację, że rząd wyciągnął wnioski z faktu, że Gwiezdny Rój" 
uwolnił Atmion", aby uniknąć naszego gniewu. Na podstawie tej i innych przesłanek 
przywódcy nasi zadecydowali, że ziemski statek można zniszczyć zdecydowanym atakiem. 
Jeśli my bez uchybień wypełnimy otrzymane polecenie, wtedy nawet przechwycenie 
pojedynczych statków nie zapewni wrogowi przewagi. Wyznaczyłem już plutony 
egzekucyjne dla wszystkich oficerów meteorologii i astrogacji, na wypadek gdyby załamali 
się w krytycznym momencie, więc proszę o tym pamiętać. Kapitan Peter Maltby, główny 
meteorolog Atmion" i jej młodszy astrogator, poczuł ściskanie w dołku, kiedy uświadomił 
sobie, że oto klamka zapadła. Ustalił politykę wspólnego działania z obywatelami 
Pięćdziesięciu Słońc. Wykluczone, aby teraz, z prywatnych pobudek, odżegnał się od niej. 
Jedyną nadzieję widział w tym, że wilki przestworzy", jak często nazywano okręty wojenne, 
w gromadzie szybko rozprawią się z pojedynczym statkiem Ziemi. Natknęły się na tygrysa.


VII

Przegrała głosowanie okrutnym stosunkiem dziewięć do dziesięciu. Ponuro wydała 
rozkaz zawrócenia wielkiego statku do domu. Nieco później tego samego dnia otrzymała 
pytanie z Łączności.
- Czy nadal podajemy dane o naszym kursie? Na tyle jeszcze miała władzy.
- Oczywiście - odparła krótko. Następnego   popołudnia    wyrwał   ją   z   drzemki 
dźwięk dzwonków alarmowych.
- Tysiące statków przed nami! - meldował oficer operacyjny.
- Prędkość bojowa! Na stanowiska! - zakomenderowała.
Po wykonaniu tych rozkazów, gdy prędkość statku nie przekraczała tysiąca mil na 
sekundę, wystąpiła na naradzie kapitanów.
- Cóż, panie i panowie - powiedziała z nie ukrywanym zachwytem - czy otrzymam 
upoważnienie na przyjęcie bitwy z flotą krnąbrnego rządu, który w tej chwili udowodnił, że 
stać go na najbardziej nieprzyjemne posunięcia przeciwko cywilizacji ziemskiej?	
- Gloria - odezwała się jedna z kobiet - nie dokuczaj nam. To jeden z tych momentów, 
kiedy musisz mieć racją.
Jednogłośnie zdecydowano podjęcie walki. Po głosowaniu padło pytanie:
- Zniszczymy ich czy weźmiemy do niewoli?
- Weźmiemy do niewoli.
- Wszystkich?
- Wszystkich.
Flota Pięćdziesięciu Słońc i ziemski statek znajdowały się w odległości około 
czterdziestu milionów mil od siebie, gdy Gwiezdny Rój" ustawił pole zaporowe obejmujące 
rozległą część przestrzeni. Tworzyło miniaturowy wszechświat o bardzo wysokim stopniu 
zakrzywienia. Statki, na pozór pędzące przed siebie, zawracały łukiem ciągle na to samo 
miejsce. Próby wyrwania się z pułapki przez nabieranie prędkości większej od światła 
spełzały na niczyim. Rakiety wystrzelone w źródło tego pola zawróciły i trzeba było 
eksplodować je w przestrzeni, aby nie raziły własnych statków. Nie mogli nawiązać łączności 
z żadną planetą Pięćdziesięciu Słońc. Po upływie około czterech godzin Gwiezdny Rój" 
zapuścił wiązki promieni przyciągających. Jedna za drugą jednostki floty zbliżały się 
nieubłaganie do gigantycznego statku wojennego. W tej właśnie chwili wydano surowe 
rozkazy oficerom meteorologii i astrogacji. Na Atmion" Maltby był jednym z pobladłej 
grupki mężczyzn ściskających dłoń admirałowi Dreehanowi, by zaraz po tym, w obecności 
oficera dowodzącego, przyłożyć miotacz energii do skroni. W ostatniej sekundzie zawahał 
się. Mógłbym zapanować nad niani teraz, w tym momencie, i ocalić życie. Ze złością 
powiedział sobie, że cała ta historia jest daremna i niepotrzebna. Odkrycie Pięćdziesięciu 
Słońc jest nieuniknione w tym sensie, że i tak prędzej czy później nastąpi, bez względu na to, 
co on zrobi. Lecz zaraz pomyślał: Tego właśnie broniłeś wobec Mieszańców. Musimy być 
razem z nimi, do końca, jeśli trzeba. Krótka chwila jego wahania dobiegła końca. Dotknął 
aktywatora broni.
Kiedy personel techniczny wciągał na pokład pierwsze pojmane statki, nie posiadająca 
się z radości młoda kobieta na pomoście dowodzenia największego okrętu, jaki kiedykolwiek 
dotarł do Wielkiego Obłoku Magellana, dowiedziała się o samobójstwach. Ogarnęła ją litość.
- Ożywić ich wszystkich! - nakazała. - Nie ma potrzeby, aby ktokolwiek umierał.
- Niektórzy z nich są paskudnie poszarpani. Użyli miotaczy energii.
Spochmurniała. Oznaczało to niesamowitą ilość dodatkowej pracy.
- Głupcy! - powiedziała - prawie zasłużyli na śmierć. - Pohamowała gniew. - Użyjcie 
wszelkich możliwych środków. Gdy zajdzie potrzeba, przepuście całe statki przez transmitery 
materii, ze szczególną troską o syntezę uszkodzonych tkanek i narządów.
Późno w porze snu siedziała za biurkiem przyjmując meldunki. Przyprowadzono jej 
kilku przywróconych do życia astrogatorów, których przesłuchała z pomocą porucznik Neslor 
z Ośrodka Psychologii. Zanim, udała się na spoczynek, zagubiona cywilizacja została 
odnaleziona.


VIII

Milami i latami dryfował gaz. Odpadki z dziesięciu   tysięcy    słońc,    dyfuzyjna    
miazma    wygasłych eksplozji,   obumarłych  ogni   piekielnych  i  furii   stu milionów 
oszalałych plam słonecznych, bez kształtu, bez celu. To był dopiero początek. Gaz wypełzał 
w wielką ciemność. Zawierał wapń, ,sód i wodór, większość pierwiastków, a prędkość 
dryfowania dochodziła do dwudziestu mil na sekundę. Trwał nieskończony okres, w którym 
siły grawitacji nie ustawały ani na chwilę. Dająca początek masa rozdzieliła się. Wielkie 
kleksy gazu nabrały pozorów kształtu w rozległych, oddzielnych obszarach, sunąc naprzód 
coraz dalej i dalej. Wreszcie dotarły do miejsca, w którym dawno temu tysiące rozżarzonych 
gwiazd wytrwale przecinało szlak" głównego strumienia materii międzygwiezdnej    obszaru    
I.   Przecięły,    pozostawiając własne ekskrementy obszaru II. Pierwsze zderzenie ożywiło 
rozległe światy gazu. Obłok negatonów niczym .szarżująca kawaleria wbił się w mgłę 
pozytronów obcej materii nacierających z równą gwałtownością.   W   jednej   chwili   lżejsze   
orbitalne   pozytrony i   negatony   uległy   unicestwieniu,   rozpływając   się w wybuchu 
intensywnego promieniowania. Rodził się sztorm.   Odarte   jądra  materii  gwiazd  niosły  
teraz straszliwe, niezrównoważone ładunki ujemne, odpychające elektrony, lecz ściągające do 
siebie atomowe jądra materii międzygwiezdnej. Ze swej strony, jądra tej   materii   
przyciągały   dodatnie   nukleony.   Wynik   znoszenia   się    ładunków    był    gwałtowny   
ponad wszelkie wyobrażenie. Dwie przeciwstawne masy napierały i kłębiły się w kataklizmie 
wzajemnej reakcji. Uprzednio podążały w  odmiennych kierunkach, teraz coraz bardziej 
stawały się jednym splątanym, kipiącym wirem. Niezdecydowany z początku, nowy kierunek 
ustalił się, po czyni frontem szerokim na -dziewięć lat świetlnych, z prędkością niewiele 
ustępującą prędkości światła, sztorm runął ku swemu przeznaczeniu. Porwał słońca w otchłań 
na pół stulecia, wypluł za sobą i tylko bombardowanie promieni kosmicznych wskazywało, że 
stanowiły one centrum poza tym niedostrzegalnego atomowego spustoszenia. W swym 
czterysta dziewiętnastym roku syderalnym sztorm przeciął orbitę Novej w ułamku sekundy. 
Teraz dopiero ruszył.
Na trójwymiarowej mapie Centralnej Stacji Meteorologicznej Komendy Głównej na 
planecie Kaider III sztorm zabarwiono na pomarańczowo, co oznaczało, że był największym 
z ponad czterystu sztormów szalejących w rejonie Wielkiego Obłoku Magellana 
zajmowanym przez Pięćdziesiąt Słońc. Widniał jako nieregularna plama czołem sięgająca 
szerokości 473, długości 228, centrum 190 parseków w specyficznej skali Pięćdziesięciu 
Słońc, której stopnie nie miały żadnego odniesienia do środka magnetycznego całego Obłoku. 
Meldunek o Novej nie został jeszcze naniesiony. Gdy to się stanie, plama nabierze koloru 
agresywnej czerwieni.
Przestali spoglądać na mapę. Maltby stanął pośród grona polityków przy olbrzymim 
oknie, wpatrując ' się w ziemski statek. Stanowił on zaledwie srebrzysty cień w głębi nieba. 
Lecz jego widok wydawał się paraliżująco fascynować starszych mężczyzn. Maltby odczuwał 
spokój, był opanowany, ale i ironiczny. To zabawne, że ci... obywatele Pięćdziesięciu Słońc 
w godzinie trwogi wzywają na pomoc jego. Odwrócił oczy od statku i skupił stalowe 
spojrzenie na pulchnym, pocącym się przewodniczącym samorządu Kaider III. Koncentrując 
umysł ściągnął na siebie wzrok tego człowieka. Radca, nieświadom przymusu, widząc tylko, 
że się obrócił, otworzył usta.
- Zrozumiał pan instrukcje, kapitanie Maltby? Maltby kiwnął głową.
- Zrozumiałem.
To było za mało powiedziane. Przyjął ich stanowisko, ich cel za integralną część swej 
wiary, że tylko najdalej idące współdziałanie umożliwi Mieszańcom bezpieczne zajęcie 
należnego im miejsca w cywilizacji, z której wyrośli. A spóźniony już opór Pięćdziesięciu 
Słońc skazywał ją na zagładę. Nie do niego, jako oficera, należało kwestionowanie ich logiki. 
Lakoniczna odpowiedź musiała wywołać żywe wspomnienie. Tłusta gęba sfałdowała się jak 
porażona skurczem galareta i pokryły ją nowe krople potu.
- Kapitanie Maltby, pan nie może zawieść, nie może pan. Poprosili o meteorologa, by 
doprowadził ich na Cassidor VII, siedzibę rządu centralnego. Nie mogą tam dotrzeć. Musi ich 
pan wpakować w wielki sztorm na szerokości 473. Zleciliśmy to zadanie panu, ponieważ pan 
posiada podwójny umysł Mieszańca. Żałujemy, że w przeszłości nie zawsze docenialiśmy iw 
pełni pańską służbę. Ale musi pan przyznać, że po wojnach z Mieszańcami całkiem naturalna 
była nasza ostrożność wobec...
Maltby uciął kulawe usprawiedliwienie.
- Nie ma o czym mówić - odparł. - Moim zdaniem Mieszańcy siedzą w tym równie 
głęboko, jak Delianie i Niedelianie. Zapewniam pana, że uczynię wszystko, co w mojej mocy, 
aby zniszczyć ten statek.
- Uważaj! - radca przestrzegł go w podnieceniu. - W jednej chwili może roznieść w 
pył nas, naszą planetę, nasze słońce. Nie wyobrażaliśmy sobie, że Ziemia mogła nas tak 
bardzo wyprzedzić i skonstruować tak straszliwie potężną machiną. W, końcu są wśród nas 
Delianie, no i oczywiście Mieszańcy, którzy potrafią pracować naukowo pierwsi zresztą 
niczego innego nie robią od tysięcy lat. Na koniec nie zapominaj, że nie prosimy cię o 
poświęcenie życia. Ten statek wojenny jest nie do pokonania. Nie powiedziano nam podczas 
jego zwiedzania, jak właściwie przetrwa prawdziwy sztorm. Lecz przetrwa. Z pewnością 
jednak wszyscy na pokładzie stracą przytomność. Jako Mieszaniec odzyskasz ją pierwszy. 
Połączone siły naszej floty, która, jak wiesz, została uwolniona, bada czekać na twój znak do 
abordażu. Czy to jasne?
Było to jasne od pierwszej chwili, gdy plan został przedstawiony, lecz ci Niedelianie 
anieli zwyczaj powtarzania się, jak gdyby myśli traciły jasność w ich własnych głowach. Gdy 
drzwi od wielkiej sali zamknęły się za Maltbym, jeden z radców zwrócił się do sąsiada:
- Czy powiedziano mu, że sztorm minął Novą? Grubas usłyszał.  Pokręcił głową. 
Oczy mu zapłonęły, gdy spokojnie wyjaśnił:
- Nie. W końcu to jeden z Mieszańców. Nie możemy mu zbytnio ufać, bez względu na 
jego przeszłość.


IX

Przez cały ranek napływały meldunki. Niektóre wskazywały na poczynione postępy, 
inne były mniej optymistyczne. Ale potknięcia nie zmąciły jej ogólnie dobrego nastroju. To 
że szczęście jej nie opuściło, stało się cudownym faktem. Nadchodziły informacje, na których 
je] zależało: ludność Kaider III  dwa miliardy sto milionów; dwie piąte Delianie, trzy piąte 
Niedelianie. Ci pierwsi, tak zwane roboty, górowali psychicznie i fizycznie nad drugimi, lecz 
brakowało im zdolności twórczych. Niedelianie dominowali w pracowniach naukowych. 
Czterdzieści dziewięć pozostałych słońc okrążanych przez zamieszkałe planety nazwano w 
alfabetycznym porządku:
1) Assora: szerokość 931, długość 27, centrum 201 parseków.
2)   Atmion...
Ciągnęło się to bez końca. Tuż przed północą zorientowała się z chłodnym 
rozbawieniem, że nadal nic nie nadchodzi z Meteorologii, zupełnie nic na temat burz. 
Wybrała odpowiednie połączenie.
- Co się dzieje, poruczniku Cannons? Twoi asystenci bez przerwy kopiują rozmaite 
mapy z Kaider. I co, bez rezultatu?
Staruszek potrząsnął głową.
- Jak zapewne pani pamięta, tamten złapany przez nas w przestrzeni robot miał czas 
wysłać ostrzeżenie. Natychmiast zniszczono wszystkie mapy nawigacyjne na każdej planecie 
Pięćdziesięciu Słońc, statki handlowe pozbawiono radiostacji do utrzymywania łączności 
podprzestrzennej, rozkazując im udać się na pierwszą lepszą planetę i pozostać tam aż do 
odwołania. Na mój rozum dokonali tego wszystkiego, zanim jeszcze stało się oczywiste, że 
ich flota nie ma przeciwko nam żadnych szans. Teraz dadzą nam meteorologa, ale będziemy 
musieli polegać na naszym detektorze kłamstw, by sprawdzić, czy mówi prawdę, czy nie.
- Rozumiem - posłała mu uśmiech. - Nie ma obawy. Nie odważą się otwarcie wystąpić 
przeciwko nam. Niewątpliwie coś knują, ale to już niczego nie zmieni teraz, gdy możemy 
podjąć odpowiednie kroki, by wprowadzić w życie nasz ostateczny plan. Obojętne kogo 
przyślą, musi powiedzieć prawdą. Dajcie mi znać, gdy się zjawi.
Lunch zjadła przy biurku. Obserwując zmieniające się w astrowizjerze obrazy, łowiąc 
uchem szmery rozmów, gromadziła w głowie fakty i składała je w ogólny obraz sytuacji.
- Nie ulega wątpliwości, kapitanie Turgess - nie wytrzymała w pewnej chwili - że 
kłamią jak najęci. Niech tak będzie. Możemy zastosować psychologiczny test do weryfikacji 
wszystkiego, co ważne. Na razie najważniejsze, żeby uspokoił pan obawy każdego, kogo 
uważa pan za konieczne przesłuchać. Musimy przekonać tych ludzi, że Ziemia przyjmuje ich 
jak równych, bez uprzedzeń czy przesądów jakiegokolwiek rodzaju z powodu ich robotowego 
poch... - Zagryzła wargą. - Paskudne słowo, najgorszy rodzaj propagandy. Musimy usunąć je 
z naszych myśli.
- Obawiam się - oficer wzruszył ramionami - że z naszych myśli usunąć go >się nie 
uda.
Wpatrywała się w niego zwężonymi oczami, po czym ze złością przerwała połączenie. 
W chwilą później mówiła do ogólnego przekaźnika:
- Zabrania się używać słowa robot"... nikt z personelu... pod karą grzywny... - 
Kończąc zablokowała swój zapasowy odbiornik i wezwała Ośrodek Psychologii.
Z ekranu wychyliła się porucznik Neslor.
- Przed sekundą słyszałam pani rozkaz - powiedziała psycholog. - Boję się jednak, że 
mamy do czynienia z najgłębiej zakorzenionymi instynktami ludzkiego zwierzęcia - 
nienawiścią lub strachem przed nieznanym, obcym. Ekscelencjo, pochodzimy od długiej linii 
przodków, którzy w swoich czasach uważali się za coś lepszego od innych z powodu drobnej 
różnicy w pigmentacji skóry. Historia mówi, że nawet kolor oczu wpływał na decyzje 
dziejowe. Żeglujemy po bardzo głębokich wodach i jeżeli w dobrej formie dobijemy do portu, 
będzie to koronne osiągnięcie naszego życia.
W głosie pani psycholog pobrzmiewał ton entuzjazmu, który u pierwszego kapitana 
wywołał dreszcz radości. Jeśli ceniła coś naprawdę, to optymizm ludzi podchodzących do 
wszelkich przeszkód bez cienia niewiary w możliwości ich pokonania, z młodzieńczym 
zapałem, wolą zwycięstwa. Uśmiechała się jeszcze po zakończeniu rozmowy. Euforia minęła. 
Pozostał problem i chłodna kalkulacja. Jej problem. Tylko jej. Wszyscy oficerowie 
pochodzenia arystokratycznego posiadali nieograniczone pełnomocnictwa i oczekiwano od 
nich, ze znajdą wyjście z każdej sytuacji, aż po sprawy całych grup systemów planetarnych. 
Ponownie wywołała Meteorologię.
- Poruczniku Carmons, gdy przybędzie oficer floty Pięćdziesięciu Słońc, proszę 
zastosować następującą taktykę...
Maltby ruchem ręki odprawił kierowcę pojazdu. Maszyna zniknęła za rogiem, a 
Maltby został patrząc wilkiem na jaskrawą barierę energii blokująca dalszy ruch uliczny. Na 
koniec raz jeszcze spojrzał na ziemski statek. Teraz wisiał dokładnie nad jego głową, po tym 
jak Maltby przemierzył tyle mil przez całe miasto, aby tu przybyć. Był niesamowicie wysoko 
- długa, czarna torpeda, prawie całkowicie skryta we mgle oddalenia. Lecz niezależnie od 
wysokości nadal przewyższał znacznie wielkością wszystko, co kiedykolwiek widziało 
Pięćdziesiąt Słońc, niewygodny, metaliczny wytwór świata tak odległego, ze prawie 
legendarnego. Tutaj stanowił rzeczywistość. Sprawdzą, pomyślał, przeprowadzą wnikliwe 
testy, zanim zaakceptują chociaż jedną jego orbitę. Nie żeby wątpił w zwycięstwo swego 
podwójnego umysłu, ale nie od rzeczy było pamiętać, że przeraźliwa luka dzieląca naukę 
Ziemi od nauk Pięćdziesięciu Słońc zdążyła już ich nieprzyjemnie zaskoczyć. Maltby 
otrząsnął się z determinacją i całą uwagę poświęcił ulicy. Z dwóch machin stojących 
pośrodku strzelał ku niebu wachlarz różowego ognia. Róż był bardzo blady, całkowicie 
przezroczysty. Elektroniczny prawdopodobnie, śmiertelny. Za nim widział ludzi w 
błyszczących uniformach. Nieustający strumień tych ludzi płynął od i do budynków. Ze trzy 
przecznice dalej płonęła druga kurtyna różowawego ognia. Nie dostrzegł żadnego 
zabezpieczenia boków. Ludzie byli swobodni, pewni siebie. Dobiegł go gwar głosów, 
stłumione śmiechy i - tak jak na pokładzie Gwiezdnego Roju" - byli tam nie tylko 
mężczyźni. Gdy się zbliżał, po stopniach najbliższego z zarekwirowanych budynków zeszły 
dwie piękne kobiety. Zagadnął je wartownik. Maltby'ego dobiegły bliźniacze dzwonki 
srebrzystego śmiechu. Zaśmiewając się przez cały czas pośpieszyły dalej. Poczuł nagłe 
podniecenie. Jakaś niezwykła aura biła od tych ludzi z dalekich stron, z olbrzymich i 
cudownych krain poza najdalszymi horyzontami statecznych Pięćdziesięciu Słońc. Zrobiło 
mu się zimno, potem gorąco, wreszcie podniósł wzrok na niewiarygodnie wielki statek i 
zimno powróciło. Jeden, myślał, ale tak ogromny, tak potężny, że flota trzydziestu miliardów 
ludzi była bezsilna wobec niego. Oni...
Uświadomił sobie, że wpatruje się w niego jeden z efektownie umundurowanych 
strażników. Podniósł on do ust radio umocowane na nadgarstku, po chwili nadszedł drugi 
człowiek, przerwawszy rozmowę z jakimś żołnierzem i przez płomienną zasłonę utkwił w 
Maltbym spojrzenie.
- Czegoś potrzebujesz? Czy tylko chcesz popatrzeć?
Jego zachowanie  było  łagodne,  prawie  delikatne, kulturalne.    Stwarzało   wrażenie   
prostoty   i   miłej swojskości.
W końcu Maltby uprzytomnił sobie, że nie czuje lęku przed tymi ludźmi. Sam plan 
pokonania statku opierał się na jego głębokim przekonaniu o niezniszczalności robotów w 
tym sensie, że żadna siła nie będzie w stanie wyplenić ich całkowicie. Spokojnie wyjaśnił 
swoją obecność.
- Ach tak - rzekł mężczyzna - czekamy na ciebie. Mam zabrać cię natychmiast do 
naszego meteorologa. Chwileczkę...
Płomienna bariera opadła i Maltby'ego zaprowadzono do jednego z budynków. 
Ruszyli długim korytarzem, w którym gdzieś po drodze musiał być zogniskowany transmiter, 
ponieważ nagle Maltby znalazł się na statku, w obszernym pomieszczeniu. W stożkach 
antygrawitacyjnych unosiło się z pół tuzina map. Światło wylewało się z milionów maleńkich 
punkcików w ścianach. Gdzie spojrzał, widział na planszach świetliste krzywe, o 
przytłumionym blasku, lecz ostrych konturach. Nigdzie nie mógł dostrzec swego 
przewodnika. Zbliżał się ku niemu wysoki, dostojny, sędziwy mężczyzna. Starzec wyciągnął 
dłoń.
- Nazywam się Cannons, starszy meteorolog. Gdyby zechciał pan spocząć tutaj, 
opracujemy orbitę i za godzinę statek będzie gotowy do drogi. Nasz pierwszy kapitan 
niecierpliwi się bardzo.
Maltby niedbale skinął głową. Ale w rzeczywistości był napięty, miał się na 
baczności. Stał zupełnie nieruchomo badając otoczenie swoim przenikliwym, deliańskim 
umysłem w poszukiwaniu energetycznych napięć, które zdradzą potajemne próby obserwacji 
lub kontroli jego myśli. Niczego takiego nie wyczuł. Uśmiechnął się wymuszenie. Czyżby to 
było aż tak proste? Było, jak diabli.


X

Siadając Maltby znienacka doznał wrażenia przytulności i poczuł się ożywiony. 
Radość życia przenikała go jak płomień. Rozpoznał w tym podnieceniu przedbitewny dreszcz 
i cieszył się, że może go zaspokoić. W czasie swojej długiej służby we flocie Pięćdziesięciu 
Słońc spotykał się z wrogością i podejrzeniami, ponieważ był Mieszańcem. I zawsze czuł się 
bezsilny. Tutaj spotykał się ze znacznie głębszą wrogością, jakkolwiek zawoalowaną i z 
podejrzliwością, która musiała trawić wszystko jak ogień. Lecz tym razem mógł walczyć. 
Mógł spojrzeć temu przyjaznemu starcowi o gładkiej mowie prosto w oczy i... Przyjaznemu?
- Śmiech mnie ogarnia - mówił Ziemianin - gdy pomyślę o nienaukowych aspektach 
orbity, jaką mamy teraz wykreślić. Na przykład: z jakim opóźnieniem docierają wasze raporty 
o burzach?
Maltby nie potrafił powstrzymać uśmiechu, A więc porucznik Cannons chce wszystko 
wiedzieć. Musiał mu przyznać, że początek nie był taki znów niezręczny. Jedynym sposobem 
zadania pytania jest... cóż... po prostu je zadać.
- Trzy, cztery miesiące - odpowiedział. - Nic nadzwyczajnego. Każdy kosmiczny 
meteorolog potrzebuje mniej więcej tyle czasu na sprawdzenie granic danego sztormu w 
swoim rejonie, potem melduje, a my korygujemy nasze mapy. Na szczęście - zastawił się 
swym drugim umysłem, gdy z zimną krwią wypowiadał to wielkie podstawowe kłamstwo - 
między słońcami Kaider i Cassidor nie ma większych burz. Jednakże parę słońc nie pozwala 
na trasę wzdłuż linii prostej - kontynuował prześlizgując się obok prawdy jak piskorz. - Więc 
jeśli pokaże mi pan kilka swoich orbit dla dwóch tysięcy pięciuset lat świetlnych, wybiorą 
najlepsze. - Zrozumiał natychmiast, że ta najważniejsza sprawa nie przejdzie mu tak 
bezboleśnie.
- Nie występują burze? - powtórzył starszy mężczyzna. Zacisnął usta. Delikatne 
zmarszczki na jego długiej twarzy wydawały się pogłębiać. Wyglądał na szczerze 
zakłopotanego i nie mogło być żadnych wątpliwości, że nie oczekiwał tak niedwuznacznej 
odpowiedzi. - Hmmm, nie ma burz. To by upraszczało sprawę, nieprawdaż? Zamilkł. - Wie 
pan, to niezwykle ważne dla dwóch... zawahał się przez chwilę - dla dwóch ludzi, wyrosłych 
w odmiennych kulturach, by upewnili się co do wspólnoty punktu widzenia. Przestrzeń jest 
tak wielka. Nawet ten stosunkowo mały system gwiezdny, Wielki Obłok Magellana, jest tak 
rozległy, że go nie ogarniamy. Na okręcie wojennym Gwiezdny Rój" spędziliśmy dziesięć 
lat badając Obłok i potrafimy wyrecytować bez zająknienia, że obejmuje on sześćdziesiąt 
miliardów do sześcianu lat świetlnych i zawiera sto milionów słońc. Znaleźliśmy środek 
magnetyczny Obłoku, została przez nas ustalona Unia zerowa od środka do najjaśniejszej 
gwiazdy S Doradus i teraz, jak przypuszczam, mogą się znaleźć ludzie na tyle głupi, by 
uważać, że mamy ten system dokładnie sklasyfikowany.
Maltby milczał, ponieważ był właśnie takim głupcem. To było ostrzeżenie. Mówiono 
mu bez owijania w bawełnę, że mogą sprawdzić każdą podaną przez niego orbitę pod kątem 
wszystkich ingerujących słońc. Znaczyło to i wiele więcej. Wskazywało, że Ziemia znajduje 
się w przededniu poszerzenia swej rozległej władzy na Wielki Obłok Magellana. Zniszczenie 
teraz tego statku da Pięćdziesięciu Słońcom cenne lata, w których będą musiały zadecydować, 
co   robić   dalej.   Ale  nic   poza   tym.   Nadejdą  inne statki, nieubłagany nacisk ogromnej 
populacji głównej   galaktyki   sięgnie   jeszcze    dalej    w  przestrzeń. Zawsze pod staranną 
kontrolą, pod opieką potężnej armady niezwyciężonych  okrętów  wojennych  przewalą  się 
przez Obłok olbrzymie transporty i każda planeta,  każdy zakątek uzna zwierzchnictwo 
Ziemi. Imperium   ziemskie   nie   toleruje   niezależności   żadnych narodów w żadnej  
formie. Delianom i Niedelianom potrzebny będzie każdy dodatkowy dzień, każda godzina;   
wszyscy oni  mają  szczęście,  że nie opierał swojej nadziei zniszczenia statku na orbicie 
kończącej się we wnętrzu słońca. Ich pomiary magnetyczne zlokalizowały wszystkie słońca. 
Ale ani przez dziesięć,   ani  nawet  przez  sto  lat  jeden   statek  nie byłby  w  stanie  
umiejscowić  burz  w  obszarze  długości dwóch tysięcy pięciuset lat świetlnych.  O ile ich 
psychologowie nie poznają się na specyficznych przymiotach jego podwójnego  umysłu,  
rzeczywiście spełni polecenie  rządu  Pięćdziesięciu Słońc. Maltby nie  wątpił w szansę 
powodzenia. Dotarło do niego, że porucznik Cannons manipuluje przy ekranie orbit, na 
którym linie świetlne przemieszczały się i migotały. Wreszcie ustaliły się jak kule w grze 
losowej. Maltby  wybrał  sześć  biegnących  głęboko  w  wielki sztorm. Po upływie dziesięciu 
minut poczuł delikatne drżenie, gdy statek zaczął się poruszać. Wstał marszcząc czoło. 
Dziwne, że przystąpili do działania bez żadnej weryfikacji jego...
- Tędy - powiedział starzec.
To się nie może tak skończyć, pomyślał Maltby, teraz lada chwila zabiorą się do niego 
i...
Przestał myśleć. Był w przestrzeni. Daleko, daleko w dole widział oddalającą się 
planetę Kaider III. Z jednej strony połyskiwał ogromny, mroczny kadłub okrętu wojennego, a 
ze wszystkich pozostałych stron - nad nim, pod nim - były gwiazdy i bezmiar ciemniejącej 
przestrzeni. Pomimo wysiłku woli doznał niewypowiedzianie gwałtownego szoku. Jego 
czynny umysł wpadł w konwulsyjne drgawki. Cały słaniał się i upadłby, jak oślepiony, gdyby 
nie to, że podejmując próbą utrzymania się na nogach stwierdził, że ciągle na nich stoi. Całe 
jego jestestwo ogarnął niepokój. Instynktownie wyrwał z letargu swój drugi umysł i wypchnął 
go naprzód. Postawił jego bardziej mechaniczne i precyzyjne walory, jego deliańską siłą 
między swoim drugim ja a tym, co istoty ludzkie mogły mu zrobić. Gdzieś ze środka 
ciemności i jaśniejących gwiazd doleciał go czysty i dźwięczny głos kobiecy.
- No i co, poruczniku Neslor, czy zaskoczenie przyniosło jakieś psychologiczne 
owoce?
W odpowiedzi rozległ się głos również kobiecy, ale starszy:
- Po trzech sekundach, jaśnie pani, jego odporność podskoczyła do ilorazu inteligencji 
900. Co oznacza, że przysłali nam Delianina. Ekscelencjo, zdaje się, że pani szczególnie 
podkreślała, że ich przedstawiciel nie może być Delianinem.
- Mylicie się w sposób zasadniczy - Maltby powiedział szybko w otaczającą go noc. - 
Nie jestem Delianinem. Zapewniam, że obniżę swój iloraz do zera, jeśli takie jest wasze 
życzenie. Zareagowałem instynktownie na zaskoczenie, to chyba całkiem naturalne.
Usłyszał trzask. Iluzja przestrzeni i gwiazd znikła z pola widzenia. Maltby stwierdził 
to, czego zaczął się domyślać, a mianowicie, że ani na chwilą nie opuścił pracowni 
meteorologicznej. W pobliżu stał ów patriarcha meteorologii z powściągliwym uśmiechem na 
pomarszczonej twarzy. Na podwyższeniu, częściowo ukryta za długą tablicą kontrolną, 
siedziała przystojna młoda kobieta. Stary człowiek odezwał się pełnym godności głosem:
- Znajdujesz się w obecności pierwszego kapitana, Wielce Czcigodnej Glorii Cecylii, 
Lady Laurr z Wysoko Urodzonych Laurrów. Zachowuj się odpowiednio.
Maltby pochylił się w ukłonie, lecz nie powiedział ani słowa. Pierwszy kapitan 
spoglądała z ukosa; była wyraźnie pod wrażeniem jego powierzchowności. Wysoka, 
wspaniała postać, siła, inteligencja. Jednym spojrzeniem ogarnęła wszystkie cechy wspólne 
człowiekowi najwyższego rzędu i ... robotowi. Ci ludzie mogą być bardziej niebezpieczni, niż 
sądziła.
- Jak wiesz, musimy cię przesłuchać - powiedziała z nienaturalną ostrością. - Nie 
chcemy cię obrazić. Powiedziałeś nam że Cassidor VII, główna planeta Pięćdziesięciu Słońc, 
znajduje się o dwa tysiące pięćset lat stąd. Normalnie stracilibyśmy wiele lat szukając na 
ślepo drogi poprzez tak ogromną lukę nie zbadanej, wypełnionej gwiazdami przestrzeni. Ale 
przedstawiłeś nam orbity do wyboru. Musimy się upewnić, że są one podane rzetelnie, ze nie 
kryje się w tym żaden podstęp czy chęć wyrządzenia nam szkody. W tym celu zmuszeni 
jesteśmy prosić cię o otworzenie umysłu i udzielenie odpowiedzi na nasze pytania pod 
najściślejszym nadzorem psychologicznym.
- Mam rozkaz - powiedział Maltby - współpracować z wami we wszystkim.
Ciekawiło go, jak się będzie czuł teraz, gdy nadeszła godzina próby. Lecz nie 
zauważył nic nienormalnego. Jego ciało było nieco sztywniejsze, za to umysły... wycofał się 
w głąb pozostawiając swemu deliańskiemu umysłowi do odparcia wszystkie pytania, jakie 
padną. Deliańskiemu umysłowi, który celowo trzymał z dala od własnych myśli. 
Zdumiewający umysł, nie posiadający własnej woli, jednak zdalnie sterowany, reagował z 
pełną mocą ilorazu inteligencji 191. Czasami zachwycał się swoim drugim umysłem. Nie 
posiadał on zdolności twórczych, lecz odznaczał się komputerową pamięcią, zaś jego 
odporność na zewnętrzny nacisk, jak to szybko wykryła psycholog w spódnicy, przekraczała 
dziewięćset. Dokładnie odpowiadała ilorazowi inteligencji 917.
- Jak się nazywasz? - tak się to zaczęło. Nazwisko, stopień; odpowiadał na wszystko 
spokojnie, zdecydowanie, bez wahania.
Gdy skończył i potwierdził pod przysięgą prawdziwość każdego słowa na temat burz, 
nastała długa chwila martwej ciszy. Wreszcie z pobliskiej ściany wystąpiła kobieta w średnim 
wieku. Wskazała na krzesło i kiedy go usadzono, przechyliła jego głowę i rozpoczęła badanie. 
Robiła to delikatnie, jej palce dotykały go pieszczotliwie. Lecz gdy podniosła wzrok, głos jej 
brzmiał ostro.
- Nie jesteś Delianinem ani Niedelianinem. A struktura molekularna twego mózgu i 
ciała jest najdziwniejsza, jaką kiedykolwiek widziałam. Wszystkie cząsteczki są podwójne. 
Spotkałam się raz z podobnym układem w sztucznej strukturze elektronicznej, kiedy 
próbowano zrównoważyć niestabilny system. Porównanie nie jest dokładne, lecz... mmmm 
...muszę sobie przypomnieć końcowy wynik tego eksperymentu. - Przerwała. - Jak to 
wytłumaczysz? Kim jesteś?
Maltby westchnął. Zadecydował już wcześniej, że powie tylko jedno główne 
kłamstwo. Nie żeby to miało znaczenie, jeśli chodzi o jego podwójny umysł. Ale kłamstwa 
oddziaływały na lekkie wahnięcia ciśnienia krwi, powodowały nerwowe skurcze i zakłócały 
harmonią mięśni. Nie stać go było na podjęcie nawet najmniejszego dodatkowego ryzyka.
- Jestem Mieszańcem - wyjaśnił. Opisał w skrócie, jak sto lat temu doszło do, 
niemożliwego przez długi czas, skrzyżowania Delian z Niedelianami. Zastosowanie ciśnienia 
oziębiania...
- Chwileczkę - przeprosiła psycholog i znikła. Gdy ponownie wyszła z transmitera, 
była zatopiona w myślach. - Wydaje się mówić prawdę - przyznała prawie z niechęcią.
- Co to znaczy? - warknęła pierwszy kapitan. - Od chwili, gdy wpadliśmy na tamtego 
pierwszego człowieka z Pięćdziesięciu Słońc, Ośrodek Psychologii obwarowuje 
zastrzeżeniem każdą swoją wypowiedź. Sądziłam, że psychologia jest jedyną doskonałą 
nauką. Albo on mówi prawdę, albo kłamie.
Starsza kobieta wyglądała na nieszczęśliwą. Wbiła twarde spojrzenie w Maltby'ego, 
speszona jego chłodnym wzrokiem i wreszcie zwracając się do swej zwierzchniczki 
powiedziała:
- To przez tę podwójną strukturę jego mózgu. Poza tyrn jednym nie widzę żadnego 
powodu, dlaczego nie mielibyśmy wydać rozkazu pełnego przyśpieszenia.
To jest to, Gloria mówiła do siebie w myślach. To właśnie to, czego poszukiwałam. 
Rzeczywiście związek Delian z Niedelianami wydał potomka. Nie miała jasnego 
wyobrażenia, co to mogło oznaczać. Na głos powiedziała z lekkim uśmiechem:
- Zapraszam kapitana Maltby'ego na obiad. Z pewnością nie odmówi współpracy przy 
dalszych badaniach, jakie zechcesz przeprowadzać później. Tymczasem proszą go 
zaprowadzić do odpowiedniej kwatery. - Obróciła się do komunikatora. - Centralne silniki 
.przyśpieszyć do połowy roku świetlnego na minutę po następującej orbicie...  Maltby 
słuchał szacując. Połowa roku świetlnego na minutę. Osiągnięcie   takiej   prędkości   zajmie   
trochę   czasu, lecz...   za   osiem   godzin   gruchną   w   sztorm.   Osiem godzin!
Po odejściu Maltby'ego Lady Laurr niewesoło sondowała swą towarzyszkę.
- Więc jak? Co o tym myślisz?
- Trudno uwierzyć, że odważą się wykręcić nam jakiś numer na tym etapie. - W głosie 
psycholog brzmiała nuta złości. Pierwszy kapitan odezwała się powoli:
- Mają tutaj nieźle skomplikowany system. Jedyne godne uwagi mapy znajdują się na 
planetach. Ludzie, którzy potrafią je czytać, są na statkach. Na podstawie zakodowanych 
informacji od ludzi nie potrafiących czytać map astrogatorzy przeprowadzają swoje 
obliczenia. Jedynym sposobem sprawdzenia, czy kapitan Maltby mówi prawdę, są testy 
psychologiczne. Jak dawniej, polegam na tobie...
Niewątpliwie coś knują, ale nie możemy dopuście, aby strach nas sparaliżował. 
Musimy założyć, że potrafimy wydostać się z każdej pułapki, w jaką wpadniemy, jeśli nie 
inaczej, to za pomocą czysto mechanicznej siły. A tymczasem, nie przegap niczego. Nie 
spuszczaj oka z tego człowieka. Nadal mamy ucieczkę Atmion" do wyjaśnienia.
- Uczynię, co w mojej mocy - odpowiedziała ostro starsza kobieta.


XI

Zderzenie potoków materii Novej z gazami już rozjuszonymi przez oszalałe słońca - 
to był nowy wielki sztorm. Gigantyczne słońce eksplodując spotęgowało dyfuzją, skłóciło 
wszystko i dodało czegoś daleko bardziej śmiertelnego. Prędkości! Eksplozja ultraognia 
skakała ze szczytu na szczyt prędkości. Ruchliwe powierzchnie sztormu tańczyły i płonęły z 
prawdziwie piekielną furią. Wypadki swą gwałtownością przekraczały niemal wytrzymałość 
materii. Pierwsze gnało światło Novej, niosąc płonące ostrzeżenie z szybkością ponad stu 
osiemdziesięciu sześciu tysięcy mil na sekundę wszystkim tym, którzy wiedzieli, że rozbłysło 
u czoła międzygwiezdnej burzy. Lecz ten ostrzegawczy blask niwelowała kolosalna prędkość 
sztormu. Tygodnie i miesiące sunął przez bezkresną noc z prędkością tylko o ułamek 
jednostki mniejszą od samego światła.
Naczynia po obiedzie zostały uprzątnięte. Za pół godziny, myślał Maltby. Pół 
godziny! Rozważał z drżeniem, co się właściwie dzieje ze statkiem w nagłej konfrontacji z 
tysiącami grawitonów hamowania. Na głos powiedział:
- Mój dzień? Spędziłem go w bibliotece. Zaciekawiła mnie najnowsza historia 
ziemskiej kolonizacji kosmicznej. Interesuje mnie, jaki los spotkał rasy podobne Mieszańcom. 
Mówiłem pani, że po przegranej wojnie, głównie dlatego, że było ich tak niewielu, Mieszańcy 
ukryli się przed Pięćdziesięcioma Słońcami. Byłem jednym z pojmanych dzieci, które...
Przerwał mu krzyk z komunikatora w ścianie:
- Jaśnie pani, rozwiązałam zagadkę!
Minęła chwila, zanim Maltby rozpoznał wzburzony głos kobiety psychologa. 
Zapomniał prawie, że musiała go obserwować. Jej dalsze słowa zmroziły go.
- Dwa umysły! Pomyślałam o tym przed chwilą i zamontowałam podwójne urządzenie 
kontrolne. Proszę go zapytać koniecznie o burzę. A tymczasem zatrzymaj statek. 
Natychmiast! - Ciemne spojrzenie Maltby'ego zderzyło się ze wzrokiem stalowych, 
zważonych oczu pierwszego kapitana. Niezwłocznie skoncentrował oba swoje umysły i 
zmusił ją do powiedzenia:
- Nie bądź niepoważna, poruczniku. Jedna osoba nie może mieć dwóch umysłów. 
Wytłumacz się jaśniej.
Cała jego nadzieja była w zwłoce. Mieli jeszcze dziesięć minut, w których mogli się 
uratować. Musiał zmarnować każdą sekundę tego czasu, przeszkodzić ich wszelkim 
wysiłkom, podjąć próbę zapanowania nad sytuacją. Gdyby tylko jego szczególny, 
trójwymiarowy hipnotyzm działał przez komunikatory... Nie działał. Linie światła skoczyły 
na niego ze ściany i oplotły jego ciało, przykuły go do krzesła ogromną ilością 
nierozerwalnych więzów. Nawet gdy już miał skrępowane ręce i stopy przez 
zmaterializowaną energię, drugi zespół sił pojawił się przed jego twarzą, powstrzymał jego 
myślowy nacisk na pierwszego kapitana i wreszcie zebrał się nad jego głową, jakby mu 
wyrosły ośle uszy. Został unieruchomiony dokładniej, niż gdyby kilkunastu mężczyzn siłą i 
ciężarem przygniotło jego ciało. Maltby odprężył się i zaśmiał:
- Za późno - rzekł szyderczo. - Wyhamowanie do bezpiecznej prędkości zajmie temu 
statkowi przynajmniej godzinę, a przy tej szybkości nie możecie skręcić na czas, aby uniknąć 
największego sztormu w tej części wszechświata.
Nie była to taka zupełna prawda. Był jeszcze i czas, i miejsce, by uciec przed 
nadciągającym sztormem w kierunku jego posuwania się. Niemożliwy był tylko zwrot ku 
ogonowi sztormu czy jego pękatym skrzydłom. Myśli Maltby'ego zakłócił pierwszy krzyk 
młodej kobiety:
- Centralne silniki! Zmniejszyć prędkość. Alarm! Nastąpił wstrząs, który zakołysał 
ścianami, i Maltby poczuł, jak przeciążenie rozdziera mu mięśnie. Przystosował się, po czym 
spojrzał przez siół na pierwszego kapitana. Jej uśmiech przypominał zastygłą maskę, kiedy 
mówiła przez zaciśnięte zęby:
- Poruczniku Neslor, zastosuj dowolny środek fizyczny czy jakikolwiek inny, ale zmuś 
go do mówienia. Coś musisz zrobić.
- Kluczem jest jego drugi umysł - rozległ się głos psycholog. - Nie jest deliański. 
Posiada tylko normalną odporność. Poddam go najsilniejszemu naciskowi warunkującemu, 
jaki kiedykolwiek ześrodkowano na ludzkim mózgu, korzystając z dwóch elementów: seksu i 
logiki. Zmuszona jestem użyć pani, kapitanie, jako obiektu jego uczuć.
- Pośpiesz się! - odpowiedziała młoda kobieta. Głos jej ciążył jak żelazna sztaba. 
Maltby siedział we mgle, psychicznej i fizycznej. Głęboko w jego umyśle tkwiła świadomość, 
że istnieje realnie i że machiny nie do odparcia starają się przekształcić jego myśli. Stawił im 
czoło. Jego opór był tak silny jak jego życie; miał intensywność bilionów, trylionów 
impulsów, które uformowały jego istotę. Lecz myśl, presja z zewnątrz, rosła z każdą chwilą. 
Jakże głupio z jego strony przeciwstawiać się Ziemi, skoro ta cudowna Ziemianka kocha go, 
kocha, kocha. Wspaniała jest cywilizacja Ziemi i głównej galaktyki. Trzysta milionów 
miliardów ludzi. Już sam wstępny kontakt może odrodzić Pięćdziesiąt Słońc. Jakże ona jest 
cudowna, muszę ją ocalić. Jest dla mnie wszystkim. Jakby z oddali zaczął docierać jego 
własny głos wyjaśniając, co należy zrobić, jak wykręcić statek, w którym kierunku, ile zostało 
na to czasu. Próbował się powstrzymać, lecz jego głos ciągnął nieubłaganie dalej, 
wypowiadając słowa, które oznaczały drugą klęskę Pięćdziesięciu Słońc. Mgła zaczęła 
rzednąć. Potworny nacisk w jego wytężonym umyśle zelżał. Przeklęty strumień słów przestał 
płynąć z jego ust. Maltby wyprostował się w krześle, cały drżąc, ze świadomością, że pęta 
energii i energetyczna czapa opadły. Słyszał, jak pierwszy kapitan mówi do komunikatora:
- Wykonując skręt o 0,0100 ominiemy sztorm w odległości siedmiu tygodni 
świetlnych. Przyznaję, że skręt będzie zatrważająco ostry, lecz czuję, że przynajmniej na tyle 
powinniśmy zboczyć z kursu, - Odwróciła się i spojrzała na Maltby'ego. - Przygotuj się. Przy 
prędkości równej połowie roku świetlnego na minutę skręt nawet o setną stopnia powoduje u 
niektórych ludzi utratę przytomności.
- Nie u mnie - odparł Maltby i naprężył swoje deliańskie ciało. Zemdlała trzy razy w 
ciągu następnych czterech minut, podczas gdy on siedział obserwując ją. Lecz za każdym 
razem przychodziła do siebie po kilku sekundach.
- My, istoty ludzkie - powiedziała blado - jesteśmy mizernymi tworami. Lecz 
przynajmniej umiemy to znosić.
Okropne minuty wlokły się, ciągnęły bez końca. Maltby począł odczuwać nacisk 
nieskończenie małego skrętu. Jak ci ludzie mogli mieć kiedykolwiek nadzieję przeżycia 
bezpośredniego uderzenia w sztorm? - przyszło mu na koniec do głowy. Nagle było już po 
wszystkim. Męski glos spokojnie oznajmił:
- Wykonaliśmy nakazany zwrot, jaśnie pani, i teraz znajdujemy się poza zasięgiem 
niebezp.. - Urwał z okrzykiem. - Kapitanie, światło słońca Nova rozbłysło właśnie od strony 
burzy!


XII

W tamtych chwilach, przed samą katastrofą, okręt wojenny   Gwiezdny   Rój"   jarzył   
się   jak   wielki, olśniewający, szlachetny kamień. Ostrzegawczy błysk od  Novej  wywołał 
nieopisaną wrzawę  alarmowych   j sygnałów na wszystkich jego stu dwudziestu pokładach.   
Światła   rozbłyskiwały   od   końca   do   końca statku. Zapalały się rząd za rzędem, z 
zimnym migotaniem   szlifowanych   klejnotów.   W   odblasku   tego światła czarna góra 
kadłuba wyglądała jak cel ich podróży, przepiękna planeta Cassidor widziana z odległego 
mroku nocy,  usiana miastami jaśniejącymi jak diamenty. Niezrównany i cudowny ponad 
wszelkie   wyobrażenie,   wspaniały  w   swej   sile,   ogromny statek sunął bezgłośnie jak 
zjawa przez czerń, wzdłuż tej   specyficznej   rzeki   czasu   i   przestrzeni,   wyznaczającej   
mu   kierunek.   Nawet  gdy   wpadł  w   środek burzy, dla oka nic się nie zmieniło. 
Rozciągająca  się przed nim przestrzeń była czysta jak każda próżnia. Gazy, które zrodziły 
sztorm, znajdowały się w stanie takiego rozrzedzenia, że statek nie odczułby   ich   obecności   
przy   atomowych   prędkościach. Dezintegracja materii mogła być niezwykle gwałtowna w 
tym sztormie,  a  promieniowanie kosmiczne mogło stanowić najpotężniejsze źródło energii w 
poznanym wszechświecie. Lecz straszne, apokaliptyczne niebezpieczeństwo zagrażało  
Gwiezdnemu Rojowi" bezpośrednio   z    powodu    jego    własnej    potwornej szybkości. 
Uderzenie  w tę masę gazu z  prędkością połowy roku  świetlnego  na  minutą niczym  się nie 
różniło od zderzenia z bezkresną litą ścianą. Wielki statek zadrżał w spojeniach, kiedy utrata 
prędkości targnęła   jego   cudownie   wytrzymałą   konstrukcją. W jednej chwili przeszedł 
całą skalę systemów hamujących, zaprojektowanych przez konstruktora dla statku jako 
całości. Zaczął się przełamywać. I nadal wszystko działo się według oryginalnego projektu 
znakomitej firmy, która go zbudowała. Przekroczywszy granicę wytrzymałości rozleciał się 
na dziewięć tysięcy samodzielnych członów. Jak igły opływowych kształtów, długości 
czterystu stóp, szerokości czterdziestu, srebrzyste kształty wkręcały się przebiegle w gaz, 
zmniejszając jego parcie na swe gładkie powierzchnie. Ale to nie wystarczyło. Metal jęczał 
od tortury tarcia. W komorach hamujących mężczyźni i kobiety, niemal bez świadomości, 
cierpieli męki, które wydawały się agonią. Setki członów balansowało w przestrzeni, unikając 
zderzenia ze sobą dzięki automatycznym ekranom. A ciągle jeszcze, pomimo zatrważająco 
małego spadku szybkości, gazowa masa nie została przekroczona, świetlne lata gęstości nadal 
leżały przed nimi nie przebyte. Ponownie osiągnięto granice ludzkiej wytrzymałości. 
Ostateczny ratunek niosła chemiczna akcja, skierowana bezpośrednio na trzydzieści tysięcy 
ludzkich ciał, dla ochrony których te wszystkie wspaniałe urządzenia zabezpieczające zostały 
wymyślone i skonstruowane - dla biednych, delikatnych istot ludzkich, które przez całe wieki 
nie oduczyły się normalnie umierać pod wpływem przeciążenia nieco mniejszego od piętnastu 
grawitonów.
Automaty, które na początku odchyliły podłogę i powrzucały wszystkich do komór 
hamujących poszczególnych członów ratując im życie, pośpieszyły ponownie z pomocą i 
komorę hamującą wypełnił gaz specjalnego rodzaju Wilgotny i lepki. Osiadał grubą warstwą 
na odzieży, przesączał się do skóry, a przez nią do każdej komórki ciała. Sen spłynął 
łagodnie, a z nim cudowne odprężenie. Krew uodporniła się na wstrząsy, rozluźniły się 
mięśnie, jeszcze przed chwilą skręcone w męczarniach, mózg nasączyły życiodajne 
substancje likwidując jego liczne ułomności i eliminując nawet marzenia senne. Człowiek stał 
się nadzwyczaj elastyczny pod ciśnieniem grawitacyjnym; sto, sto pięćdziesiąt grawitonów 
przeciążenia, a siły życiowe nadal trzymały się go kurczowo. Wielkie serce wszechświata 
biło. Sztorm huczał wzdłuż swej arterii, rodząc życiodajne promieniowanie, oczyszczając 
ciemność z jej jadów, aż wreszcie maleńkie stateczki wyrwały się osobnymi szlakami z jego 
rozległych granic. Zaczęły zbierać się w gromady, szukać się wzajemnie, jakby kierował nimi 
nieodparty instynkt jednoczenia się. Automatycznie wsuwały się na swoje stare pozycje; 
statek wojenny Gwiezdny Rój" odzyskiwał dawny kształt, ale świeciły w nim dziury. 
Niektóre człony zaginęły.
Na trzeci dzień pełniący obowiązki pierwszego kapitana Rutgers wezwał ocalałych 
oficerów na przedni pomost, gdzie czasowo założył swoją główną kwaterę. Po konferencji 
ogłoszono komunikat dla załogi.
Dziś rano o godzinie 008 nadeszła wiadomość od pierwszego kapitana, Wielce 
Czcigodnej Glorii Cecylii, Lady Laurr z Wysoko Urodzonych Laurrów, naczelnego dowódcy, 
kpt. dypl. Wylądowała przymusowo na planecie jakiegoś żółtobiałego słońca. Jej statek rozbił 
się przy zetknięciu z powierzchnią planety i nie nadaje się do naprawy. Ponieważ jedyną 
formą łączności z nią jest niekierunkowe podprzestrzenne radio, zlokalizowanie słońca tak 
pospolitego typu wśród milionów podobnych słońc jest całkowicie niemożliwe i kapitanowie 
po naradzie meldują z żalem, że imię naszej Czcigodnej Lady powiększy najdłuższą listę ofiar 
nieszczęśliwych wypadków floty, listę tych, którzy zaginęli na zawsze podczas służby. Flaga 
Admiralicji pozostanie opuszczona aż do odwołania".


XIII

Gdy nadszedł, stała odwrócona plecami. Maltby zawahał się, po czym skoncentrował 
swój umysł i zatrzymał ją na miejscu przy członie statku, kiedyś głównym pomoście 
dowodzenia Gwiezdnego Roju". Długi metalowy kształt leżał do połowy zaryty w podmokły 
grunt wielkiej doliny. Jeden jego koniec nurzał się w lśniącej, brunatnej głębi leniwej rzeki. 
Maltby zatrzymał się parę stóp od wysokiej, smukłej kobiety i nadal utrzymując ją w 
nieświadomości swojego przybycia raz jeszcze objął wzrokiem otoczenie, które miało być ich 
światem. Drobny prysznic ciemnawego deszczu, który towarzyszył mu w rozpoznawczym 
spacerze, wycofał się poza żółtą krawędź doliny na zachodzie". Kiedy tak spoglądał, małe, 
żółte słońce wyprysło spoza kurtyny ciemnych ochrowych obłoków i oświetliło go 
migotliwie. W dole widział obszar dżungli połyskującej dziwacznie w brązowo-żółtych 
kolorach. Wszędzie był ciemny brąz i intensywna, prawie płynna żółtość. Maltby westchnął i 
zwracając całą swoją uwagę ku kobiecie sprawił, że nie widziała, gdy zaszedł ją od przodu. 
Sporo myślał w trakcie spaceru o wielkiej Glorii Cecylii. Oczywiście problem mężczyzny i 
kobiety, samych na odludnej planecie, stojących wobec możliwości spędzenia reszty życia 
razem, był zasadniczo bardzo prosty. Tym bardziej że jedno i tej pary zostało uwarunkowane 
do zakochania się w drugim. Uśmiechnął się ponuro. Mógł zdawać sobie sprawą ze 
sztucznego źródła tej miłości, lecz to nie zmieniało jej głębokiego sensu. Machina 
warunkująca trafiła go w samo serce. Niestety, tylko jego, a przez dwa dni przebywania z nią 
sani na sam odkrył jedną prawdę: Lady Laurr z Wysoko Urodzonych Laurrów ani myślała 
ulec naturalnym naciskom tej sytuacji. Czas, aby jej to uświadomić, nie dlatego, żeby sytuacja 
nagliła, tylko dlatego, żeby zdała sobie sprawę z istnienia problemu.
Zrobił krok do przodu i wziął ją w objęcia. Wysoka, pełna wdzięku kobieta, jakby 
stworzona dla jego ramion, ulegając narzuconej woli oddała pocałunek z uniesieniem, którego 
efekt przerósł jego intencje. Zamierzał uwolnić jej świadomość w trakcie pocałunku. Nie 
zrobił tego. Gdy ją wreszcie puścił, był to pusty gest zaledwie. Jej umysł pozostawał w jego 
całkowitym władaniu.
Tuż przy drzwiach stało metalowe krzesło. Opadłszy na nie podniósł wzrok na 
pierwszego kapitana. Był rozdygotany. Płomień pożądania, który w nim wybuchnął, stanowił 
wymowny hołd dla uwarunkowania, jakie przeszedł, lecz całkowicie wykraczał poza jego 
dotychczasową ocenę intensywności własnego uczucia. Sądził, że panuje nad sobą w pełni, 
ale było inaczej. Sarkazm, pewna rezerwa i obiektywna ocena sytuacji, które, jak sobie 
wyobrażał, leżały u podstaw jego stosunku do wszystkiego, jakoś wcale nie znajdowały tutaj 
zastosowania. Kochał tę kobietę tak gwałtownie, że samo dotknięcie wystarczyło, by 
oddzielić jego wolę od tego, co zaraz po tym dotknięciu nastąpiło.
Bicie serca wracało do normy, podczas gdy przyglądał się jej z pozorną 
bezstronnością. Śliczna - według prawideł urody, chociaż prawie wszystkie kobiece roboty z 
rasy Delian były od niej ładniejsze. Usta nie za pełne, jakby odrobinę okrutne, i było coś 
jeszcze w jej spojrzeniu, co podkreślało to okrucieństwo. Ta kobieta niełatwo pogodzi się z 
losem dożywotniego rozbitka na nieznanej planecie. Będzie musiał to przemyśleć. Do tego 
czasu...
Z westchnieniem uwolnił ją od czaru trójwymiarowego zaklęcia, jakie rzuciły na nią 
jego dwa umysły. Dla ostrożności obrócił ją uprzednio tyłem do siebie. Obserwował z 
zaciekawieniem, jak przez chwilę stała zupełnie bez ruchu. Następnie ruszyła ku 
niewielkiemu wzniesieniu ponad grząskim terenem. Wspięła się na stok i patrzyła w 
kierunku, z którego przyszedł przed paroma minutami. Najwyraźniej go szukała. Obróciła się 
wreszcie osłaniając oczy przed blaskiem zachodzącego żółtego słońca, zeszła na dół i wtedy 
go dostrzegła. Zatrzymała się mrużąc oczy. Zbliżając się powoli powiedziała nienaturalnie 
ostro:
- Bardzo cicho nadszedłeś. Musiałeś mnie zajść od zachodu.
- Nie - odpowiedział z rozmysłem - byłem na wschodzie.
Wydawała się to rozważać taksując go wzrokiem i z lekka marszcząc czoło W końcu 
zacisnęła usta; miała opuchniętą wargę, która musiała ją zaboleć, bo skrzywiła się.
- No i co? Znalazłeś coś...
Zamilkła. W tym momencie musiało do niej dotrzeć, że ma opuchnięte usta. Dotknęła 
palcami obolałego miejsca i nagle jej oczy ożywiły się zrozumieniem. Zanim zdołała 
wydobyć z siebie słowo, powiedział:
- Tak, zgadza się co do joty.
Wpatrywała się w niego nieruchomo, tłumiąc ogarniającą ją wściekłość. Na koniec, 
wciągając powietrze w płuca, odezwała się kamiennym głosem:
- Spróbuj tego jeszcze raz, a zastrzelę cię jak psa.
Maltby pokręcił głową bez uśmiechu.
- I sama spędzisz tutaj resztę swoich dni? Oszalałabyś.
Od razu zorientował się, że jej złość jest głucha na ten rodzaj logiki. - Poza tym 
musiałabyś strzelić mi w plecy - dodał w pośpiechu. - Nie wątpię, za mogłabyś to zrobić z 
poczucia obowiązku. Ale nigdy z pobudek osobistych.
Ku jego zdumieniu w jej oczach pojawiły się łzy. Jasne, że płakała ze złości. Lecz łzy 
były prawdziwe! Szybko postąpiła do przodu i wymierzyła mu policzek.
- Ty robocie! - wyszlochała.
Wlepiając w nią ponury wzrok, zaśmiał się z nutą szyderstwa.
- O ile pamięć mnie nie myli, dama, która to powiedziała, jest tą samą osobą, która 
wygłosiła podniosły apel radiowy do wszystkich planet Pięćdziesięciu Słońc, zaklinając się, 
że przez piętnaście tysięcy lat Ziemianie zapomnieli o wszystkich swoich uprzedzeniach 
wobec robotów. Czy to możliwe - zakończył - że problem przy bliższym wejrzeniu okazuje 
się trudniejszy?
Nie było odpowiedzi. Czcigodna Gloria Cecylia przemknęła obok niego i znikła 
wewnątrz statku. Parę minut później ukazała się ponownie z jasnym, pogodnym obliczem i 
Maltby zobaczył, że usunęła wszelkie ślady łez.
- Co odkryłeś podczas swojej wyprawy? Zwlekałam z wezwaniem statku do twojego 
powrotu - rzekła spokojnym głosem.
- Sądziłem, że prosili cię, abyś odezwała się o godzinie 010.
Kobieta wzruszyła ramionami, a w głosie jej przebrzmiewał arogancki ton, gdy 
odpowiedziała:
- Zgłaszają się na moje wezwanie. Czy znalazłeś jakieś oznaki inteligentnych form 
życia?
Pozwolił sobie na krótki luksus współczucia dla istoty ludzkiej, która przeszła tak 
wiele wstrząsów jak pierwszy kapitan Laurr. Po chwili odezwał się:
- Przeważnie mokradła w dolinie i dżungla, bardzo stara. A chociaż niektóre drzewa są 
przeogromne, nie widać słojów na nacięciach. Trochę cudacznych zwierzaków i czworonożny 
dwuręki stwór, który obserwował mnie z oddali. Miał włócznią, lecz znajdował się poza 
zasięgiem hipnozy. Gdzieś w pobliżu musi być wioska. Pewnie na skraju doliny. Wpadłem na 
pomysł. Rozbiorę człon statku na mniejsze części i przeniosę na twardszy grunt. Naukowcom 
ze statku przekazałbym następujące dane: jesteśmy na planecie słońca typu G. Musi być ono 
większe i mieć wyższą temperaturę powierzchni od przeciętnego słońca typu żółtobiałego. 
Większe i gorętsze dlatego, że chociaż tak odległe, dostarcza dosyć ciepła dla utrzymania 
półtropikalnych warunków na północnej półkuli tej planety. W środku dnia znajdowało się 
raczej daleko na północy, a teraz zawraca na południe Tak na oko powiedziałbym, że planeta 
musi mieć odchylenie ze czterdzieści stopni, co oznacza występowanie zimnych wiatrów, 
chociaż wiek i charakter wegetacji nie potwierdzają tego.
Kapitan Laurr zasępiła się.
- To chyba niewiele. Ale oczywiście ja znam się głównie na wydawaniu poleceń.
- A ja zaledwie Ťna meteorologii.
- Właśnie. Wejdź. Może mój astrofizyk coś z tego zrozumie.
Twój astrofizyk! - chciał zawołać Maltby. Jednak nie powiedział tego na głos. Poszedł 
za nią do segmentu statku i zaniknął za sobą drzwi. Zlustrował wnętrze pomostu dowodzenia 
z krzywym uśmiechem, podczas gdy ona usadowiła się przed astrowizjerem. Nawet 
imponujący połysk tablicy instrumentów kontrolnych zajmującej całą jedną ścianą miał w 
sobie teraz coś ironicznego. Cała maszyneria od tej tablicy została daleko w przestrzeni 
kosmicznej. Kiedyś panowała nad Obłokiem Magellana, teraz jego własny ręczny pistolet był 
potężniejszym narzędziem. Wyczuł na sobie spojrzenie kapitan Laurr.
- Nie rozumiem tego - powiedziała. - Nie odpowiadają.
Maltby nie potrafił wyzbyć się tonu lekkiej drwiny.
- Być może - odparł - być może mają rzeczywiście istotny powód, abyś odezwała się o 
godzinie 010.
Ledwo dostrzegalny skurcz mięśni jej twarzy świadczył o poirytowaniu, ale nie 
odezwała się ani słowem.
- W końcu to nie ma znaczenia - ciągnął chłodno Maltby. - Oni i tak stosują w takim 
przypadku normalną procedurę. Chodzi przecież o nie przeoczenie żadnej możliwości 
ratunku. Jednak nie potrafię sobie nawet wyobrazić cudu, jakiego potrzeba, aby nas odnaleźć.
Sprawiała wrażenie, że to do niej nie dotarło. Nadal bocząc się zapytała:
- Jak to się dzieje, że nigdy nie słyszeliśmy nadajników radiowych Pięćdziesięciu 
Słońc? W czasie tych długich dziesięciu lat w Obłoku ani razu nie złapaliśmy nawet szmeru 
energii radiowej.
Maltby wzruszył ramionami.
- Wszystkie nadajniki pracują na niesłychanie skomplikowanej, zmiennej długości fali 
o częstotliwości   zmian   co   jedną   dwudziestą   sekundy.  Wasze instrumenty 
zanotowałyby tyknięcie co dziesięć minut i... Nie dał mu dokończyć głos z astrowizjera:
- Pełniący obowiązki pierwszego kapitana, Rutgers.
- Och, jesteś wreszcie, kapitanie - powiedziała kobieta. - Co się stało?
- Jesteśmy w trakcie lądowania naszych sił na Cassidor VII - padła odpowiedź. - Jak 
wiecie, przepisy wymagają, aby pierwszy kapitan...
- Ależ oczywiście. Czy teraz ma pan chwilkę czasu?
- Nie. Urwałem się na moment, aby zobaczyć, czy u pani wszystko w porządku, i 
zaraz przełączę panią na kapitana Plantsona.
- Jak przebiega lądowanie?
- Idealnie. Nawiązaliśmy łączność z rządem. Robią wrażenie zrezygnowanych. 
Niestety, muszę już iść. Do widzenia pani.
Twarz zamigotała i znikła. Ekran zgasł. Było to chyba jedno z najbardziej 
lakonicznych powitań. Lecz pogrążony we własnych czarnych myślach Maltby prawie tego 
nie zauważył. A więc już po wszystkim. Desperacki podstęp Pięćdziesięciu Słońc, jego 
własna próba zamachu na wielki statek wojenny, wszystko okazało się daremne wobec 
niezniszczalnego przeciwnika. Przez chwilę smakował gorycz porażki z jej wszystkimi 
konsekwencjami. W końcu spłynęła na niego świadomość, że walka przestała się już liczyć w 
jego życiu, co jednak nie potrafiło go wyrwać z ponurego nastroju. Na pięknej, energicznej 
twarzy Wielce Czcigodnej Glorii Cecylii zauważył grymas dumy pomieszanej z irytacją; bez 
wątpienia nie czuła się ona oderwana od wszelkich wydarzeń zachodzących gdzieś w 
przestrzeni. Ani nie przegapiła znaczenia, jakie miało gwałtowne przerwanie rozmowy.
Astrowizjer ponownie rozjaśnił się, ale tej twarzy Maltby nie widział uprzednio. Był 
to starszawy mężczyzna o mocno zarysowanej szczęce i pompatycznym glosie.
- To zaszczyt dla mnie, jaśnie pani; mam nadzieją znaleźć coś, co umożliwi nam 
ratunek. Nigdy nie tracić nadziei, dopóki, jak mówią, ostatni gwóźdź nie utkwi w twojej 
trumnie. - Zachichotał, a ona powiedziała:
- Kapitan Maltby udzieli panu wszelkich dostępnych mu informacji, w zamian za co z 
pewnością posłuży mu pan jakąś radą, kapitanie Planston. Oboje, niestety, nie jesteśmy 
astrofizykami.
- Nie można znać się na wszystkim - nadął się kapitan Planston. - Eee... kapitanie 
Maltby, czego się dowiedzieliście?
Maltby krótko ujął to, co wiedział, po czym w milczeniu wysłuchał instrukcji. Nie 
było tego wiele.
- Muszę znać długość pór roku. Zastanawiający jest ten żółty efekt słonecznego 
światła i ciemnobrązowy kolor. Zróbcie fotografie na ortoczułym filmie, używając trzech 
barwników: czerwonego, niebieskiego i żółtego. Zbadajcie odczyt widma, chodzi mi o 
sprawdzenie, czy czasem nie macie tam silnego błękitnego słońca, którego ultrafiolet 
zatrzymuje gęsta atmosfera, a całe światło i ciepło dociera na żółtym paśmie. Nie mam dużej 
nadziei, mówiąc szczerze, Wielki Obłok jest zapchany niebieskimi słońcami - pięćset tysięcy 
sztuk, wszystkie jaśniejsze od Syriusza. Na koniec pamiętajcie o tej informacji na temat pór( 
zdobądźcie ją od tubylców. Nie zapomnijcie tego zrobić. Do zobaczenia!


XIV

Tubylec zachowywał ostrożność. Bez przerwy niedostrzegalnie wycofywał się do 
dżungli, a jego cztery nogi dawały mu przewagą szybkości, czego był zdaje się świadom, 
ponieważ stale powracał prowokująco. Kobieta przyglądała się temu z rozbawieniem, a po 
pewnym czasie z irytacją.
- A może - zaproponowała - rozdzielimy się i ja naganie go na ciebie?
Dostrzegła jego marsową minę, gdy z ociąganiem skinął głową. Głos Maltby'ego 
brzmiał zdecydowanie, poważnie.
- Wciąga nas w zasadzkę. Włącz czujniki w hełmie i trzymaj broń w pogotowiu. Nie 
strzelaj zbyt pochopnie, ale nie zwlekaj w krytycznej chwili. Włócznia może zadać paskudną 
ranę, a nie mamy najlepszych środków, aby poradzić sobie z czymś takim.
Jego rozkazujący ton wprawił ją w chwilowe rozdrażnienie. Tak jakby do niego nie 
docierało, że ona równie dobrze zdaje sobie sprawę z sytuacji. Wielce Czcigodna Gloria 
westchnęła. Jeżeli będą musieli pozostać ,na tej planecie, nie obejdzie się bez pewnych 
zasadniczych zmian osobowości, bez psychicznego dostosowania się i to nie tylko - 
pomyślała z zawziętością - z jej strony.
- Teraz! - usłyszała obok siebie głos Maltby'-ego. - Popatrz, jak ten wąwóz się 
rozdziela. Byłem tutaj wczoraj i wiem, że te odnogi łączą się ponownie około dwustu yardów 
dalej. Uciekł lewym rozwidleniem, więc ja pójdę w prawo. Ty zostaniesz tutaj, aż wróci 
zobaczyć, co się stało, po czym na-goń go na mnie. Maltby jak cień -oddalił się ciemną 
ścieżką wijącą się pod gęstym listowiem zarośli.
Zapanowała cisza. Czekała. Po minucie ogarnęło ją uczucie osamotnienia w tym 
żółto-czarnym świecie, nie znającym życia od chwili, kiedy zaczął się czas. Opadły ją różne 
myśli. Wczoraj Maltby właśnie to chciał powiedzieć twierdząc, że nie odważy się go 
zastrzelić - i pozostać sama. Wtedy to do niej nie dotarło. Teraz zrozumiała. Opuszczona, na 
bezimiennej planecie z lichym słońcem, samotna kobieta budzi się każdego ranka w 
murszejącym statku, który złożył swój martwy, metalowy kadłub na grząskim, ciemnożółtym 
podłożu. Stała w przygnębieniu. Nie miała cienia wątpliwości, że problem Delian, 
Mieszańców i istot ludzkich może znaleźć rozwiązanie równie dobrze tutaj, jak gdzie indziej. 
Z zasępienia wyrwał ją jakiś dźwięk. Gdy rozglądała się z nagle wzmożoną, kocią czujnością, 
głowa ostrożnie wychyliła się sponad linii krzaków na brzegu polany, sto kroków od niej. 
Interesująca głowa. Jej dzikość była fascynująca nie mniej niż pozostałe cechy. Żółtawy tors 
kryły zarośla, lecz mignął jej uprzednio tyle razy, że rozpoznała typ CC z pospolitej prawie 
wszędzie rodziny centaurów. Jego ciało było równo wyważone na zadnich i przednich 
kończynach. Obserwujące ją wielkie, błyszczące, czarne oczy stały się okrągłe ze zdziwienia. 
Głowa obracała się we wszystkie strony, wyraźnie poszukując Maltby'ego. Gloria Laurr 
machnęła pistoletem i ruszyła naprzód. Stworzenie natychmiast znikło. Słyszała przez 
czujniki, jak pędziło przed siebie uciekając coraz dalej. Zwolniło gwałtownie, po czym 
wszystko umilkło.
Ma je - pomyślała. Zrobiło to na niej duże wrażenie. - Zuchwali i zdolni do wielu 
rzeczy są ci Mieszańcy o podwójnych umysłach - przyznała w duchu. - Byłaby to szkoda, 
gdyby uprzedzenia uniemożliwiły przyjęcie ich na łono cywilizacji galaktycznego Imperium 
Ziemi.
Zobaczyła go parą minut później, jak porozumiewał się ze stworzeniem za pomocą 
systemu blokowego. Maltby podniósł wzrok i spostrzegł ją. Potrząsnął głową, jakby z 
zakłopotaniem.
- Mówi, że zawsze było tak ciepło, a żyje przez tysiąc trzysta księżyców. Księżyc to 
czterdzieści słońc, czterdzieści dni. Namawia nas, abyśmy poszli nieco dalej w głąb doliny, 
lecz to jest szyte zbyt grubymi nićmi. Powinniśmy wykonać ostrożny przyjazny gest i... - 
Słowa zamarły mu na ustach.
Zanim zdążyła się zorientować, że coś jest nie w porządku, zawładnięto jej wolą, 
mięśnie wprawiono w ruch. Poleciała w bok i upadła na ziemię tak szybko, że wstrząs upadku 
odczuła jak torturę. Leżąc, ogłuszona, zdołała kątem oka dostrzec włócznię przeszywającą 
powietrze tam, gdzie się przed chwilą znajdowała. Zwinęła się, przekręciła - rozporządzając 
już własną wolą - i wyszarpnęła pistolet celując w kierunku, z którego nadleciała włócznia. 
Po nagim stoku oddalał się pędem drugi centaur. Palec jej zacisnął się na wyzwalaczu, gdy 
nagle...
- Nie! - To był Maltby. - Wysłali zwiadowcę, miał sprawdzić, co się dzieje - mówił 
prawie szeptem. - On wykonał zadanie. Już po wszystkim.
Opuściła pistolet stwierdzając z rozdrażnieniem, że dłoń jej dygoce. Cała się trzęsła. 
Otworzyła usta, chcąc powiedzieć dziękuję za uratowanie mi życia", ale zaraz je zamknęła 
nie wydawszy dźwięku. Ponieważ słowa też byłyby drżące. I ponieważ ocalił jej życie. Jej 
myśl zawisła na krawędzi pustki, zaszokowana sama sobą. Nie do wiary, lecz nigdy przedtem 
nie była osobiście zagrożona przez pojedynczego osobnika. Pamiętała sytuację, gdy jej statek 
wleciał w wewnętrzne pierścienie słońca i drugi kataklizm świeżo przebytego sztormu. Ale 
oba tamte niebezpieczeństwa były bezosobowe, możliwe do pokonania dzięki osiągnięciom 
techniki i rzetelnemu wyszkoleniu załogi. Tym razem było inaczej. Próbowała zgłębić istotę 
tej różnicy przez całą drogą powrotną do segmentu statku. W końcu odniosła wrażenie, że ją 
pojęła.
- Widmo niczym się nie wyróżnia - relacjonował Maltby swoje odkrycia - całkowity 
brak ciemnych pasm, za to dwa żółte tak intensywne, że raziły mnie w oczy. Miał pan rację, 
to jest niebieskie słońce, z silną radiacją fioletu, odciętą przez atmosferę. Jednakże unikalność 
tego zjawiska ogranicza się do naszej planety, której atmosfera jest niezwykle gęsta. Ma pan 
jakieś pytania? - zakończył.
- N-nie! - Astrofizyk wydawał się ważyć coś w myślach. - I nie mam dalszych 
instrukcji. Muszę przebadać ten materiał. Czy mógłby pan poprosić do astrowizjera lady 
Laurr? Chciałbym pomówić z nią w cztery oczy, za pańskim pozwoleniem.
- Bardzo proszę.
Maltby siedział na zewnątrz obserwując wschodzący księżyc. Ciemność - zauważył to 
już zeszłej nocy - wytwarzała nieuchwytną, wszędzie obecną fioletową poświatę. Ależ to 
jasne! Przy takiej średnicy kątowej słońca i takim jego kolorze temperatura na powierzchni 
planety wynosiłaby minus sto osiemdziesiąt stopni, a nie plus osiemdziesiąt. A więc jedno z 
pięciuset tysięcy niebieskich słońc... Ciekawe, lecz...
Maltby zaśmiał się złowrogo. Nie mam dalszych instrukcji" kapitana Planstona 
nosiło w sobie wszelkie znamiona ostateczności, która.,. Zadrżał mimo woli. I przez chwilę 
próbował zobaczyć siebie rok później, wpatrzonego, jak teraz, w niezmiennie taki sam 
księżyc. Dziesięć lat, dwadzieścia... Wyczuł jej obecność. Musiała stać w drzwiach od pewnej 
chwili wpatrując się w jego postać na krześle. Podniósł wzrok. Snop mlecznego światła z 
wnętrza statku utrwalił dziwny wyraz na jej twarzy, przydał całej postaci białego blasku, 
odmiennego od żółtości, która wydawała się częścią jej karnacji przez cały dzień.
- Już więcej nie usłyszymy astroradiowych sygnałów wywoławczych - powiedziała i 
obróciwszy się zniknęła w kabinie. Maltby pokiwał głową, prawie bez wrażenia. Surowe i 
brutalne było to nagłe zerwanie łączności. Lecz zgodne ze ściśle określonymi przepisami 
dotyczącymi takiej sytuacji. Rozbitkowie muszą uprzytomnić sobie raz na zawsze, bez 
płonnych nadziei i złudnej iluzji, jaką stwarzała łączność radiowa, że zostali odcięci 
bezpowrotnie. Zdani na siebie raz na zawsze. Cóż, niech tak będzie. Fakt jest faktem, trzeba 
znaleźć na niego sposób. W jednej z książek przeczytanych na statku wojennym znalazł 
rozdział o rozbitkach. Podano w nim, że historia odnotowała dziewięćset milionów istot 
ludzkich, które los rzucił w charakterze rozbitków na nieznane planety. Większość tych planet 
ostatecznie odnaleziono i przynajmniej na dziesięciu tysiącach rozkwitły wielkie 
społeczności. Według prawa każdy musiał przykładać się do wzrostu populacji; i mężczyźni, i 
kobiety, bez względu na poprzednią pozycję. Rozbitkowie mają zapomnieć o swych 
uczuciach i swym własnym ja, a myśleć o sobie jako o instrumencie ekspansji rasy. Istniały 
kary, oczywiście niewykonalne, jeśli nie nadeszło wybawienie, ale z całą surowością 
stosowane wobec uratowanych opornych. Niewykluczone, że sąd stanie kiedyś na 
stanowisku, że istota ludzka i - no cóż... robot to szczególny przypadek.
Siedział tak chyba z pół godziny. Wreszcie podniósł się czując głód. Zupełnie 
zapomniał o kolacji. Zrobił się nagle zły na siebie. Niech to diabli, to nie jest najlepsza 
chwila, aby wywierać na nią presję. Prędzej czy później sama się przekona, że do jej 
obowiązków należy gotowanie. Lecz nie tej nocy. Pośpieszył do pojazdu, do miniaturowej 
kuchenki stanowiącej część wyposażenia każdego członu statku. Zatrzymał się w korytarzu. 
Od drzwi kuchennych biła łuna światła. Ktoś cichutko pogwizdywał, bez wyraźnej melodii, 
lecz wesoło; w powietrzu unosił się zapach gotowanego mięsa z warzywami. Prawie zderzyli 
się w progu.
- Właśnie miałam cię zawołać - powiedziała. W ciszy posiłek szybko dobiegł końca. 
Włożyli naczynia do automatu i usiedli na wielkiej kanapie. Maltby wreszcie zauważył, że 
kobieta przypatruje mu się rozbawionym wzrokiem. - Czy istnieje jakaś szansa - zapytała 
znienacka - że Mieszaniec i kobieta rasy ludzkiej będą mieli dzieci?
- Jeśli mam być szczery - wyznał Maltby - nie bardzo w to wierzę. Wdał się w opis 
procesu ciśnienia niskiej temperatury towarzyszący formowaniu protoplazmy niezbędnej do 
powstania Mieszańca. Gdy skończył, nadal przyglądała mu się z lekkim rozbawieniem. 
Wreszcie odezwała się dość szczególnym tonem:
- Bardzo dziwna rzecz przytrafiła mi się dzisiaj, po tym jak tamten tubylec cisnął 
włócznią. Zrozumiałam - przez moment wyglądało, że ma trudności z mówieniem - 
zrozumiałam, że jeśli chodzi o mnie osobiście, to rozwiązałam problem robotów. Rzecz jasna 
- kończyła spokojnie - nie wzbraniałabym się w żadnym przypadku. Ale miło jest wiedzieć, 
że podobasz mi się bez - uśmiechnęła się - zastrzeżeń".


XV

Niebieskie słońce, które jest żółte. Maltby siedział na swoim krzesełku następnego 
ranka, łamiąc sobie nad tym głową. Na poły oczekiwał wizyty tubylców, wiać zdecydował się 
pozostać tego dnia w pobliżu statku. Nie spuszczał oczu z brzegów polany, krawędzi doliny, 
leśnych ścieżek, ale...
Jest prawo, uświadomił sobie, określające przesunięcie światła w inne pasma, na 
przykład żółte. Raczej skomplikowane, lecz z uwagi na fakt, iż całą aparaturą pomostu 
dowodzenia tworzyły instrumenty kontrolne, a nie właściwe urządzenia, musi polegać na 
matematyce, jeżeli ma w ogóle próbować ustalić, co to za słońce.. Większość ciepła docierała 
prawdopodobnie poprzez pasmo ultrafioletu, lecz było to nie do sprawdzenia. A wiać nie 
zawracać sobie głowy i zająć się żółtym pasmem. Wszedł do statku. Glorii nigdzie nie 
widział, lecz drzwi do jej sypialni były zamknięte. Znalazł notatnik, wrócił na swoje miejsce i 
zaczął obliczać. Po godzinie miał odpowiedź: milion trzysta tysięcy milionów mil. Prawie 
jedna piąta roku świetlnego. Zaśmiał się sucho. To było to. Musiałby mieć dokładniejsze dane 
albo... Czyby rzeczywiście musiał? Jego umysł znieruchomiał. Niesłychana prawda spadła na 
niego w nagłym olśnieniu. Z krzykiem skoczył na równe nogi. Okręcił się i już miał wpaść w 
drzwi, gdy długi, czarny cień przesłonił niebo. Cień tak ogromny, okrywający mrokiem w 
jednej chwili całą dolinę, że Maltby zatrzymując się, bezwiednie spojrzał w górą. Okręt 
wojenny Gwiezdny Rój" wisiał nisko nad planetą żółto-brązowej dżungli, wyrzuciwszy już z 
siebie statek ratowniczy, który lśnił żółtawosrebrzyście kołując w blasku słonecznym i 
zniżając się do lądowania. Maltby miał tylko chwilę na rozmowę z Glorią, zanim statek 
znalazł się na ziemi.
- Pomyśleć tylko - powiedział - że właśnie przed sekundą odkryłem prawdę.
Stwierdził, że Gloria na niego nie patrzy. Jej spojrzenie jakby tonęło w dali.
- Co do reszty - podjął - wyobrażam sobie, że najlepiej będzie wsadzić mnie w komorą 
warunkującą i...
- Nie wygłupiaj się - przerwała, nadal nie patrząc na niego. - Nie myśl, że jestem 
skrępowana dlatego tylko, że mnie pocałowałeś. Przyjmę cię w swym pokoju, ale później.
Kąpiel, świeże ubranie i - wreszcie Maltby wkroczył przez transmiter do sekcji 
astrofizyki. Jego pierwsze własne odkrycie szokującego faktu, w zasadzie prawidłowe, 
wymagało jednak wyjaśnienia kilku szczegółów.
- Maltby! - Szef sekcji zbliżył się do niego z wyciągniętą ręką. - To słońce, które 
wygrzebałeś... już z twojego pierwszego opisu żółtości i czerni powzięliśmy podejrzenia. Ale 
oczywiście nie mogliśmy rozbudzać waszych nadziei. Zabronione, jak wiesz. Odchylenie osi, 
niewątpliwie długie lato, podczas którego wielkim drzewom w dżungli nie przybyło słojów... 
to daje wiele do myślenia. A kalekie widmo z zupełnym brakiem ciemnych pasm - to już 
prawie rozstrzygające. Ostatecznego dowodu dostarczyło prześwietlenie ortoczułego filmu, 
podczas gdy niebiesko- i czerwono-czułe filmy były mocno niedoświetlone. Ten rodzaj 
gwiazdy jest tak potwornie gorący, że praktycznie radiacja całej jej energii zachodzi w 
nadfiolecie i podczerwieni. Promieniowanie wtórne - rodzaj fluorescencji w atmosferze samej 
gwiazdy - widzialne żółte światło powstaje, gdy atomy helu przekształcają znikomą cząstką 
straszliwego promieniowania nadfioletowego w fale większej długości. Lampa 
fluorescencyjna w pewnym sensie, ale swą gwałtownością wykraczająca poza przeciętną 
kosmiczną skalę.
Całkowite promieniowanie docierające do planety było oczywiście ogromne, 
obecność na jej powierzchni, po przejściu przez mile absorbującego ozonu, pary wodne], 
dwutlenku węgla i innych gazów - to zupełnie inna sprawa. Nic dziwnego, że tubylec 
powiedział, że zawsze było ciepło. Lato trwa od czterech tysięcy lat. Normalne 
promieniowanie tego przerażającego typu gwiazdy - wskaźnik jej radiacji dla niezmierzonych 
okresów czasu - jest prawie równy w pełni rozwiniętej Novej w jej katastroficznym apogeum 
aktywności. Częstotliwość rzędu kilku godzin odpowiada w przybliżeniu radiacji stu 
milionów zwyczajnych słońc. Nazywamy Novą O tę najjaśniejszą ze wszystkich gwiazd i 
taka jest tylko jedna w Wielkim Obłoku Magellana, ogromna i wspaniała S-Doradus. Kiedy 
poprosiłem cię o przywołanie pierwszego kapitana Laurr, powiedziałem jej wtedy, że spośród 
stu milionów słońc wybrała... - W tym momencie Maltby mu przerwał.
- Chwileczkę, czy dobrze usłyszałem? Mówiłeś, że powiedziałeś to lady Laurr 
ubiegłej nocy?
- Tam w dole była noc? - zainteresował się kapitan Planston. - Ale... przy okazji, 
byłbym zapomniał... Takie sprawy jak żeniaczka nie mają dla mnie większego znaczenia 
teraz... gdy jestem stary. Lecz gratuluję.
Maltby nie nadążał za tokiem rozmowy. Jego umysły nadal rozważały pierwsze 
stwierdzenie. Że ona przez cały czas wiedziała. Ocknął się pod wpływem tych ostatnich słów.
- Gratuluję - powtórzył.
- Najwyższy czas, żeby miała męża - huknął kapitan. - Zawsze myślała tylko o 
karierze zawodowej. Poza tym będzie to miało zbawienny wpływ na inne roboty... za 
przeproszeniem. Zapewniam cię, że nazwa nie ma dla mnie najmniejszego znaczenia. Tak czy 
owak, sama lady Laurr ogłosiła to parę minut temu, więc wpadnij innym razem. - Odszedł z 
pożegnalnym machnięciem krzepkiej dłoni.
Maltby ruszył do najbliższego transmitera. Przecież ona z pewnością na niego czeka. 
Nie może jej zawieść.


XVI

Blado świecąca kula miała około trzech stóp średnicy. Wisiała w powietrzu mniej 
więcej pośrodku kabiny, dolny łuk jej wypukłości znajdował się na poziomie brody 
Maltby'ego. Ściągnął brwi i natężając swój podwójny umysł wstał z łóżka, wsunął kapcie, po 
czym powolutku obszedł z boku świetlisty kształt. Gdy zaszedł go od tyłu, kształt zniknął. 
Maltby pośpiesznie zawrócił - i oto widział kulę ponownie. Pozwolił sobie na nieprzyjemny 
uśmiech. Tak jak przypuszczał projekcja z podprzestrzeni skierowana na jego łóżko, nie 
posiadająca materialnej postaci w jego pokoju. A więc niewidoczna od tyłu. Mars na jego 
czole pogłębił się wraz z rosnącym zaintrygowaniem. Gdyby nie wiedział, że oni nie mają 
takiego komunikatora, sądziłby, że zaraz zostanie zawiadomiony, że nadszedł czas działania. 
Żywił gorącą nadzieję, że nie. Nawet na krok nie zbliżył się do decyzji. A jednak któż inny 
próbowałby do niego dotrzeć? Ogarnęła go chęć dotknięcia guzika, który połączyłby centrum 
dowodzenia wielkiego statku z tym, co się działo w jego kabinie. Byłoby niedobrze, gdyby 
Gloria przypuszczała, że potajemnie utrzymuje stosunki z obcymi. Jeśli raz zacznie 
podejrzewać, to nawet fakt, że jest jej mężem, nie uchroni jego podwójnego umysłu przed 
psychologiem statku, porucznik Neslor.
Lecz poza małżeńskimi miał również inne obowiązki, Przysiadł na łóżku spoglądając 
na przedmiot spode łba i powiedział:
- Załóżmy, że wiem, kim jesteście. Czego chcecie?
Z kuli rozległ się głos, bardzo silny i pewny siebie:
- Wydaje ci się, że wiesz, kto mówi. Może poznałeś po tej pięknej kuli? - Maltby 
rozpoznał głos. Oczy mu się zwęziły, przełknął z wysiłkiem, ale zaraz się opanował. Nie 
zapomniał, że może mieć słuchaczy, którzy wyciągną odpowiednie wnioski, jeśli natychmiast 
rozpozna tą osobę. To do nich powiedział:
- Sprawa jest stosunkowo prosta. Jestem Mieszańcem na pokładzie ziemskiego okrętu 
wojennego Gwiezdny Rój", przebywającego w Wielkim Obłoku Magellana, w rejonie 
Pięćdziesięciu Słońc. Któż mógłby starać się o kontakt ze mną, prócz ukrywających się 
przedstawicieli mojej własnej rasy?
- Wiedząc o tym - odparł głos uszczypliwie - nie uczyniłeś jednak próby zdradzenia 
nas?
Maltby milczał. Uwaga z całą pewnością nie przypadła mu do gustu. Zorientował się, 
że tt słowa, jak poprzednio jego własne, adresowane były do ewentualnych słuchaczy. Lecz to 
zwrócenie uwagi na fakt, że pragnął zachować tę rozmowę dla siebie, nie było przyjacielskim 
gestem. Uderzyło go z większą niż uprzednio ostrością, że lepiej będzie nie zapominać o swej 
politycznej pozycji, zarówno na statku, jak i poza nim. I ważyć każde słowo. Wpatrując się w 
świecący przedmiot, zdecydował ujawnić tożsamość kryjącego się za nim człowieka.
- Kim jesteś? - zapytał lakonicznie.
- Hunston!
- Och! - wykrzyknął Maltby. Jego zaskoczenie nie było tak bardzo udawane. 
Potwierdzenie trafności własnego domysłu zrobiło na nim wrażenie. Konsekwencje tej 
rozmowy nabierały głębszego znaczenia. Hunstona uwolniono po tym, jak Gwiezdny Rój" 
odnalazł Pięćdziesiąt Słońc. Od tamtej pory Maltby znajdował się w sytuacji faktycznie 
pozbawiającej go łączności ze światem zewnętrznym.
- Czego  chcesz?  -  łagodnie  powtórzył  pytanie.
- Twojego dyplomatycznego poparcia.
- Mojego czego? - wykrztusił Maltby. Głos stał się donośny i dumny.
- Zgodnie z naszym przekonaniem, które z pewnością podzielasz, że Mieszańcy 
pomimo swej niewielkiej liczebności mają prawo do udziału w rządzeniu Pięćdziesięcioma 
Słońcami na równi z innymi, rozkazałem dzisiaj opanować wszystkie planety naszego 
systemu. W tej chwili armie Mieszańców, wspierane przez najpotężniejszy zespół superbroni 
ze znanych w jakiejkolwiek galaktyce, dokonują inwazji i wkrótce zwyciężą. Ty...	i
Głos zamilkł, by spokojnie podjąć po chwili:	
- Słucha mnie pan uważnie, kapitanie Maltby?
Pytanie przypominało ciszę, jaka zapada po huku pioruna. Maltby powoli otrząsał się 
z ciężkiego szoku. Stanął na nogi i zaraz potem opadł na łóżko. Wreszcie dotarło do niego, że 
chociaż świat się zmienił, kabina istnieje dalej. Kabina, świetlista kula i on sam. Gniew 
buchnął w nim jak płomień.
- Ty wydałeś rozkaz... - warknął z wściekłością i powstrzymał się natychmiast. Jego 
mózg przestawił się na błyskawiczne pojmowanie, Maltby analizował ewentualności 
wynikające z tej informacji. Na koniec odezwał się ponuro, zdając sobie sprawą ze swojej 
sytuacji, uniemożliwiającej spór o istotą sprawy. - Liczysz na zatwierdzenie faktów 
dokonanych. To, co wiem o twardej polityce Imperium Ziemi, przekonuje mnie, że próżne są 
twoje nadzieje.
- Wręcz przeciwnie - padła szybka odpowiedź. - Musimy przekonać tylko pierwszego 
kapitana, lady Laurr. Jest w pełni upoważniona, by postępować tak, jak uważa za stosowne. A 
ona jest twoją żoną.
Maltby wahał się, znacznie już spokojniejszy. Ciekawe, że Hunston zadziaławszy na 
własną rękę szuka teraz jego poparcia. Właściwie nie było to znowu tak dziwne. To właśnie 
nagłe uświadomienie sobie, że spodziewał się czegoś takiego, wiedział to od samego 
początku, od momentu, gdy nadano wiadomość z ostatniej chwili o odkryciu cywilizacji 
Pięćdziesięciu Słońc przez ziemski okręt wojenny, kazało Maltby'emu milczeć. Za dziesięć 
lat, pięć, może za rok pieczęć ziemskiej aprobaty zostanie na zawsze przybita na systemie 
demokracji Pięćdziesięciu Słońc takim, jaki jest. A prawa tego rządu wyraźnie wykluczały 
Mieszańców z jakiegokolwiek w nim udziału. Teraz, w tym miesiącu, teoretycznie można 
było jeszcze coś zmienić. Potem...
Stało się jasne, że on osobiście był zbyt opieszały w podejmowaniu decyzji. Emocje 
pozostałych skupiły się wokół pragnienia działania i wreszcie przeszli do czynu. Będzie 
musiał jakoś opuścić statek i zobaczyć, co się dzieje. Jednakże w tej chwili hasłem jest 
ostrożność".
- Nie sprzeciwiam się przedstawieniu twoich racji mojej żonie. Ale niektóre z nich nie 
zrobiły na mnie najmniejszego wrażenia. Powiedziałeś: największy zespół superbroni w 
galaktyce. Przyznaję, że ten sposób użycia radia podprzestrzennego jest dla mnie czymś 
nowym, lecz twoje stwierdzenie jako całość musi być nonsensem. Nie możesz w żaden 
sposób znać uzbrojenia nawet tego jednego okrętu wojennego, bo nawet ja, pomimo że jestem 
na miejscu, go nie znam. Ponadto śmiało można założyć, że każdy pojedynczy statek ustępuje 
potędze militarnej, jaką Ziemia jest w stanie zgromadzić w dowolnej chwili i w dowolnym 
zakątku poznanego wszechświata. Nie mażesz, przebywając w odosobnieniu, jak my 
wszyscy, nawet przypuszczać, jaką Ziemia ma broń, a co dopiero butnie twierdzić, że wasza 
jest lepsza. W związku z tym moje pytanie brzmi: po co w ogóle uciekałeś się do tak taniej 
pogróżki? Ze wszystkich twoich argumentów ten najmniej przysłuży się twojej sprawie. A 
więc?
Na głównym pomoście potężnego statku Wielce Czcigodna Gloria Cecylia odwróciła 
się od ekranu wizjera ukazującego kabinę Maltby'ego. Jej piękne czoło zmarszczyło się od 
namysłu. Nie spiesząc się, powiedziała do swej towarzyszki:
- Co o tym sądzisz,  poruczniku Neslor?
- Myślę, jaśnie pani, że to jest właśnie ten moment, o którym mówiłyśmy, gdy po raz 
pierwszy zapytałaś mnie, jaki byłby psychologiczny efekt twojego małżeństwa z Peterem 
Maltbym.
Pierwszy kapitan wlepiła pełne zdumienia oczy w swą podwładną.
- Oszalałaś? Jego reakcje są zupełnie na miejscu, w najmniejszych drobiazgach. 
Opowiadał mi szeroko, co sądzi o sytuacji wewnętrznej Pięćdziesięciu Słońc, i każde jego 
słowo pasuje...
Z wewnętrznego radiokomunikatora odezwało się delikatne brzęczenie. Na ekranie 
pojawiły się twarz i barki mężczyzny.
- Draydon - przedstawił  się. - Dowódca łączności. Nawiązując do pani pytania o 
ultrakrótkie fale radiowe, skupione teraz w sypialni pani męża, podobne urządzenie 
wynaleziono w głównej galaktyce około stu dziewięćdziesięciu lat temu. Zamierzano 
wyposażyć w nie wszystkie nowe okręty wojenne i stare powyżej klasy krążownika, lecz 
znajdowaliśmy się w drodze, zanim rozpoczęto masową produkcję. Przynajmniej na tym polu 
Mieszańcy dorównali w wynalazkach twórczemu geniuszowi ludzi, chociaż trudno 
zrozumieć, w jaki sposób tak niewielu mogło osiągnąć tak dużo. Sama znikomość ich liczby 
czyni wysoce prawdopodobnym, że nie zdają sobie sprawy z możliwości naszych 
wykrywaczy, które natychmiast zasygnalizują nam obecność obcej energii. W żaden sposób 
nie mogli odkryć wszystkich ubocznych efektów swego wynalazku. Czy jeszcze coś, jaśnie 
pani?
- Tak. Jak to działa?
- Energia. Czysta, niefałszowana energia. Olbrzymi stożek ultrafal skierowany w 
szeroki sektor przestrzeni, w którym przypuszczalnie znajduje się statek odbiorczy. Wszystkie 
silniki statku nadawczego przestawione zostają na promieniowanie. O ile pamiętam, udało się 
eksperymentalnie nawiązać łączność na odległość tak wielką jak trzy tysiące pięćset lat 
świetlnych.
- Zgoda - zniecierpliwiła się lady Laurr - ale jaka jest zasada działania? Jak na 
przykład odróżnili Gwiezdny Rój" od setki innych statków?
- Wiadomo pani - nadeszła odpowiedź - że statek nasz nieprzerwanie emituje 
promienie rozpoznawcze na fali specjalnej długości. Ultrapromienie zostały dostrojone do 
długości tej fali i reagują natychmiast na zetknięcie. Błyskawicznie wszystkie promienie 
ześrodkowują się na źródle fal rozpoznawczych i pozostają skupione na nim bez względu na 
prędkość czy zmianą kierunku. Oczywiście, gdy już skupi się fale nośne, przesłanie za ich 
pośrednictwem obrazu i głosu jest proste.
- Rozumiem. - Zadumała się jakby. - Dziękuję.
Rozłączyła się wracając spojrzeniem do kabiny Maltby'ego.
- Doskonale - mówił Maltby - przedstawię twoje argumenty żonie.
Świetlista kula zniknęła w odpowiedzi. Pierwszy kapitan nie przejęła się tym. Cała 
rozmowa została zarejestrowana, tak że później mogła zobaczyć fragment, który straciła. 
Powoli odwracając się od porucznik Neslor wyraziła myśl, która nie opuściła jej ani na 
chwilę.
- Możesz mi wyjaśnić to, co powiedziałaś na moment, zanim nam przerwano?
- Zaszło tutaj coś o podstawowym znaczeniu dla problemu całych Pięćdziesięciu 
Słońc - powiedziała chłodno starsza kobieta. - To zbyt poważne, by dopuścić do jakiejkolwiek 
ingerencji. Musimy usunąć ze statku twojego męża, a ty sama zgodzisz się poddać 
odwarunkowaniu z miłości do niego, dopóki się ta historia ostatecznie nie zakończy. 
Rozumiesz to, prawda?
- Nie! - z uporem odparła lady Laurr. - Nie rozumiem. Na jakiej podstawie tak 
sądzisz?
- Z kilku ważnych powodów. Po pierwsze dlatego, że ty za niego wyszłaś. Nigdy byś 
nie poślubiła zwyczajnego człowieka.
- Oczywiście - powiedziała z dumą pierwszy kapitan. - Ty sama stwierdziłaś, że jego 
ilorazy inteligencji, każdy z osobna, są większe od mojego.
Porucznik Neslor zaśmiała się złośliwie.
- Od kiedy to iloraz inteligencji ma dla ciebie takie znaczenie? Gdyby to było 
kryterium ustalania równości, królewskie i arystokratyczne rody galaktyki od dawna roiłyby 
się od profesorów i naukowców. Nie, o nie, moja pani kapitan, osoby wysokiego stanu 
posiadają zmysł wielkości nie mający nic wspólnego z inteligencją czy talentem. My, mniej 
szczęśliwi śmiertelnicy, możemy odczuwać to jako niesprawiedliwość, ale nic na to nie 
poradzimy. Gdy jego lordowski mość wkroczy do pokoju, możemy go nie lubić, nienawidzić, 
ignorować lub paść przed nim plackiem. Lecz nigdy nie przejdziemy obok niego obojętnie. 
Kapitan Maltby jest właśnie otoczony taka aurą.
- Jest zaledwie kapitanem floty Pięćdziesięciu Słońc - zaprotestowała Gloria - w 
dodatku sierotą wychowanym przez państwo
Porucznik Neslor była nieporuszona.
- On wie, kim jest, nie bój się. Żałuję jedynie, że wyszłaś za niego tak szybko, 
uniemożliwiając mi przeprowadzenie szczegółowego badania jego dwóch umysłów. Bardzo 
ciekawi mnie jego historia.
- On mi wszystko powiedział.
- Jaśnie pani - ostro odezwała się psycholog - zastanów się nad tym, co mówisz. 
Mamy do czynienia z mężczyzną, którego najniższy iloraz inteligencji przekracza 170. Każde 
słowo, wypowiedziane przez ciebie na jego temat, zdradza słabość kobiety do ukochanego. Ja 
nie kwestionuję - ciągnęła - twojego zaufania do niego. Na ile mogłam się zorientować, jest 
on wybitnym i uczciwym człowiekiem. Lecz twoja ostateczna decyzja w sprawie 
Pięćdziesięciu Słońc musi zapaść niezależnie od stanu twoich uczuć. Czy teraz rozumiesz?
Nastąpiła długa cisza i wreszcie prawie nieuchwytne skinienie.
- Wysadź go na Atmion - powiedziała bezbarwnym głosem. - My wracamy na 
Cassidor.


XVII

Stojąc na ziemi Maltby obserwował, jak Gwiezdny Rój" niknie w błękitnej mgle 
jonosfery. Następnie złapał taksówkę i pojechał do najbliższego hotelu. Stamtąd 
przeprowadził swoją pierwszą rozmowę telefoniczną. Po upływie godziny do pokoju weszła 
młoda kobieta, sztywno salutując. Pod jego spojrzeniem nieco złagodniała. Podeszła bliżej i 
przyklęknąwszy nieśmiało ucałowała jego dłoń.
- Możesz wstać - powiedział Maltby. Zaczęła się wycofywać, wpatrzona w niego 
czujnym, trochę rozbawionym, a trochę wyzywającym spojrzeniem. Maltby sam poczuł się 
śmiesznie w tej sytuacji. Decyzja wielu pokoleń Mieszańców, że dziedziczne przywództwo 
jest jedynym praktycznym rozwiązaniem problemu sprawowania władzy nad tak liczną grupą 
nieprzeciętnie utalentowanych ludzi, przybrała dość nieoczekiwany obrót, gdy Peter Maltby, 
syn ostatniego wodza, został pojmany przez Delian w tej samej bitwie, w której poległ jego 
ojciec. Po długim namyśle pomniejsi naczelnicy postanowili przywrócić mu jego prawa. 
Zaczęli nawet wierzyć, że posiadanie przywódcy chowanego przez ludzi Pięćdziesięciu Słońc 
przyniesie Mieszańcom korzyści. Dobre sprawowanie się jego i innych pojmanych dzieci, 
obecnie dorosłych ludzi, mogło pomóc w odzyskaniu zaufania obywateli Pięćdziesięciu 
Słońc.
Niektórzy ze starszych wiekiem polityków uważali to za jedyną nadzieję swej rasy. 
Ciekawe, że pomimo akcji Hunstona ta kobieta częściowo uznała jego pozycję.
- Moja sytuacja jest następująca - powiedział Maltby. - Mam na sobie ubiór 
zestrojony, jestem tego pewien, z wykrywaczem na pokładzie Gwiezdnego Roju". Chcę, 
żeby ktoś go nosił podczas mojej wyprawy do ukrytego miasta.
- To się da załatwić - odpowiedziała". - Jutro o północy będzie czekał statek. Zdąży 
pan?
- Zdążę. Zawahała się.
- Czy coś jeszcze?
- Tak - powiedział Maltby. - Kto popiera Hunstona?
- Młodzi mężczyźni - odpowiedziała bez namysłu.
- A młode kobiety?
- Przecież jestem tutaj  - uśmiechnęła się.
- Tak, ale tylko połową serca.
- Druga połowa - powiedziała bez uśmiechu - przebywa z chłopakiem walczącym w 
jednej z armii Hunstona.
- Dlaczego twoje całe serce się tam nie znajduje?
- Ponieważ nie wierzę w słuszność opuszczania legalnego rządu w pierwszej 
krytycznej sytuacji. Wybraliśmy na określony czas system dziedzicznej władzy. My, kobiety, 
wcale nie pochwalamy popędliwych, ryzykownych poczynań kierowanych przez takich 
awanturników jak Hunston, chociaż zdajemy sobie sprawę, że jest to moment przełomowy.
- Wielu mężczyzn przypłaci to życiem, zanim będzie po wszystkim - powiedział z 
powagą Maltby. - Mam   nadzieję,   że   nie  będzie   wśród  nich  twojego chłopaka.
- Dziękuję - wyszeptała odchodząc.
Istniało dziewięć planet nie znanych z nazwy, a na nich dziewięć ukrytych miast 
zamieszkałych przez Mieszańców. Podobnie jak planety, miasta nie miały nazw. Mówiło się o 
nich po prostu miasto" z pewnym akcentem, odmiennym dla każdego. Znajdowały się pod 
ziemią: trzy pod wielkimi, burzliwymi morzami, dwa pod łańcuchami górskimi, a o położeniu 
pozostałych czterech nikt nic nie wiedział. Potwierdziła ten fakt jedna z podróży Maltby'ego. 
Wyjścia leżały daleko od miast, do których prowadziły tunele tak kręte, że największe statki 
kosmiczne musiały posuwać się z minimalną prędkością.
Przybywający po Maltby'ego statek spóźnił się zaledwie dziesięć minut. Większość 
załogi stanowiły kobiety, lecz znaleźli się wśród niej i starsi mężczyźni, łącznie z trzema 
głównymi doradcami jego dawno zmarłego ojca - Johnsonem, Saundersem i Collingsem. Ten 
ostatni wystąpił w imieniu całej trójki.
- Nie jestem pewny, sir - powiedział - czy powinien pan się wybierać do miasta. 
Panuje tam pewna wrogość, nawet wśród kobiet. Obawiają się o swych synów, mężów, 
kochanków - lecz są im wierne. Wszystko, co robi Hunston i spółka, było i jest okryte 
tajemnicą. Nie mamy pojęcia, co się dzieje. W ukrytym mieście nie można zdobyć żadnych 
informacji.
- Nie oczekiwałem, że będzie można - zabrał głos Maltby. - Chcę wygłosić 
przemówienie, przedstawiając mój punkt widzenia na ogólną sytuację.
Później, gdy już Maltby stanął przed swymi słuchaczami, nie było aplauzu. 
Dwadzieścia tysięcy ludzi w potężnym audytorium słuchało jego głosu w ciszy, która jakby 
się pogłębiła, gdy zaczął opisywać pewne możliwości Gwiezdnego Roju". Po nakreśleniu 
założeń polityki Imperium Ziemi w odniesieniu do zagubionych kolonii w rodzaju 
Pięćdziesięciu Słońc ich dezaprobata stała się jeszcze bardziej wyraźna, ale Maltby mimo to 
kończył z ponurą determinacją.
- O ile Mieszańcy nie dojdą do jakiejś ugody z Ziemią, lab nie znajdą sposobu 
unieszkodliwienia jej potęgi, wszystkie wstępne zwycięstwa będą daremne, bez znaczenia, i 
skończą się niezawodnie klęską. W Pięćdziesięciu Słońcach nie ma dostatecznej siły na 
pokonanie okrętu wojennego Gwiezdny Rój", a co dopiero wszystkich innych statków, które 
Ziemia może wysłać tu w razie potrzeby. Przeto...
Wyłączono jego mikrofon. Wszystkie głośniki w ogromnej sali zaryczały unisono: 
Tajny agent swojej ziemskiej żony. Nigdy nie był jednym z nas". Na twarzy Maltby'ego 
pojawił się posępny uśmiech. A więc przyjaciele Hunstona uznali, że jego trzeźwe argumenty 
mogą odnieść skutek, i to jest ich odpowiedź. Czekał na koniec zakłóceń mechanicznych. 
Lecz mijały minuty, a wrzawa raczej wzmagała się, niż słabła. Audytorium nie było z rodzaju 
tych, które uznają wrzask za logiczny sposób argumentacji. Rozzłoszczone kobiety zrywały 
na oczach Maltby'ego głośniki znajdujące się w zasięgu ich rąk, co nie mogło generalnie 
rozwiązać sprawy, gdyż większość głośników wisiała u sufitu. Zamęt rósł. Hunston i jego 
ludzie - myślał w napięciu Maltby - muszą zdawać sobie sprawę, że irytują własnych 
zwolenników. Dlaczego poszli na takie ryzyko? Istniała na to tylko jedna rozsądna 
odpowiedź: grają na zwłokę. Mają w zanadrzu coś wielkiego, co przełamie całą wrogość i 
rozdrażnienie. Jakaś dłoń zaczęła go szarpać za ramię. Odwracając się ujrzał twarz Collingsa. 
Staruszek wyglądał na zaniepokojonego.
- To mi się nie podoba - mówił przekrzykując hałas. - Skoro posunęli się tak daleko, 
mogą spróbować nawet zamachu na ciebie. Lepiej chyba będzie, jeśli natychmiast wrócisz na 
Atmion czy Cassidor, gdzie wolisz.
Maltby wydawał się nieobecny myślami.
- Muszę wybrać Atmion - zadecydował wreszcie. - Nie chcę, aby ludzie z 
Gwiezdnego Roju" pomyśleli, że zmieniam skórę na zawołanie. W pewnym sensie nic mnie 
już z nimi nie łączy, ale uważam, że utrzymanie kontaktu może się jeszcze przydać. - 
Uśmiechnął się sztywno, gdyż było jasne, że jest to klasyczne niedomówienie. To prawda, że 
Glorię odwarunkowano z miłości do niego, lecz on pozostał w niej zakochany. Choćby nie 
wiadomo jak się starał, nie zdoła zapomnieć o tym uczuciu.
- Wiesz, jak mnie złapać - powiedział - gdyby zaszło coś nowego? Również i to nie 
było specjalnie pocieszające. Przewidywał, całkiem trafnie, że Hunston zadba szczególnie o 
to, by żadna wieść nie dotarła do ukrytego miasta na planecie bez nazwy. Sposób, w jaki on 
sam miał zdobyć informacje, stanowił osobne zagadnienie. Nagle poczuł się zupełnie poza 
nawiasem. Opuścił podium jak najgorszy parias. Hałas zamierał za jego plecami.
Mijały dni, a Maltby łamał sobie głowę nad zagadkowym brakiem wiadomości o 
Gwiezdnym Roju". Przez dłużące się godziny tego miesiąca wędrował bez celu od miasta do 
miasta, słysząc jedynie o sukcesach Mieszańców. Relacje były mocno przejaskrawione. 
Zwycięzcy musieli wszędzie przejąć rozgłośnie radiowe, gdyż napływały entuzjastyczne 
sprawozdania, jak to ludność Pięćdziesięciu Słońc przyjmuje nowych przywódców 
wiodących ją do walki ze statkiem Imperium Ziemi. Przeciwko istotom ludzkim, których 
przodkowie piętnaście tysięcy lat temu wymordowali wszystkie roboty, jakie wpadły im w 
ręce, zmuszając ocalałych z masakry do ucieczki w ten odległy gwiazdozbiór. Temat ten 
przewijał się do znudzenia. Żaden robot" nie może zaufać człowiekowi po tym, co zaszło w 
przeszłości. Mieszańcy obronią świat przed podłymi ludźmi i ich okrętem wojennym. 
Niepokoiła i przejmowała chłodem nuta triumfu przenikająca owe relacje. Trzydziestego 
pierwszego dnia, jedząc obiad na odkrytym tarasie restauracji, Maltby zadumał się nad tym 
nie po raz pierwszy. Przyciszona, lecz skoczna muzyka wylewała się z publicznego 
radiowęzła nad jego głową. Właściwie przepływała obok, ponieważ był zbyt pochłonięty 
swoimi myślami, aby odbierać odgłosy zewnętrzne. Jedno pytanie opanowało jego umysł: co 
się stało z Gwiezdnym Rojem"? Gdzie może teraz być?
Gloria powiedziała: Podejmiemy natychmiastową akcję. Ziemia nie uzna żadnej 
władzy mniejszości. Mieszańcy dostaną demokratyczne przywileje i równe prawa, ale nie 
dominującą pozycję. Inaczej być nie może".
Maltby zdawał sobie sprawę, że jest to rozumne, o ile istoty ludzkie rzeczywiście 
porzuciły uprzedzenia wobec tak zwanych robotów. O ile - ale bezpardonowe usunięcie go ze 
statku dowodziło, że problem w żadnym wypadku nie został rozwiązany. W górze muzyka 
urwała się. na wysokiej, piskliwej nucie, a wraz z nią jego myśli. Krótką ciszę zakłócił dobrze 
znany głos Hunstona.
- Mam niezwykle ważny komunikat do wszystkich obywateli Pięćdziesięciu Słońc. 
Ziemski okręt wojenny nie stanowi już niebezpieczeństwa. Mieszańcy zręcznym podstępem 
zdobyli statek, który znajduje się teraz na Cassidor, odsłaniając swoje sekrety przed 
technicznymi ekspertami Mieszańców. Obywatele Pięćdziesięciu Słońc, dni trwogi i 
niepokoju minęły. Mieszańcy, wasi krewniacy i protektorzy pokierują waszymi sprawami. 
Jako ich i wasz przywódca niniejszym zapowiadam uroczyście trzydziestu miliardom ludzi 
naszych siedemdziesięciu planet okres przygotowań do przyszłych odwiedzin z głównej 
galaktyki, zapewniając, że nigdy już żaden okręt wojenny nie zapuści się w głąb Wielkiego 
Obłoku Magellana, który ogłaszamy naszym terytorium, świętym i nienaruszalnym na 
zawsze. Ale to dotyczy przyszłości. Na razie my, obywatele Pięćdziesięciu Słońc, 
uniknęliśmy najstraszliwszego niebezpieczeństwa w historii. W związku z tym ogłaszam 
trzydniowe święto. Zarządzam muzykę, wino, śmiech... Z początku wyglądało na to, że nie 
ma się nad czym zastanawiać. Maltby szedł przed siebie bulwarem mijając drzewa, kwiaty i 
piękne domy, próbując po pewnym czasie wywołać w umyśle obraz niezwyciężonego okrętu 
wojennego, zdobytego wraz ze wszystkimi na pokładzie - jeżeli wszyscy żyli. Jak to się 
Stało? Na czerń kosmosu, jak?
Mogli tego dokonać Mieszańcy z podwójnymi umysłami o hipnotycznej mocy, jeśli 
dostali się na pokład w liczbie wystarczającej do podporządkowania sobie wszystkich 
wyższych oficerów. Lecz któż byłby na tyle szalony, by wpuścić na pokład pierwszą grupę 
Mieszańców? Jeszcze miesiąc temu Gwiezdny Rój" miał podwójne zabezpieczenie przed tak 
tragicznym końcem wyprawy. Pierwsze stanowiła kompetentny psycholog statku, porucznik 
Neslor, która nie zawahałaby się przed wtargnięciem do umysłu każdej osoby przybywającej 
na statek. Drugie kapitan Peter Maltby, którego podwójny umysł natychmiast wyczuwał 
obecność innego Mieszańca. Tyle że Maltby zamiast na statku, znajdował się w cichej, 
pięknej alei, skonsternowany i rozgoryczony. Więc to dlatego objawiła mu się świetlista kula, 
a Hunston był tak uprzejmy. Słowa tego człowieka nie miały nic wspólnego z jego 
zamiarami. Cała scena została zaaranżowana po to, by zmusić do opuszczenia statku jedyną 
osobę, zdolną natychmiast wykryć obecność Mieszańca. Trudno powiedzieć, jak by postąpił 
w takim wypadku. Zdrada własnych współplemieńców i wysłanie ich na śmierć z miłości do 
kobiety z obozu przeciwnika właściwie nie wchodziły w rachubę. Z drugiej strony nie mógłby 
dopuścić, by oma dostała się do niewoli. Być może starałby się ostrzec zamachowców, by 
trzymali się z daleka. Wymuszenie na nim wyboru w momencie błyskawicznego ataku 
wystawiłoby na ciężką próbę logiczną pojemność jego umysłu. Teraz to już nie miało 
znaczenia. Los pokierował wydarzeniami nie pytając go o zdanie. Nie miał już wpływu na ich 
dalszy rozwój. Przejęcie władzy politycznej nad Pięćdziesięcioma Słońcami, zdobycie 
potężnego okrętu wojennego, to wszystko leżało poza zasięgiem człowieka, któremu życie 
udowodniło, że się mylił, i który mógł to teraz przypłacić życiem. I nikt by po nim nawet nie 
zapłakał, nawet jego byli zwolennicy. Na nic się nie zda powrót do ukrytego miasta w 
godzinie triumfu Hunstona. A jednak miał coś do zrobienia w tej sprawie. Jeśli rzeczywiście 
Gwiezdny Rój" został pojmany, to została również pojmana Wielce Czcigodna Gloria 
Cecylia. A Glorii Cecylii, Lady Laurr z Wysoko Urodzonych Laurrów doszedł do długiej listy 
imponujących tytułów jeszcze jeden: pani Maltby. Taka była rzeczywistość. Z niej wyłonił się 
pierwszy, czysto osobisty, cel w jego samotnym życiu.


XVIII

Przed nim rozpościerała się baza floty wojennej. Maltby przystanął na chodniku sto 
stóp od głównego wejścia, zapalając niedbale papierosa. Palenie było od początku zwyczajem 
niedeliańskich i nigdy go sobie nie przyswoił. Lecz człowiek pragnący wydostać się z planety 
IV słońca Atmion na Cassidor VII bez korzystania z regularnej komunikacji musi 
dysponować elastycznym repertuarem drobnych czynności maskujących z myślą o takich 
momentach jak ten. Paląc papierosa obejmował spojrzeniem bramą i dowódcą warty. W 
końcu ruszył przed siebie lekkim krokiem osoby nie mającej nic na sumieniu. Stał 
wydmuchując z nonszalancją dym, podczas gdy Delianin sprawdzał jego idealnie prawdziwe 
dokumenty. Nonszalancja stanowiła maską. Jego umysł pracował gorączkowo. Że też musiał 
to być Delianin. Z takim człowiekiem nie ma sensu próbować hipnozy, chyba że przez 
zaskoczenie.
- Proszą do bocznego wejścia, kapitanie - odezwał się oficer. - Chcą za panem 
porozmawiać.
Maltby poczuł, jak krew odpływa z jego podstawowego mózgu, lecz mózg dodatkowy 
był napięty niby stal hartowana. Czyżby go zdemaskowano? Miał już uderzyć na 
przeciwnika, kiedy zawahał się. Stój! - ostrzegł sam siebie. Będziesz miał czas na działanie, 
jeśli on spróbuje podnieść alarm. Trzeba sprawdzić do końca, czy Hunstonowi starczyło czasu 
na zaciśnięcie wszystkich oczek sieci, rzucił ostre spojrzenie na twarz oficera. Lecz typowo 
przystojne oblicze Delianina miało typowo nieprzenikniony wyraz. Jeśli go zdemaskowano, 
jest już za późno na ten specjalny rodzaj hipnozy. Delianin zaczął ściszonym głosem, nie 
owijając w bawełnę:
- Mamy rozkaz zatrzymać pana, kapitanie. - Umilkł i z zaciekawieniem wlepił wzrok 
w Maltby'ego, który sondując go swymi umysłami natrafił na nieprzebytą barierę i wycofał 
się pokonany, lecz nie skonfundowany. Jak dotąd, nic mu nie zagrażało. Maltby wpatrywał 
się badawczo w rywala.
- Tak? - odezwał się wyczekująco.
- Jeżeli pana wpuszczą - mówił Delianin - i coś się stanie, powiedzmy zniknie statek, 
ja będę odpowiadał. Ale jeśli pana nie wpuszczę i pan po prostu odejdzie, nikt się nie dowie o 
pańskiej obecności. - Wzruszył ramionami i uśmiechnął się. - Proste, co?
Maltby spoglądał ponuro.
- Dzięki - powiedział - ale właściwie o co chodzi?
- Nie wiemy, co o tym myśleć.
- O czym?
- O Mieszańcach. Zagarnęli władzę, wszystko to bardzo pięknie. Ale flota 
Pięćdziesięciu Słońc nie wyrzeka się niczego, ami też nie składa przysięgi na wierność w 
dziesięć minut. Poza tym, zastanawiamy się, czy oferta Ziemi nie była czasem uczciwa.
- Dlaczego mi pan o tym mówi? Fizycznie jestem w końcu Mieszańcem. Tamten 
uśmiechnął się.
- W mesach dyskutowano szczegółowo na temat pańskiej osoby, kapitanie. Nie 
zapomnieliśmy, że przez piętnaście lat należał pan do nas. Chociaż mógł pan tego nie 
zauważyć, wystawialiśmy pana na wiele prób w tym czasie.
- Zauważyłem - odparł Maltby pochmurniejąc pod wpływem wspomnień. - Odniosłem 
wrażenie, że nie wypadły one dla mnie pomyślnie.
- Owszem, wypadły.
Zaległa  cisza.   Maltby  czuł   rosnące  podniecenie.
Pogrążył się we własnych kłopotach tak bardzo, że reakcja Pięćdziesięciu Słońc na 
polityczny kataklizm ledwo do niego dotarła. Gdy się nad tym zastanowił, dostrzegł wśród 
cywilnej ludności tę samą niepewność, jaką wyrażał ten oficer. Nie ulegało wątpliwości, że 
Mieszańcy zagarnęli władzą w idealnie sposobnym momencie psychologicznym. Lecz ich 
zwycięstwo nie było ostateczne. Nadal istniała szansa dla innych.
- Chcę dostać się na Cassidor, zobaczyć, co z moją żoną - powiedział wprost Maltby. - 
W jaki sposób mogę to zrobić?
- Pierwszy kapitan Gwiezdnego Roju" jest rzeczywiście pańską żoną? To nie był 
chwyt propagandowy?
Maltby skinął głową.
- Rzeczywiście jest moją żoną.
- I wyszła za pana wiedząc, że jest pan robotem?
- Tygodniami siedziałem w bibliotece okrętu wojennego - powiedział Maltby - tropiąc 
ziemską wersję masakry robotów sprzed piętnastu tysięcy lat. Oni wyjaśniają to chwilowym 
nawrotem starych rasowych uprzedzeń wśród ludzi, uprzedzeń mających, jak pan 'wie, swoje 
korzenie w lęku przed nieznanym i oczywiście w czystej, irracjonalnej antypatii, Delianin, 
istota doskonale piękna, ze swoją zadziwiającą siłą fizyczną i umysłową, wydawał się tak 
dalece górować nad naturalnie zrodzonymi ludźmi, że w jednej chwili lęk przerodził się w 
nienawiść i rozpoczęto linczowanie.
- A co z Niedelianami? - zagadnął oficer. - Umożliwili nam ucieczkę, a mimo to 
niewiele o nich wiadomo.
Maltby wykrzywił się w uśmiechu.
- W tym cały dowcip. Proszę posłuchać...
Oficer nie zdradzał żadnych uczuć po wysłuchaniu wyjaśnienia.
- Czy ludzie z Gwiezdnego Roju" wiedzą o tym?
- Powiedziałem im - odparł Maltby. - Zamierzali to ogłosić tuż przed powrotem statku 
na Ziemię.
Milczeli obaj. Wreszcie Delianin zapytał:
- Co pan myśli o tej historii z Mieszańcami, którzy zagarnęli u nas władzę i 
przygotowują wojnę?
- Nie wiem, co myśleć.
- Jak my wszyscy.
- Czego się boję naprawdę, to nieuchronnego nadejścia innych statków ziemskich, z 
których przynajmniej części nie uda się przechwycić podstępem.
- Tak - powiedział Delianin - i nam to przyszło do głowy.
Milczenie zapadło tym razem na dłużej i dopiero przerwał je Maltby powtarzając 
pytanie:
- Jak mogę dostać się na Cassidor? Delianin   stał  z  przymkniętymi  oczami,   
wahając się. Wreszcie westchnął.
- Jest statek za dwie godziny. Chyba kapitan Terda Laird nie sprzeciwi się pańskiej 
obecności na pokładzie. Proszę za mną, kapitanie.
Maltby kroczył w cieniu wielkich hangarów. Odczuwał dziwne odprężenie. 
Zorientował się, co ono oznaczało, już w przestrzeni. Dręczące uczucie samotności we 
wszechświecie pełnym wrogów gdzieś znikło.


XIX

Ciemność za iluminatorami koiła jego twórczy umysł. Utkwił spojrzenie w czarnym 
atramencie z połyskliwymi punkcikami gwiazd i czuł, jak zachodzi w nim proces integracji. 
Napłynęły nostalgiczne wspomnienia godzin spędzonych w ten sposób, przy pulpicie 
meteorologa floty Pięćdziesięciu Słońc. Wtedy uważał, że nie nią przyjaciół, że od 
deliańskich robotów i Delian odgradza go niepokonana nieufność. Prawda mogła być inna, 
pewnie odsunął się tak daleko, że nikt nie ośmielił się do niego zbliżyć. Teraz wiedział, że 
podejrzliwość dawno już rozwiała się, prawie znikła. Problem całych Pięćdziesięciu Słońc 
stał się jakoś dzięki temu ponownie jego własnym. Inaczej trzeba podejść do uwolnienia 
Glorii, myślał. Parę godzin przed lądowaniem przesłał swoją wizytówkę kapitanowi Lairdowi 
i poprosił o rozmowę. Dowódcą statku był szczupły, siwy, dostojny Niedelianin. Zgodził się z 
każdym słowem, każdym szczegółem planu Maltby'ego.
- Cała ta sprawa - powiedział - wybuchła parę tygodni temu, wkrótce po przejęciu 
władzy przez Mieszańców. Szacując ogólną liczbę okrętów wojennych w dyspozycji Ziemi, 
uzyskaliśmy liczbę tak wielką, że praktycznie pozbawioną znaczenia. Wcale by nas nie 
zaskoczyło, gdyby Ziemia - mówił ze szczerością oficer - przeznaczyła po jednym okręcie 
wojennym na każdego mężczyznę, kobietę i każde dziecko Pięćdziesięciu Słońc, bez 
uszczerbku dla obrony głównej galaktyki. My z floty z niecierpliwością oczekiwaliśmy, że 
Hunston ustosunkuje się do tego publicznie bądź prywatnie. Zatrważający jest brak 
jakiejkolwiek wypowiedzi z jego strony, szczególnie gdy dostrzeżemy pewną logikę w 
argumencie, że pierwsza penetracja nowego systemu gwiezdnego takiego jak nasz Wielki 
Obłok Magellana, nastąpiła za wiedzą władzy centralnej.
- To jest cesarska wyprawa - powiedział Malt-by - działająca z polecenia władzy 
cesarskiej.
- Szaleństwo! - zamruczał kapitan statku. - Nasi nowi przywódcy to szaleńcy. 
Potrząsnął głową prostując plecy, jakby chciał się pozbyć wątpliwości. - Kapitanie Maltby - 
podjął donośnym głosem - sądzę, że jestem w stanie zapewnić panu całkowite poparcie floty 
wojennej w akcji uwalniania pańskiej żony, o ile... o ile ona jeszcze żyje.
Spadając w ciemność godziną później, w dół, coraz niżej i niżej, Maltby starał się 
zająć tą pokrzepiającą obietnicą dla oddalenia ponurej treści ostatnich słów. W pewnej chwili 
jego dawny sarkazm buchnął jak rozdmuchane resztki ogniska. Nie do wiary - pomyślał z 
ironią - że to zaledwie parę miesięcy minęło od chwili, gdy okoliczności skłoniły porucznik 
Neslor, psychologa Gwiezdnego Roju", do narzucenia mu głębokiego uczuciowego 
przywiązania do Glorii, które od tamtej pory na zawsze stało się motorem jego działania. Z 
drugiej strony ona zakochała się w nim w sposób naturalny. Dlatego właśnie, między innymi, 
ich związek był mu tak drogi.
Planeta w dole urosła. Pojaśniała - wyglądała jak zawieszony w przestrzeni 
półksiężyc, którego ciemna strona mrugała srebrnymi błyskami świateł dziesiątek tysięcy 
miast i miasteczek. Tam właśnie zmierzał - ku rozmigotanej, mrocznej powierzchni.
Wylądował w zagajniku i przy dokładnie oznakowanym drzewie zakopywał właśnie 
swój skafander, gdy runęła na niego absolutna ciemność. Maltby czuł, że pada.
Zderzając się gwałtownie z ziemią zdawał sobie dokładnie sprawę, że traci 
przytomność. Ocknął się i rozejrzał się wokoło ze zdumieniem. Było wciąż ciemno. Dwa z 
trzech księżyców Cassidor znajdowały się sporo nad horyzontem, a nie było ich wcale widać, 
gdy lądował. Ich światło rozlewało się mgliście ponad wielką polaną. Poznał tę samą kępę 
drzew. Poruszył rękami - były nie skrępowane. Dźwignął się na kolana, potem na nogi. Był 
sam. Nie słyszał żadnego dźwięku, poza słabym szelestem wiatru w gałęziach. Stał ze 
zwężonymi z podejrzliwości oczami, odprężając się stopniowo. Przypomniał sobie, że słyszał 
o podobnych omdleniach ogarniających Niedelian po długim opadaniu w przestrzeni. Na 
Delian to nie działało i aż do tej chwili sądził, że Mieszańcy posiadają tę samą odporność. A 
jednak nie. Nie miał co do tego żadnych wątpliwości. Zbywając to wzruszeniem ramion, 
zapomniał o całej historii.
Po około dziesięciu minutach dotarł do najbliższego postoju pojazdów. Jeszcze 
dziesięć minut i znalazł się w centrum lotów. Tu czuł się jak w domu. Zatrzymał się przed 
jedną z czterdziestu bram, badając przez chwilę otoczenie podwójnym umysłem, aż upewnił 
się, że nie ma Mieszańców wśród tłumu ludzi kierujących się do rozmaitych wind. W 
najlepszym razie miał prawo do drobnej satysfakcji. Drobnej, ponieważ i tak wiedział, że 
Hunstonowi najpewniej nie starczy ludzi na skomplikowane patrolowanie ulic miasta. Wódz 
Mieszańców mógł sobie gadać, ile chciał, o swoich armiach. Maltby uśmiechnął się ponuro. 
Takie siły w ogóle nie istniały. Zamach stanu, który przyniósł Hunstonowi władzę nad 
Pięćdziesięcioma Słońcami, był o wiele śmielszym,, bardziej ryzykownym przedsięwzięciem, 
niż wydawał się na pierwszy rzut oka. Musiał się on odważyć na to nie mając nawet stu 
tysięcy ludzi -toteż niebezpieczeństwo czeka na Petera Maltby dopiero w miejscu 
docelowym, w potężnym mieście Dalia, stolicy Pięćdziesięciu Słońc. Właśnie kupiwszy bilet 
pomaszerował ku ruchomym schodom czwartego poziomu, gdy poczuł czyjś dotyk na 
ramieniu. W ułamku sekundy zawładnął wolą intruza, po czym równie szybko odprężył się. 
Znalazł się twarzą w twarz z porucznik Neslor, głównym psychologiem Gwiezdnego Roju".
Maltby odstawił filiżankę i ponad stołem wpatrzył się bez uśmiechu w psychologa w 
spódnicy.
- Jeśli mam być szczery - powiedział - nie interesuje mnie żaden pani plan odbicia 
statku. W mojej sytuacji nie mogę świadomie stanąć po niczyjej stronie na dłuższą metę.
Umilkł obserwując ją z zaciekawieniem, właściwie bez żadnej konkretnej myśli. 
Czasami intrygowało go życie wewnętrzne kobiety w średnim wieku. Kiedyś zastanawiał się, 
czy nie używała aparatury warunkującej ze swego laboratorium, by uczynić samą siebie 
niedostępną dla wszystkich ludzkich uczuć. Wspomnienie tamtej chwili przemknęło mu teraz 
przez głowę. Przemknęło i znikło. Potrzebna mu była informacja, a nie przyczynek do jej 
charakteru. Odezwał się już chłodniejszym tonem:
- Na mój rozum to pani odpowiada za haniebną wpadkę Gwiezdnego Roju". Po 
pierwsze dlatego, że to pani w potędze swego naukowego rozumu usunęła ze statku moją 
osobę, gwarancję bezpieczeństwa, po drugie, dlatego że do pani obowiązków należało 
przebadanie umysłów tych, których wpuszczono na pokład. Ciągle nie mogę zrozumieć, 
dlaczego pani zawiodła.
Kobieta nie odezwała się. Siedziała, popijając z filiżanki, wiotka, siwiejąca na 
skroniach, przystojna, dojrzałą urodą.
Wreszcie spojrzała mu prosto w oczy.
- Nie będę niczego tłumaczyć - powiedziała. - Kląska mówi sama za siebie. - Urwała z 
rumieńcem na twarzy. - Myślisz, że nasza jaśnie pani rzuci ci się w ramiona z wdzięczności, 
że ją uwolniłeś? Nie zapominaj, że została odwarunkowana z miłości do ciebie i liczy się dla 
niej tylko okręt.
- Podejmę to ryzyko - odparł - i podejmę je sani. A jeśli kiedykolwiek będziemy znów 
podlegać jurysdykcji Ziemi, wyegzekwuję należne mi prawa.
Oczy porucznik Neslor zwęziły się w szparki.
- Ach - powiedziała - więc wiesz o tym. Sporo siadywałeś w naszej bibliotece, 
prawda?
- Pewnie znam lepiej prawodawstwo Ziemi niż ktokolwiek z Gwiezdnego Roju" - 
spokojnie odpowiedział Maltby.
- I nie chcesz nawet wysłuchać mojego planu ani skorzystać z pomocy tysiąca 
ocalałych członków załogi?
- Już powiedziałem, że nie mogę uczestniczyć w większych przedsięwzięciach. 
Wstała.
- Ale spróbujesz uwolnić lady Glorię?
- Tak.
Oddaliła się bez słowa. Obserwował ją, dopóki nie zniknęła za odległymi drzwiami.


XX

Z wysokości fotela audiencjonalnego pierwszy kapitan, Wielce Czcigodna Gloria 
Cecylia, Lady Laurr z Wysoko Urodzonych Laurrów, wysłuchała bez uśmiechu raportu 
psychologa. Dopiero gdy starsza kobieta skończyła, rozpogodziła się nieco. Jednakże jej głos 
brzmiał ostro.
- Więc jesteś pewna, że on niczego nie podejrzewa? Nie domyśla się, że Gwiezdny 
Rój" wcale tnie wpadł w ręce wroga? Że to ty go ogłuszyłaś, gdy lądował w krzakach?
- Och, on coś podejrzewał - powiedziała porucznik Neslor - ale skąd mógł się 
domyślić znacznie rozleglejszej prawdy? Wobec naszego milczenia nie miał prawa 
podejrzewać, że triumfalne oświadczenie Hunstona to zaledwie ruch w o wiele bardziej 
niebezpiecznej grze, jaką toczymy starając się zniszczyć wzajemnie. Już sam fakt posiadania 
przez Hunstona ziemskiego okrętu wojennego utrudnia zrozumienie tak, że nie sposób dojść 
istoty sprawy.	
Młoda szlachetnie urodzona pani przytaknęła uśmiechając się. Przez chwilę siedziała 
nieruchomo, mrużąc z namysłem dumne oczy, z rozchylonymi ustami, w których połyskiwały 
białe zęby. Nie taki miała wyraz twarzy, gdy po raz pierwszy usłyszała, że Mieszańcy mają 
również ziemski okręt wojenny, i to cudowny nowy model, nad którym projektanci ślęczeli 
przez wiele lat. Wspomnienie wszystkiego, co wiedziała na temat tego nowego statku, 
Pioruna" - jak go nazywano w portach marynarki wojennej - przemknęło jej przez głowę. 
Jak to siedemdziesiąt lat temu rozpoczęto produkcję dziewięciuset miliardów jego elementów, 
przewidując, że pierwszy statek zostanie ukończony gdzieś za siedemdziesiąt lat, po czym 
ruszy produkcja na skalę masową. Znikoma liczba tych statków mogła do tej pory rozpocząć 
służbę i oto jeden z nich został skradziony gdzieś po drodze.
Jej   uczucia  wobec posiadania  przez Mieszańców takiego okrętu wojennego 
oscylowały między ulgą a trwogą. Ulgą, że superwynalazki Mieszańców zostały w końcu 
tylko wykradzione z głównej galaktyki. Trwogą przed skutkami ich sukcesu. Co zamierza 
Hunston? Jaki jest jego stosunek do faktu, że Imperium Ziemi posiada więcej statków 
wojennych niż Pięćdziesiąt Słońc mężczyzn, kobiet i dzieci razem, wziętych?
- Na pewno - odezwała się z wolna - gdy tylko o nas usłyszeli, wysłali statek do 
głównej galaktyki, a jasne, że jeśli tylko dostaną się na pokład w dostatecznej liczbie, nic ich 
nie zatrzyma. Cieszę się - podjęła znacznie weselej - że kapitan Maltby nie zainteresował się, 
w jaki sposób ty i tysiąc członków załogi umknęliście, gdy Hunston dokonywał swego tak 
zwanego zdobycia Gwiezdnego Roju". Nie dziwię się, że 'nie chciał mieć nic wspólnego z 
twoim planem odbicia statku. Ważne, że dzięki tej ślicznej opowiastce dowiedziałaś się tego, 
o co nam chodziło: pod wpływem miłosnego obłędu usiłuje wedrzeć się na pokład statku 
Hunstona. Gdy tylko czujnik towarzyszący mu od chwili opuszczenia nas w Atmion 
zasygnalizuje, że kapitan jest wewnątrz statku, przystępujemy do działania. - Zachichotała.
- Młody człowiek bardzo się zdziwi, gdy zobaczy, co nosi na sobie.
- Może przypłacić to życiem - zauważyła porucznik Neslor.
Zapadła cisza, ale na subtelnej twarzy lady Laurr przyczaił się uśmiech.
- Nie zapominaj - szybko dodała porucznik Neslor - że na twojej obecnej niechęci 
zaważyła świadomość, jak bardzo byłaś poprzednio związana z nim uczuciowo.
- To jest możliwe - przyznała pierwszy kapitan - że przesadziłaś ze swoją kuracją. Bez 
względu na przyczynę, nie zamierzam zmienić obecnie swojego stosunku do niego, w 
żadnym przypadku nie wolno ci uwarunkować mnie tak jak poprzednio. Mój rozwód z 
kapitanem Maltby jest ostateczny. Czy to jest jasne?
- Tak, szlachetna pani.     
Jak okiem sięgnąć wszędzie były statki, więcej niż Maltby kiedykolwiek widział w 
portach Cassidor. Mieszańcy pośpiesznie demobilizowali flotę Pięćdziesięciu Słońc.
Szeregi statków ciągnęły się na północ, wschód, na południe aż po horyzont. Pojazdy 
leżały w swoich kołyskach tworząc długie, geometryczne rzędy. Od czasu do czasu 
monotonię odmierzonych szeregów łamały hangary naziemne i warsztaty naprawcze. 
Większość pomieszczeń znajdowała się pod powierzchnią lotniska, a raczej pod metalowymi 
płytami, które kryły je jak lekko sfalowane morze o powierzchni z przeświecającego stopu 
stalowego. Ziemski okręt wojenny znajdował się jakieś cztery mile od zachodniego wejścia. 
Dystans wydawał się go wcale nie pomniejszać. Kolosalny kształt wisiał nad horyzontem, 
przytłaczając cieniem mniejsze statki, zdominowawszy niebo, planetę i rozpościerające się 
pod nim miasto. Nie było na Cassidor ani w całym systemie Pięćdziesięciu Słońc niczego, co 
by mogło choć w przybliżeniu równać się z tym statkiem co do wielkości, złożoności, jawnie 
obnoszonej potęgi. Jeszcze teraz Maltby nie mógł uwierzyć, że tak niezrównana broń, 
machina zdolna zniszczyć całe planety, podstępem wpadła w ręce Mieszańców w 
nienaruszonym stanie. A przecież sposób, w jaki uwolnił Atmion", dowodził, że było to do 
zrobienia. Maltby z wysiłkiem odwiódł swój umysł od daremnej kontemplacji i ruszył 
naprzód. Opanowany, pewny, zdecydowany.   Oficer,   Niedelianin   o  miłej   twarzy, 
przeprowadził go przez bramę ze słowami:
- W drzwiach tamtego budynku jest elektroniczny transmiter materii skoncentrowany 
na ładownią statku. - Wskazał ręką miejsce sto jardów od nich, nieco z boku, i ciągnął dalej: - 
W ten sposób dostanie się pan na statek. A to urządzenie alarmowe proszą włożyć do 
kieszeni.
Maltby z zaciekawieniem przyjął maleńki instrument. Przyjrzał się prostej kombinacji 
kanałów nadawczego i odbiorczego z wyłącznikiem uruchamiającym sygnał.
- Po co mi to? - zapytał.
- Kierujesz się do pomostu pierwszego kapitana, prawda?
Maltby skinął głową, ale czując w swoim umyśle rodzące się przypuszczenie nie 
zaufał swoim ustom. Czekał.
- Nie zwlekając ani chwili - podjął tamten - postaraj się za wszelką ceną dobrać do 
tablicy kontrolnej i unieszkodliwić strumienie energii, zerwać połączenia, ekrany 
automatyczne i tak dalej. Następnie naciśnij guzik.
Teraz to już nie było przypuszczenie, lecz przeraźliwa pustka. Nagle zorientował się, 
ze kroczy skrajem przepaści.
- Ale o co chodzi? - usłyszał swój głos bez wyrazu. Odpowiedź nadeszła spokojna, 
prawie oziębła.
- Postanowiono - powiedział młody oficer - podjąć próbę opanowania tego statku 
wojennego. Wpadło nam w ręce parę zapasowych transmiterów i jesteśmy gotowi z różnych 
miejsc zgrupowania przerzucić sto tysięcy ludzi w ciągu godziny na pokład Gwiezdnego 
Roju". Bez względu na wynik starcia, twoje szansę ucieczki z żoną są większe w wirze bitwy. 
Czy instrukcje są jasne? - wyrzucił z siebie oschle.
Instrukcje! Więc jednak. Należał do floty Pięćdziesięciu Słońc, więc przyjęli za rzecz 
samą przez się zrozumiałą, iż w oczywisty sposób podlega ich rozkazom. Oczywiście nie 
podlegał. Problem lojalności dziedzicznego przywódcy Mieszańców, który poprzysiągł 
wierność Pięćdziesięciu Słońcom i poślubił przedstawicielkę Imperium Ziemi należało 
rozpatrywać w kategoriach podstawowych norm moralności. Niedorzeczna myśl kołatała w 
głowie Maltby'ego - ze brakuje jeszcze tylko ataku ze strony niedobitków z Gwiezdnego 
Roju". Nadejście oddziałów porucznik Neslor stworzyłoby zaiste idealną sytuację dla 
człowieka, którego umysł wirował z minuty na minutę coraz szybciej. Potrzebował czasu na 
zastanowienie się, co ma zrobić. I na szczęście będzie miał ten czas. Nie musi podejmować 
decyzji tutaj i natychmiast. Zabierze urządzenie alarmowe i uruchomi je lub nie, w zależności 
od tego, co uzna za stosowne w danej chwili.
- Tak, zrozumiałem instrukcje - powiedział spokojnie wsuwając instrument do 
kieszeni. Dwie minuty później był wewnątrz statku wojennego.


XXI

Znajdował się w opuszczonej ładowni. Upoiło go przyjemne zaskoczenie. To było 
zbyt piękne, żeby mogło być prawdziwe. Zlustrował wzrokiem pomieszczenie. Nie 
przypominał sobie, aby widział je kiedykolwiek przebywając na pokładzie Gwiezdnego 
Roju". Ale wtedy nie miał żadnego powodu wałęsać się po całym statku. Ani, prawdę 
mówiąc, nie miał na to czasu. Szybko sięgnął do przycisku wewnętrznego transmitera, który 
miał go przenieść z ładowni na pomost pierwszego kapitana. W ostatnim momencie zawahał 
się bijąc się z myślami, z palcami już na urządzeniu. Rozum nakazywał przeprowadzić 
wszystko bez oglądania się na cokolwiek. Cała historia wojskowości uczyła, że świadoma 
brawura w połączeniu z refleksem przeważa z reguły szalę zwycięstwa. Tyle tylko, że tak 
naprawdę niczego nie planował. Poza uruchomieniem swego drugiego, deliańskiego, umysłu. 
Stojąc zupełnie bez ruchu analizował w nim swoje działanie od chwili gdy Hunston wpuścił 
kulę energii do jego sypialni, poprzez podróż na Cassidor, rozmowę z porucznik Neslor do 
znienacka ujawnionego planu ataku floty Pięćdziesięciu Słońc.
Kiedy się nad tym zastanawiał, uderzyło go ze szczególną ostrością, ze sytuacja 
przedstawia obraz zamętu. Deliańską część jego mózgu ze swoją precyzyjną logiką radziła 
sobie zazwyczaj bez trudu z uporządkowaniem oderwanych, wydawałoby się, faktów w 
naturalną całość. A jednak teraz kojarzenie szło mu opieszale. Natychmiast zrozumiał 
dlaczego. Każdy fakt składał się z wielu pomniejszych szczegółów, których część mógł 
skompletować drogą dedukcji, lecz innych, chociaż wiedział, że tkwią w podświadomości, nie 
udało mu się wyłonić z mgły. Nie miał czasu się teraz nad tym zastanawiać. Postanowił 
dotrzeć' do kabiny pierwszego kapitana, a był na to tylko jeden sposób. Raptownym ruchem 
nacisnął guzik. Zalało go rzęsiste światło. Parę kroków przed nim stał wysoki mężczyzna ze 
spojrzeniem utkwionym w transmiter. W dłoni trzymał pistolet. Dopiero gdy się odezwał, 
Maltby poznał Hunstona.
- Witaj, kapitanie Maltby. Czekałem na ciebie - powiedział dźwięcznym głosem wódz 
Mieszańców, przynajmniej raz zuchwałość zawiodła. Teraz tylko wyszarpnąć własny pistolet 
z olstra. O tym Maltby mógł tylko marzyć. Rzucił okiem w kierunku tablicy kontrolnej, na tę 
jej część, która sterowała automatycznymi urządzeniami wnętrza statku - płonęło tam 
pojedyncze światełko. Powolutku ruszył dłonią. Zamigotało, reagując na jego obecność. 
Postanowił nie dobywać broni. Wysoce nierozsądnie byłoby zaplanować wkroczenie na 
pomost dowodzenia z pistoletem w ręce, kiedy to światełko może być włączone. Maltby 
zaczerpnął powietrza, skupiając całą uwagę na Hunstonie. Minęło kilka miesięcy od czasu, 
kiedy go widział po raz ostatni. Jak wszyscy z domieszką deliańskiej krwi w żyłach, jak sam 
Maltby, Hunston odznaczał się wspaniałą sylwetką atlety. Matkę musiał mieć blondynkę, ojca 
kruczoczarnego bruneta, ponieważ jego włosy stanowiły ową zadziwiającą mieszaninę złota i 
czerni, jaka zwykle wynikała z takiego związku. I szaroniebieskie oczy. Podczas ich 
ostatniego spotkania Hunston był jakby smuklejszy i jakby mniej dorosły pomimo swej 
dojrzałej osobowości i pewności siebie. Teraz nie zostało po tym śladu. Silny i dumny, 
wyglądał jak przywódca w każdym calu. Bez żadnych wstępów powiedział:
- Pokrótce przedstawię fakty. To nie jest Gwiezdny Rój". Moje oświadczenie 
stanowiło manewr polityczny. Porwaliśmy ten okręt wojenny z bazy w głównej galaktyce. W 
tej chwili zdobywamy drugi, który wkrótce tu będzie. Gdy nadciągnie, zaatakujemy 
znienacka Gwiezdny Rój".
Tak niewiele już było potrzeba, by Maltby z oswobodziciela zmienił się w naiwniaka. 
Zdeterminowany, gotów stawić czoło każdemu niebezpieczeństwu w jednej   chwili,   stał  się  
głupcem  w następnej,  a  jego zadanie śmiechu warte.
- L-llecz - próbował coś powiedzieć. Był to jednak pusty dźwięk. Słowo wyrażające 
pustkę myślowego zastoju poprzedzającego burzę, z której wyłoni się zrozumienie.
- Ktoś powiadomił nas, że nadchodzisz - zabrał głos Hunston, zanim Maltby był w 
stanie coś wykrztusić. - Zakładamy, że twoja żona. Zakładamy ponadto, że u podstaw 
wszelkich jej poczynań kryją się wrogie zamiary. Dlatego przygotowaliśmy się na wszystko. 
Dziesięć tysięcy Mieszańców czeka na pokładzie. Jeśli twoje przybycie ma stanowić sygnał 
do ataku, to musi to być zaiste dobrze przeprowadzony atak, by nas zaskoczyć.
I znów za dużo było faktów. Ale natychmiast Maltby wzdrygnął 'się na wspomnienie 
sił floty Pięćdziesięciu Słońc gotowych wedrzeć się na statek. Otworzył usta, by o tym 
powiedzieć, ale zamknął je ponownie, gdyż jego deliański umysł ożywiło wspomnienie 
pierwszego spotkania z porucznik Neslor. Zdolności analityczne jego umysłu sięgały wyżyn 
niedostępnych człowiekowi. W ułamku sekundy skojarzył to spotkanie z ciemnością, która 
powaliła go podczas lądowania na Cassidor. Natychmiast wspaniały drugi umysł przebadał 
tysiące możliwości, a ponieważ miał nareszcie dosyć przesłanek, dostarczył odpowiedzi. 
Nosił ją na sobie! Ogłuszono go, by go przebrać w nowy ubiór. Lada minuta, lada sekunda, 
zostanie uaktywniony. Ociekając potem Maltby ujrzał w powietrzu starcie tytanów: dziesięć 
tysięcy Mieszańców przeciwko prawie całej załodze Gwiezdnego Roju", przeciwko stu 
tysiącom żołnierzy floty Pięćdziesięciu Słońc. Gdyby tylko ci ostatni czekali na jego znak, 
ocali ich nie nadając sygnału. Uświadomił sobie z przeraźliwą jasnością, że musi coś 
powiedzieć, ale najpierw...
Najpierw musi przekonać się, czy kombinezon został zasilony energią. Schował ręką 
za siebie i ostrożnie wsunął ją w plecy. Weszła na cztery cale, sześć - nadal wyczuwał tylko 
pustkę. Cofnął ręką. Nie było wątpliwości.
- Planujemy - mówił Hunston - zniszczyć Gwiezdny Rój", a następnie całą Ziemię.
- C-co? - Maltby wybałuszył oczy. Nagle wydało mu się, że nie słyszy na oboje uszu. 
Huczał w nich tylko jego własny głos, gdy powtórzył: - Zniszczyć Ziemię!	
Hunston przytaknął obojętnie.
- Nie ma innego logicznego wyjścia. Jeśli zniszczymy jedną jedyną planetę, na której 
istoty ludzkie wiedzą o wyprawie Gwiezdnego Roju" do Wielkiego Obłoku Magellana, 
zyskamy czas na rozwój naszej cywilizacji, aż ostatecznie, po kilkuset latach intensywnego 
rozmnażania, wystarczy Mieszańców do tego, by mogli sobie podporządkować główną 
galaktykę.
- Przecież Ziemia jest centrum głównej galaktyki - zaprotestował Maltby. - Na niej 
mieści się cała administracja, rząd, to symbol imperium. Główna planeta trzech tysięcy 
milionów słońc. Ona...  Głos odmówił mu posłuszeństwa. Opadł go strach, tym 
większy, że nie chodziło o jego osobę. - Jak to, ty szaleńcze! - krzyknął, dławiąc się 
wściekłością. - Nie możesz tego zrobić. To zdezorganizuje całą galaktykę.	
- Właśnie - zgodził się z satysfakcją Hunston, - Da nam to dokładnie tyle czasu, ile 
potrzebujemy. Nawet jeśli inni wiedzieli o ekspedycji Gwiezdnego Roju", nikt nie powiąże 
jej z katastrofą i nie wyślą żadnej nowej wyprawy. Jak widzisz - .podjął na nowo po krótkim 
milczeniu - jestem wobec ciebie zupełnie szczery. A nie mogłeś nie zauważyć, że cały nasz 
plan zależy od tego, czy uda nam się zniszczyć najpierw Gwiezdny Rój". W tym - dokończył 
spokojnie - oczekujemy naturalnie pomocy dziedzicznego przywódcy Mieszańców.


XXII

W wielkiej sali zapanowała martwa cisza. Ekrany tablicy kontrolnej ożywiało tylko 
samotne anty-światełko, połyskujące jak odległe ognisko w swojej głęboko osadzonej 
oprawie. Maltby stał bez ruchu, świadom nadciągającej myśli, mającej zaledwie pośredni 
związek z wypowiedzianym właśnie przez Hunstona żądaniem. Nie była nowa. Próbował ją 
zwalczyć, ale rosła w siłą opanowując jego umysł. Było to przekonanie, że jednak prędzej czy 
później przyjdzie mu opowiedzieć się po którejś stronie w tym starciu trzech potężnych 
przeciwników.
Nie pozwoli na zniszczenie Ziemi! Z ogromnym wysiłkiem opanował walkę 
wewnętrzną i spojrzał na Hunstona. Hunston przeszywał go wzrokiem, a jego źrenice zwęziły 
się od przyczajonej w nich trwogi, co nagle zaskoczyło Maltby'ego. Już otworzył usta, żeby 
zrobić złośliwą uwagę na temat uzurpatora, mającego czelność prosić o pomoc człowieka, 
którego miejsce usiłował zająć, ale Hunston go uprzedził.
- Maltby, skąd grozi niebezpieczeństwo? Jak chcą wykorzystać twoje przybycie tutaj? 
Musisz to już wiedzieć.
Maltby prawie o tym zapomniał. Znów miał się właśnie odezwać, lecz powstrzymał 
się, tym razem
świadomie. Inny pomysł kiełkował w zakamarkach jego podświadomości. Tkwił tam 
od wielu miesięcy i w swej bardziej rozwiniętej koncepcji stanowił faktycznie jego własne 
rozwiązanie obecnego problemu Pięćdziesięciu Słońc. Poprzednio cała idea była cudaczna i 
nierealna - jeden człowiek musiałby przekonać trzy grupy, a w gruncie rzeczy zapanować nad 
trzema zwalczającymi się ugrupowaniami w danej godzinie i zmusić je do posłuszeństwa. 
Obecnie dostrzegł w ułamku sekundy, jak można to zrobić. Szybko, trzeba się spieszyć! W 
każdej chwili mogą zrobić użytek z tego, co ma na sobie.
- To pomieszczenie! - wykrzyknął gwałtownie. - Uciekaj stąd natychmiast, jeśli ci 
życie miłe.
Hunston wlepił w niego spojrzenie rozjarzonych oczu. Nie wyglądał na 
przestraszonego.
- To pomieszczenie stanowi źródło zagrożenia, bo ty w nim jesteś? - zapytał z 
zainteresowaniem.
- Tak - odparł Maltby, odsuwając lekko ramiona od ciała i wyciągając szyję, by 
utrudnić Hunstonowi trafienie z pistoletu. Sprężył się do skoku.
Hunston, zamiast strzelać, zmarszczył brwi.
- Coś tu nie gra - powiedział. - Przecież nie zostawię w twoich rękach pomostu 
dowodzenia okrętu wojennego. Z tego wynika, że praktycznie poprosiłeś, abym cię zabił. To 
oczywiste, że skoro grozi ci niebezpieczeństwo, musisz zginąć. Zbyt oczywiste. Z chwilą gdy 
strzelę, automatyczne działanie anty-światła, które cię pilnuje, zostanie zneutralizowane, i 
wtedy ty też możesz użyć broni. Czy na to czekasz?
Czekał na to.
- Uciekaj stąd! Uciekaj, głupcze! - tyle zdołał powiedzieć.
Hunston ani  drgnął,  policzki mu tylko pobladły.
- Jedyne niebezpieczeństwo - odezwał się - jakie widzimy, to transmiter Gwiezdnego 
Roju", gdyby jakoś udało im się wprowadzić go tu na pokład. - Świdrował Maltby'ego 
wzrokiem. - Jak dotąd, nie jesteśmy w stanie rozszyfrować działania tych transmiterów, ale 
jedno wiemy z całą pewnością: nie ma połączenia między transmiterami dwóch różnych 
statków. Są odmiennie nastrojone i zaprogramowane. Raz ustawione, nie zmienią się, żeby 
nie wiem jak nimi manipulować. Ale ty musiałeś poznać tajemnicę ich działania. Miałeś 
przecież po temu okazję. Powiedz mi, jak to jest. Powiedz!
Teraz już stało się jasne, ze będzie musiał zaatakować pomimo antyświatła. Nie wolno 
mu użyć broni. Musi wykorzystać moment zaskoczenia. Może uda się zagadać Hunstona. Cóż 
za dziwaczna ironia losu. Hunston i jego techniczni eksperci prawidłowo ocenili charakter 
niebezpieczeństwa. A jednak teraz Hunston nie podejrzewał niczego, stojąc twarzą w twarz z 
człowiekiem odzianym w kompletny kombinezon, którego zarówno przód, jak i tył stanowiły 
transmitery.
- Transmitery działają na zasadzie, bardzo zbliżonej do metody, jaką stworzono 
pierwsze deliańskie roboty - powiedział - tyle że tu zostały użyte oryginalne składniki. 
Konstruktorzy robotów wzięli elektroniczny obraz istoty ludzkiej i z materii organicznej 
stworzyli coś, co miało stanowić dokładną kopię człowieka. Gdzieś tkwił błąd, rzecz jasna, 
ponieważ Delianie w żadnym stopniu nie byli duplikatami oryginalnych istot ludzkich; 
występowały nawet fizyczne różnice. Z odmienności zrodziła się nienawiść, która ostatecznie 
znalazła wyraz w masakrach robotów" przed piętnastoma tysiącami lat. Ale to już historia. 
Obecne transmitery materii zmieniają organizm w strumień elektronów, a następnie 
odbudowują go stosując proces rekonstrukcji tkanki.
Proces ten stał się tak prosty, jak włączenie światła i...
W tym właśnie momencie Maltby zaatakował. Ustąpił przeraźliwy lęk, że Hunston 
wymierzy w jego stopy, ramiona lub głowę. Ponieważ w tej ostatecznej sekundzie Hunston 
zawahał się. - przegrał, jak tysiące milionów ludzi przed nim. Pistolet błysnął, gdy Maltby 
trzymał już przegub władającej nim dłoni. Ogień rozlał się nie zostawiwszy śladu na 
niezniszczalnej posadzce. Za chwilę znalazł się tam i pistolet, bezużyteczny w tym momencie.
- Kanalia! - zasyczał Hunston. - Wiedziałeś, że nie wypalę do dziedzicznego 
przywódcy Mieszańców. Zdrajco!...	
Ale Maltby nic nie wiedział. I nie marnował czasu na roztrząsanie tej sprawy. Głos 
Hunstona umilkł, ponieważ Maltby ściskał jego głowę jak w imadle, ciągnąc ją do siebie i do 
wnętrza swojej piersi. Zaskoczenie podziałało lepiej od uderzenia obuchem. Na decydujący o 
wszystkim moment Hunston zaprzestał walki. W tej chwili Maltby przepchnął go przez 
transmiter, jak gdyby w głąb własnego ciała. Jeszcze widać było wierzgającą stopę, gdy 
Maltby zaczął zrywać zapięcia kombinezonu. Następnie zsunął go na dół tak, że powierzchnie 
transmiterów znalazły się naprzeciw siebie. W szalonym pośpiechu oswobodził się z ubioru i 
dopadłszy tablicy kontrolnej przestawił antyświatło na siebie, po czym wprowadził 
kilkanaście odpowiednich poprawek w przyrządach. Po minucie statek należał do niego. 
Pozostała jeszcze konieczność przekazania trzem ugrupowaniom jego decyzji. No i pozostała 
- Gloria.


XXIII

Dziesięć dni później przed kapitanami Gwiezdnego Roju" rozpoczęła się rozprawa. 
Musiało się odbyć wstępne przesłuchanie, bo gdy Maltby wkroczył na salę, Gloria siedziała 
sztywno ze ściągniętą twarzą, zaciskając usta i nie patrząc na nikogo. Domyślił się, że podjęła 
ostatnią, rozpaczliwą próbę niedopuszczenia do rozprawy, i przegrała. Usiadł na miejscu 
wskazanym przez jednego z oficerów i czekał na wezwanie. Odczuł lekkie napięcie, lecz nie 
upadał na duchu. Nie miał złudzeń. Wiedział, że aby wygrać, potrzebuje naprawdę mocnych 
argumentów, lecz stawka była warta wszystkich trudów i wysiłków, które włożył w tę walkę i 
które miał jeszcze włożyć. Zerknął spod oka na ową stawkę, lecz pośpiesznie odwrócił wzrok, 
gdy napotkał jej spojrzenie: nieprzejednane, miotające lodowate błyski, które niemal raniły 
jego źrenice. Zbliżyła się do niego.
- Kapitanie Maltby - powiedziała zniżając głos - proszę, by pan wycofał pozew.
- Ekscelencjo - odparł - jesteś dla mnie równie piękna, gdy się gniewasz, jak kiedy... 
przyzwalasz.
- Nigdy nie wybaczę ci tej wulgarnej uwagi. - Jej głos był pełen gniewu.
- Przykro mi, że uważasz mnie za człowieka wulgarnego. Nie zawsze tak było, o czym 
dobrze wiesz. Na jej pięknej twarzy pojawił się rumieniec.
- Nie mam ochoty wspominać czegoś, co teraz wydaje mi się nieprzyjemne - 
powiedziała jeżąc się. - Gdybyś był dżentelmenem, nie wymuszałbyś tej rozprawy.
- Mam nadzieję, że nadal uważasz-mnie za dżentelmena w przyjętym znaczeniu tego 
słowa. Ale nie widzą, co to tną  wspólnego  z naszym wzajemnym uczuciem.
- Żaden dżentelmen nie wymusza nie odwzajemnionej miłości.
- Pragną jedynie przywrócenia spontanicznego uczucia, które odmieniono siłą.
Świdrując go wzrokiem zacisnęła pięści, jakby zamierzała go uderzyć.
- Przeklęty kauzyperda kosmiczny - wybuchnęła gwałtownie. - Żałuję... żałuję, że cię 
w ogóle wpuściłam do naszej biblioteki.
Maltby uśmiechnął się.
- Gloria, kochanie - powiedział poufałym tonem - słyszałem, że ty sama jesteś bardzo 
dobrym znawcą prawa kosmicznego. Założę się z tobą...
- Nigdy się nie zakładam - przerwała wyniośle.
Po wszystkim, co zaszło, jej stwierdzenie było tak niesprawiedliwe, że Maltby 
zaniemówił. Zaraz jednak uśmiechnął się jeszcze szerzej.
- Moja kochana - powiedział - masz tę sprawę wygraną i wiesz o tym. Założę się, że w 
głębi duszy chcesz, abym ja wygrał, i dlatego nie posługujesz się tym jedynym argumentem.
- Żaden taki argument nie istnieje - odparła. - Oboje znamy dobrze prawo, a ty z 
premedytacją dręczysz mnie takim gadaniem.
Nagle zobaczył łzy w jej oczach.
- Proszę cię, Peter - powiedziała błagalnie - zrezygnuj z tej sprawy. Zostaw mnie w 
spokoju.
Maltby'ego wzruszyła żarliwość tej prośby. Ale nie zamierzał zrezygnować. Ta 
kobieta oddała mu się bez żadnych zastrzeżeń na planecie S Doradus. Jeśli po uwolnieniu od 
sztucznej presji psychologicznej nadal go nie zechce, wtedy będzie wolna.
- Moja droga - podjął ze szczerością - obawiasz się samej siebie? Pamiętaj, że po tym 
wszystkim decyzja należy do ciebie. Przeczuwasz, że wybierzesz mnie, i w tej samej chwili 
wzdragasz się przed tym. Uwolniwszy się od tego nacisku, możesz pragnąć trwałości naszego 
małżeństwa.
- Przenigdy. Czy nie zdajesz sobie sprawy, że zachowam pamięć tych wydarzeń, 
wspomnienie, że zostałam zmuszona? Czy tego nie rozumiesz?
Nagle zrozumiał. W jednej chwili pojął, że spogląda na tę sprawę z czysto męskiego 
punktu widzenia. Kobiety są inne. One muszą odczuwać potrzebę poślubienia partnera bez 
najmniejszego przymusu. Była to wstrząsająca wizja dla jego napiętego i pełnego 
determinacji umysłu. Lecz nadal nie potrafił zmusić siebie do wypowiedzenia słów, które by 
ją uwolniły.
Powrócił myślami do wydarzeń ostatnich dziesięciu dni. To były jego wielkie dni. 
Miliardy istot zawarły porozumienie opierając się na podanych przez niego rozwiązaniach. 
Pierwsi wyciągnęli dłoń Delia-nie i Niedelianie. Po nadaniu wiadomości, że Gwiezdny Rój" 
nie wpadł w ręce Mieszańców, a Ziemia podtrzymuje swoje pierwotne propozycje z 
niewielkimi zmianami, rządy Pięćdziesięciu Słońc publicznie proklamowały zgodę. Maltby 
rozczarował się nieco reakcją na te - jak mu się wydawało - sensacyjne 'wieści, zebrane przez 
niego w bibliotece statku, że Niedelianie to nie humanoidy ani roboty w najszerszym 
rozumieniu tego słowa, lecz potomkowie istot ludzkich, które pomogły w ucieczce pierwszym 
humanoidom. Może po prostu nadmiar innych spraw przykuł uwagę ludności. Żywił 
uzasadnioną nadzieję, że korzystna reakcja nastąpi w przyszłości. Niedelianie poczują 
ściślejsze powinowactwo z istotami ludzkimi. Delianie, uświadomieni, że istoty ludzkie 
dawno temu postanowiły udawać roboty dla spraw przyszłych generacji Pięćdziesięciu Słońc, 
mogli dojść do przekonania, że ludzie nie są tacy najgorsi. Nieco trudności nastręczał problem 
Mieszańców. Bez swego porywczego prowodyra Hunstona, przebywającego czasowo w 
więzieniu, większość ich jakby pogodziła się z porażką i przystała .na propozycję Maltby'ego. 
W swoim wystąpieniu skierowanym do Ukrytych Miast mówił bez osłonek. Wybrawszy 
wojnę, mają szczęście otrzymując teraz równy status w rządzeniu Pięćdziesięcioma Słońcami. 
Wszystkie statki głównej galaktyki zostaną ostrzeżone przed ich taktyką i na wiele lat 
Mieszańcy zostaną zobowiązani do noszenia znaków rozpoznawczych. Jednakże Delianie 
mogą zawierać związki małżeńskie z Niedelianami i znosi się zakaz posiadania dzieci przez 
takie pary. Ponieważ dziecko zrodzone z takiego związku nieuchronnie musi być 
Mieszańcem, ich liczba będzie stale rosła. Gdyby tak się stało, że ta mutacja stopniowo, w 
sposób zgodny z prawem i naturą, zacznie dominować, Ziemia jest całkowicie gotowa 
zaakceptować taki stan rzeczy. Prawa odnoszące się do tego rodzaju procesów są liberalne i 
wybiegają daleko w przyszłość. Zabroniona jest zasadniczo tylko agresja. .Wspominając o 
tych sprawach, Maltby uśmiechnął się z goryczą. Wszystkie problemy zostały rozwiązane, 
poza jego własnym. Nadal jeszcze bił się z myślami, gdy rozprawa się zaczęła. Trzy godziny 
później kapitan Rutgers odczytał werdykt, jaki zapadł po krótkiej dyskusji sędziów. Z 
namaszczeniem przekazał zebranym pośpiesznie ujętą na piśmie decyzję.
- Prawo - zaczął - odnoszące się do odwarunkowania sztucznie narzuconej presji 
psychicznej nie dotyczy kapitana Maltby'ego, który nie był obywatelem Imperium Ziemi w 
chwili poddawania go temu procesowi. Prawu temu podlega natomiast lady Gloria, jako 
rodowita ziemianka. Ponieważ - ciągnął - kapitan Maltby został mianowany stałym 
przedstawicielem Pięćdziesięciu Słońc na Ziemi i ponieważ dla lady Glorii jest to ostatnia 
wyprawa na pokładzie okrętu wojennego, nie istnieją żadne geograficzne bariery dla 
kontynuacji tego związku.
Sąd więc postanawia: lady Gloria przejdzie niezbędną kurację, która przywróci jej 
uczucie do męża.
Maltby rzucił szybkie spojrzenie na Glorię i wstał, widząc łzy na jej policzkach.
- Wysoki sądzie, chciałbym o coś prosić.
Kapitan Rutgers dał znak, że udziela mu głosu. Maltby milczał przez moment. 
Wreszcie, przełykając nerwowo, powiedział:
- Chcę zwolnić moją żonę z konieczności poddania się temu procesowi, ale pod 
jednym warunkiem.
- Co to za warunek? - szybko zadała pytanie jedna z kobiet w 'stopniu kapitana.
- Pod warunkiem, że w wybranym przeze mnie miejscu da mi czterdzieści osiem 
godzin na odzyskanie jej. Jeżeli po upływie tego czasu jej uczucia nie ulegną zmianie, 
poproszę o odroczenie .wykonania tego orzeczenia na czas nieokreślony.
Kobieta zwróciła spojrzenie na swą zwierzchniczkę.
- To chyba całkiem uczciwe, Gloria.
- To śmieszne - powiedziała pierwszy kapitan Gwiezdnego Roju", cała w pąsach. 
Tym razem Maltby podszedł do ,niej. Nachylił się do jej ucha.
- Gloria, to twoja druga szansa. W końcu pierwszej nie wykorzystałaś, jak 
przepowiedziałem.
- Nie było pierwszej. Taki wyrok był nieuchronny i doskonale o tym wiesz. - Unikała 
jego spojrzenia, tak przynajmniej wydawało się Maltby'emu.
- Podstawowa zasada małżeńska, Gloria, starsza od podróży kosmicznych, stara jak 
historia człowieka.
Teraz spoglądała mu prosto w oczy. W jej wzroku widział budzące się zrozumienie.
- Ależ tak, oczywiście - powiedziała - jakżeż mogłam zapomnieć. Uniosła się dc 
połowy, jakby jeszcze zamierzała z nim dyskutować, po czym z wolna osunęła się z 
powrotem na fotel.
- Dlaczego sądzisz, że nie możemy mieć dzieci? - spytała.
- Z żadnego związku istoty ludzkiej z Mieszańcem nie urodziło się dziecko bez 
sztucznych środków.
- Ale stosując proces ciśnienia..
- Do tego nie można nikogo zmusić - powiedział Maltby i podjął cierpliwie: - Gloria, 
nie możesz zaprzeczyć, że przez ten cały czas do wydania wyroku mogłaś z tego skorzystać. 
To najstarszy, a w całych okresach historii jedyny dozwolony powód zerwania małżeństwa. 
Nikt go nie kwestionuje. Jest ostateczny. Pomimo że usiłowałaś zerwać nasze małżeństwo, 
nie pomyślałaś o nim Uważam to za całkowite potwierdzenie mego odczucia, że w głębi 
duszy pragniesz i potrzebujesz mnie za męża. A ja pragnę jedynie, abyś dała mi szansę bycia 
z tobą we dwoje, a teraz mam i prawo o to prosić.
- Gdzie chcesz spędzić razem te czterdzieści osiem godzin, które... - rozpoczęła wolno 
i urwała nagle. Oczy jej rozszerzyły się. Oddychała ciężko. - Ależ to śmieszne. Nie zgadzam 
się na udział w takiej naiwnej romantycznej komedii. Poza tym S Doradus jest zupełnie nie po 
drodze.
Ponad jej ramieniem Maltby dostrzegł wchodzącą na salą porucznik Neslor. Rzucił jej 
krótkie, pytające spojrzenie. Jej oczy czekały na nie. Prawie niedostrzegalnie pochyliła głowę. 
Wtedy Maltby ponownie objął spojrzeniem Glorię. Nie odczuwał wstydu z powodu układu, 
który zawarł z psycholog, by zaraz po zapadnięciu wyroku ją odwarunkowała. Ta wyniosła, 
dumna młoda kobieta potrzebowała prawdziwej miłości być może bardziej od kogokolwiek 
na statku. Porucznik Neslor zdawała sobie z tego sprawę równie dobrze, jak i on, i 
natychmiast zgodziła się pośpieszyć z pomocą. Wiedząc, że nie ma już w niej niechęci do 
niego, chociaż na pełny efekt trzeba będzie trochę poczekać, odezwał się:
- Planeta S Doradus, gdzie rozbiliśmy się wtedy, leży zaledwie osiemnaście godzin 
drogi stąd. Weźmiemy statek ratowniczy, a później dołączymy do Gwiezdnego Roju" nie 
zakłócając jego kursu.
- Czego spodziewasz się po mnie - powiedziała zjadliwie - że padnę ci tam w 
ramiona?
- Tak - odparł bez wahania - właśnie tego.
