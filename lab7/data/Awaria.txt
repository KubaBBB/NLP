Janusz A. Zajdel
AWARIA 
(ze zbioru: "Ogon diabła") 
Na czole Gaya iskrzyły się kropelki potu, choć temperatura wkabinie była dokładnie stabilizowana. Sylwia tępo patrzyła na 
pulpit witalizatora.
-No, i co teraz będzie? 
Pytanie Sylwii rozzłościło Gaya, choć było czysto reto-
ryczne.
-Wciąż nie rozumiesz? Nie rozumiesz, co się stało? Tu już 
nie chodzi o ten defekt silnika, to jest zupełnie nowy problem.
Jeśli Vitti nie żyje, a w każdym razie nie sposób przywrócić godo czynnego życia, to z innymi może być tak samo. Wszyscy z pier-
wszych trzech pokoleń są martwi, rozumiesz? Ich ciała są w 
porządku, ale nie wrócą do życia...
-Skąd wiesz? 
-Wiem... - Gay zawahał się. - Próbowałem... Jeszcze dwóch 
próbowałem ożywić... Skutek podobny, to znaczy żaden. Mózg niepodejmuje funkcji sterujących, świadomość nie powraca...
--
Mo 
Możże to tylko defekt witalizatora?
e... Ale równie prawdopodobne, że coś się stało w 
obrębie obwodów zastępczych, regulujących anabiozę. Na tym niktsię tutaj nie zna, nawet ci z pierwszego pokolenia. Zresztą, in-
strukcja wyraźnie zabrania jakichkolwiek manipulacji w obwodachsterowania anabiozą. 
-A więc... - Sylwia urwała, jakby bojąc się dopowiedzieć 
myśli, która powstała w jej głowie już w chwili, gdy dowiedziała 
się o kłopotach z witalizacją Vittiego.
-Tak, tak. Nie ma sensu ukrywać przed sobą tego, co jestoczywistym wnioskiem. -Gay mówił podniesionym, nienaturalniewysokim głosem. - Nie ma żadnej pewności, czy ktokolwiek obudzi 
się z anabiozy.
Milczeli długą chwilę, patrząc w podłogę. Każde z nich 
rozważało nasuwające się konsekwencje odkrycia, spowodowanegokoniecznością witalizacji specjalisty od napędu fotonowego.
-Czy powiemy im o tym, Gay?
-Nie... Chyba nie! Przecież całe czwarte pokolenie w ciągutrzech - czterech najbliższych lat powinno znaleźć się w przetr-
walnikach... Jeśli się dowiedzą, nikt nie zechce ryzykować... 
Wybuchnie panika...
-Gay, przecież my także należymy do czwartego pokolenia!
-Dlatego właśnie musimy się dobrze zastanowić, zanim podej-
miemy decyzję... Trzeba rozpatrzyć wszystkie możliwe konsekwenc-
je. 

* 
Sytuacja w jakiej znalazła się załoga "Cetusa" była 
wyjątkowo koszmarna. W dziewięćdziesiątym ósmym roku podróży, nadwadzieścia kilka lat przed planowanym terminem osiągnięcia celu 
wyprawy, operator urządzeń biostatycznych, Gay IV Masson,
stwierdził ponad wszelką wątpliwość, że umieszczeni w biostaty-
cznych przetrwalnikach członkowie załogi nie powracają do życiapo zastosowaniu normalnych procedur witalizacyjnych. Sam fakt 
niemożliwości ich ożywienia byłby, być może, tragedią dla resztyzałogi, bo ludzie w przetrwalnikach byli przodkami żyjących na 
statku. Jednak tragedia ta nie stanowiłaby, sama przez się, za-
sadniczej przeszkody dla kontynuowania lotu, gdyby nie fakt, że 
wszyscy żyjący, a także ich dzieci, wnuki i dalsi potomkowiemieli - według założeń harmonogramu podróży - w odpowiednim cza-
sie zająć przeznaczone dla nich miejsce w przetrwalnikach.
Wyprawa do gwiazdy Tau Ceti została zaplanowana jako lotpokoleniowy, w systemie Bollinga-Rodesa. Oznaczało to, że trzy-
dziestodwuosobowa załoga startująca z Układu Słonecznego i 
stanowiąca pierwsze pokolenie, w okresie pierwszych dwudziestu 
pięciu lat podróży obsługiwała urządzenia statku, dając 
równocześnie początek drugiemu pokoleniu: rodząc dzieci,
wychowując je i szkoląc w specjalnościach potrzebnych na statku.
Wszystko było zaplanowane nad wyraz precyzyjnie. Szesnastu 
mężczyzn i szesnaście kobiet, wyselekcjonowanych pod względem 
walorów fizycznych i umysłowych, zbadanych genetycznie i psycho-
logicznie ruszyło w podróż, której cel osiągnąć miały ich prawnu-
ki, a doprowadzić statek na powrót do Układu Słonecznego -wnuki 
z imponującą ilością przedrostków "pra". Każda z par rodziców wkażdym pokoleniu miała za zadanie wychować syna i córkę. Zas-
tosowano, oczywiście, wszelkie dostępne kryteria doboru parmałżeńskich w pokoleniach urodzonych na statku oraz niezawodne 
metody planowania płci noworodków. W ten sposób, po 25 latach,
pięćdziesięcioletni rodzice przekazywali obowiązki swymdwudziestopięcioletnim dzieciom, a sami udawali się na zasłużonyodpoczynek do przetrwalników, w których mieli powrócić na Ziemię 
w dwieście przeszło lat od chwili startu wyprawy. Procedura tamiała powtarzać się cyklicznie przez szereg pokoleń, aż do momen-
tu powrotu.
Metoda ta -może trochę ahumanitarna, jak twierdzili jejprzeciwnicy, była w gruncie rzeczy najracjonalniejszym i naj-
bardziej humanitarnym wyjściem z sytuacji. Wobec prędkości 
osiąganych przez ówczesne statki międzygwiezdne, znacznych, lecz 
dalekich jeszcze od prędkości światła, system wymiany pokole-
niowej był jedynym, który umożliwiał dotarcie do gwiazd w promie-
niu kilku czy kilkunastu lat świetlnych. Wszyscy uczestnicywyprawy mieli w rezultacie powrócić na Ziemię w wieku nie 
przekraczającym pięćdziesiątki, a więc nie marnując całego życiana podróż kosmiczną, wykorzystując lata największej efektywności 
umysłowej na naukę i pracę na statku. Przy tym, pogrążeni w a-

nabiozie członkowie poprzednich pokoleń nie zajmowali tak wiele 
cennej przestrzeni wewnątrz statku i nie zużywali żywności, po-
wietrza i wody.
Ponieważ równocześnie tylko dwa pokolenia żyły czynnymżyciem, stan załogi wynosił zawsze przeciętnie około 64 osób i 
dla tylu przewidziano przepustowość urządzeń regeneracji atmos-
fery, obiegu wody i produkcji żywności. Wszystko przebiegało nor-
malnie do czwartego pokolenia. I teraz właśnie, w wyniku dość is-
totnej awarii silnika, powstała potrzeba przekonsultowania prob-
lemu ze specjalistą z pierwszego pokolenia. Regulamin służbyzałóg przewidywał takąszkoleni jeszcze na Ziemi, a wi 
możliwośćęc bardziej wszechstronnie. Ludzie z pierwszego pokolenia,
i le-
piej obeznani z konstrukcją urządzeń statku, mogli być w razie 
konieczności witalizowani na czas potrzebny dla usunięcia awarii. 
Konieczność taka wystąpiła po raz pierwszy w dziewięćdziesiątymósmym roku podróży, co niewątpliwie świadczyło dobrze o niezawod-
ności statku z jednej, a o kwalifikacjach załóg szkolonych w cza-
sie lotu - z drugiej strony. Jednakże próba witalizacji Vittiegoujawniła drugą awarię, której usunięcie należało do problemów ocharakterze błędnego koła: zawiodły urządzenia witalizujące. A 
może nawet sam system utrzymania utajonego życia ludzi w przetr-
walnikach... 
* 
Gay obejmował żonę ramieniem i gładził jej włosy.
-Nic nie pomogą łzy, Sylwio - mówił łagodnie. - Taka chwilamogła nadejść, wiedzieliśmy o tym. Rozpoczęliśmy życie w tymstatku i być może będziemy musieli je tu zakończyć. Przecież tam 
na Ziemi, też jest podobnie. Ziemia - to też taki statek z załogą 
złożoną z kolejnych pokoleń. Jedni przychodzą, drudzy odchodzą. A 
cel ich podróży jest niedosiężny. Sama podróż jest celem...
Pomyślmy, że i my tak samo...
-Ale... przecież nie jesteśmy jeszcze starzy! Dlaczegomielibyśmy dobrowolnie ryzykować zaśnięcie snem bez przebudzenia?
Dlaczego nie możemy przeżyć swoich lat, choćby tutaj, ale do 
końca? Ja nie chcę, Gay! Nie chcę iść do przetrwalnika, z któregojuż nie ma powrotu! 
-
- Ależ, Sylwio, kochanie... Przecież nie możemy inaczej! -
Mówił wciąż łagodnie i spokojnie, choć czuł, że nawet siebie nie 
jest w stanie przekonać o nieuchronnej konieczności decyzji, jaką 
zamierzał podjąć. 
nimi takA nasze dzieci? Co powiesz Rei i Danowi? Zataisz to przedże? Pozwolisz, aby zginęli, jak my, jak wszyscy inni?
Gay milczał. Raz jeszcze rozważał skutki swegopostanowienia.
"Jeśli ogłoszę, że system przetrwalnikowy nie działa, niktnie zechce poddać się anabiozie. Co stanie się dalej? Piąte 
pokolenie, pokolenie naszych dzieci, nie zechce mieć dzieci, bynie skazywać ich na beznadziejny żywot w Kosmosie. W takim przy-
padku statek wyżywi nas wszystkich, ale... nie będzie szóstego 

pokolenia. Załoga wymrze przed osiągnięciem celu... Nawet, gdybyrozpocząć już teraz hamowanie i powrót, to na Ziemię wróci co na-
jwyżej garstka staruszków... Całe poświęcenie i wysiłek wszyst-
kich załóg pójdzie na marne... Może być także inaczej: w obliczubezsensu egzystencji, pozbawieni nadziei powrotu, która nadawała 
dotąd sens wszelkim poczynaniom ludzi na statku, członkowie 
piątego pokolenia przestaną przestrzegać reguł instrukcji lotu. 
Będą się rozmnażać bezplanowo, lekceważąc zasady doboru i limityilościowe. Naruszeniu ulegnie bilans żywnościowy. Zapanuje głód i 
przeludnienie. Nikt nie będzie chciał szkolić ani być szkolonym,
bo i po co? Nie, nie wolno ryzykować... Musimy zachować się tak,
jakby nic się nie stało. Przekonam dowództwo, że poradzimy sobiez silnikiem bez pomocy eksperta z pierwszego pokolenia. Znajdę 
jakiś "kruczek" w instrukcji, albo sfałszuję ją tak, aby nie było 
uzasadnienia dla witalizacji Vitiego... Muszę to zrobić..." 
-Posłuchaj, Sylwio! - Gay przycisnął żonę do piersi. -Nic 
się nie stało. O niczym nie wiemy. Nie możemy naruszyć reguł tejgry. Moglibyśmy narobić dużo złego...
-Nie chcę! Nie potrafię... Jak. można pozwolić, aby ci 
wszyscy ludzie, w tym nasze dzieci, w wieku pięćdziesięciu lat 
popełnili zbiorowe samobójstwo, sądząc, że zachowują resztę 
życia, aby przeżyć je na Ziemi! To nieludzkie, Gay!
-Równie nieludzkim byłoby ogłosić prawdę! 
-Więc, chociaż Rea i Dan... Niech oni wiedzą, niech samizadecydują... 
-Nie można, Sylwio. Żadnych kompromisów. Zrozum, nie wolno 
nam zaprzepaścić celu, do którego dążymy wszyscy! Jeśli zostawimywszystko tak, jak było dotąd, istnieje szansa, że nikt nie dowie 
się o niczym do końca podróży! Ostatnia generacja załogi do-
prowadzi statek z powrotem na Ziemię. 
-.. i przywiezie setki martwych ciał swoich przodków! Czyto jest ten twój sens i cel?
-W przeciwnym razie... - zaczął Gay, lecz Sylwia wyrwała 
się z jego objęć i zanim zdołał ją zatrzymać, wybiegła z kabiny.
Gay patrzył za nią, w otwór drzwi, lecz nie pobiegł jej za-
trzymać, choć wiedział co chciała zrobić. 
Po kilku minutach do kabiny wbiegł Dan. Był wzburzony.
-Czy to prawda, tato?
-Zamknij, drzwi.
Dan zignorował polecenie. Mówił głosem podniesionym, prawiekrzyczał. 
-To prawda! Rozumiem. A ty chcesz zachować to w tajemnicy?
Od urodzenia wmawiano nam wszystkim, że mamy zagwarantowanypowrót na Ziemię, a teraz... Zaplanowano nasze życie bez pytanianas o zdanie... Kto im pozwolił skazywać nas na to życie, tutaj?
Kto ich upoważnił do ograniczania nas w czasie i przestrzeni?
To... to jest draństwo, zwykłe świństwo... 
-Synu... - Gay słabo próbował przerwać Danowi. 
-Kto pozwolił... im... wam... - głos Dana załamał się. 
Oparty o ścianę, utkwił oczy w suficie.
-Na Ziemi też nikt nikogo nie pyta, czy chciał się urodzić 

-powiedział Gay cicho.
-Ale tam... tam jest przynajmniej prawdziwe życie, nie takawegetacja, jak tu... Mamiono nas tym życiem. Obiecywano... I co? 
Głupi defekt układu przetrwalnikowego skazuje nas na trwanie tu-
taj... Powiem im, niech wiedzą. Niech się nie łudzą. Niech zaczną 
życie prawdziwe, tutaj, na miarę tutejszych możliwości... Nauka! 
Wiedza! Regulamin! Po co to wszystko, dla kogo? Dla na 
Ziemi? Kim są dla 
siedzimy teraz! A my mielibymnie, 
śdla ciebie? Wrobili nas w to, w czymmy jeszcze robićtamtych 
coś dla nich? Nie! 
Nie ma sensu robić tu czegokolwiek, ani też wracać do nich, naZiemię. To jest nasz świat, niech zostanie naszym...
-Zostaw to wszystko tak, jak jest. Nie zdajesz sobie sprawy
ze skutków... 
Gay urwał w pół zdania, bo Danego już nie słuchał. 
* 
Frey przeciskał się między stojakami, z których zwisałypozrywane kable. W module aparaturowym było ciemno. Freywiedział, że tu właśnie jest bezpiecznie, choć daleko od synte-
tyzatorów pożywienia. Przycupnął pod tablicą rozdzielczą, na 
której jarzyła się jedyna pomarańczowa neonówka. Natężył 
osłabiony słuch. Wydawało mu się, że coś brzęknęło metalicznie. 
Znieruchomiał. 
Nag- E, ty, tam, staruchu! Wyły błysk światła olśniłłjego twarz.
aź! Hej, Kor, chodź tutaj, mam 
jednego, chyba jeszcze z ósmego pokolenia. No stary, ruszaj się! 
Dawno już czas na ciebie! Do przetrwalnika z nim, Kor, chodź tu 
prędzej, bo się wyrywa...
Dwóch kilkunastolatków powlokło wierzgającego staruszka wstronę modułu przetrwalników.
-Popatrz tylko, uchował się taki! Nie będziesz już nas 
obżerał, dziadku. Musi być porządek, bo do czego dojdzie tenświat... 
* 
Avu podrapał się czarnymi pazurami po włochatej piersi,
potem kopnął jakiegoś bachora, który plątał mu się pod nogami.
Potoczył dookoła wzrokiem. W ciemności wyczuł obecność kogoś 
obcego, więc mocniej zacisnął dłoń na uchwycie wyrwanej z 
przegubu dźwigni manewrowej.
-Huu! - burknął - Wa-hoo? 
Wokół było cicho. 
-Wa-hoo? - powtórzył Avu głośniej.
Skoczył przed siebie w kierunku, z którego dobiegł ledwo 
dosłyszalny szmer.
-Aghhr! - wrzasnął, uderzając na oślep.
-Yohuu! - odpowiedział mu wrzask z lewej. Poczuł silne ude-
rzenie w kark. Jęknął i zamilkł. 

* 
Biuro Kontroli Przestrzeni Galaktycznej.
Karta ewidencyjna obiektu kosmicznego nr 0789432a. 
Typ: sonda bezzałogowa; pochodzenie: układ gwiezdny F-5189941 
(peryferyjny obszar siedemnastego sektora Galaktyki). 
Cel: niesprecyzowany; zadanie: prawdopodobnie lot eksperymental-
ny, zakończony utratą kontroli nad obiektem. 
Uwagi: konstrukcja obiektu wykazuje cechy charakterystyczne dla 
średnio rozwiniętej cywilizacji o zasięgu układowym. W momencie
przechwycenia stwierdzono brak w obiekcie istot rozumnych.
Wykryte w sondzie prymitywne organizmy żywe oparte na węglu
stanowią prawdopodobnie obiekty doświadczalne i są gatunkiem
niższym ewolucyjnie od twórców sondy. Zastosowane procedury
badawcze wykazały ich pełną niezdolność do wykorzystania urządzeń
technicznych. Urządzenia wewnętrzne sondy zdewastowane w znacznym
stopniu, prawdopodobnie na skutek nadmiernej swobody pozostawio-
nej obiektom doświadczalnym i nadmiernego ich rozmnożenia się. 
Część obiektów doświadczalnych pozostawała w stanie anabiozy, co 
sugeruje, że celem eksperymentu było badanie zachowania się orga-
nizmów tego typu w czasie podróży kosmicznej, odbywanej w stanie 
czynnym i biernym. 
Wnioski: Ze względu na brak jednoznacznej interpretacji, zas-
tosowano artykuł XXIII, paragraf 66, punkt 4a Konwencji Galakty-
cznej, zgodnie z którym obiekt pozostawiono w stanie, w jakim
przybył i nie dokonując żadnych modyfikacji sytuacji w jego
wnętrzu, oznakowano numerem i cechą Urzędu Kontroli, a następnie
skierowano w drogę powrotną do miejsca pochodzenia, zgodnie z 
odwrotną trajektorią dotychczasowej podróży, traktując go z tym
samym jako "obiekt zabłąkany wskutek przekroczenia zasięgu
sterowania zdalnego". 

