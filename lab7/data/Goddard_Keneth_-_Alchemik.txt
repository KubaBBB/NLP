


        

                                   "Alchemik"
       
                                 Kenneth GoddaRD 
                               Wydawnictwo Da Capo
                                  Warszawa 1993
              
        
                                    PROLOG 
        
        
             Kiedy  zaczęli to wszystko opisywać w raporcie końcowym,  od 
        razu  się  okazało,  że kluczem do sprawy  był  Jamie  MacKenzie, 
        chociaż motywom, jakie nim kierowały, wciąż brakowało sensu
             Biorąc  pod  uwagę jego  szczegółowo  udokumentowany  iloraz 
        inteligencji  oraz znakomite wyniki w nauce, nie mogli  uwierzyć, 
        że  tak  bystry młody człowiek mógł do tego  stopnia  zlekceważyć 
        lodowatą  obojętność i przemoc nieodłącznie związane z  profesją, 
        którą  dobrowolnie  obrał.  Lecz z perspektywy  czasu  rzeczą  aż 
        nazbyt  ewidentną było, iż MacKenzie po prostu nie  rozumiał  ani 
        przerażającej wielkości, ani nieuniknionych konsekwencji głupiego 
        błędu, jaki popełnił.
             Jamie  musiał chyba wmówić sobie, że cała ta  historia  jest 
        tylko wspaniałą i nader lukratywną zabawą, co zakrawa na  ironię, 
        bo o ile jego dodatkowe zajęcie dostarczało mu czasem uciech -  a 
        na pewno sporo pieniędzy - zabawą bynajmniej nie było.
             Dlatego kiedy w pokoju numer 245 domu akademickiego  Voyćger 
        Hall  na  Uniwersytecie  Kalifonijskim  w  San  Diego   zadzwonił 
        telefon, Jamie nie przeczuwał nic złego. Oderwał wzrok od  swoich 
        obliczeń i z obojętnością i roztargnieniem sięgnął po słuchawkę.
              - Halo?
              - Sie masz Jamie. Jak leci?
             MacKenzie  natychmiast rozpoznał bełkotliwy  głos  Bobby'ego 
        Lockwooda.  Kiwnął głową. Tym razem alkohol,  najpewniej  piwsko. 
        Jak  wszyscy  mieszkańcy  Voyager Hall,  doskonale  wiedział,  że 
        urodzony na Alasce, a niedawno zmarły ojciec Bobby'ego  Lockwooda 
        zostawił synowi coś więcej niż tylko jasnoniebieskie oczy, czarne 
        kręcone  włosy,  niezależność ducha i trochę  ciężko  zarobionego 
        grosza. Ale tym czymś nie było z pewnością zamiłowanie do  wiedzy 
        jako  takiej. Zainteresowania akademickie  Bobby'ego  ograniczały 
        się  wyłącznie do badań nad różnorodnymi  skutkami  oddziaływania 
        środków  chemicznych  na  ludzki umysł  tudzież  ciało.  Tak  się 
        przypadkiem  zdarzyło, że jednym z najbardziej  ulubionych  przez 
        Lockwooda środków był alkohol etylowy.
             -  Gorąco  - odrzekł dobrodusznie MacKenzie. -  W  przyszłym 
        tygodniu  sesja.  Zaczynam coraz poważniej myśleć,  że  najwyższa 
        pora  przeczytać parę książek albo pojechać do Centrum  i  zarwać 
        jakąś dupcię. Nie mogę się zdecydować.
             - No i git, będziesz miał dobry dzień! - rzucił ze  śmiechem 
        Lockwood.  - Słuchaj, stary. Niedawno poznałem taką  jedną,  rudą 
        zresztą. Chyba nieźle mi z nią idzie i w przyszłym tygodniu  chcę 
        ją  zabrać  na narty, no wiesz. Sęk w tym, że  nigdzie  nie  mogę 
        znaleźć  porządnego  śniegu. Pomyślałem sobie, że  zwrócę  się  o 
        pomoc do pewnego dzianego i ustosunkowanego kumpla.






             MacKenzie  przeprowadził  w myśli kilka obliczeń.    
             - Może będę mógł coś dla ciebie zrobić - rzekł ostrożnie.  - 
        W  tym  miesiącu  mam od groma zamówień,  ale  niewykluczone,  że 
        dwójkę uda mi się dla ciebie jakoś wytrzasnąć. Ale to cię  będzie 
        trochę  więcej  kosztowało. Towar pierwszej  klasy  jest  dzisiaj 
        bardzo poszukiwany.
             - To prawda, święta prawda - mruknął Lockwood. - Dwójka  nam 
        wystarczy,  przyjacielu, aż nadto. No to ile zedrzesz ze  starego 
        kumpla, hę?
             - O tej porze roku za dostawę ekspresową biorę minimum  dwie 
        stówy - odparł MacKenzie. - Ale jak dla ciebie, niech będzie  sto 
        pięćdziesiąt. Pasuje?
             -  Wiedziałem, że mogę na ciebie liczyć, Jamie. -  Bobby  aż 
        westchnął  ze  szczęścia.  - Jutro  wieczorem  moja  pani  będzie 
        promieniała z wdzięczności.
             -  Naprawdę?  - MacKenzie zachichotał. Rozbawiło go  to,  bo 
        kędzierzawy, niebieskooki Lockwood miał wśród studentów reputację 
        ostrego  podrywacza  i zazwyczaj obywał się bez  żadnych  środków 
        wspomagających. - Ona wie, że szykujesz dla niej paczuszkę?
             -  Słyszę, jak się dobija do moich drzwi, kochany! Więc  jak 
        to załatwimy? Jak zwykle?
             - Jak zwykle. Skrytka 245.
             -  Forsa  już do ciebie płynie, stary. Jeszcze  raz  wielkie 
        dzięki. Tylko nie siedź za długo nad tymi... książkami.
               MacKenzie 
        uśmiechnął się, odłożył słuchawkę i spojrzał na zegarek.  Piątek, 
        ósma  czterdzieści pięć wieczorem. Mnóstwo czasu, żeby  pójść  do 
        Centrum   Studenckiego,  przerzucić  kilka  rozdziałów   rachunku 
        różniczkowego  i  wybrać  - oraz zarwać  -  odpowiedni  towar  na 
        weekend.
             Uśmiechając   się   ze   szczerym,   niczym   nie   zmąconym 
        ukontentowaniem,   MacKenzie  chwycił  gruby,  rzadko   otwierany 
        podręcznik  do rachunku różniczkowego, sięgnął  po  błękitnozłotą 
        wiatrówkę i ruszył do drzwi.
             Zważywszy  wszystkie korzyści płynące z jego obecnego  stylu 
        życia,  bezsensem było namawiać Jamiego, by  bardziej  przykładał 
        się do nauki, a przynajmniej do nauki w uniwersyteckim tego słowa 
        znaczeniu.  O tak, wielu ludzi próbowało go do tego skłonić,  jak 
        najbardziej. Ludzi takich jak choćby wydziałowy opiekun do  spraw 
        naukowych, trzech profesorów Bobby'ego, paru kumpli z  pierwszego 
        roku, nie wspominając już o kilku bardzo bliskich  przyjaciołach, 
        którzy właściwie powinni wiedzieć, że to naprawdę bez sensu.
              Ale z drugiej strony fakt, że ludzie ci w ogóle przejmowali 
        się  edukacją  MacKenziego zakrawał na ironię, albowiem  dzień  w 
        dzień  każdy  z  nich rozmyślnie dostarczał  Jamiemu  zachęty  do 
        kompletnej   obojętności  wobec  rzeczy  tak   trywialnych,   jak 
        zbliżająca  się sesja egzaminacyjna. Tą zachętą  były  oczywiście 
        pieniądze. ŤŚciślej mówiąc, bardzo dużo pieniędzy.
             Za  każdym razem, kiedy jeden z tych szlachetnych  osobników 
        kupował  od  Jamiego  gramową  paczuszkę  białego  krystalicznego 
        proszku - w położonym nad brzegiem oceanu kampusie MacKenzie miał 
        opinię  najbardziej  zaufanego i pewnego handlarza kokainą  -  po 
        prostu  umacniał go w przekonaniu, iż życie jest  niczym  kawałek 
        pysznego   ciasta,   które  upieczono,  pokrojono   i   osobiście 
        dostarczono  mu  do drzwi. Dlatego w wieku lat  osiemnastu  Jamie 






        MacKenzie  miał niemal wszystko, czego od życia chciał:  stały  i 
        wystarczający  napływ pieniędzy, najlepszego  gatunku  narkotyki, 
        kampus pełen młodych, chętnych dziewczyn, szafę zapchaną drogimi, 
        modnymi  ubraniami  i nowiutki angielski  sportowy  samochód,  za 
        który  zapłacił  gotówką;  uwzględniając  konieczność  zachowania 
        niezwykłej ostrożności podczas wykonywania codziennych obowiązków 
        zawodowych,  cieszył  się  poza tym  w  miarę  satysfakcjonującym 
        rozgłosem i szacunkiem.
              Rzeczą  zrozumiałą jest, że umysł osiemnastolatka nie  mógł 
        tego  wszystkiego w pełni ogarnąć, jednak tym, co  Jamiego  brało 
        najbardziej,   był  fakt,  że  podtrzymywanie  jakże  luźnego   i 
        dostatniego  trybu życia wcale nie wymagało ciężkiej  pracy.  Ba, 
        praktycznie żadnej pracy. Co tydzień odbierał towar, rozprowadzał 
        go  i zgarniał forsę. Tyle. Dziecinna igraszka dla detalisty  tak 
        inteligentnego  jak Jamie MacKenzie.
              Zaczynał  w  niedzielę rano. Otwierał  kluczykiem  metalową 
        kasetkę ukrytą pod najniższą szufladą niezwykle ciężkiej  dębowej 
        serwantki  stojącej w jego pokoju i wyjmował z niej  dwa  tysiące 
        pięćset  dolarów  w banknotach o małym nominale  (nierzadko  brał 
        dwa,   a  nawet  trzy  razy  więcej).  Włożywszy   pieniądze   do 
        niewielkiej  koperty,  zaklejał ją, kładł się na  łóżko  z  czymś 
        lekkim  do  czytania - najczęściej z drogim magazynem porno  -  i 
        czekał.
              O dziewiątej trzydzieści, plus minus pięć minut, w  pokoju, 
        którego  z nikim nie dzielił, dzwonił telefon.  Rozmówca  Jamiego 
        podawał  mu namiary budki telefonicznej, gdzieś w kampusie,  oraz 
        godzinę  przybycia  -  zwykle dziesięća  do  piętnastu  minut  po 
        rozmowie, zależnie od odległości.
              W  umówionej  budce MacKenzie odbierał drugi  telefon.  Tym 
        razem otrzymywał wskazówki, jak dotrzeć do "skrytki", gdzie  miał 
        nastąpić  "zrzut".  Taką "skrytką" był na  przykład  pojemnik  na 
        zużyte  ręczniki papierowe w jednej z licznych toalet w  kampusie 
        albo  w  najbliższej  okolicy.  Otwierał  pojemnik   uniwersalnym 
        kluczem,  wsuwał  kopertę pod ręczniki,  możliwie  niegłęboko,  i 
        wracał prosto na uniwersytet.
              Zgodnie z bardzo wyraźnymi poleceniami Jamie nigdy, ale  to 
        nigdy  nie  kręcił  się  w  pobliżu  skrytki,  by  zidentyfikować 
        śmieciarza, który, jak przypuszczał, przychodził niedługo  potem. 
        Będąc osobnikiem nader praktycznym, MacKenzie słusznie  zakładał, 
        że taka ciekawość jest rzeczą wysoce niebezpieczną, możliwe nawet 
        że  zgubną w skutkach. Żaden problem, gdyż  tożsamość  "łącznika" 
        niezbyt Jamiego interesowała.
              Jak dotąd pestka.
              Odbiór   towaru,  następna  faza  cotygodniowej   procedury 
        odbywał  się  wieczorem w pierwszy wtorek po zrzucie.  O  szóstej 
        czterdzieści  pięć,  po typowo stołówkowej  i  pozbawionej  smaku 
        kolacji,  Jamie  MacKenzie  wracał jak  co  dzień  do  akademika, 
        wystukiwał  czterocyfrowy  kod,  otwierał  skrzynkę  i   wyjmował 
        pocztę.  We  wtorki,  czasami w  środy,  wśród  listów  znajdował 
        dwadzieścia   osiem,   pięćdziesiąt  sześć,  a   niekiedy   nawet 
        osiemdziesiąt cztery gramy czterdziestoprocentowej kokainy. Każda 
        partia  towaru była zapakowana w kilka cieniutkich,  hermetycznie 
        zamkniętych paczuszek z wytrzymałego plastiku.
              Otrzymawszy  tygodniowy  zapas narkotyku,  MacKenzie  szedł 
        szybko i ostrożnie do swego pokoju. Natychmiast zatrzaskiwał  dwa 






        zamki u drzwi, zamykał okno, zaciągał firankę i czekał.
              Punktualnie   o   siódmej,   gdy   zaczynała   się   ściśle 
        przestrzegana trzygodzinna nauka własna, Jamie otwierał skrytkę w 
        serwantce,  wyjmował  z niej elektroniczną wagę  szalkową,  ponad 
        dwulitrowy słój z laktozą, wielki moździerz i tłuczek, pudełko  z 
        grubymi,  błyszczącymi  papierkami  w  kształcie  kwadracików   i 
        niewielką metalową łopatkę. Układał te przedmioty na uprzątniętym 
        fragmencie  blatu  biurka, siadał i resztę  wieczoru  spędzał  na 
        ważeniu i pakowaniu kokainy.
              Jamie  był tak zwanym "detalistą" albo "gońcem", jak  nazy-
        wano  handlarzy najniższego szczebla. Ważenie i pakowanie  towaru 
        nie  wymagało  od nich jakichś  specjalnych  predyspozycji,  poza 
        odrobiną  zręczności, niezbędną do obsługiwania wagi i  składania 
        maleńkich   kopert  z  błyszczącego  papieru.   Kalkulacja   była 
        niezwykle   prosta,  co  wynikało  z   dokładnie   rozplanowanego 
        harmonogramu dystrybucji na poziomie hurtowników mniejszych, tych 
        obracających   gramami  kokainy,  i  większych  -   ci   obracali 
        kilogramami.
              Każda  cotygodniowa partia czterdziestoprocentowej  kokainy 
        ważyła  około dwudziestu ośmiu gramów. Zadaniem MacKenziego  było 
        odważyć  z każdej dokładnie dwadzieścia pięć gramów  narkotyku  i 
        dokładnie   zmieszać   go   z   dwudziestoma   pięcioma   gramami 
        sproszkowanej  laktozy. W rezultacie takiej  operacji  otrzymywał 
        pięćdziesiąt   gramów   dwudziestoprocentowej   kokainy,    którą 
        zapakowywał  w pięćdziesiąt starannie  odważonych  jednogramowych 
        paczuszek.
              Jako  jeden z dwóch autoryzowanych detalistów  w  uniwersy-
        teckim  kampusie,  MacKenzie  miał  sprzedać  przynajmniej  pięć-
        dziesiąt jednogramowych paczuszek tygodniowo i zgarnąć za to trzy 
        tysiące  dolarów.  Dwa i pół tysiąca dolarów szło  na  niedzielny 
        zrzut;  rankiem odbierał je łącznik. Pięćset dolarów i  pozostałe 
        trzy  i  trzy  dziesiąte  grama  czterdziestoprocentowej  kokainy 
        zostawało  dla Jamiego jako udział w zyskach ze sprzedaży  każdej 
        partii  proszku.  Dla młodego człowieka była to  kwota  aż  nadto 
        wystarczająca.  Dzięki  niej  mógł  sobie  pozwolić  na  kobiety, 
        ubrania i samochody aż do końca swojej uniwersyteckiej kariery. O 
        ile  tylko  zachowa należytą ostrożność i nie stanie  się  chciwy 
        albo głupi.
              Jednak  oddając  Jamiemu  sprawiedliwość,  należy  uczciwie 
        stwierdzić,  że do typów nieostrożnych nie należał.  Z  religijną 
        nabożnością  przestrzegał naczelnych dyrektyw, jakie  wbijano  do 
        głów wszystkim detalistom tudzież mniejszym hurtownikom podległym 
        Generałowi.  Sprzedawaj  tylko ludziom, których  znasz  i  którym 
        całkowicie  ufasz,  najlepiej  z  góry  ustaloną  ilość   kokainy 
        tygodniowo.   Nigdy   nie   sprzedawaj   komuś,   kogo   niedawno 
        aresztowano.   Nigdy   nie  proponuj  towaru  komuś,   kogo   nie 
        sprawdziłeś,  a  jeśli  taka  osoba  pyta  cię,  czy  sprzedajesz 
        narkotyki, zaprzeczaj. I nigdy, przenigdy nie sprzedawaj  ludziom 
        zupełnie obcym. Tak więc klienta trzeba najpierw poznać i dopiero 
        wtedy ryzykować własny tyłek.
              MacKenzie nie był też człowiekiem specjalnie chciwym. Kiedy 
        na rynku brakowało towaru, Jamie prawie nigdy nie podbijał  ceny, 
        poza  nielicznymi wyjątkami, jak choćby w  przypadku  ekspresowej 
        dostawy  dla  Bobby'ego  Lockwooda, kiedy to  musiał  sięgnąć  do 
        swoich prywatnych zapasów. I z pewnością nie zależało mu na tym - 






        jeszcze nie - by zostać hurtownikiem, mniejszym lub większym,  bo 
        uważał,  że  na grubsze transakcje będzie miał  mnóstwo  czasu  w 
        późniejszym   okresie  życia.  Na  razie  Jamie   MacKenzie   był 
        całkowicie  zadowolony  z  tego,  że  jest  młodzieńcem  w  miarę 
        przystojnym,  i że stopniowo zyskuje coraz  większą  popularność. 
        Wspomaganą,  rzecz jasna, nie wysychającym strumieniem  pieniędzy 
        oraz kokainy.
              Nie, Jamie z pewnością nie zachował się nierozważnie, gdy o 
        dziesiątej  trzydzieści wieczorem zszedł do skrzynki  numer  245, 
        żeby  wybrać  z  niej codzienną porcję kopert,  z  których  jedna 
        zawierała   sto  pięćdziesiąt  dolarów   w   dziesięciodolarowych 
        banknotach.  Nie  był  też nadmiernie chciwy,  gdy  mniej  więcej 
        trzydzieści   sekund  później  wrzucał  do   skrzynki   Lockwooda 
        zaklejoną kopertę z dwoma gramowymi pakiecikami narkotyku.
              Popełniał po prostu niewybaczalnie głupi błąd.
              Kwadrans  po  dziewiątej  w  sobotę  rano  Bobby   Lockwood 
        przystanął  koło swojej skrzynki pocztowej i wyjął z niej  zakle-
        joną  kopertę od Jamiego MacKenzie. Szybko zboczył do  pobliskiej 
        ubikacji,  wszedł  do  kabiny, zamknął drzwi  i  spędził  w  niej 
        wystarczająco  dużo czasu, by przekonać się, że  każda  paczuszka 
        zawiera biały krystaliczny proszek. Później ruszył pośpiesznie na 
        parking za akademikiem, wsiadł do samochodu, wyjechał z  kampusu, 
        na  rozgałęzieniu  autostrady  numer  5  skręcił  na  południe  i 
        popędził do San Diego.
              Historyjka,  jaką  wcisnął MacKenziemu, była  lipna.  Bobby 
        Lockwood  nie  miał zamiaru spożytkować dwóch gramów  kokainy  na 
        uwiedzenie   wyimaginowanej   rudej  piękności   podczas   równie 
        wyimaginowanej  wyprawy na narty. Chociaż pomysł jako  taki  mógł 
        ewentualnie  przypaść Lockwoodowi do gustu, na pewno nie  był  to 
        odpowiedni  sposób na wykorzystanie cennego dowodu  rzeczowego  w 
        bardzo delikatnym śledztwie, jakie się właśnie toczyło. Grzecznie 
        mówiąc,  Bobby Lockwood nie zamierzał spieprzyć  udanej  operacji 
        nielegalnego zakupu z powodu jakiejś przypadkowej dupci.
              Zresztą  operacja nie była wcale zakończona. Lockwood  miał 
        jeszcze  oddać proszek do analizy, żeby dokładnie  sprawdzić,  co 
        też  nabył  za sto pięćdziesiąt dolarów  Jimmy'ego  Pilgrima,  za 
        pieniądze,  z  których się dokładnie rozliczał. Żeby  to  zrobić, 
        Lockwood  musiał  dostarczyć  paczuszki komuś, kto  znał  się  na 
        chemii  o  wiele  lepiej niż  on:  zawodowemu  chemikowi,  choćby 
        takiemu jak Simon Drobeck.
              Dwadzieścia pięć minut później Drobeck otworzył Lockwoodowi 
        drzwi  swego dobrze odizolowanego laboratorium i wziął  od  niego 
        kopertę.
              -  Najwyższa  pora, żebyś przyniósł  coś  interesującego  - 
        mruknął.  Kiwając  się  jak kaczka, podszedł  do  stołu,  rozciął 
        kopertę, ostrożnie rozwinął pakieciki i sięgnął po dwa celofanowe 
        papierki,  na  które  wysypał  kokainę.  -  Te  rutynowe  badania 
        zaczynają mnie już nudzić.
              Cały  Drobeck...  - pomyślał Lockwood patrząc,  jak  chemik 
        manipuluje   przyciskami  skomplikowanej   wagi   elektronicznej. 
        Ponury,  zamknięty w sobie i sarkastyczny. Ani chybi los  faceta, 
        który całe życie spędził pośród probówek i nawet nie zauważył, że 
        już  zgrzybiał  i  stetryczał.  Wstrząsnął  nim  dreszcz.   Wbrew 
        zastrzeżeniu w testamencie ojca, mówiącemu, że Bobby  odziedziczy 
        posiadłość  na Alasce, pod warunkiem że najpierw uzyska dyplom  z 






        biologii   albo  chemii,  Lockwood  nie  wyobrażał  sobie   życia 
        spędzonego   w  ciasnym  laboratorium.  Zwłaszcza  w  takim   jak 
        laboratorium Drobecka.
              - To powinno być o wiele bardziej interesujące, jeśli nasze 
        przypuszczenia  są  słuszne - odparł z  wyraźnym  roztargnieniem. 
        Jego  oczy  nerwowo  lustrowały pomieszczenie. Na  stołach  i  na 
        podłodze  stały  tu  liczne akwaria, butle  z  gazem,  plastikowe 
        pojemniki   na   śmieci,   błyszczały   dziesiątki   chromowanych 
        przyrządów, na ścianie wisiały zlewy. Lockwood czuł, że tężeją mu 
        mięśnie brzucha. Zaczęły mu się pocić dłonie.
              Stetryczały  pierdoła  -  pomyślał  i  z  niejakim  wstydem 
        uświadomił sobie, że nie umie zapanować nad odruchowymi reakcjami 
        wywołanymi tym, co znajdowało się w cuchnącym laboratorium.
              Lockwood  nie lubił tu przebywać. Głównie dlatego,  że  nie 
        tolerował  obecności Drobecka i nie cierpiał tych jego  plugawych 
        badań, jakim się z lubością oddawał. Tak naprawdę to gdyby  Bobby 
        miał  w  tej  sprawie coś do powiedzenia - niestety  nie  miał  - 
        kokaina  Jamiego MacKenzie mogłaby dotrzeć do Drobecka pocztą,  a 
        nawet na grzbiecie jakiegoś pieprzonego wielbłąda. Wszystko jedno 
        jak, byleby tylko nie musiał dostarczać jej osobiście.
              Ale musiał.
              Jimmy  Pilgrim mocno podkreślał, że czas odgrywa w  sprawie 
        Jamiego  niezwykle  istotną  rolę. Wyniki badań  chciał  mieć  po 
        południu,  co  znaczyło, że Bobby będzie musiał  sterczeć  w  tym 
        obleśnym  zoo  i towarzyszyć Drobeckowi,  aż  łysy,  pomarszczony 
        grubas znajdzie odpowiedź na kilka pytań.
              -  Usiądź  sobie  - mruknął Drobeck,  zanotowawszy  coś  na 
        kartce.  Machnął  ręką  w  stronę  krzesła  po  drugiej   stronie 
        roboczego stołu. - Wiadomo, kto to opchnął?
              - Dziękuję - powiedział Bobby, obchodząc chemika i sięgając 
        po  krzesło. - Wiadomo. Nazywa się MacKenzie.  M-a-c-K-e-n-z-i-e. 
        Na imię ma Jamie, przez jedno... - Kurwa mać!
             -  wrzasnął  nagle,  cofając gwałtownie  rękę,  bo  natrafił 
        palcami na zimną, gładką, pokrytą łuskami skórę.
              - Przez jedno "m"? - spytał Drobeck, lekko rozciągając usta 
        w  czymś, co można by uznać za uśmiech. Drobeck  był  człowiekiem 
        nie do rozgryzienia. Nawet nie drgnął, kiedy Lockwood wrzasnął.
              - Ty pieprzony kutasie - wyszeptał wściekle Bobby,  cofając 
        się  od  stołu i stając dla pewności za  naukowcem,  żeby  lepiej 
        zobaczyć,  czego  przed chwilą dotknął, tym razem  z  bezpiecznej 
        odległości.
              Był duży. Lockwood nie wiedział jak duży. Nawet nie  chciał 
        o  tym myśleć. Tkwił w bezruchu, owinięty wokół krzesła  pięcioma 
        skrętami  potężnego  cielska. Za łbem wielkości  dłoni  Bobby'ego 
        zaczynała  się  szyja  średnicy  jego  nadgarstka,  a  jeden   ze 
        środkowych splotów miał grubość męskiego uda. Wyglądało na to, że 
        śpi,  ale  Lockwood  nie  pałał  ochotą,  by  podejść  bliżej   i 
        sprawdzić.
              -  Nie  zrobi ci krzywdy -  powiedział  Drobeck,  skupiwszy 
        uwagę  na analizie kokainy z pierwszej paczuszki. Rozmieszał  już 
        odrobinę  proszku  w  buteleczce z  rozpuszczalnikiem  i  właśnie 
        wstrzykiwał miksturę do jakiegoś przyrządu wyposażonego w  liczne 
        pokrętła i wskaźniki.
              -  Taa?  Dasz  mi na to gwarancję?  -  Lockwood  posłał  mu 
        wściekłe spojrzenie, usiłując zapanować nad oddechem.






              Nadal  się  cofał, żeby stanąć jak najdalej  od  wielkiego, 
        pogrążonego w letargu węża. Zrobił jeszcze jeden krok i...  wpadł 
        na   olbrzymie   metalowe  pudło  z   pokrywą,   co   natychmiast 
        sprowokowało chór sycząco-szurających odgłosów, przenoszących się 
        błyskawicznie z klatki do klatki.
              Lockwood odskoczył do tyłu, jakby coś go ukąsiło.  Sparali-
        żowany,  stał  pośrodku laboratorium z trzęsącymi  się  rękami  i 
        nogami, z zaciśniętymi bezsilnie pięściami, rozpaczliwie szukając 
        miejsca najbardziej oddalonego od wszystkich klatek i  metalowych 
        pojemników.
              Drobeck  -  wciąż  zwrócony plecami  do  rozwścieczonego  i 
        bliskiego  paniki  handlarza  -  najwyraźniej  myślał  nad   jego 
        pytaniem.
              - Nie - rzekł po chwili, odwracając się wolno i spoglądając 
        prosto  w  pobladłe oblicze Lockwooda. - Chyba nie.  Może  chcesz 
        poczekać  obok?  -  spytał, wskazując drzwi  po  drugiej stronie 
        laboratorium. Te z napisem: "Uwaga! Niebezpieczeństwo!   Jadowite 
        gady! Zachować ostrożność!"
              Lockwood  nawet  tam  nie  spojrzał.  Dużo  słyszał  o  tym 
        pomieszczeniu.
              -  Nie, zostanę - warknął z twarzą wykrzywioną  strachem  i 
        złością. - Daj mi tylko znać, kiedy skończysz.
              Dwadzieścia  pięć  długich minut  później  Drobeck  oderwał 
        wzrok od przyrządów i popatrzył na Bobby'ego.
              - Waga się zgadza, i to dokładnie - oznajmił. - Jeden prze-
        cinek  zero dwa i zero przecinek dziewięćdziesiąt  dziewięć.  Dwa 
        gramowe   pakieciki.  Oczywiście,  oba  zawierają   chlorowodorek 
        kokainy, czego z pewnością oczekiwałeś. Chcesz liczb?  Piętnaście 
        przecinek dziewięć oraz szesnaście przecinek zero.
              -  Szesnastoprocentowa koka - przetłumaczył na swoje  Lock-
        wood. - Tak samo jak ta z pierwszej partii... Jesteś pewny?
              Simon Drobeck spojrzał na Bobby'ego i na jego twarzy po raz 
        pierwszy  odmalował  się  wyraz  czegoś  w  rodzaju   prawdziwego 
        rozbawienia.
              - Tak - powiedział kiwając łysą, pomarszczoną głową i  roz-
        ciągając  wargi  w niemal doskonałej imitacji uśmiechu.  -  Chyba 
        tak.
              Zgodnie  z zaleceniami, personel techniczny miał  kategory-
        czny   zakaz  przeszkadzania  studentom  w  trzygodzinnej   nauce 
        własnej. Dlatego wymiana przepalonych żarówek oraz drobne naprawy 
        w akademikach Uniwersytetu Kalifornijskiego, również w kampusie w 
        San  Diego,  odbywały się wyłącznie we wtorki i  czwartki  między 
        godziną pierwszą a czwartą po południu.
              Tak się złożyło, że wtorkowe i czwartkowe popołudnia bardzo 
        odpowiadały  pewnemu  studentowi filozofii, który  musiał  trochę 
        dorabiać na spłacenie miesięcznych rat za nową Hondę 1000 cc,  bo 
        o istnieniu motocykla wspomagający go materialnie rodzice nic nie 
        wiedzieli.  Całkiem przypadkowo pasowały również do planów  kilku 
        innych  ludzi,  którzy  czerpali z  akademików  znacznie  większe 
        korzyści finansowe niż wspomniany student filozofii.
              W czwartek, sześć dni po tym, jak Jamie MacKenzie  sprzedał 
        Lockwoodowi  dwa  gramy kokainy dokładnie  o  godzinie  pierwszej 
        dziesięća  po  południu,  młody,  dobrze  zbudowany  mężczyzna  o 
        kędzierzawych  blond włosach i bladoniebieskich  oczach  poprawił 
        biały   kombinezon,  naciągnął  mocniej  baseballową   czapkę   i 






        skradzionym  kluczem uniwersalnym otworzył drzwi do sutereny  pod 
        akademikiem  Voyager  Hall. Niósł  drewnianą  drabinę,  kartonowe 
        pudło  z  napisem: " Żarówki" i ciężką  skrzynkę  z  narzędziami, 
        przytwierdzoną taśmami do pasa.
              Student   ostatniego  roku  filozofii   i   niepełnoetatowy 
        specjalista  od  drobnych  napraw w  jednej  osobie,  który  tego 
        popołudnia miał zmieniać żarówki w Voyager Hall, nie wiedział, że 
        skradziono mu klucz; nie wiedział też, że jest już dziesięć minut 
        spóźniony.  Tak  naprawdę to nie wiedział o  niczym,  albowiem  z 
        twarzą  wciśniętą w poduszkę chrapał w najlepsze na  swoim  nader 
        zmiętoszonym  łóżku - ofiara młodej,  agresywnie  przyjacielskiej 
        kobiety imieniem Zorza - poznanej poprzedniego wieczoru w pubie - 
        zbyt  dużej  ilości alkoholu, sporego  wysiłku  seksualnego  oraz 
        dawki wodzianu chloralowego zaćplikowanej w bardzo  profesjonalny 
        sposób,   kiedy   wódka  i  seks   wydatnie   osłabiły   czujność 
        obiecującego filozofa.
              Od   godziny  pierwszej  dziesięć  do   godziny   pierwszej 
        czterdzieści pięć kędzierzawy blondyn nazwiskiem Roy  Schultzhei-
        mer pracowicie wymieniał przepalone żarówki i dokonywał  drobnych 
        napraw   na   parterze  akademika.   Poza   dwiema   umiarkowanie 
        zainteresowanymi dziewczynami, nieliczni studenci rozmawiający  w 
        holu   nie   zwrarali  żadnej  uwagi  na   mężczyznę   w   białym 
        kombinezonie. Mieli o wiele poważniejsze zmartwienia, jak  choćby 
        zbliżający się termin składania pisemnych prac semestralnych  czy 
        rozpoczynająca się nazajutrz sesja egzaminacyjna.
              O godzinie pierwszej czterdzieści sześć Schultzheimer  stał 
        na  drabinie w holu głównym i wymieniał zupełnie dobrą żarówkę  w 
        lampie  na  suficie,  kiedy  zauważył  Jamiego  MacKenzie.  Jamie 
        wyszedł  z  windy,  ruszył  do drzwi i  skierował  się  w  stronę 
        głównego   kampusu,   przypuszczalnie  śpiesząc   na   wykład   z 
        cywilizacji  zachodniej  rozpoczynający się o  godzinie  drugiej. 
        Wtedy  Schultzheimer  zrobił  krótki wypad  do  furgonetki,  skąd 
        zabrał   solidnie  oklejone  taśmą  pudło  z   napisem:   "Części 
        Zapasowe".  Wrócił  do drabiny i czekał, aż  ze  schodów  zbiegną 
        ostatni   spośród   najgorzej   zorganizowanych   i   najbardziej 
        spóźnionych studentów.
              O  drugiej  zero  siedem  obarczony  pudłem   Schultzheimer 
        wjechał  windą na pierwsze piętro, doszedł korytarzem  do  pokoju 
        numer 245, zapukał do drzwi, odczekał mniej więcej pięć sekund  i 
        po raz wtóry wykorzystał skradziony klucz uniwersalny.
              Później,  poświęciwszy  kilka chwil  na  założenie  grubych 
        roboczych  rękawic,  zamknięcie  drzwi  i  zasłonięcie   firanki, 
        Schultzheimer szybko wziął się do pracy. Na pierwszy ogień poszła 
        półka, skąd usunął kilka wybranych tomów i zastąpił je  książkami 
        przyniesionymi w pudle z napisem: "Żarówki".
              Zgnieciony  rachunek wylądował w górnej szufladzie  biurka. 
        Niektóre  przedmioty z pokoju zniknęły, inne się w nim  pojawiły, 
        jeszcze inne zastąpiono odpowiednimi rekwizytami.
              O  godzinie drugiej czternaście Schultzheimer przysunął  do 
        dębowej  serwantki  oklejone  taśmą  pudło  z  napisem:   "Części 
        Zapasowe" i zachowując wzmożoną czujność, z błyskiem  rozbawienia 
        w  zimnych,  bladoniebieskich oczach  zaczął  wypełniać  dokładne 
        polecenia Jimmy'ego Pilgrima.
                 Pół godziny później Roy Schultzheimer wyszedł  ostrożnie 
        na  korytarz,  zamknął drzwi, przekręcił w zamku  klucz,  zjechał 






        windą  do  sutereny, wrzucił do furgonetki  drabinę,  oba  pudła, 
        skrzynkę z narzędziami i odjechał.
              Na  liście  pokojów,  których  mieszkańcy  zgłosili  jakieś 
        usterki,  zostało  jeszcze kilkanaście numerów,  ale  te  musiały 
        poczekać do następnego wtorku, aż do pracy wróci o wiele mądrzej-
        szy i bardziej ustatkowany filozof.
              Kwadrans po szóstej tego samego czwartkowego wieczoru lekko 
        podochocony Jamie MacKenzie wymówił się niechętnie od towarzystwa 
        dwóch  bardzo "zabawowych" dziewczyn i wyszedł z  uniwersyteckiej 
        stołówki.
              Zrobił  to z wielkim żalem - przez całą godzinę, jaką  spę-
        dzili  razem  przy  kolacji,  dziewczyny  robiły  mu  zawoalowane 
        propozycje  dotyczące  przyjacielskiego  menage a  trois  w  jego 
        pokoju  -  ale jak na nieszczęście ich komentarze i  uwagi  przy-
        pomniały  Jamiemu  o  czekającej go  pracy.  Pracy,  która  miała 
        niekwestionowane pierwszeństwo przed dwiema młodymi i  napalonymi 
        kobietami.
              To jest właśnie największy minus tego całego interesu - po-
        myślał  Jamie  po  raz  enty.  Zawsze  brakuje  czasu  na   pełne 
        wykorzystanie  związanych z nim tantiem;  przychylnie  nastawione 
        dziewczyny,  które  w  normalnych  okolicznościach  zaszczyciłyby 
        MacKenziego  ledwie  przypadkowym spojrzeniem w  korytarzu,  były 
        jedną  z ich form. Tantiemy to również, ku  rozbawieniu  Jamiego, 
        liczni  studenci  z  drugiego, trzeciego i  czwartego  roku,  nie 
        wspominając  już o kilku zawsze wdzięcznych  członkach  personelu 
        nauczającego.
              I  raptem  uświadomił sobie, że dwóm spośród  tych  przyja-
        cielskich i jakże łatwych do wyjęcia dziewcząt obiecał  spotkanie 
        "po  pracy",  późnym wieczorem. Usiłował  przypomnieć  sobie  ich 
        imiona. Jedna to... Kaaren. Kiwnął głową z nagłym uśmiechem.  Nie 
        mógł zapomnieć tej absolutnie wystrzałowej babki, która wyglądała 
        bardziej  na  dziewczynę  z  rozkładówki  "Penthouse'a"  niż   na 
        studentkę  ostatniego  roku  sztuk  wizualnych.  Tak,   MacKenzie 
        doskonale ją pamiętał. Ale nie mógł sobie przypomnieć imienia jej 
        mniej  atrakcyjnej,  lecz  nader  interesującej  koleżanki.   Tej 
        komputeromanki.  Sharon?  Nie.  Susan? Też nie.  A  może...  Tak, 
        Sandy,  na  pewno Sandy. Nie ulegało wątpliwości,  że  będzie  je 
        musiał  uwzględnić  w  swoim  napiętym  harmonogramie.  Zwłaszcza 
        Kaaren. Może nawet już w ten weekend? Wzruszył ramionami. Z  tymi 
        sprawami nigdy nic nie wiadomo.
              Ponieważ  musiał dokładnie lustrować najbliższą  okolicę  - 
        nawet tutaj, we względnie spokojnym kampusie uniwersyteckim w San 
        Diego,  zawsze  istniało  prawdopodobieństwo,  że  kiedy   będzie 
        odbierał  towar,  ktoś  go  nagle napadnie  -  nie  zauważył  ani 
        dziewcząt,  ani długich obiektywów fotograficznych, dzięki czemu 
        Kaaren  Mueller mogła zapełnić aż dwanaście klatek bardzo  czułej 
        kliszy.  Cztery ostatnie zdjęcia zrobiła z dużego otwartego  okna 
        Centrum  Studenckiego.  Uwieczniła  Jamiego, jak  się  z  pozorną 
        obojętnością  rozgląda  i jak szybkim ruchem wyjmuje  ze  skrytki 
        garść  różnej  wielkości  kopert. Pięć  minut  później  MacKenzie 
        zatrzasnął  dwa zamki u drzwi, przebrał się w wygodne  bermudy  i 
        zaczął sprzątać biurko, żeby zrobić sobie miejsce do pracy. Wtedy 
        zadzwonił telefon.
              - Halo? - rzucił do słuchawki, lekko rozdrażniony, że  ktoś 
        przeszkadza mu podczas "nauki własnej".






              - MacKenzie?
              -  Przy  aparacie.  - Nie  rozpoznał  zimnego,  bezdusznego 
        głosu.
              - Przekombinowałeś, MacKenzie.
              -  Hę?  O  czym pan mówi? I kim pan,  do  diabła,  jest?  - 
        Lodowaty  głos  mężczyzny  sprawił,  że  Jamie  nie  zdzierżył  i 
        zareagował dość nerwowo.
              -  Pilgrim  się kłania - wychrypiał  głucho  tamten.  Jamie 
        wydał z siebie głęboki gardłowy skowyt.
              -  Siedemset osiemdziesiąt dolarów - warknął Pilgrim.  Mówi 
        ci to coś?
              -  Nie - szepnął Jamie, co bynajmniej nie było  prawdą.  Ta 
        kwota  mówiła mu bardzo dużo. Żeby ją sobie  dokładnie  wyliczyć, 
        podczas  kilku ostatnich tygodni spędził wiele miłych  godzin  na 
        sporządzaniu szczegółowych kalkulacji. Raptem poczuł, że go mdli, 
        jakby za chwilę miał zwymiotować.
              -  Siedemset  osiemdziesiąt dolarów, panie  MacKenzie.  Czy 
        muszę  to panu wyjaśniać? - To graniczyło z  niemożliwością,  ale 
        odarty z twarzy głos stał się jeszcze bardziej lodowaty i  wyzuty 
        z wszelkich emocji. Jak głos zza grobu.
              -  To  nie jest tak, jak pan myśli  -  wyszeptał  błagalnie 
        Jamie. - Ja nie chciałem... To znaczy mogę to... Mogę to wszystko 
        spłacić.
              - Już o to zadbaliśmy.
              -  Co? - W odrętwiałym umyśle Jamiego  skrystalizowała  się 
        wreszcie  świadomość,  że... - O kurwa, nie -  zaskamlał.  Rzucił 
        słuchawkę  na  biurko i popędził na drugi koniec  pokoju.  Ukląkł 
        przed   dębową  serwantką  i  zaczął  manipulować  przy   ukrytym 
        mechanizmie otwierającym zakamuflowaną skrytkę.
              Jamie  MacKenzie  miał ledwie pół sekundy na to,  by  uzmy-
        słowić  sobie fakt, że na dnie skrytki nie ma już  ani  metalowej 
        kasetki,  ani szalkowej wagi, ani kilku innych  znajomych  przed-
        miotów.  Zdążył jeszcze zauważyć, że leży tam coś innego -  pusty 
        worek na ubranie z rozwiązanym sznurkiem - kiedy nagle jego  oczy 
        zarejestrowały jakiś ruch. Tam, przy tylnej ściance szafki.
              SSSSSSSSSSSSS!
              W instynktownej reakcji na niewyobrażalnie głośny syk  węża 
        dobiegający z serwantki MacKenzie krzyknął i rzucił się do  tyłu. 
        W  tej straszliwej, zastygłej w czasie chwili Jamie  wytrzeszczył 
        oczy i rozdziawił z przerażenia usta. Trójkątny, jasnobrązowy łeb 
        ozdobiony   ciemnymi,  czerwonawobrązowawymi   kręgami,   szeroko 
        rozstawione   kły...  Wąż  śmignął  jak  błyskawica,  celując   w 
        wysuniętą nogę Jamiego. Ale jego pręgowany łeb nie trafił w  bosą 
        stopę - chybił o ułamek cala.
              MacKenzie przekręcił się rozpaczliwie na bok, jak  najdalej 
        od  wściekle  syczącej bestii, i runął  niezdarnie  na  względnie 
        bezpieczne  łóżko.  Jego  drugi przesycony  paniką  krzyk  został 
        zagłuszony   przeraźliwym  dzwonkiem  alarmu  pożarowego,   który 
        rozległ się nagle na korytarzu.
              Zanim   Jamie   zdążył  zareagować  -   poza   nieświadomym 
        opróżnieniem  pęcherza  moczowego  -  w  całym  akademiku  zgasło 
        światło, pogrążając pokój MacKenziego w kompletnej, przerażającej 
        ciemności.
              - NIE! NIE! NIE!
             Nigdy  w  życiu  nie zaznał takiego strachu.  Nawet  go  nie 






        obejmował rozumem, nie wiedział, że taki strach w ogóle istnieje. 
        Mógł  tylko  krzyczeć,  nic  więcej.  Z  umysłem   sparaliżowanym 
        świadomością,  że straszliwa bestia czai się gdzieś  na  podłodze 
        ciemnego pokoju, krzyczał i szarpiąc rękami pościel, pełzł  przez 
        łóżko, gdy nagle uderzył twarzą w ścianę z żużlowych płyt.
              Odurzony  niespodziewanym bólem, krwawiąc obficie z  ust  i 
        nosa,  częściowo  ogłuszony przeraźliwym hałasem  dobiegającym  z 
        korytarza,  Jamie mógł tylko skulić się chwiejnie na  materacu  i 
        przywrzeć  plecami do twardej ściany. Siedział tak  w  zmoczonych 
        spodniach,  nie panując nad trzęsącymi się ramionami i dłońmi,  i 
        próbował skupić myśli.
              Drzwi?  Pokręcił  zakrwawioną głową,  wykrzywiając  z  bólu 
        twarz.  Nie.  Dwa zamki. Ciemność. Zanim zdążyłby je  odnaleźć  i 
        otworzyć,   upłynęłoby  zbyt  wiele  czasu,  zbyt  wiele   sekund 
        wypełnionych śmiertelną paniką. Poza tym zdawał sobie sprawę,  że 
        tak długo na podłodze nie ustoi. Nie w tej koszmarnej  ciemności. 
        Nie wiedziałby kiedy, nie wiedziałby gdzie...
              Znów  potrząsnął  głową, odpędzając od  siebie  horrendalne 
        obrazy, jakie podsuwała mu wyobraźnia. W jego spustoszonym umyśle 
        wciąż  rozbrzmiewało  echo lodowatego głosu  Jimmy'ego  Pilgrima. 
        Czując,  że  nachodzi go paraliżujące odrętwienie,  usiłował  się 
        skoncentrować.
              Okno?
              I  wtedy,  ponad rozrywającym bębenki dzwonieniem  z  kory-
        tarza, usłyszał syk rozwścieczonego węża. Gad był blisko.  Gdzieś 
        z prawej?
              MacKenzie  wykonał  szaleńczy skok w lewo.  Stoczył  się  z 
        łóżka, wpadł na lampę i nocny stolik i grzmotnął o podłogę.  Jego 
        pokój był teraz niewiarygodnie mały i ciasny.
              W  chwili, gdy ręce Jamiego dotknęły klepek  podłogi,  górę 
        wziął  instynkt samozachowawczy. MacKenzie zawahał się sekundę  i 
        zebrał  w sobie, żeby dokładniej określia swoje położenie.  Potem 
        skoczył w stronę drzwi. Jeden sus, drugi...
              ...i  prawa bosa stopa stanęła mocno na  zimnym,  gumowatym 
        cielsku  wijącego  się  węża. Dokładnie  pośrodku.  Jamie  zaczął 
        histerycznie wrzeszczeć, zanim jeszcze wąż przypuścił atak. Kiedy 
        zaatakował,  MacKenzie poczuł przeszywający ból. Szeroka  paszcza 
        jadowitego  gada  zamknęła  się na  jego  niczym  nie  osłoniętej 
        stopie.
              Teraz  kierowały  Jamiem wyłącznie odruchy; nie był  już  w 
        stanie  myśleć racjonalnie. Chwycił zwinięte cielsko, ciągnąc  je 
        jak  oszalały oderwał szarpiącego się węża od rozpalonej stopy  i 
        skoczył do drzwi.
              Wciąż zmagał się rozpaczliwie z pierwszym zamkiem, kiedy za 
        plecami usłyszał ten wysoki, horrendalny syk i kiedy znów  poczuł 
        ostry,  przeszywający  ból. Tym razem zakrzywione kły  utkwiły  w 
        jego prawej łydce. Utkwiły głęboko.
              I  nagle coś w nim pękło. Zapominając o drzwiach,  odwrócił 
        się  i  skoczył  w stronę okna.  Doprowadzony  niemal  do  utraty 
        zmysłów,  z wężem mocno zakotwiczonym u nogi - z każdym  skurczem 
        szczęk bestia pompowała mu do krwi porcję jadu.
             - Jamie runął na zasłonięte firanką okno, roztrzaskał  szybę 
        i zaczął spadać.
              Litościwa opatrzność odebrała mu zdolność odczuwania  bólu, 
        na  długo  zanim uderzył w betonowy chodnik, dziesięć  metrów  od 






        dwóch   oszołomionych  i  przerażonych  młodych   kobiet,   które 
        sposobiły się właśnie do wykonania trzynastego i  najważniejszego 
        zdjęcia młodocianego handlarza zajętego odważaniem kokainy.
              W  nadmorskim apartamencie położonym o kilka kilometrów  na 
        północ  od  uniwersyteckiego kampusu w San  Diego  człowiek,  dla 
        którego dobrze ukierunkowany i wyreżyserowany strach oraz przemoc 
        były  już  od  lat narzędziami codziennej pracy -  z  ich  pomocą 
        utorował  sobie drogę na wyższe szczeble organizacji  tak  głupio 
        nie   docenionej  przez  Jamiego  MacKenzie  -  zrobił  coś,   co 
        kompletnie nie pasowało do jego charakteru.
              Uśmiechnął się. Naprawdę się uśmiechnął.
              I  tak tym przestraszył Lafayette'a Beaumonta Rayneego,  że 
        Murzyn  -  od lat zbrojne ramię Pilgrima,  okrutny  i  bezlitosny 
        człowiek, który umożliwił mu szybki awans do zarządu  organizacji 
        - omal nie narobił w spodnie. Bo o ile Lafayette Beaumont  Raynee 
        wiedział, Jimmy Pilgrim nie uśmiechał się nigdy.
              Absolutnie nigdy.
              Jak  można  było tego oczekiwać, uśmiech  -  niczym  złudny 
        miraż - szybko zgasł. Pilgrim odłożył słuchawkę, kiwnął głową,  a 
        jego   wieloletni  wspólnik,  handlarz  narkotykami,   alfons   i 
        morderca, niegdyś towarzysz ulicznych bójek, zatrzymał magnetofon 
        podłączony do telefonu.
              -  Znakomicie - skonstatował Pilgrim z pozornie nie  widzą-
        cymi oczyma. - Co tam wpuściliście?
              -  Żmiję  Russella - odrzekł niedbale  Raynee,  przewijając 
        taśmę.  -  Jedną  z  zabawek  Drobecka.  Facet  twierdzi,  że  to 
        najbardziej  złośliwe bydlę, jakie kiedykolwiek widział. Jak  już 
        zacznie  atakować, nic jej nie powstrzyma. Powiedział,  że  syczy 
        jak jakaś pieprzona zjawa, i chyba ma rację - dodał chichocząc  i 
        poklepując magnetofon.
              -  Oczywiście atak będzie śmiertelny w skutkach?  -  spytał 
        Pilgrim,  wracając  do  rzeczywistości;  miłe  dla  uszu   krzyki 
        MacKenziego rozproszyły jego uwagę.
              Raynee wzruszył ramionami.
              -  Wkrótce  się dowiemy. Drobeck mówi,  że  ukąszenie  tego 
        paskudztwa  jest równie groźne jak ukąszenie  królewskiej  kobry, 
        tylko  że  jad  działa wolniej.  Jakaś  tam  specjalna...  tok... 
        toksyna czy coś w tym stylu - dodał z trudem wywlekając z pamięci 
        nie  znane słowo. - Tak czy inaczej, jad zatruje mu całą  krew  i 
        tyle. Drobeck powiada, że nie ma przed tym ratunku. No, chyba  że 
        odetnie się sobie rękę albo nogę. I to szybko.
              - Więc?
              - Zakładając, że go ukąsiła i że jeszcze żył, kiedy  wypadł 
        z okna... - Raynee znów wzruszył ramionami. - Mało prawdopodobne, 
        żeby  zdążyli  podać  mu odpowiednie... No, wiesz...  Jak  to  do 
        cholery idzie... antidotum.
              -  Czy zabraliście z jego pokoju wszystko, czego  potrzebu-
        jemy?  -  spytał z lodowatą obojętnością  Pilgrim;  zaczynał  już 
        tracić zainteresowanie osobą Jamiego MacKenzie.
              -  Kasetka z forsą, notatki i przybory są w moim  sejfie  - 
        odrzekł Raynee, wyjmując nagraną kasetę i podając ją  Pilgrimowi. 
        -  O ile tylko nie zaczną szukać resztek prochów, nie znajdą  tam 
        nic,  co wskazywałoby, że MacKenzie brał albo handlował.  Kazałem 
        Royowi  wstawić mu na półkę kilka książek o wężach, a  pod  łóżko 
        wrzucić  parę worków do chwytania tego parszystwa. Teraz  wygląda 






        to  tak, jakby nasz Jamie miał pierdolca na punkcie gadów i  stał 
        się  trochę  nieostrożny. Wyszczerzył zęby. - Poza tym,  żaden  z 
        jego   klientów  nie  będzie  się  chyba  palił,   żeby   pomagać 
        gliniarzom. Chwytasz mnie?
              -  Znakomicie - powtórzył Pilgrim, wolno  obracając  kasetę 
        grubymi, starannie wypielęgnowanymi palcami. - Czy wiadomo, kiedy 
        zaczął?
              - Wygląda na to, że jakieś półtora miesiąca temu.  Dwadzie-
        ścia osiem gramów czterdziestoprocentowej koki mieszał co tydzień 
        na  szesnastkę  zamiast  na  dwudziestkę,  co  dawało  mu   około 
        trzynastu  gramów  koki ekstra.  Siedemset  osiemdziesiąt  dolców 
        tygodniowo.  Roy znalazł w kasetce kopertę. Cztery i pół  tysiąca 
        papierów drobnymi. Wszystko się zgadza.
              Oczy   Pilgrima  ani  na  chwilę  nie   straciły   zimnego, 
        złośliwego wyrazu. Oddał kasetę Rayneemu.
              -  Dopilnuj,  żeby wszyscy tego wysłuchali.  Nie  chcę  już 
        więcej żadnych nieporozumień. Zwłaszcza teraz.
              - Dopilnuję tego osobiście. - Raynee kiwnął głową i schował 
        kasetę do kieszeni. - Oczywiście, staremu ani pary z gęby, tak?
              - A to niby dlaczego? - warknął Pilgrim.
              -  Słyszałem,  że w zeszłym tygodniu Locotta  przyłapał  na 
        takim czymś jednego ze swoich.
              -  Naprawdę?  -  szepnął Pilgrim,  unosząc  brew  z  nagłym 
        zainteresowaniem.
              - Z tego, co mi donieśli, on i Tassio przykuli tego palanta 
        do  betonowego  bloku. Przykuli go za szyję, a blok  był  owszem, 
        niczego  sobie, ważył około dwustu pięćdziesięciu kilo.  Przykuli 
        go, przyczepili na plecy aparat do oddychania i wrzucili do  wody 
        koło  Catalina Island. Woda jest tam głęboka na  jakieś  dziesięć 
        metrów  i powiadają, że zanim wyczerpało mu się powietrze,  facet 
        miał godzinę czasu, żeby wszystko sobie przemyśleć. -  Uśmiechnął 
        się szeroko. - Niezły numer, co?
              -  Niezły,  naprawdę niezły - mruknął  Pilgrim  z  błyskiem 
        złośliwego  uznania w oczach. Uznania i rozbawienia.  Nie  chciał 
        zawracać  sobie  głowy  i opowiadać Rayneemu,  że  pewien  bystry 
        dziewiętnastolatek  wpadł na ten pomysł już wiele lat temu.  Nowy 
        sposób  wykorzystania akwalungu zrobił na Jake'u Locotcie  bardzo 
        wielkie wrażenie. Tym dziewiętnastolatkiem był Jimmy Pilgrim.
              -  Jak  ktoś  wychlapie mu o sprawie  MacKenziego  -  dodał 
        Raynee  - stary zacznie podejrzewać wszystkich po kolei. Może  to 
        dlatego  nasłał Lestera. Skurwiel, węszy jak pies i tylko  czeka, 
        żeby pogadać sobie choćby z takim Theissem.
              Jimmy Pilgrim błysnął oczyma.
              - Czy...
              Raynee  pokręcił głową. - Jeszcze nie. Theiss wziął dupę  w 
        troki  i  dał  nogę z miasta, jak tylko usłyszał,  że  Lester  go 
        szuka. Mówi, że to może potrwać kilka dni, ale...
              -  Zajmę się Lesterem - szepnął Pilgrim. - Coś  jeszcze?  - 
        Masz coś przeciwko temu, żeby dać Lockwoodowi jakąś małą  premię? 
        -  spytał  Raynee.  -  Tak  z  pięć  patoli.  Nieźle  MacKenziego 
        podszedł,  odwalił kawał dobrej roboty. Tak sobie myślę, że  może 
        go  nawet  awansować.  I  wypróbować  latem  przy  rozprowadzaniu 
        towaru, co?
              - Zgoda - mruknął obojętnie Pilgrim.
              Raynee wyjął z kieszeni złoty notesik, zapisał w nim słowo






             "Lock" oraz cyfrę "5" i podniósł wzrok.
              -  Jeszcze  sprawa  szmalu dla Locotty.  Muszę  mieć  twoją 
        decyzję.  Wygląda  na to, że w marcu dojdziemy  do  około  dwustu 
        osiemdziesięciu kilo. W hurcie to prawie dwadzieścia dwa  melony. 
        Piszemy się na to?
              Pilgrim skinął głową. Oczy miał wciąż zimne jak lód.
              - Zajmę się przelewem - rzekł cicho. - Kurwa, tyle forsy... 
        -  westchnął smutno Lafayette Beaumont Raynee. - I  wszystko  dla 
        starego Locotty. - Wsunął notesik do kieszeni. - Taki szmal  może 
        człowieka cholernie kusić. Wiesz, co mam na myśli?
              Tym  razem Raynee zauważył, że lodowate  oblicze  Jimmy'ego 
        Pilgrima  drgnęło.  Ujrzał  w nim  coś  na  kształt  rozbawienia, 
        niewykluczone że nawet wesołego oczekiwania.
              -  Tak - wyszeptał chrapliwie i znów się uśmiechnął. -  Do-
        skonale wiem, co masz na myśli.
              ...  Co naturalnie pociąga za sobą oczywiste pytanie  doty-
        czące życia seksualnego naszej alchemiczki.
              Doktor  David  Isaac  zrobił efektowną pauzę  i  z  psotnym 
        uśmiechem  na  ustach  spojrzał z katedry  na  twarze  profesorów 
        wykładowców,     studentów     i     doktorantów     Uniwersytetu 
        Kalifornijskiego,   którzy  tłoczyli  się   w   pięciusetosobowym 
        audytorium  kapmusu  w San Diego, by wysłuchać ostatniego  w  tym 
        semestrze  wykładu  na  temat  prapoczątków  chemii  organicznej. 
        Począwszy  od najstarszych profesorów honorowych,  na  studentach 
        pierwszego   roku   skończywszy,  wszyscy  siedzieli   w   pełnej 
        poszanowania ciszy, najwyraźniej oczarowani zarówno tematem jak i 
        osobowością wykładowcy.
              - Miast harować nad zagadnieniem przemiany metalu w  złoto, 
        czym  zaspokoiliby żądze swoich mecenasów - mówił dalej  Isaac  - 
        rzeczą  bardziej  prawdopodobną jest,  że  starodawni  alchemicy, 
        prekursorzy  naszego  fachu,  znacznie  więcej  czasu  i  energii 
        poświęcali  problemowi o wiele bardziej intrygującemu. To  znaczy 
        zwiększeniu swojej potencji seksualnej.
              W audytorium rozległ się szmer rozbawionych głosów.
              Isaac  wziął z katedry najwyraźniej często  używany  egzem-
        plarz starożytnego tekstu, podniósł go i kontynuował:
              -  W  dziele "Physica et Mystica"  Zosimus  niejednokrotnie 
        powtarza, że pierwszych chemików często zmuszano do opracowywania 
        metod  pozwalających  produkować nieograniczone  ilości  czystego 
        złota.   To,  naturalnie,  zrozumiałe.  Niemniej,   jak   dzisiaj 
        widzieliśmy, istnieje sporo przesłanek, które zdają się mówić, iż 
        nasi prekursorzy byli też zafascynowani, może nawet  pochłonięci, 
        okultyzmem  tudzież  innymi,  bardziej  ezoterycznymi   aspektami 
        alchemii.
              Na  chwilę  przerwał, delektując się  uderzającą  do  głowy 
        świadomością,   że  całkowicie  zawładnął  uwagą   skupionych   i 
        wyciszonych naukowców.
              Młody, gładko ogolony profesor wychylił się za katedrę i  z 
        oczami rzucającymi figlarne błyski mówił dalej:
              -  Tak  więc  trudno jest mi oprzeć  się  pokusie,  by  nie 
        przedstawić  państwu trzech względnie rozsądnych i  chyba  trochę 
        zabawnych hipotez. - Podniósł do góry palec. -Pierwsza głosi,  że 
        alchemików    bardziej   interesowało   wyprodukowanie    środków 
        wzmagających  apetyt  seksualny niż złota. Hipoteza druga.  -  Do 
        góry  powędrował następny palec. - Twierdzę, że owe  środki  były 






        przeznaczone  dla  arystokracji, dla  mężczym,  członków  rodziny 
        królewskiej.  No  i oczywiście dla samych alchemików  -  dodał  z 
        uśmiechem.
              Tu pozwolił sobie na ostatnią dwusekundową pauzę.
              - Hipoteza trzecia głosi, że jednym z najzagorzalszych zwo-
        lenników   tych...   hmmm,  przełomowych  badań   był   niezwykle 
        elokwentny  alchemik, który działanie wyżej wspomnianych  środków 
        sprawdzał na sobie. Tym alchemikiem była kobieta imieniem  Maria. 
        Dziękuję państwu.
              Tłum  ryknął śmiechem, w audytorium rozległy  się  burzliwe 
        oklaski.  Po  dwóch  minutach  nieustającego  aplauzu  jeden   ze 
        starszych profesorów poprosił zebranych o ciszę.                - 
        Panie  doktorze,  dziękuję  za wielce  interesujący,  zabawny  i, 
        powiedziałbym,  nader  stymulujący wykład.  Zostało  nam  jeszcze 
        trochę czasu, więc o ile nie ma pan nic przeciwko temu, poprosimy 
        o pytania z sali.
              - Ależ oczywiście. - Isaac spojrzał na tłum, zauważył  zna-
        jomą twarz i skinął głową. - Allen?
              Wstał profesor Allen Bacon.
              -  Davidzie, podczas dzisiejszego wykładu kilkakrotnie  su-
        gerowałeś, że nie można wykluczyć, iż "Żydówka Maria"  pochodziła 
        z  Azji,  a  nie  z Syrii czy  Egiptu.  Czy  dysponujesz  jakimiś 
        dowodami na podtrzymanie tej bluźnierczej tezy?
              -  Tylko  kilkoma  niezbyt  jasnymi  wzmiankami  w  greckim 
        tekście   przypisywanym   jej  koledze   po   fachu,   niejakiemu 
        Democritusowi,  alchemikowi  dobrze znanemu  ze  swojego...  hmm, 
        niepohamowanego "romantyzmu" - odparł z uśmiechem Isaac. - Prawdę 
        mówiąc,  bardzo wątpię, czy kiedykolwiek uda się  nam  rozdzielia 
        prawdę od fantazji cechującej jego nieliczne zachowane do dzisiaj 
        prace.  Wyraźnie  widać,  że  między  tymi  dwoma   fascynującymi 
        przedstawicielami  naszego  fachu  często  dochodziło  do   aktów 
        zazdrości,  zawodowej  i  osobistej. No i oczywiście  -  dodał  w 
        zadumie - znamy tylko opowieść Democritusa.
              Na chwilę przerwał i pokręcił ze smutkiem głową.
              -  Dlatego  Maria, ta intrygantka  niepewnego  pochodzenia, 
        jest  dla nas wciąż postacią ulotną i tajemniczą. Chociaż  trzeba 
        przyznać,  iż  fakt,  że to kobieta ze Wschodu  po  raz  pierwszy 
        zastosowała w chemii łaźnię wodną, wybitnie podkreśla  egzotyczną 
        naturę naszej historycznej spuścizny. Jako nieuleczalny  romantyk 
        i zagorzały wielbiciel Marii, zawsze byłem skłonny taką  hipotezę 
        rozważyć.
              Twarz doktora Bacona promieniała.
              -  Dziękuję, Davidzie - powiedział. - Mimo to  wolę  jednak 
        myśleć  o Marii jako o małej żydowskiej księżniczce. - Usiadł,  a 
        sala nagrodziła go serdecznym śmiechem.
              - Na tym właśnie polega korzyść z wielbienia postaci histo-
        rycznych,  Allen - skomentował wesoło Isaac. - Zawsze  możemy  je 
        ukształtować  tak,  by pasowały do naszych  fantazji.  -  Powiódł 
        wzrokiem po audytorium i w ostatnim rzędzie dostrzegł  nieznajomą 
        twarz. - Proszę.
              Z krzesła wstał wysoki mężczyzna o ciemnej cerze, ubrany  w 
        szary trzyczęściowy, idealnie dopasowany garnitur. Miał schludnie 
        przystrzyżoną   czarną  brodę  i  okulary  w  ciemnych   rogowych 
        oprawkach.
              -  Panie profesorze, na początku wykładu sugerował pan,  że 






        przyszłość   środków   farmakologicznych  to   analogi   związków 
        chemicznych.  Czy zechciałby pan swoją teorię nieco  rozwinąć?  - 
        Czarnobrody mężczyzna usiadł.
              Isaac lekko wzruszył ramionami.
              - Oczywiście. Jestem po prostu zdania, że nasze  dzisiejsze 
        środki farmakologiczne, jak choćby aspiryna, walium czy percodan, 
        zostaną w najbliższej przyszłości zastąpione analogami, to znaczy 
        substancjami  o strukturze bardzo podobnej do  struktury  środków 
        oryginalnych.  Podobnej,  lecz nie identycznej.  Zauważywszy,  że 
        publiczność nie bardzo wie w czym rzecz, rozwinął temat. -  Weźmy 
        na     przykład     acetylosalicylan     sodu.     To     prosta, 
        dwudziestojednoatomowa   molekuła,  związek  znany  lepiej   jako 
        aspiryna. - Zaczął tłumaczyć teorię analogów i zawahał się. - Czy 
        naprawdę  chcą  państwo tutaj siedzieć i  wysłuchiwać  wykładu  z 
        chemii?  -  zagadnął  sceptycnie.  -  Przecież  mogę  temu   panu 
        odpowiedzieć po...
              Setki ludzi pokręciło przecząco głowami, rozległo się kilka 
        okrzyków zachęty.
              Isaac wzruszył z rezygnacją ramionami.
              - No dobrze - powiedział z uśmiechem. - Ale proszę  później 
        nie   mówić,  że  państwa  nie  ostrzegałem.  Więc  na  czym   to 
        stanęliśmy?
              -  Na  środkach  od bólu głowy,  Davidzie  -  podpowiedział 
        usłużnie profesor Allen Bacon.
              - A tak, rzeczywiście. Jak państwo być może wiedzą,  podej-
        rzewamy,  że  tylko niewielka część  tej  dwudziestojednoatomowej 
        molekuły uruchamia cudowny mechanizm analgetyczny. Jest to  część 
        ściśle   pasująca  do  odpowiednich  receptorów  naszego   układu 
        nerwowego.   Żeby  więc  stworzyć  pożyteczny  analog   aspiryny, 
        musielibyśmy  zachować  część molekuły uśmierzającą  ból,  bo  to 
        przecież najważniejsze, i jednocześnie zmodyfikować jej pozostały 
        fragment, który wytwarza mniej pożądane efekty.
              Pożytecznym  analogiem  aspiryny byłby na  przykład  środek 
        łagodzący  ból i nie podrażniający przy tym  błony  wyściełającej 
        żołądek. Cała sztuka polega oczywiście na tym, jak ustalić, którą 
        część molekuły należy zachować, a którą bezpiecznie  zmodyfikować 
        w  nadziei,  że  otrzymamy  coś  lepszego  i  skuteczniejszego  w 
        działaniu.
              Isaac odczekał, aż kilku słuchaczy nie związanych profesjo-
        nalnie  z  chemią  skinęło  ze  zrozumieniem  głowami,  po   czym 
        kontynuował:
              -  Załóżmy  więc,  że  chcemy  przeprowadzić  serię  testów 
        dziesięciu analogów aspiryny. Co więcej, załóżmy, że spreparujemy 
        te analogi usuwając z każdej molekuły konkretny atom i zastępując 
        go atomem innym. Wymienimy tym samym dziesięć różnych atomów  czy 
        też  grup atomów. Mieszamy dziesięć zestawów różnych  składników, 
        pitrasimy  to wszystko i otrzymujemy dziesięć  różnych  związków, 
        których  molekuły  wyglądają  niemal  identycznie  jak   molekuła 
        aspiryny.   Zgadza   się?  Skinął  głową.  -   Jak   najbardziej. 
        Otrzymujemy dziesięć aspirynopodobnych molekuł, których struktura 
        jest   niemal  identyczna  jak  struktura  molekuły  znanej   nam 
        aspiryny.  Lecz teraz stanie przed nami następujące pytanie:  czy 
        którykolwiek  z tych związków działa jak aspiryna? A jeśli tak  - 
        dodał  w  zadumie - czy wywoła także pożądane efekty  uboczne?  A 
        może wywoła efekty... niebezpieczne?






              Zawahał się lekko, po czym mówił dalej:
              -  Można by pomyśleć, że opracowanie  użytecznych  analogów 
        sprowadzi  się wyłącznie do radosnego "pitraszenia", to  jest  do 
        mieszania  całych serii prawdopodobnych analogów, i  sprawdzenia, 
        który z nich skutkuje. - Pokręcił głową. - Niestety, to nie takie 
        proste.
              Jak  wszyscy dobrze wiemy, istnieją całe setki,  jeśli  nie 
        tysiące, możliwych struktur jednego związku chemicznego; wiele  z 
        nich bardzo trudno zsyntetyzować. Żeby więc coś w ogóle osiągnąć, 
        musielibyśmy przewidywać ich użyteczność wedle jakiejś  logicznej 
        reguły.   Idealnym   rozwiązaniem   byłoby   stworzenie    modeli 
        komputerowych,  nad czym obecnie pracujemy w  moim  laboratorium. 
        Lecz   wówczas  okazuje  się  natychmiast,  że  nawet   minimalna 
        modyfikacja  struktury  molekularnej  może  spowodować   zupełnie 
        nieprzewidywalne  efekty farmakologiczne. - Pokręcił ze  smutkiem 
        głową  i dodał: - Dlatego wszystkich obecnych tu kolegów,  którzy 
        zamierzają  poświęcić się w przyszłości badaniom  nad  analogami, 
        muszę  ostrzec,  że  badania  te  są  straszliwie   czasochłonne, 
        koszmarnie  drogie, że bardzo często kończą się fiaskiem i że  są 
        nader frustrujące. Na szczęście, jak przypuszczam, jest wśród nas 
        wielu  takich,  którzy,  podobnie jak  Maria,  będą  kontynuowali 
        pracę,  podtrzymując  w sobie tę maleńką iskierkę nadziei.  A  to 
        wszystko z powodów takich czy... innych.
              Publiczność  wybuchnęła przytłumionym,  pełnym  zrozumienia 
        śmiechem.
              -  Ale tego właśnie nie rozumiem, panie doktorze  -  powie-
        dział  wysoki mężczyzna, kiedy chichoty ucichły. - Na niektóre  z 
        tych  pożytecznych  analogów  musi  przecież  istnieć   olbrzymie 
        zapotrzebowanie.  Rynek  na  tyle  wielki,  że  pokryłby   koszty 
        produkcji  i  przetestowania  tysięcy  zmodyfikowanych   związków 
        chemicznych.
              Isaac uśmiechnął się.
              - Z całym szacunkiem, proszę pana, ale śmiem  przypuszczać, 
        że  nigdy  nie  miał  pan  do  czynienia  z  agencjami  rządowymi 
        nadzorującymi  testowanie  leków. Zapewniam pana,  że  od  roboty 
        papierkowej,  jaką  należy wykonać, by żyć w  zgodzie  z  setkami 
        często sprzecznych z sobą przepisów i zarządzeń regulujących tego 
        rodzaju   badania,   można  dostać   pomieszania   zmysłów,   nie 
        wspominając  już,  że  koszty  biurokracji  wydatnie  ograniczają 
        właściwe prace.
              Zebrani  najwidoczniej podzielali opinię Isaaca,  bo  przez 
        audytorium przetoczył się podekscytowany szmer.
              -    Lecz   nawet   pomijając   kwestie    natury    czysto 
        biurokratycznej i prawnej, sprawa i tak nie jest prosta - dodał z 
        naciskiem Isaac. Albowiem tak czy inaczej, musimy w końcu  stawić 
        czoło  problemowi,  którego  nie da się w  żaden  sposób  ominąć, 
        problemowi,   który  od  wielu  pokoleń  jest  plagą   wszystkich 
        chemików.   Otóż,   żeby   w   pełni   zrozumieć    oddziaływanie 
        jakiegokolwiek analogu na ludzki mózg, musimy go przetestować  na 
        człowieku.  -  Zgłaszam  się na ochotnika! -  krzyknął  któryś  z 
        najmłodszych  studentów  stojących na końcu sali.  Śmiech,  tu  i 
        ówdzie oklaski.
              - Bardzo szlachetny gest - skomentował z uśmiechem Isaac. - 
        Ale chyba muszę pana ostrzec i wspomnieć tu o pewnym młodzieńcu z 
        Los  Angeles, który kilka miesięcy temu popełnił taki sam błąd  i 






        skonsumował   analog   wyprodukowany   przez,   hmm...   jakiegoś 
        domorosłego chemika. Na szczęście, lub na nieszczęście,  zależnie 
        od  punktu  widzenia,  jedynymi organami, na  jakie  ów  specyfik 
        podziałał, były nerki naszego młodzieńca. Zupełnie  nieświadomie, 
        o   tym   jestem   całkowicie   przekonany,   domorosły    chemik 
        zsyntetyzował środek moczopędny o niezwykle silnym i trwałym,  bo 
        aż czterdziestoośmiogodzinnym działaniu.
              Publiczność  zachichotała. - Dwa dni później -  kontynuował 
        Isaac  -  bardzo odwodnionego i  utyskującego  młodego  człowieka 
        wypisano  ze szpitala. Doniesiono mi, że natychmiast udał się  na 
        policję,  gdzie zdradził nazwisko oraz adres tego  niewydarzonego 
        chemika.  Przypuszczam, że obaj otrzymali nauczkę,  której  długo 
        nie zapomną.
              -  Jezu, musiało faceta ostro przycisnąć. Żeby tak od  razu 
        na  policję?  Nie  mógł znaleźć innego kibelka?  -  szepnął  ktoś 
        teatralnym  szeptem,  wywołując  kolejny  wybuch  śmiechu   wśród 
        studentów  i  naukowców  radujących  się  chwilą  wytchnienia  od 
        intelektualnego wysiłku.
              -  Bardzo dziękuję, celny strzał. No cóż, chyba nie mógł  - 
        odparł   dobrodusznie  Isaac,  kiedy  śmiech   przycichł.   Potem 
        spoważniał.  -  Ale cała historia mogła  zakończyć  się  zupełnie 
        inaczej. Jak już wspomniałem, najistotniejszy problem związany  z 
        testowaniem  tego rodzaju środków polega na tym, że nigdy nie  ma 
        absolutnej pewności, które fragmenty mózgu zaakceptują  strukturę 
        molekularną naszego analogu.
              I  to  jest właśnie niebezpieczne - podkreślił  z  mocą.  - 
        Miast działania moczopędnego czy też halucynogennego, bo chyba  o 
        takie działanie chodziło naszemu domorosłemu chemikowi,  związek, 
        który  został wchłonięty przez organizm naszego młodzieńca z  Los 
        Angeles, mógł być na przykład substancją silnie rakotwórczą  albo 
        nawet trucizną atakującą centralny system nerwowy. Lub też,  przy 
        odrobinie  szczęścia, mógł nie zadziałać wcale. Jak sami  państwo 
        widzą, to swego rodzaju chemiczna wersja rosyjskiej ruletki.
              Isaac spojrzał na zegarek i stwierdził, że przekroczył czas 
        przeznaczony na wykład.
              -  Jeśli nie ma już dalszych pytań, na tym skończymy.  Byli 
        państwo niezwykle wdzięcznymi i uważnymi słuchaczami. Dziękuję. - 
        Zszedł z katedry, a zebrani zgotowali mu owację na stojąco.
        
              Podczas  gdy grupa starszych profesorów, tudzież  namolnych 
        lizusów, ruszyła w stronę podium, by spędzić jeszcze kilka miłych 
        chwil  z  niezmiennie sympatycznym Isaćkiem, ci  nie  chcący  się 
        narzucać  lub co bardziej nerwowi i niespokojni zmierzali  powoli 
        ku drzwiom i wychodzili na chłodne wieczorne powietrze.
              -  Chyba już wiem, dlaczego podobają ci się jego wykłady  - 
        powiedziała  drobna,  ciemnooka  dziewczyna,  uśmiechając  się  z 
        zadowoleniem  i ściskając Lockwooda za rękę; szli  powoli  długą, 
        krętą  asfaltową ścieżką prowadzącą do akademików.  Nie  wszystko 
        zrozumiałam, ale i tak fajnie go było posłuchać.
              -  Tak, niezły z niego numer co? - Bobby kiwnął z  roztarg-
        nieniem  głową, pod wpływem nagłego impulsu pochylił się,  złożył 
        na  ustach tkliwej dziewczyny długi, delikatny pocałunek  i  znów 
        zagłębił się w myślach.
              - Hmmmm... Wiesz, może gdybyś pilniej studiował...Ciepłooka 
        ujęła  go  mocniej  pod  ramię  i  złożyła  mu  głowę  na  piersi 






        osłoniętej bawełnianą bluzą. Ruszyli przed siebie.
              -  Po co? Myślisz, że mógłbym zostać profesorem?  -  spytał 
        głosem pełnym niedowierzania i rozbawienia. Jej absurdalny pomysł 
        wyrwał go na chwilę z przygnębienia.
              -  No przecież lubisz chemikalia, Bobby - rzuciła z  uśmie-
        chem.  - Poza tym - dodała na wpół poważnie - będziemy  tu  teraz 
        potrzebować   dobrego  chemika.  MacKenzie  wypadł  z   interesu. 
        Słyszałeś, co się mu wczoraj przytrafiło?
              -  Co?  A tak, słyszałem -  wychrypiał  Lockwood  zduszonym 
        głosem.
              -  Dziwne,  nie?  Kupowałam u niego cały rok  i  nawet  nie 
        wiedziałam,  że lubi węże. - Pokręciła głową. - Mam nadzieję,  że 
        się z tego wykaraska.
              - Ja też - mruknął Bobby.
              - Znasz go?
              - Od czasu do czasu opychał mi parę kyształków. -  Wzruszył 
        ramionami. - Wygląda na miłego faceta.
              - Hej, a propos! Pamiętasz, powiedziałeś, że...
              -  A tak. Nic się nie martw. Mam u siebie od groma  niezłej 
        koki. - Lockwood mrugnął do niej z udawaną serdecznością.
              - Hmmm... Jesteś pewny że to czysty towar? Chyba nie chcesz 
        mi wcisnąć jednego z tych analogów, o których mówił profesor.  No 
        wiesz, żebym się na ciebie napaliła?
              Bobby parsknął śmiechem.
              -  W  twoim  przypadku  byłoby  to  marnotrawstwem  dobrego 
        towaru, dziecinko. Powinienem ci raczej dać coś na wstrzymanie.
              - Czy ja wiem... A nie chciałbyś? - spytała zadziornie.
              -  Czego? - Przestał myśleć o Jamiem i od razu poprawił  mu 
        się humor.
              - No wiesz, zostać obiektem tych eksperymentów.  Wypróbować 
        wszystkie    rodzaje   towaru,   jakie   ci    faceci    wymyślą.                 
        -  Brzmi  nawet  interesująco  -  przyznał  Lockwood,   prowadząc 
        dziewczynę  w stronę pobliskiego akademika. - Ale nie wiem.  Sama 
        słyszałaś,   co   powiedział  Isaac.  To   może   być   cholernie 
        niebezpieczne.  Mam dość kłopotów przez wódę i kokę.  Nie  jestem 
        pewien,  czy  chciałbym  pakować  się  w  coś  jeszcze   bardziej 
        niebezpiecznego.
              - Masz na myśli mnie? - spytała psotnie dziewczyna.
              -  A  kogóżby  innego?  -  Bobby  uśmiechnął  się  szerokim 
        uśmiechem.  -  Nie  wiem,  ale każdy  facet  musi  chyba  czasami 
        zaryzykować, co?
              Nieco później tego samego wieczoru człowiek, który z ryzyka 
        związanego  z  jego życiem i pracą  czerpał  wiele  przyjemności, 
        uznał,  że  czas odpocząć. Jak na jeden dzień  poświęcił  sprawie 
        Pilgrima wystarczająco dużo czasu.
              Spędziwszy  dwa dni i noce na ostrożnych  badaniach  intryg 
        Jimmy'ego  Pilgrima  oraz plotek krążących  po  jego  terytorium, 
        które  obejmowało cztery południowe okręgi  podziemnego  imperium 
        Jake'a  Locotty  - Lester był niemal  absolutnie  przekonany, że 
        odkrył  coś  interesującego.  Nie to,  żeby  natrafił  na  jakieś 
        konkrety.  Nie zdobył żadnych dowodów, które  mógłby  przedstawić 
        szefowi,  a dzięki którym Jimmy Pilgrim spędziłby  kilka  pełnych 
        udręki  godzin, dyndając na rzeźnickim haku. Niemniej coś się  tu 
        działo. Wskazywały na to wszystkie znaki na niebie i ziemi. Łowca 
        głów Lester miał dobry węch.






              Jutro - zdecydował. Przeszedł granicę w Tijuanie i odprawi-
        wszy  trzech ochroniarzy, wsiadł do oczekującej  taksówki.  Jutro 
        wytropi tego speca od inwestycji, tego Michaela Thomasa  Theissa, 
        a potem zbada, co też Pilgrim robi z nadwyżkami kapitałowymi.
              Ale dzisiaj się zabawi. Może nawet bardziej ryzykownie  niż 
        zwykle?  Troszkę  więcej  niebezpieczeństwa  nie  zawadzi,   doda 
        smaczku nielegalnej rozrywce.
              Podczas  wykonywania  tajnej misji szacunkowej  Lester  nie 
        rozstawał  się ze swoimi gorylami. Nigdy. Nawet do kibla  by  bez 
        nich  nie poszedł. Ale Tijuana to co innego. Uważał,  że  Tijuana 
        jest  jak święte sanktuarium, wolne od codziennych trosk  i  nie-
        bezpieczeństw. Uważał tak po prostu dlatego, że nikt nie miał  na 
        tyle   odwagi,  by  rozrabiać  na  terytorium,  gdzie   królowali 
        federales, gdzie podejrzany nie miał - tak jest! - nie miał prawa 
        ani do szybkiego procesu, ani dostępu do telefonu, a tym samym do 
        swego adwokata. Nikt, nawet Jimmy Pilgrim.
              Zanim człowiek w ogóle zobaczył aparat telefoniczny, mógł w 
        ichniejszym więzieniu bardzo długo posiedzieć, mógł w nim spędzić 
        nawet  całe  lata,  jeśli solidnie zalazł  federalnym  za  skórę. 
        Dlatego  Lester  był przekonany, że jest  w  Tijuanie  całkowicie 
        bezpieczny. Pilgrim i Raynee Tęcza to bez wątpienia typy zawzięte 
        i straszliwie groźne - dumał, ale głupi to oni nie są.
              Wzruszył  ramionami. Zresztą, wszystko jedno. Wiedział,  że 
        jego  ochroniarze  nie  przepadają za  tego  rodzaju  rozrywkami. 
        Najwyraźniej  zwyczajna  przemoc, jak choćby morderstwo  z  zimną 
        krwią,  jest  zupełnie  czymś  innym  niż  przemoc  z   domieszką 
        seksualnego  sadyzmu.  Lestera  to nie obchodziło.  O  ile  tylko 
        wykonywali   swoją  robotę,  miał  gdzieś,  że  uważają   go   za 
        perwersyjnego  zboczeńca.  Prawdę  mówiąc, taki  układ  nawet  mu 
        odpowiadał.
              Pisk  opon, jeden zakręt, drugi - taksówka zapuszczała  się 
        szybko  w coraz mroczniejsze zakamarki przygranicznego  miasta  o 
        znanej reputacji. Tak, Theiss jest kluczem do rozwiązania zagadki 
        - dumał. Theiss i kilku większych hurtowników. Niewykluczone,  że 
        później  Locotta  pozwoli mu zająć się tym  upiornym  czarnuchem, 
        Rayneem Tęczą.
              Myśl, że będzie mógł wykorzystać swoje specyficzne  talenty 
        na  szczupłym, muskularnym ciele Lafayette'a  Beaumonta  Rayneego 
        bardzo pociągała sadystycznego i fanatycznego Lestera.  Frapowała 
        go do tego stopnia, że pogrążony w przyjemnych deliberacjach, nie 
        zauważył,  iż taksówka zatrzymała się u wylotu ciemnej alei i  że 
        taksówkarz wykonuje niecierpliwe gesty, domagając się  należności 
        za kurs.
              Przypomniawszy sobie o miłym celu wyprawy, Lester rzucił mu 
        pieniądze,  wysiadł z rozklekotanego samochodu i szybkim  krokiem 
        ruszył w głąb alei. Był spóźniony i wiedział, że Angelo nie  może 
        się już doczekać.
              Ręka, która wychynęła z ciemności, chwyciła go za gardło  i 
        pchnęła  na  mur  z suszonej na słońcu  cegły,  niczym  szmacianą 
        kukłę.
              Z mroku dobiegł go lodowaty szept:
              - Dobry wieczór, Lester.
              Opierając   się  plecami  o  chropowatą  ścianę,   usiłując 
        powstrzymać wymioty i ściskając dłońmi uszkodzone gardło,  Lester 
        podniósł załzawione oczy, zamrugał i wbił bezradny wzrok w ciemną 






        sylwetkę  mężczyzny.  Mrok mu nie przeszkadzał. Lester  znał  ten 
        głos.
              -  Chryste,  Jimmy... -  wycharczał,  rozmasowując  obolałą 
        szyję. - Ja nie chciałem...
              - Ależ oczywiście, że chciałeś, Lester - wyszeptał wściekle 
        Pilgrim.  -  Na  tym polega twoja praca. I  jesteś  w  tym  dobry 
        prawda? Nawet tę swoją robotę lubisz.
              - Ale... Ale federales!
              Tym  razem oberwał nogą, która trafiła go w  nie  osłonięte 
        krocze.  Charcząc,  zanosząc się  przeraźliwym  krzykiem,  Lester 
        wpadł prosto w silne, wyczekujące ręce.
              -  Wszystko w porządku, Lester - szepnął pocieszająco  Pil-
        grim,  zaciskając dłonie na jego pulsującej bólem szyi. -  Możesz 
        federalnym powiedzieć, co chcesz. Ale później...
              Kiedy  Lester odzyskał przytomność, kiedy jego  rozdygotany 
        organizm  zneutralizował wreszcie dawkę barbituranu, którą  Jimmy 
        Pilgrim   wstrzyknął  mu  zapobiegliwie  do   krwi,   natychmiast 
        uzmysłowił sobie cztery paraliżujące wprost fakty.
              Otóż  nie  wiadomo  dlaczego  siedział  w  fotelu  kierowcy 
        samochodu  policyjnego, samochodu mocno przechylonego do  przodu, 
        albowiem maska wozu tkwiła w przydrożnym rowie. To po pierwsze.
              Po  drugie,  w samochodzie unosił się ostry  zapach  meksy-
        kańskiej whisky.
              Po  trzecie, na kolanach miał ciężki rewolwer, a na  głowie 
        policyjny  kapelusz.  Szybko odkrył, że i  rewolwer,  i  kapelusz 
        niemal  na  pewno  należą  do  mężczyzny  półleżącego  na  tylnym 
        siedzeniu,  to jest do starszego oficera meksykańskiej policji  z 
        rozłupaną czaszką i spodniami opuszczonymi do kolan.
              I  po czwarte, stwierdził, że większość mężczyzn  stojących 
        wokół  samochodu i wytrzeszczających z niedowierzania  oczy  nosi 
        mundury  bardzo  podobne do tego, w jaki  ubrany  jest  mężczyzna 
        leżący na tylnym siedzeniu rozbitego radiowozu. I że nie  wygląda 
        na  to,  by  którykolwiek  z  nich  miał  jakąś  straszną  ochotę 
        wysłuchiwać jego rozpaczliwych tłumaczeń.
              Sytuacja  była  naprawdę  bardzo zła -  z  punktu  widzenia 
        Lestera,  wprost  koszmarna  - jednak cały  sadyzm  pułapki  oraz 
        świadomość  losu, jaki tak przemyślnie i złośliwie  zgotował  dla 
        niego  Jimmy  Pilgrim,  dotarła do  niego  dopiero  wówczas,  gdy 
        postanowił skończyć agonię, zanim się na dobre rozpoczęła.
              Błyskawicznie chwycił rewolwer, przystawił lufę do skroni i 
        trzęsącymi  się  palcami  -  ten  akt  był  doskonałą  ilustracją 
        nieszczęsnego  położenia,  w jakim się znalazł - zamknął  oczy  i 
        pociągnął za spust. Najpierw raz, potem drugi, trzeci, czwarty  i 
        piąty.  I za każdym razem słyszał tylko głośne uderzenie kurka  o 
        puste komory nabojowe.
              Policjanci   otaczający   samochód  ściskali   w   dłoniach 
        pistolety i mogli w każdej chwili skrócić katusze Lestera, ale ku 
        jego rozpaczy i udręce - ba! ku jego przerażeniu! - nie skrócili. 
        Zamiast  tego wybuchnęli po prostu śmiechem, zimnym,  bezlitosnym 
        śmiechem,  który  nie  sygnalizował bynajmniej, że  są  w  dobrym 
        humorze.   I  śmiejąc  się,  wyciągnęli  skamlącego   Lestera   z 
        samochodu.
              Zabić? O, nie. Meksykańscy federales mieli inne - i z  pew-
        nością bardziej skuteczne - sposoby na rozprawienie się z zabójcą 
        kolegi policjanta.






                                      1
              
        
              W  Fairfax w Wirginii, w małym miasteczku  położonym  około 
        trzech tysięcy ośmiuset kilometrów na wschód od  uniwersyteckiego 
        kampusu, gdzie profesor David Isaac i jego koledzy pracowali  nad 
        różnorodnymi  zagadnieniami  naukowymi,  w  stronę  małego  domku 
        lśniącego  jasno  pośród kępy wysokich dębów, klonów  i  jesionów 
        stanowczym    krokiem   zmierzało   dwóch    mężczyzn,    których 
        zainteresowania profesjonalne były identyczne.
              Chociaż  o  ich wizycie, tudzież o jej celu,  nie  wiedział 
        prawie  nikt, obaj zachowywali wyraźną ostrożność -  to  rezultat 
        działania instynktu samozachowawczego, wyrobionego latami  zmagań 
        z ludźmi o charakterze nader gwałtownym oraz wrodzonej czujności, 
        jaką  zachowywali w ciemnym lesie. Nie mieli powodów, by  w  domu 
        Toma    Fogarty'ego    spodziewać   się   czegoś    innego    niż 
        przyjacielskiego  powitania, ale łatwiej i - na dłuższą metę -  o 
        wiele  bezpieczniej  było  zachowywać się  konsekwentnie  i  ufać 
        nieomylnemu instynktowi.
              Drobniejszy  z nich - szczupły, dobrze zbudowany i  czarno-
        włosy  -  stanął  otwarcie w progu,  nacisnął  przycisk  dzwonka, 
        podczas  gdy  drugi  - mężczyzna o wiele  potężniejszy  -  stanął 
        odruchowo  w cieniu, obok grubych, na cztery  spusty  zamkniętych 
        drzwi.
              Hazel  Fogarty  sprawdziła tożsamość  późnych  gości  przez 
        judasza, otworzyła drzwi sterylnie czystego domku i powiedziała:
              - Dobry wieczór, chłopcy. Wszyscy już na was czekają. Jeśli 
        chce się wam pić, w lodówce jest piwo.
              - Jak się masz, Hazel.
              Benjamin Koda wszedł do kuchni, cmoknął kobietę w policzek, 
        mrugnął  do  niej, uśmiechnął się lubieżnie i  ruszył  prosto  do 
        lodówki; ciepłym i pełnym aprobaty spojrzeniem obrzucił po drodze 
        szklaną  osłonę  piecyka. Charley  Shannon  zatrzasnął  starannie 
        zamek i podążył za nim.
              - Moja oferta jest wciąż aktualna, Hazel - oświadczył Koda, 
        zamykając  lodówkę i rzucając przyjacielowi butelkę  schłodzonego 
        piwa.  - Jak tylko zdecydujesz się zostawić tego starego kozła  i 
        prysnąć na Hawaje, to...
              Hazel  Fogarty  odgarnęła z czoła  kosmyk  srebrzystosiwych 
        włosów  i  sięgnęła  po  uchwyt do  garnków,  by  sprawdzić,  czy 
        zbrązowiałe ciasto jest już gotowe.
              - Kochanie - odrzekła z psotnym błyskiem w oczach -  jesteś 
        wspaniałym,  szarmanckim, swawolnym i bezwstydnym młodzieńcem,  a 
        twoja propozycja jest wielce kusząca. - Odrzuciła do tyłu  głowę, 
        by  pozbyć  się natrętnego kosmyka, i odczekawszy aż  z  duchówki 
        buchnie   gorąca   cynamonowa  fala,  szybko   zamknęła   szklane 
        drzwiczki.
              Obaj mężczyźni wciągnęli głęboko powietrze, wzdychając przy 
        tym z ukontentowania.
              -  Ale  obawiam się - mówiła dalej Hazel -  że  wciąż  tego 
        kozła  lubię.  I wiem, że tam, na tych słonecznych  plażach,  nie 
        mogłabym  ci ufać, bo kusiłyby cię te wszystkie  młode  figlarki. 
        Chociaż  z  drugiej  strony... Gdybyś tak  zgolił  te  straszliwe 
        wąsidła i przystrzygł trochę włosy można by było dopatrzeć się  w 
        tobie pięknych, orientalnych cech twoich przodków a wtedy...






              - No tak, ale...
              - A widzisz? Poza tym, skąd mogłabym wiedzieć, czy  kochasz 
        mnie  za  to, że ze mnie szelma, czy za moją  książkę  kucharską? 
        Charley  to  co innego. Na nim można  bardziej  polegać.  Prawda, 
        Charley?
              - Bez dwóch zdań. - Charley Shannon roześmiał się, ukazując 
        garnitur prostych białych zębów lśniących na tle  ciemnobrązowych 
        policzków  z  dołeczkami. - Owszem, lubię występne  kobiety,  ale 
        twoje  potrawy...  kocham. - Ważący sto dwadzieścia  dwa  kilo  i 
        mierzący metr dziewięćdziesiąt pięć brodacz kucnął przed  otwartą 
        duchówką  i ze szczerą, iście nabożną czcią patrzył, jak z  dwóch 
        złotawobrązowych   szarlotek   ścieka   na   wyfoliowaną   blachę 
        słodziutki sok.
              -  Mam nadzieję, że dla tych z dołu też coś  przygotowałaś, 
        Hazel.  -  Zerknął z nadzieją na kobietę,  którą  często  nazywał 
        swoją  "drugą mamusią", i uśmiechnął się uśmiechem  odsłaniającym 
        głębokie,  zwykle  ukryte  dołeczki w  policzkach.  -  Byłoby  mi 
        cholernie  przykro, gdyby siedzieli tam głodni, podczas gdy ty  i 
        ja będziemy się tu opychać.
              - W jadalni studzą się jeszcze dwie - zapewniła go Hazel. - 
        I  dziewięćdziesiąt sześć świeżutkich  ciasteczek  czekoladowych, 
        które  możecie  zabrać  do domu. Teraz idźcie  już  do  tej  jego 
        jaskini i posłuchajcie, co ma do powiedzenia. Zostanę w kuchni  i 
        dopilnuję, żeby nikt nie wyszedł stąd głodny.
              Z  butelkami  piwa  w dłoniach Koda  i  Shannon  zeszli  do 
        przestronnej  "jaskini" Toma Fogarty'ego, gdzie natychmiast,  jak 
        się  tego  spodziewali, przywitały ich docinki ze  strony  trzech 
        zniecierpliwionych mężczyzn.
              - Jak pragnę zdrowia, Godzilla i jej mały fagas! -  zawołał 
        z udawanym przerażeniem Freddy Sanjanovitch, szturchając  łokciem 
        siedzącego obok Barta Harringtona. - Pewnie zabłądzili w lesie  i 
        ktoś ich musiał tu przyprowadzić.
              Harrington zachichotał.
              - Dzieeee tam. Żeby się zgubić w lesie, najpierw  musieliby 
        znaleźć  las,  a  żeby go znaleźć,  potrzebowaliby  dwóch  dni  i 
        kompasu!  A  na kompasie to oni się nie znają,  brachu.  Zresztą, 
        któżby chciał zabierać do domu dwa zarośnięte goryle?
              -  Nie mam pojęcia, nie mam zielonego pojęcia, stary.  Cho-
        ciaż z drugiej strony, ten Benji jest całkiem milutki, no nie?
              - Sanjanovitch mrugnął do wchodzącego Kody.
              -  Jak  to  miło, że znaleźliście dla nas  chwilę  czasu  - 
        powitał  ich Fogarty z prawie nie ukrywanym sarkazmem.  Odprężony 
        siedział  w  swoim ulubionym fotelu, skąd widział  całe  pomiesz-
        czenie, i odczuwał głęboką ulgę, że najagresywniejsza para z jego 
        grupy  wreszcie dotarła na spotkanie. - Jak ktoś  komuś  przyłoży 
        butelką piwska, to będzie tu sprzątał - ostrzegł widząc, że  Koda 
        przypatruje się Sanjanovitchowi z wyraźnie niecnymi zamiarami.
              Nowo przybyli usadowili się na wolnych krzesłach, a Shannon 
        wyciągnął swoje wielkie, mięsiste łapsko, poklepał Freddy'ego  po 
        uśmiechniętym policzku i stłumionym głosem szepnął mu do ucha coś 
        mało przyzwoitego.
              
        
             Opierając  się  wyłącznie  na  spostrzeżeniach   dotyczących 
        wyglądu   zewnętrznego,  przypadkowy  obserwator   miałby   sporo 






        trudności  z  ułożeniem listy cech wspólnych dla gości  Toma  Fo-
        garty'ego. Po prostu napotkałby zbyt wiele kontrastujących z sobą 
        danych.
                Freddy Sanjanovitch był mężczyzną wysokim, typem  ekstra-
        wertycznego  lalusia  kulturysty  z  długimi,   jasnokasztanowymi 
        włosami  i zielonymi oczami. Dobijał trzydziestki i wyglądał  jak 
        elegancik gotowy do wyjścia na koktajl w jednym z klubów  nocnych 
        pobliskiego  Georgetown,  co zresztą zamierzał uczynić  zaraz  po 
        spotkaniu u Fogarty'ego.
                W przeciwieństwie do niego, Bart Harrington był mężczyzną 
        mocno  opalonym i jasnowłosym. Miał czterdzieści dwa lata  i  nad 
        jedwabne  garnitury  przedkładał luźną bluzę, wytarte  spodnie  i 
        znoszone,   acz  bardzo  wygodne  tenisówki  -  ubranie   niezbyt 
        odpowiednie  na  wizytę w ekskluzywnym klubie tenisowym,  lecz  z 
        pewnością    nader   stosowne   do   warunków    panujących    na 
        dziesięciometrowej łajbie, która czekała na niego w Newport Beach 
        w Kalifonii.
                I wreszcie Tom Fogarty. W średnim wieku, typowy  mieszka-
        niec  stolicy,  sprawiający wrażenie człowieka, który  czuje  się 
        równie   dobrze  przyjmując  w  domu  grupę  ważnych   urzędników 
        państwowych,  jak  i żłopiąc piwsko z bandą rzezimieszków  w  tym 
        wypadku  wcale  nie  tak bardzo mijało się  z  prawdą,  przez  co 
        powiązania między gośćmi Fogarty'ego były tym ciekawsze.
                Obecność  spóźnialskich, Bena Kody i Charliego  Shannona, 
        nie zbliżyłaby naszego obserwatora do rozwiązania zagadki. Oprócz 
        iście  zadziwiających  rozmiarów  i  onieśmielającego,  a  raczej 
        zastraszającego,  sposobu bycia, jaki cechował  Shannona,  oprócz 
        delikatnych japońsko-amerykańskich rysów twarzy i  bezpardonowego 
        poczucia humoru Bena Kody, praktycznie nic nie wskazywało na  to, 
        że  pod  przyjacielskimi i wesołymi maskami tej  dziwacznej  pary 
        kryje  się  czujność  dzikiego zwierzęcia  i  ostre  jak  brzytwa 
        szpony.
                Biorąc pod uwagę szeroki wachlarz dzielących ich różnic - 
        wiek, wzrost, tusza, wygląd, ubiór, dialekt, pochodzenie rasowe - 
        nawet doświadczonemu obserwatorowi policyjnemu można by  wybaczyć 
        brak  konkretnych wniosków na temat więzów łączących tych  pięciu 
        mężczyzn.  Co  było  zresztą jak  najbardziej  na  rękę  agentowi 
        Thomasowi  Fogarty'emu z Federalnej Agencji do  spraw  Zwalczania 
        Handlu  Narkotykami,  gdyż  dokładnie o  to  mu  chodziło,  kiedy 
        dobierał ludzi do tej specjalnej grupy operacyjnej.
                - Mieliście kłopoty z dojazdem? - spytał.
                -  Raczej  z wyjazdem - odparł Koda, upijając  łyk  piwa. 
        -Carson nie skacze ze szczęścia, kiedy zgarniają mu ludzi do grup 
        specjalnych.  Zwłaszcza,  jak  nie ma  pojęcia,  co  jest  grane. 
        Powiedział, że tą swoją grupę to możesz sobie... Zacytować?
                -  Nie  musisz. Zdjął was ze służby?  Nie  macie  żadnych 
        spraw w sądzie?
                Koda i Shannon najpierw skinęli, potem pokręcili głowami.   
        -  To  dobrze, bo szykuje się coś naprawdę  ciekawego.  Dokładnie 
        taka operacja, o jakich mówiliśmy, kiedy zaczynaliśmy organizować 
        grupy  specjalne. Wykorzystamy wasze  pochodzenie,  doświadczenie 
        środowiskowe, elementy prawdziwych życiorysów technikę "żabki"  i 
        tak dalej, co tylko się da.
                Koda i Shannon wymienili szybkie spojrzenia i  popatrzyli 
        po twarzach kolegów szukając wyjaśnień. Sanjanovitch i Harrington 






        pokręcili głowami i wzruszyli ramionami - oni też nie  wiedzieli, 
        o co chodzi.
                -  Zacząłem z Bartem i Freddym omawiać tło ogólne -  kon-
        tynuował  Fogarty.  - Przypuszczam, że  słyszeliście  o  rodzinie 
        Locotty?
                - To ten z południowej Kalifornii? - upewnił się Koda.
                - Ten sam.
                - No jasne. Gruba ryba. Ponoć sprowadza od cholery towaru 
        z Ameryki Południowej i z Singapuru.
                -  Działają  sami? Z nikim nie dzielą wpływów?  -  spytał 
        Shannon.
                -  Gdzieś  od  dziewięciu  miesięcy  z  nikim  -  odrzekł 
        Fogarty, podkreślając znaczenie swych słów gestem ręki, w  której 
        trzymał  kieliszek  wina. - Całe terytorium należy  do  nich.  Są 
        jedynym   źródłem  heroiny,  kokainy  i  haszyszu  dla   struktur 
        dystrybucyjnych   kontrolowanych   przez   mafię.    Przynajmniej 
        osiemdziesiąt  procent  towaru sprzedawanego na południe  od  San 
        Francisco pochodzi od nich.
                Koda cichutko zagwizdał.
                -  Cie,  cie.  To  ilu ludzi  zdołali  przekupić,  a  ilu 
        skasowali?
                -  Tego nie wiemy, ale muszą pogrywać  piekielnie  ostro. 
        Według naszych informatorów Jake Locotta chce podnieść  wydajność 
        systemu  dystrybucji za pomocą sieci komputerowej. Wprowadził  do 
        interesu syna, a synalek jest zwolennikiem nowoczesnej techniki i 
        technologii. Tak czy inaczej, szefowie Locotty najwyraźniej  dali 
        mu zielone światło, żeby wypróbował nowy system i udowodnił  jego 
        skuteczność.  Muszą być jeszcze trochę zdezorganizowani,  uważamy 
        więc, że to dobry moment na przeniknięcie do organizacji.
                -  W  takim razie po co w to wciągać grupę  specjalną?  - 
        spytał  Koda. - Dlaczego nie przeprowadzi tego  region  zachodni? 
        Wszyscy byliby zadowoleni, nie?
                -  Zwłaszcza że przykrywka z prawdziwymi  życiorysami  to 
        jednorazówka  -  dodał  Shannon.  -  Wykorzystasz  nas  w  jednej 
        operacji  i  po herbacie. Do następnej trudno  ci  będzie  zebrać 
        odpowiednich ludzi.
                -  Właśnie  nad tym dyskutowaliśmy  przez  ostatnie  dwie 
        godziny - przyznał Fogarty. - Od mniej więcej dziewięciu miesięcy 
        region  zachodni jest pod lupą. Nasilone kontakty z  prokuraturą. 
        Urzędowa kontrola księgowości. Panelowa komisja do spraw naboru z 
        Rządowego  Biura Kadr. Kontakty z Kongresem, z Komisją  do  Spraw 
        Nadzoru.   Mieli  nawet  niespodziewaną  wizytę   przedstawicieli 
        gubernatora.
                - A w innych regionach? Też tak samo? - spytał Koda.
                - Nie.
                - Co za dziwny zbieg okoliczności - mruknął Shannon.
                -  Otóż to - zgodził się z nim Fogarty. - Jak  dotąd  nie 
        mamy potwierdzenia o żadnym przecieku. Nie wiemy też nic o  ewen-
        tualnych  zmianach  w  układzie sił  politycznych  w  biurze  wa-
        szyngtońskim.  Ale  sami widzicie, że region zachodni i  tak  nie 
        może  prowadzić  sprawy  Jake'a  Locotty.  Wykluczone.  W   ciągu 
        tygodnia  Locotta  miałby  na swoim biurku  pełną  listę  naszych 
        agentów,   z  adresami,  numerami  telefonów  i  nazwiskami   ich 
        dziewczyn.
                - Jak na to zareagował szef zachodniego? - spytał Koda.






                -  Jak się tego można było spodziewać  po  eks-pułkowniku 
        piechoty  morskiej  - odrzekł sucho Fogarty. -  Mike  jest  gotów 
        rzucić na San Diego dywizję wojska, przeczesać cały teren, ruszyć 
        na  północ  i zatrzymać się dopiero na granicy  z  Oregonem.  Ale 
        ponieważ  nigdy  mu na to nie pozwolą, region  zachodni  dał  nam 
        wolną rękę. Kwaterę główną urządzimy w San Diego, a raporty pójdą 
        przez Wydział do spraw Operacji Specjalnych w Waszyngtonie.  Mike 
        chce tylko znać szczegóły końcowe. Tyle.
                - Typowy kutas z piechoty morskiej! Byczo jest! - Shannon 
        roześmiał się i głośno klasnął mięsistymi dłońmi.
                - No to w czym rzecz? - spytał Koda.
                -  Operacja będzie supertajna, Ben - wyjaśnił Fogarty.  - 
        Nie  przypuszczam, żebyśmy mieli jakieś problemy wewnętrzne,  ale 
        na  wszelki  wypadek zachowamy daleko idące  środki  ostrożności. 
        Dlatego  na  początku  będziemy działać bez  wsparcia  ze  strony 
        agencji.  Region  nie udzieli nam pomocy, chyba  że  wdepniemy  w 
        prawdziwe gówno.
                - A wtedy może być trochę za późno - zauważył Koda.
                -  Właśnie  - potwierdził Fogarty. - Oznacza  to  również 
        brak  jakichkolwiek  kontaktów  z policją.  Chcę,  żebyście  byli 
        absolutnie  czyści,  żeby  ludzie Locotty nie mogli  się  do  was 
        przyczepić.  Musicie  działać  powoli i spokojnie.  I  na  miłość 
        boską,   bardzo  ostrożnie.  Tak,  wszyscy  chcemy  dorwać   tego 
        sukinsyna,  ale  mamy na to od groma czasu. Teraz  o  początkowej 
        fazie  operacji.  Dopóki  nasi spece nie  wymyślą  sprzętu  mniej 
        rzucającego  się  w oczy,  postanowiłem  ograniczyć  zastosowanie 
        przekaźników  sygnałowych,  nadajników i  magnetofonów.  Jak  już 
        powiedziałem, penetracja musi być głęboka i absolutnie czysta.  O 
        dokumentacji  pomyślimy dopiero wtedy, kiedy wprowadzimy do  nich 
        kilka grup operacyjnych.
                -  Ani magnetofonów, ani pipczyków. -  Zamyślony  Shannon 
        kiwnął głową. - Samotni jak palec. Smutno nam będzie.
                -  Dlatego  masz  niańkę -  mruknął  Harrington  z  ledwo 
        dostrzegalnym uśmiechem na pomarszczonej od słońca twarzy. Kogoś, 
        kto cię potrzyma za rączkę, kiedy zapadnie zmrok.
                -  O  mój  Boże,  o mój Boże...  -  wyszeptał  Shannon  z 
        udawanym smutkiem.
                -  Lepiej  skombinuj sobie jakieś  kuloodporne  wdzianko, 
        Charley.  Bo  partnera  to ty już chyba nie masz  -  poradził  mu 
        Freddy Sanjanovitch.
                Ben Koda mrugnął do niego i zrobił odpowiedni gest  ręką. 
        Fogarty  patrzył  na nich z optymizmem i  poczuciem  satysfakcji. 
        Tak, był pewny że skompletował doskonałą grupę operacyjną. To, że 
        się czasem przekomarzali, tylko utwierdzało go w przekonaniu,  że 
        nie zastraszą ich ani ci od polityki, ani typy, którym  przyjdzie 
        im stawić czoło. Teraz musiał tylko poinformować Kodę i  Shannona 
        o  czymś, o czym Harrington i Sanjanovitch już wiedzieli.  Trudna 
        sprawa,  bo Ben i Charley należeli do ludzi bardzo wybuchowych  i 
        zmiennych.
                - Ze względów bezpieczeństwa - zaczął - zorganizujemy się 
        w   trzy  dwuosobowe  drużyny.  Każda  z  nich  będzie   działała 
        samodzielnie  i niezależnie od pozostałych. Przez pierwsze  kilka 
        dni  dowódcą  całej grupy będzie Ben. W tym czasie  ja  namieszam 
        trochę w Waszyngtonie, żeby nikt niczego nie wywąchał.
                Shannon uniósł brew.






                - To ci ze stolicy też niczego nie wiedzą? - spytał.
                -  W tej chwili nawet dyrektor generalny nie bardzo  wie, 
        jakie mamy plany. Przeniesiono was na moje osobiste polecenie, co 
        znaczy, że nie możecie...
                - Spieprzyć sprawy? - podsunął Harrington.
                - Wyjąłeś mi to z ust, Bart - potwierdził Fogarty. - Ktoś 
        chce się wycofać?
                -  Dzieee  tam - rzucił wesoło Shannon. - Zanosi  się  na 
        niezłą zabawę.
                - Powiedziałeś trzy drużyny? - Koda rozejrzał się dokoła. 
        To chyba brakuje nam ludzi, nie?
                -  No  to  teraz trzymaj się  krzesła,  brachu  -  rzucił 
        radośnie Freddy Sanjanovitch.
                - Bo co? - Koda spojrzał na Fogarty'ego.
                -  Ben - odrzekł Fogarty z wyraźnym zmieszaniem -  liczba 
        kandydatów,  jakich  mogę  użyć  do  tej  operacji,  jest  bardzo 
        ograniczona. Tak, potrzebuję ludzi doświadczonych, ale muszę  też 
        uwzględnić  czynniki  innego rodzaju, czynniki równie  ważne.  Po 
        pierwsze,   muszę  mieć  u  siebie  ludzi  znających   południową 
        Kalifornię, najlepiej takich, którzy nie współpracowali jeszcze z 
        regionem  zachodnim. Po drugie, nie chcę nikogo,  kto  występował 
        ostatnio w sądzie jako świadek. Po trzecie, nie wezmę nikogo, kto 
        w  ciągu  ostatnich  trzech  lat  prowadził  jakiekolwiek  sprawy 
        związane  z  handlem narkotykami organizowanym  przez  mafię.  Po 
        czwarte, potrzeba mi ludzi z wykształceniem technicznym. Wreszcie 
        po piąte, wszyscy ci ludzie muszą mieć taką przeszłość, którą  da 
        się idealnie wpleść w ich operacyjną przykrywkę, bo w tym wypadku 
        spodziewamy się piekielnie ostrego polowania na agentów.
                -   No  dobra,  więc  Charley  i  ja   spróbujemy   sobie 
        przypomnieć,  jak to było w tym pieprzonym woju. Bart zabiera  na 
        przejażdżki  baby,  które  dostają mdłości na  sam  widok  morza. 
        Freddy to klasyczny żigolak. I git, zmiana ról z głowy. No więc?
                Fogarty'emu przyszedł z pomocą Sanjanovitch.
                - Więc mamy czterech bohaterskich i bardzo doświadczonych 
        agentów, to znaczy nas. My pasujemy jak ulał. Czterech mężczyzn i 
        dwie, hmm, trochę mniej doświadczone... kobitki.
                - Koty, jak w woju - dodał Bart Harrington.
                - Co ty pieprzysz? Jaja sobie robicie, czy jak?
                Z kuchni dobiegł ich dźwięczny głos Hazel Fogarty:
                - Mój drogi, przestań być takim ponurym szowinistą.
                - Powtarzam... - zaczął Koda, ale Fogarty uniósł rękę.
                -  Ben, podzielam opinię, którą tak często  wygłaszasz  - 
        oznajmił,  posyłając  w stronę drzwi mroczne  spojrzenie.  -  Ale 
        ponieważ  nie mam żadnego rozsądnego wyboru, bądź łaskaw  zamknąć 
        mordę, bo inaczej nigdy nie skończymy.
                Koda  wzdrygnął się, wywrócił oczyma, ale nie  powiedział 
        nic.  Tom  Fogarty już dawno zdobył szacunek  wszystkich  agentów 
        zasiadających w jego "jaskini".
                - Dobrze - kontynuował Fogarty. - W San Diego każdy z was 
        będzie  miał  okazję uścisnąć im czule rączkę.  Ich  nazwiska  to 
        Kaaren Mueller i Sandy Mudd.
                Sanjanovitch parsknął śmiechem.
                - Sandy Mudd?! No nie, Thomas, nie żartuj.
                - Czuję, że to jedna z tych, co to mocno stąpają po ziemi 
        mruknął Shannon.






                -  No  dobra,  wystarczy,  panowie!  -  warknął   Fogarty 
        grzmotnąwszy  ręką  w podłokietnik fotela. - Mueller  jest  naszą 
        specjalistką  od  inwigilacji. Cieszy się znakomitą  opinią  jako 
        ekspert od zdjęć w trudnych warunkach. Doniesiono mi, że świetnie 
        sobie radzi ze zminiaturyzowanym sprzętem fotograficznym.
                - Chyba nawet wiem, jak to robi - szepnął Sanjanovitch do 
        Kody,  ale skurczył się pod wściekłym spojrzeniem  Fogarty'ego  i 
        nie dokończył.
                -  Sandy  Mudd jest specjalistką od elektroniki  -  mówił 
        dalej Thomas. - Świetną specjalistką. Szczerze powiedziawszy, mu-
        siałem  stoczyć  prawdziwą  walkę, żeby wykraść  ją  z  jednostki 
        wsparcia  technicznego. Łączność i komputery. W tym ma  najwyższe 
        notowania.   W   świetle   tego,   że   Locotta   przechodzi   na 
        skomputeryzowany  i  ściśle chroniony system  danych,  dziewczyna 
        może nam się bardzo przydać.
                -  Do  czego to doszło - mruknął Shannon,  kręcąc  ponuro 
        głową. - Żeby kupić szczyptę koki, musisz się znać na komputerze.
                -  Cieszę się, że o tym wspomniałeś, Charley, bo  właśnie 
        to  musicie  wszyscy dobrze zrozumieć. - Fogarty kiwnął  głową  i 
        uniósł kieliszek z winem. - Kiedyś było tak: pif-paf, szast-prast 
        i po krzyku. Ale dzisiaj tego rodzaju taktyka zaprowadziłaby  nas 
        donikąd. Zwłaszcza w przypadku ludzi w rodzaju Locotty. Musimy to 
        sobie  otwarcie powiedzieć: gramy w zupełnie nową grę. Wy,  ja  i 
        cała ta pieprzona Agencja. Dzisiaj ci faceci robią nas, jak chcą, 
        dają nam popalić, zanim zdążymy wyściubić nos zza drzwi.
                Przerwał, wziął głęboki wdech, wolno wypuścił powietrze i 
        mówił dalej:
                - Słuchajcie, chcę przez to powiedzieć, że nie możemy tak 
        po  prostu wyjść na ulicę, odszukać jednego z handlarzy  Locotty, 
        kupić  od  niego pół kilo prochów i zakładać,  że  Locotta  przez 
        niego  wpadnie.  Nie dzisiaj, nie w czasach, kiedy  jego  machina 
        dystrybucyjna  jest strzeżona dwadzieścia cztery godziny na  dobę 
        za  pomocą doskonale zabezpieczonych komputerów,  elektronicznych 
        wyłączników  i tak dalej. - Fogarty powiódł wzrokiem po  twarzach 
        swoich  ludzi.  - Cała rzecz sprowadza się  do  jednego  prostego 
        rozwiązania.   Żeby   zdjąć  Locottę,  musimy   wejść   do   jego 
        organizacji. Żeby zaś do niej przeniknąć, musimy grać jak oni, co 
        znaczy  że dziewczyny takie jak Mueller i Mudd są  nam  cholernie 
        potrzebne. One, ich sprzęt i wiedza. Bez nich gówno zrobimy.
                W  gabinecie  Toma  Fogarty'ego  zapadła  obezwładniająca 
        cisza.
                - Kaaren i Sandy są teraz w San Diego. Rozpracowują  jed-
        nego  z  łączników  Locotty  - kontynuował  Tom.  -  Próbują  też 
        nawiązać  kontakt  z paroma detalistami. Jeden z  tych  kontaktów 
        zapowiadał się nawet obiecująco, ale się urwał.
                -  Bomba. Agentki marzenie - wtrącił Koda, lecz  przerwał 
        mu Harrington.
                - Ten szczeniak, którego podłapały, jest na respiratorze. 
        Dobrali  mu się do dupy, brachu. Wypadł z okna z jadowitym  wężem 
        wczepionym w nogę.
                -   O   kurwa  -  wyszeptali  chórem  Koda,   Shannon   i 
        Sanjanovitch.
                -  Spadł z pierwszego piętra i wyrżnął w beton  tuż  koło 
        Kaaren  i  Sandy  - opowiadał Fogarty - Co  robi  Kaaren?  Ociera 
        obiektyw z krwi i zaczyna pstrykać zdjęcia. Ten cholerny wąż wije 






        się koło jej stóp, a ona pstryka jakby nigdy nic. Po chwili Sandy 
        chwyciła kamień i roztrzaskała parszystwu łeb.
                - A do tego wszystkiego zdołały prysnąć z kampusu i unik-
        nąć przesłuchania - dodał Harrington.
                Koda, Shannon i Sanjanovitch wymienili spojrzenia. Na ich 
        twarzach odmalował się wyraz niechętnego szacunku i uznania.
                - Siedzą tam już od trzech miesięcy - uzupełnił  Fogarty. 
        To dobre dziewczyny więc nie bądźcie dla nich za surowi. Jeśli to 
        naprawdę konieczne, to mój rozkaz. Zrozumiano?
                Wszyscy  kiwnęli głowami, z mniejszym lub większym  entu-
        zjazmem.
                - Świetnie. Następny punkt. Przydziały do  poszczególnych 
        drużyn.  Kaaren  będzie pracowała z Freddym. Sandy z  Bartem,  na 
        łodzi.
                -  Dzięki  ci,  Panie... - wymamrotał  Koda,  głównie  do 
        siebie.
                - Mówiłeś coś, Ben? - spytał Fogarty.
                - Eee... Nie, nic, nic.
                - To dobrze. Teraz zapoznam was z najważniejszymi  człon-
        kami  rodziny  Jake'a Locotty. - Fogarty włączył rzutnik.  -  Ale 
        przedtem  możecie  sobie obejrzeć wasze nowe koleżanki.  To  jest 
        Sandy Mudd... - Wcisnął guzik i wyświetlił pierwszy slajd.
             - A to Kaaren Mueller.
                - Jezu Chryste... - wyszeptał Sanjanovitch.
                - Cie, cie - rzucił cicho Charley.
                - Mam nadzieję, że w ramach planu asekuracyjnego wybrałeś 
        dobry żłobek, szefie - powiedział Koda kręcąc głową. - Jeśli nie, 
        to lepiej od razu wycofaj Freddy'ego.
                - Przyjęliśmy je dla ich wiedzy - warknął Fogarty. -  Nie 
        dla   ładnych  figur  czy  twarzy.  Zapamiętajcie  to  sobie.   - 
        Wyświetlił następny slajd. - Jake Locotta. Pięćdziesiąt parę lat. 
        Finanse organizacji prowadzi dla niego księgowy nazwiskiem Al Ro-
        senthal...  To ten. Rosenthal jest starym  przyjacielem  rodziny. 
        Przez niego do Locotty nie dotrzemy. Żadnych szans.
                -  A przez pośredników? - spytał z roztargnieniem  Sanja-
        novitch, wciąż mając przed oczyma zdjęcie Kaaren Mueller.
                -  Właśnie do nich dochodzę. Locotta ma  trzech  głównych 
        dystrybutorów  czy  hurtowników jak wolicie. Enrico  Nogalesa.  - 
        Pstryk, wrrrr. - Jeana Claude'a LaQue. - Pstryk, wrrrr.
             -  I  Jimmy'ego Pilgrima. - Pstryk, wrrr. -  A  oto  jeszcze 
        jeden współpracownik Jake'a Locotty. Typ bardzo niebezpieczny Joe 
        Tassio, szef jego bojówkarzy.
                - Tęgi kutas, nie ma co - skomentował Charley Shannon.
                 Fogarty przerwał pokaz slajdów.
                -  Zacznijcie  robić  notatki. Nogalesa  na  razie  sobie 
        darujemy i skoncentrujemy się na pozostałych dwóch. Bart i  Sandy 
        wsiądą  na łódź i zajmą się tym LaQue. Z tego, co wiem,  sukinsyn 
        lubi dziewczyny i w każdej wolnej chwili ściąga je na swój jacht. 
        Tak  się przypadkiem złożyło, że ten jego jacht cumuje w  Newport 
        Harbor, dziesięć stanowisk od naszej łajby.
                -  Z  tego, co mówisz, facet nie jest chyba  taki  zły  - 
        wtrącił Harrington.
                -  Wiedziałem,  że  go  polubisz,  Bart.   Kontynuując... 
        Freddy, ty i Kaaren zajmiecie się Pilgrimem. To naprawdę straszny 
        człowiek. Dobra?






             Sanjanovitch wzruszył ramionami.
                - Nie ma sprawy.
                - No, przyznaj się, Sanjo - rzucił Harrington z łajdackim 
        uśmiechem.  - Poszedłbyś do samego Drakuli, żeby tylko  zatrzymać 
        przy sobie tę Mueller, co?
                Koda grzecznie podniósł rękę.
                - Dwa pytania, szefie.
                - Wal.
                - Po pierwsze, ten Pilgrim. Co to za facet? I po  drugie, 
        co zaplanowałeś dla Charleya i dla mnie?
                -  Jimmy  Pilgrim ma szmergla na  punkcie  terroryzowania 
        ludzi  -  wyjaśnił  Fogarty.  - Handlarze tak  się  go  boją,  że 
        dosłownie  robią w portki. Ci, których zdjęliśmy, nie chcą o  nim 
        mówić   i  najwyraźniej  mają  ku  temu  dobre   powody.   Konto? 
        Przynajmniej  pięć  morderstw,  morderstw  dokonanych  osobiście. 
        Wszystkie  ofiary udusił, najprawdopodobniej gołymi rękami.  Poza 
        tym krążą mało konkretne plotki, że maczał palce w  zeszłorocznym 
        zamachu   na   stanowy  wydział  do   spraw   zwalczania   handlu 
        narkotykami.  Podłożono  wtedy  bardzo  zmyślną  bombę,  a  przed 
        wybuchem były trzy telefoniczne ostrzeżenia.
                - Ralph Barreno - mruknął wściekle Harrington. - Facetowi 
        urwało  rękę, oślepiło go na jedno oko i częściowo  sparaliżowało 
        mu nogi. Na domiar wszystkiego odeszła od niego druga żona. Dobry 
        był  z  niego  agent. Wiesz co? Bardzo  bym  chciał  dorwać  tego 
        skurwysyna,  który do nich dzwonił. Wrzuciłbym go między  rekiny, 
        najlepiej w kanale Santa Barbara, i sprawdził, jak długo wytrzyma 
        z odgryzionymi stopami.
                -   Tak,  czujny  pomysł  -  przyznał  Fogarty.   -   Ale 
        pamiętajcie,  nie  mamy  żadnego  potwierdzenia,  że  to  sprawka 
        Pilgrima. Wiemy tylko, że lubi używać sznura i gołych rąk. Ćwiczy 
        kulturystykę.  I  uwielbia  tak pogrywać z ludźmi,  żeby  się  go 
        panicznie  bali.  To  pewne. Według  naszych  źródeł,  nigdy  nie 
        widziano, by nosił broń. Tak naprawdę to wiemy o nim tylko jedno: 
        Jimmy  Pilgrim jest szaleńcem o nerwach ze stali.  Kropka.  Kiedy 
        przeprowadza   jakąś  akcję,  nawet  nie  zawraca   sobie   głowy 
        wymyślaniem  ksywek.  Według nas, w  kontaktach  osobistych  jest 
        człowiekiem  nie do przewidzenia. Bardzo inteligentny, odważny  i 
        niebezpieczny.  Przed zabiciem agenta federalnego nie zawaha  się 
        ani   sekundy.   Ma  do  tego  zupełnie  obojętny   stosunek.   I 
        prawdopodobnie jest naszym najlepszym dojściem do Locotty.
                - Proponuję od razu skurwysyna skasować i poszukać innego 
        dojścia - rzucił Harrington.
                -  I na takiego szajbusa napuszczasz Sanjo z  dziewczyną, 
        która  wygląda  jak kociak z "Penthouse'a"? Z  tą  Mueller?  Koda 
        pokręcił  głową.  -  Freddy popatrz na swój  zgrabny  tyłeczek  i 
        ucałuj go na pożegnanie. I nie zapomnij zapisać mi w  testamencie 
        swego Walthera.
                - Palantuj się, stary - odrzekł z uśmiechem Sanjanovitch.
             - Jeszcze nie słyszałeś najciekawszego.
                - Taa? To znaczy? - Spojrzał pytająco na Fogarty'ego.
                - Freddy i Kaaren nic się nie stanie - zapewnił go Tom.
             -  A  to dlatego, że przydzielę im  dwie  pełne  poświęcenia 
        niańki, które będą śledzić ich...
                - O Jezu, nie!
                -...każdy krok - dokończył Fogarty.






                -  Mam  nadzieję,  że polubicie  muzykę  disco,  Benji  - 
        powiedział  wesoło  Sanjanovitch.  -  Nowa  fala,  to  jest   to! 
        Oczywiście   spodziewam  się,  że  wieczorami  będziecie   trochę 
        dyskretniejsi i...
                -  W  dupę  mnie pocałuj, ty... -  przerwał  mu  Shannon, 
        spoglądając na Kodę.
                Koda zamknął oczy i z cicha pojękiwał.
                -  Głównym  współpracownikiem  Jimmy'ego  Pilgrima   jest 
        dżentelmen  nazwiskiem  Lafayette Beaumont Raynee -  mówił  dalej 
        Fogarty.   -  Murzyn,  sto  osiemdziesiąt  centymetrów   wzrostu, 
        siedemdziesiąt dwa kilogramy wagi. Lafayette Raynee alias  Tęcza. 
        Sami widzicie dlaczego.
                -  Freddy  - mruknął Shannon - ty i Raynee  pasujecie  do 
        siebie  jak  ulał.  Żaden  z was nie ma  za  grosz  gustu.  Jezu, 
        spójrzcie tylko, w co się ten kutas ubiera! Co za kolory!
                -  Tęcza robi głównie w narkotykach - wyjaśnił Tom. -  Na 
        boku  zajmuje  się  stręczycielstwem.  Lubi  bawić  się  nożem  i 
        brzytwą.  To  obłąkany człowiek, psychopata. Odbija mu  na  widok 
        wszystkiego co ostre. Bądźcie z nim ostrożni. Powtarzam,  bądźcie 
        bardzo ostrożni. On i Pilgrim to dobrana para.
                Z  tego, co o nich wiemy, jest całkiem prawdopodobne,  że 
        to   właśnie  Pilgrim  albo  Tęcza  wykończyli   tego   chłopaka, 
        podrzucając mu jadowitego węża. Mimo że dla nich pracował - dodał 
        Fogarty  i  wyświetlił slajd  przedstawiający  Jamiego  MacKenzie 
        leżącego  twarzą do ziemi na zachlapanym krwią chodniku.  W  jego 
        nogę wczepiał się gruby gad ze zmiażdżonym łbem.
                - O żesz kurwa - wyszeptał Sanjanovitch.
                Odrętwiali  agenci wbijali wzrok w straszliwe  obrazy  na 
        ścianie.
                - Jeśli to Pilgrim albo Tęcza, to prowadzą bardzo motywa-
        cyjną politykę kadrową - zauważył Harrington.
                -  Tom,  wróćmy na chwilę do Pilgrima  -  poprosił  cicho 
        Koda;    trochę    ochłonął,   gdy   uświadomił    sobie    ogrom 
        niebezpieczeństwa,  na jakie będą narażeni Freddy Sanjanovitch  i 
        Kaaren Mueller.
                -  Oczywiście.  -  Pstryk,  wrrr.  -  To  jedyne  zdjęcie 
        Jimmy'ego  Pilgrima, jakie mamy. Rzadko ukazuje  się  publicznie. 
        Twarz  w  cieniu,  szczegóły mało widoczne.  Kaaren  postara  się 
        zrobić  lepsze, jak go przydybie na otwartej przestrzeni.  Według 
        naszych  informacji,  Pilgrim lubi ubierać  się  w  trzyczęściowe 
        szare  garnitury. Czarne, nienagannie utrzymane włosy,  broda.  I 
        zawsze nosi okulary w rogowej oprawie...
        
                                       2
        
        
                W   chłodnym  i  cichym   sanktuarium    uniwersyteckiego 
        laboratorium  profesor David Isaac po raz  ostatni  przeprowadzał 
        metodyczną  analizę wszystkich ewentualności oraz danych,  jakimi 
        dysponował. Po namyśle podjął ostateczną i nieodwołalną  decyzję: 
        postanowił  związać  się z kryminalistą.  Z  kryminalistą  wielce 
        niebezpiecznym i obdarzonym olbrzymią wyobraźnią.
                Oczywiście,  Isaac widział to w zupełnie  innym  świetle, 
        ale  z drugiej strony trudno oczekiwać, żeby naukowiec,  człowiek 
        wywodzący  się z tak hermetycznego środowiska, rozumiał  wszelkie 






        konsekwencje nierozerwalnie związane z takim krokiem.
                Z    punktu   widzenia   Isaaca   (człowieka    niezwykle 
        inteligentnego  i bardzo wykształconego, który ostatnie  dziesięć 
        lat  życia spędził niemal wyłącznie w środowisku  uniwersyteckim) 
        propozycja, jaką otrzymał od niejakiego Jimmy'ego Pilgrima,  była 
        wprost   niezwykle   kusząca,  zwłaszcza   uwzględniając   bodźce 
        motywacyjne.   Po pierwsze - to przemawiało do niego  najbardziej 
        -   będzie  miał  okazję  poszerzyć  zakres  badań,  do   których 
        przywiązywał  olbrzymią  wagę. Ba! Będzie  mógł  przetestować  te 
        wszystkie    fascynujące    analogi   na    ludzkich    obiektach 
        doświadczalnych,  na setkach, na tysiącach obiektów,  co  jeszcze 
        kilka  dni  temu  było  rzeczą  wprost  nie  do  pomyślenia,  nie 
        wspominając już o tym, że całkowicie... nielegalną.
                No i oczywiście pieniądze. To także zachęcający  bodziec, 
        ponieważ na Uniwersytecie Kalifornijskim roczne dochody profesora 
        zwyczajnego  chemii z trudem dorównywały dochodom  początkującego 
        hydraulika,  który  spędzał tydzień  na  leniwych  wyszukiwaniach 
        przecieków  w kilometrach rur oplatających kampus. Myśl, że  jego 
        dochody  miesięczne  mogą dziesięciokrotnie  przewyższyć  dochody 
        roczne, była dla Isaaca nader zachęcająca, lecz znacznie bardziej 
        intrygowała  go  wyrafinowana marchewka, którą Jimmy  Pilgrim  go 
        kusił. Tak, nieporównywalnie bardziej.
                Pośród   różnorodnych  czynników  (jednym  z  nich   była 
        paraliżująca myśl, że może wpaść w ręce fachowców zajmujących się 
        wcielaniem w życie obowiązujących przepisów, zarówno po tej jak i 
        po tamtej stronie prawa) tkwił czynnik najważniejszy: ekscytujące 
        marzenie,  że  dane mu będzie ożywić dawno zapomnianą  legendę  o 
        Marii.   Marzenie,   które  nawiedzało   zakamarki   błyskotliwie 
        logicznego  umysłu Isaaca od wczesnej, strawionej  nad  książkami 
        młodości. I teraz, dwa tygodnie po wieczornym wykładzie na  temat 
        alchemii, fantazja splotła się z nagą rzeczywistością.
                Podjąwszy   decyzję,  Isaac  ostrożnie  ułożył  nogi   na 
        zarzuconym  papierami  biurku i  pozornie  pochłonięty  notatkami 
        laboratoryjnymi,   cierpliwie  czekał,  aż   doktoranci   skończą 
        wieczorne doświadczenia.
                Miało to jeszcze trochę potrwać.
                Isaac  był  najmłodszym  i,  wedle  powszechnej   opinii, 
        najbardziej    utalentowanym   profesorem    zwyczajnym    chemii 
        organicznej w historii uniwersytetu. Było niewątpliwym zaszczytem 
        zostać wybranym do grona czterech doktorantów, których prowadził. 
        Lecz  wiązał się z tym również obowiązek napisania  pracy  wartej 
        opublikowania   pod  wielce  szanowanym  i   uznanym   nazwiskiem 
        profesora  Isaaca.  Nic  więc  dziwnego,  że  czterej  doktoranci 
        spędzali przy stołach laboratoryjnych każdą wolną chwilę.
                O godzinie dziesiątej trzydzieści pięć na korytarzu przed 
        gabinetem  usłyszał wreszcie odgłos cichego  szurania  znoszonymi 
        tenisówkami.
                - Panie profesorze?
                - Tak, Nichole? - Isaac oderwał wzrok od roboczej  wersji 
        nowego  artykułu  (pracował  nad  wyczerpującym  i   fascynującym 
        traktatem   na   temat   psychomotorycznie   aktywnych   związków 
        chemicznych,   który   to   artykuł,   uwzględniając   zaistniałe 
        okoliczności,  nie  zostanie najpewniej nigdy opublikowany)  i  w 
        drzwiach ujrzał głowę jednej ze swoich doktorantek.
                Nichole Faysonnt wychodziła z laboratorium jako ostatnia. 






        Była  energiczną,  dwudziestojednoletnią kobietą  z  zachwycająco 
        dociekliwym umysłem i dwoma dyplomami z wyróżnieniem;  studiowała 
        we Francji i Szwajcarii. Miała sympatyczny zwyczaj ukrywania swej 
        euroazjatyckiej urody za wielkimi okularami w drucianej  oprawie, 
        pod   luźnymi  dżinsowymi  spodniami  i   białym   laboratoryjnym 
        fartuchem.  Była  też - Isaac miał przez to  wyrzuty  sumienia  - 
        głównym obiektem jego natrętnych fantazji.
                - Chodzi o tę nową serię analogów, którą pan mi podsunął. 
        Doszłam  do  numeru  szesnastego,  a  siedemnastkę  zostawiłam  w 
        komputerze   -  powiedziała  ciemnowłosa  dziewczyna  głosem,   z 
        którego, wbrew zmęczeniu widocznemu w jej zaczerwienionych,  lecz 
        zmysłowych oczach, bił spokój i pewność siebie.
                -  No  i  co  pani  o nich  myśli?  -  spytał  z  pozorną 
        obojętnością.
                - Uważam, że cała seria jest możliwa do zsyntetyzowania - 
        odparła  z zapałem, który dowodził, że jej entuzjazm  dla  tematu 
        pracy nie słabnie. - Struktura przestrzenna wygląda bardzo dobrze 
        i sądzę, że będą oddziaływać na większość znanych nam receptorów. 
        Ale  myślę  też, że synteza tych w przedziale  od  piętnastki  do 
        dwudziestki  będzie bardzo trudna, niewykluczone, że  niemożliwa. 
        Jutro przyjdę o dziewiątej i wezmę się za osiemnastkę. Obiecuję.
                - Znakomicie. - Isaac wiedział, że Nichole zamelduje  się 
        w  laboratorium  punktualnie  o  ósmej  trzydzieści.  Jej  życie, 
        podobnie   jak  praca  dyplomowa  i  programy   komputerowe   jej 
        autorstwa, było ściśle kontrolowane i wydajne. Nichole nigdy  nie 
        zawiodła. Uświadomił sobie, że jego fantazje są przez to  jeszcze 
        bardziej kuszące.
                -   Zamknąć  laboratorium?  Wszyscy  już  wyszli.   Isaac 
        pokręcił z uśmiechem głową.
                -  Nie, proszę iść do domu i trochę się  przespać.  Zajmę 
        się tym za kilka minut.
                -  Dziękuję. - Na jej twarzy zagościł  leciutki,  zalotny 
        uśmiech.  Szybko zgasł, niczym ulotny płomyk  dawno  zapomnianego 
        dzieciństwa. - Dobranoc, panie profesorze.
                - Dobranoc, Nichole.
                Isaac  odczekał, aż zatrzasną się główne drzwi do  gmachu 
        laboratorium.   Wtedy  usiadł,  wcisnął   przycisk   niewielkiego 
        magnetofonu podłączonego do aparatu telefonicznego i jeszcze  raz 
        przesłuchał  niesamowitą  rozmowę,  która  miała   nieodwracalnie 
        odmienia jego hermetyczny uniwersytecki żywot.
                Halo?
                - Czy profesor Isaac?
                - Tak. Słucham.
                -  Panie profesorze, mówi James Pilgrim z  Centrum  Badań 
        nad Technologiami Bioakcyjnymi. Dzwoniłem już wcześniej...
                -  Tak,  sekretarka  przekazała  mi  wiadomość.   Przykro 
        mi,ale... 
                - Panie profesorze, będę się streszczał. Poszukuję chemika 
        organicznego, który podjąłby się zsyntetyzowania bardzo złożonego 
        związku. O ile wiem, niekiedy udziela pan konsultacji, prawda?
              -  Bardzo  rzadko,  proszę pana. Po prostu nie  mam  na  to 
        czasu. W takich przypadkach polecam zwykle laboratoria prywatne.   
             -  Tak, rozumiem, że jest pan bardzo zajęty. Ale widzi  pan, 
        rzecz  w tym, że związek, którego potrzebujemy do naszych  badań, 
        jest  najwyraźniej trudny do zsyntetyzowania. Polecono  nam  pana 






        jako   wybitnego   chemika  lubiącego   rozwiązywać   intrygujące 
        problemy.  No  i oczywiście zrekompensujemy panu stratę  czasu  i 
        materiałów.  Zapewniam  pana,  że  jesteśmy  na  to   odpowiednio 
        przygotowani.
                - Przepraszam, ale... - Isaac zaśmiał się zduszonym śmie-
        chem. - Ale ja...
                -  Myśleliśmy  o wynagrodzeniu  rzędu  dwudziestu  pięciu 
        tysięcy dolarów za dziesięciogramową próbkę.
                Trzysekundowa pauza.
                - Przepraszam?
                -  Dwadzieścia  pięć tysięcy dolarów,  panie  profesorze. 
        Oczywiście z zastrzeżeniem, że cała kwota zostanie wypłacona przy 
        odbiorze produktu.
                Znów przerwa, tym razem czterosekundowa.
              -  Panie  Pilgrim,  proszę mi powiedzieć,  o  jaki  związek 
        konkretnie chodzi.
                -  Jego pełna nazwa chemiczna brzmi  jeden-jeden-dwa-tie-
        nyl-cykloheksyl-pipidryna. Inaczej mówiąc to...
                -...prosty  tiopeinowy analog fencyklidyny - przerwał  mu 
        głos   Isaaca.  -  Jego  synteza  nie  jest  wcale   zagadnieniem 
        intrygującym,  panie Pilgrim. Interesującym, być może... I  tylko 
        dlatego, że struktura związku jest podobna do fencyklidyny, czyli 
        do  P$C$P, którą to fencyklidynę, jak pan zapewne wie, nasz  rząd 
        uznaje za bardzo niebezpieczny narkotyk.
                -  Pańska znajomość tematu jest doprawdy  godna  uznania, 
        profesorze.
                -   A   pan  wybrał  do  swoich...  hmm,   badań   wielce 
        "intrygujący"  związek, panie Pilgrim. - Sarkazm w głosie  Isaaca 
        był  aż nadto słyszalny. - Zwłaszcza kiedy uwzględnimy  fakt,  iż 
        wkrótce   zamierzam   opublikować  artykuł  na   temat   analogów 
        halucynogennych.
                - Zaiste, zdumiewający zbieg okoliczności.
                - Dokładnie to samo sobie pomyślałem - prychnął szyderczo 
        Isaac.  -  Przypuszczam, że uwzględnił pan  bardzo  prawdopodobną 
        możliwość,  że analog będzie posiadał właściwości  halucynogenne, 
        prawda?
                - Tak, naturalnie.
                -  Doprawdy  fascynujące  - skonstatował  Isaac  z  nutką 
        komizmu w głosie. - Muszę przyznać, panie Pilgrim, że w  pańskiej 
        propozycji  zaciekawia mnie szereg rzeczy. Na przykład,  czy  nie 
        niepokoi  pana... hmm, że tak powiem, prawny aspekt  tej  sprawy? 
        Nie wspominając już o tym, że mógłbym zawiadomić policję?
                - Nie, panie profesorze, wprost przeciwnie. Składam  panu 
        propozycję  interesu jak najbardziej legalnego. Jeśli zechce  pan 
        poświęcia  trochę czasu na uważne przestudiowanie rządowej  listy 
        substancji  zastrzeżonych  i kontrolowanych,  stwierdzi  pan,  że 
        produkcja   i  sprzedaż  analogów  tychże  substancji  nie   jest 
        zakazana.
                - To prawda - mruknął Isaac po chwili wahania. - Mimo  to 
        wciąż  chce mi pan zapłacia dwadzieścia pięć tysięcy  dolarów  za 
        wyprodukowanie  dziesięciu gramów całkowicie  legalnego  analogu, 
        którego synteza w laboratorium prywatnym kosztowałaby nie  więcej 
        jak pięćset dolarów. Czy tak? - spytał wyraźnie rozbawiony Isaac.
                -  Tak,  panie  profesorze.  A  jeśli  chodzi  o   pański 
        niepokój,  o  policję...  Czy  wspominałem  już  o  premii,  jaką 






        oferujemy za syntezę tego związku?
                Isaac roześmiał się obojętnie.
                - Nie, o premii pan jeszcze nie wspominał.
                - Interesuje pana historia alchemii, prawda?
                -  Owszem, to jedno z moich hobby. Jestem zaskoczony,  że 
        pan...
                -  Szczerze  mówiąc,  odnoszę  wrażenie,  że  w   pańskim 
        przypadku  studia  nad historią alchemii to nie tyle  hobby,  ile 
        prawdziwa obsesja, panie profesorze. Ale to pańska sprawa.  Widzi 
        pan,  tak  się  złożyło,  że  nasza  firma  jest  międzynarodowym 
        konsorcjum.  Jeden ze wspierających nas finansistów  z  Bliskiego 
        Wschodu przypadkowo wszedł w posiadanie fascynującego przedmiotu. 
        Właściwie  jest  to  kawałek  bardzo  starego  papieru.  Eksperci 
        potwierdzili, że papier ów to nic innego jak nieznany  dotychczas 
        fragment   Cheirokmety. Są to najwyraźniej notatki  laboratoryjne 
        alchemiczki   imieniem  Maria.  Przypuszczam,  że   ten   rękopis 
        pasowałby  do  pańskiej... powiedzmy  niezbyt  legalnej  kolekcji 
        prywatnej, prawda?
                Dziesięciosekundowa cisza.
                - Panie profesorze?
                - Hmm. . . tak?
                -  Przepraszam,  myślałem, że przerwano  nam  połączenie. 
        Proszę  mi  powiedzieć, czy analog, o  którym  wspomniałem,  jest 
        naprawdę  tak trudny do zsyntetyzowania, jak  twierdzi  większość 
        specjalistów?
                -  Słucham?  Hmm,  nie. To  stosunkowo  prosta  sprawa  - 
        odrzekł  z  roztargnieniem,  po czym głosem  już  nieco  bardziej 
        stanowczym   spytał:  -  Chciałbym  wiedzieć,   kto   potwierdził 
        autentyczność tego rękopisu.
                - Trzech uznanych ekspertów, panie profesorze, ludzi  do-
        skonale  panu  znanych.  Czy mówią panu coś  nazwiska  takie  jak 
        Almarian?   Cohen?   Fauss?  Ale  do  rzeczy.   Rozmawialiśmy   o 
        trudnościach  związanych  z  wyprodukowaniem  dziesięciu   gramów 
        wiadomej substancji. - Teraz z kolei Pilgrim był rozbawiony.
                - Synteza pańskiego analogu jest rzeczą trywialną,  panie 
        Pilgrim.  -  W  głosie Isaaca pojawiła się  ostrzejsza  nutka.  - 
        Poradziłby  z  nią  sobie  niemal każdy  absolwent  chemii.  A  z 
        pewnością  nie  na  tyle  trudna, by  stanowić  podstawę  do  tak 
        wysokiego  wynagrodzenia. Nie wspominając już o premii w  postaci 
        rękopisu,  który, dla pańskiej informacji, jest wprost  bezcenny. 
        Zakładając oczywiście, że rękopis ów naprawdę istnieje i że  mówi 
        pan poważnie.
                -  Rękopis  istnieje,  panie  profesorze,  i  mówię   jak 
        najpoważniej. Na tyle poważnie, że jeśli podejmie pan decyzję,  w 
        ciągu dwudziestu czterech godzin jestem gotów skontaktować pana z 
        moim  bliskowschodnim przedstawicielem. Ale chyba czegoś pan  nie 
        rozumie. Wraz z zawarciem umowy nabylibyśmy coś więcej niż  tylko 
        pańską  wiedzę  i  doświadczenie. Ma  pan  inne  atrybuty,  które 
        idealnie odpowiadają naszym potrzebom.
                - Nie pojmuję.
                -  Jest pan profesorem zwyczajnym chemii  organicznej  na 
        dużym uniwersytecie - tłumaczył Pilgrim głębokim, zimnym  głosem. 
        -  I mówiąc wulgarnie, płacą panu gówniane pieniądze. Ale ma  pan 
        za  to absolutnie wolną rękę. Nikt nie zagląda panu przez  ramię, 
        nikt nie kwestionuje wyboru tematów pańskich prac badawczych  ani 






        sprzętu,  o ile tylko nie przekracza pan przydzielonego  budżetu. 
        Zgadza się?
                - Owszem, to chyba nader akuratne spostrzeżenie - odrzekł 
        z wahaniem Isaac. - Ale co...
                -  Panie  profesorze,  może  pan  pracować  w  jednym   z 
        najlepiej  wyposażonych  laboratoriów badawczych  na  świecie,  w 
        idealnym  odosobnieniu.  Oprócz pańskiej  wiedzy  chcemy  również 
        nabyć  część tego odosobnienia jak i pańskie absolutne  milczenie 
        na temat naszego przedsięwzięcia.
                -  Chyba pojmuję w czym rzecz - wyszeptał Isaac w  nagłym 
        przebłysku zrozumienia.
                - Nie proszę o decyzję natychmiastową. Niech pan to sobie 
        przemyśli.  Jak sądzę, ma pan mój numer telefonu? - Cisza,  potem 
        szelest papieru w tle.
                - Tak, mam.
              -  Znakomicie. Telefon jest podłączony do automatycznego  i 
        całkowicie  bezpiecznego  urządzenia  nagrywającego.  Jeśli   nie 
        zadzwoni  pan  do  mnie w ciągu tygodnia,  numer  przestanie  być 
        aktualny. Niewykluczone, że przed tym terminem odezwę się do pana 
        raz  jeszcze.  Proszę również uwzględnić fakt, że  w  przyszłości 
        będziemy  zainteresowani syntezą innych analogów. Za  odpowiednim 
        wynagrodzeniem naturalnie.
                - Fascynujące - szepnął Isaac.
                - Tak sądzę. Aha, jeszcze jedno, panie profesorze.  Kiedy 
        zdecyduje  się pan do mnie zadzwonić, proszę telefonować z  budki 
        oddalonej  od  laboratorium  lub  od  domu.  Przy  tego   rodzaju 
        badaniach zawsze istnieje niebezpieczeństwo wrogiej  konkurencji. 
        Myślę, że pan to rozumie.
                - Chyba tak.
                - Do widzenia, panie profesorze.
                - Hmm, tak, do widzenia panu.
                Wyłączywszy  magnetofon, profesor David Isaac  wszedł  do 
        laboratorium,  stanął  przy  stanowisku  roboczym  Nichole  i  na 
        klawiaturze  komputera wystukał kod wejściowy. Kiedy  na  ekranie 
        monitora  pojawił  się katalog główny, wprowadził  do  urządzenia 
        serię komend.
                Nichole ma rację - pomyślał, rzuciwszy okiem na liczby  i 
        słowa jarzące się zielonkawo na ciemnym ekranie. Synteza  analogu 
        siedemnastego    -   pod   względem   potencjalnych    możliwości 
        psychomotorycznych najbardziej interesującego z serii A
             -  będzie  bardzo  złożona.  Ale  z  pewnością  możliwa   do 
        przeprowadzenia.  Uśmiechnął  się, spisał najważniejsze  dane  do 
        notatnika i wyczyścił ekran.
                Zdecydowawszy   dodać   trochę  zakazanego   smaczku   do 
        przedsięwzięcia   Jimmy'ego  Pilgrima,  profesor   Isaac   wstał, 
        przeciągnął się z ukontentowaniem i podszedł do swego  stanowiska 
        pracy.
                Z  pobliskiej  szafki wybrał idealnie czystą kolbę  i  na 
        gładkim  szkle  napisał mazakiem datę oraz literę  "A"  i  liczbę 
        "17". "A-17". Kolbę napełnił do połowy wodą destylowaną i zajrza-
        wszy  jeszcze  raz  do notatnika, usiadł  przed  superczułą  wagą 
        elektroniczną.  Notatnik  oraz kolbę umieścił w zasięgu  ręki,  z 
        kieszeni  laboratoryjnego  fartucha wyjął  niewielką  fiolkę  za-
        wierającą  jasnobrązowy  proszek, nad którym  pracował  od  kilku 
        godzin, a na szalce położył woskowany papierek.






                Zawartość fiolki ważyła dokładnie 10,024 grama.
              Isaac  wsypał proszek z powrotem do nie oznaczonej  fiolki, 
        zamknął ją i wsunął naczynko do kieszeni fartucha. Pierwsza  faza 
        operacji  - synteza analogu fencyklidyny dla  Jimmy'ego  Pilgrima 
        -została zakończona.
             -  Wkrótce miała się rozpocząć faza druga, o wiele  bardziej 
        intrygująca.
                Na małej wysepce oddzielonej od wybrzeża Brunswicku wąską 
        rzeczką,  w głębi drogiego luksusowego apartamentu  hotelowego  z 
        widokiem  na  Ocean Atlantycki, siedział  człowiek,  który  przez 
        większość  swego  pięćdziesięcioczteroletniego życia  był  bardzo 
        niebezpiecznym    przestępcą,   przestępcą   obdarzonym    wprost 
        niepospolitą  fantazją. Siedział i od niechcenia słuchał  wywodów 
        swego   syna,   przedstawiającego  wielce   zadowalający   raport 
        finansowy   szefom   względnie   dyskretnej   i   bardzo   dobrze 
        zorganizowanej "korporacji".
                Jake  Locotta rozpoczynał karierę w epoce,  kiedy  jedyną 
        "zorganizowaną"    rzeczą   dotyczącą    amerykańskiego    świata 
        przestępczego była jego bardzo nagłaśniana przez media nazwa.
                Dzisiaj,  trzydzieści siedem lat później, rodzina  Jake'a 
        Locotty kontrolowała niemal cały przemyt, lichwę, nielegalną  grę 
        na  wyścigach oraz handel narkotykami w  południowej  Kalifornii. 
        Branżami,  którymi nie kierowała bezpośrednio,  sterowała,  prała 
        ich  pieniądze  za pomocą  skomplikowanej  sieci  przedsiębiorstw 
        transportowo-magazynowych  oraz ściągała haracze. W sumie był  to 
        proceder  nader  lukratywny, zwłaszcza jeśli chodzi o  przemyt  i 
        handel narkotykami.
                Rozparłszy  się wygodnie w miękkim  dyrektorskim  fotelu, 
        Jake Locotta popatrzył w zamyśleniu na osrebrzone księżycem  pole 
        golfowe  sąsiadujące  z hotelowym kurortem na  Jekyll  Island,  a 
        potem   spojrzał  na  Ala  Rosenthala,  starego   przyjaciela   i 
        księgowego, siedzącego tuż obok.
                -  No i co powiesz, Rosey? - spytał.        - Podobał  im 
        się  sposób,  w  jaki  załatwiłeś  tego  pętaka-  odrzekł   cicho 
        Rosenthal;  głos  miał głęboki i ochrypły, co  było  nieuchronnym 
        rezultatem   zbyt   dużej   ilości   wypalonych   papierosów    i 
        wielogodzinnego ślęczenia nad stertami ksiąg. - Przypomniało  im, 
        w jakim robią biznesie. Akwalung dodał temu miłego smaczku.
                Locotta kiwnął ponuro głową.
                -  Taaa... Jak ktoś wymyka się spod kontroli,  trzeba  od 
        razu interweniować, i to ostro. Tym sposobem wszyscy wiedzą, o co 
        toczy  się  gra.  A propos - mruknął cicho.  -  Dowiedziałeś  się 
        czegoś o Lesterze?
                -  Chyba tak. Facet odpowiadający jego rysopisowi  został 
        zatrzymany przez federales. Koło tego ulubionego lokalu  Lestera. 
        Powiadają, że gość się urżnął i zabił meksykańskiego gliniarza.
                -  Kurwa  -  warknął  Locotta  z  obliczem   wykrzywionym 
        zdławioną furią. - Pierdolony zboczeniec. - Nagle coś go  tknęło. 
        - Słuchaj, jesteś pewien, że Pilgrim czy Tęcza nie maczali w  tym 
        palców?
                Rosenthal pokręcił głową.
                -   Nie  sposób  powiedzieć.  Nie  możemy  nawet   zdobyć 
        potwierdzenia, że Lestera zapudłowali. Sam wiesz, jak tam jest.
                -  Taaa,  możemy spisać skurwiela na straty.  -  Wzruszył 
        obojętnie ramionami. - Zresztą co tam, mamy innych ludzi. No więc 






        co sądzisz o naszych finansach, Rosey?
                -  To samo co twój syn - sapnął Rosenthal. -  W  czwartym 
        kwartale... 
                - Nie, daruj sobie te bzdety. - Locotta machnął cygarem.  
        Jak stoimy z towarem? Jakie mamy koszty?
                Al  Rosenthal uśmiechnął się, a w jego wilgotnych  oczach 
        rozbłysły  wesołe  iskierki. Podobnie jak jego  wieloletni  szef, 
        Rosenthal  nie  zanadto ufał komputerom, które w  ułamku  sekundy 
        wypluwały  stuprocentowo  dokładne dane, choć  prywatnie  chętnie 
        przyznawał,   że  go  bawią,  a  nawet  darzył  je   umiarkowanym 
        szacunkiem.  Wykształcony  na Harvardzie  syn  Locotty  opracował 
        niedawno   program  zabezpieczający  dostęp  do  kont   i   ksiąg 
        rachunkowych  i  kiedy  konserwatywny,  wierny  pióru   Rosenthal 
        dostrzegł  kryjące  się  w nim  możliwości,  wpadł  w  niekłamany 
        podziw.
                Rosey   notatek   nie  potrzebował,  gdyż   pamięć   miał 
        znakomitą.
                -  Jeśli  chodzi  o  narkotyki  -  zaczął  -  zgodnie   z 
        zeszłorocznymi uzgodnieniami inwestycje ograniczyliśmy do  trzech 
        produktów:   do  kokainy,  heroiny  i  haszyszu.   Przychody   ze 
        sprzedaży: kokaina - osiemset sześćdziesiąt cztery, heroina - sto 
        siedemdziesiąt  pięć, haszysz - sto sześćdziesiąt  trzy.  Ogółem: 
        miliard dwieście dwa miliony.
                - A wydatki? - spytał najwyraźniej zatroskany Locotta.
                -  Niemal  identyczne  jak  w  zeszłym  roku  -   szepnął 
        uspokajająco  Rosenthal.  -  Na  zakup  towaru  poszło   dwieście 
        sześćdziesiąt   osiem.   Na   zabezpieczenie   operacyjne   około 
        pięćdziesięciu trzech. Wynagrodzenia dla konsultantów z  zewnątrz 
        ustabilizowały się na poziomie dziewiętnastu.
                -  Te  kurewskie łapówki kiedyś nas  wykończą  -  burknął 
        Locotta. - Wyłóż mi to po ludzku, Al. Opłaca się ten interes, czy 
        nie?
                - Czy się opłaca? - powtórzył Rosenthal. - Nakłady  rzędu 
        trzystu  czterdziestu milionów, jakie przeznaczyliśmy w tym  roku 
        na operacje związane z narkotykami, przyniosły nam ponad  miliard 
        zysku. To jest...
                -  Dwustuprocentowy  zysk  -  przerwał  mu  z   uśmiechem 
        Locotta.  -  Żeby to obliczyć, nie potrzebuję  tego  chromolonego 
        komputera. No i co o tym myślisz?
                -  Pytasz  o narkotyki? - Rosenthal  wzruszył  ramionami. 
        -Cholerne  ryzyko,  jak zawsze, ale to  dobry  interes.  Naprawdę 
        dobry interes.
                -  Zgadza się - mruknął Locotta. - Dopóki prochy  i  hasz 
        zapewniają nam dwie trzecie zysków, będziemy go ciągnąć dalej.  I 
        nikt nas z niego nie wykopie.
                Locotta  i  jego wieloletni  doradca  wymienili  znaczące 
        uśmiechy i skoncentrowali uwagę na przebiegu spotkania.
                Podczas  gdy  Jake  Locotta i Al  Rosenthal  siedzieli  w 
        skrzętnie  zabezpieczonej przed podsłuchem sali konferencyjnej  i 
        cierpliwie  słuchali sprawozdań innych mafiosów,  cztery  tysiące 
        sto  sześćdziesiąt  kilometrów na zachód  od  wybrzeża  Atlantyku 
        Stwórca  sięgnął  po jedną z małych fiolek  wypełnionych  drogimi 
        chemikaliami, które stały w równym rządku obok superczułej wagi.
                Wstrzymując  oddech,  metodycznie  i  dokładnie   odważał 
        porcje  substancji  i umieszczał je na kwadracikach  z  celofanu. 






        Potem,  zachowując odpowiednią kolejność, z równą starannością  i 
        ostrożnością  przenosił  proszek do kolby z wodą  destylowaną,  w 
        której wirował teraz pokryty teflonem magnes.
                Dwadzieścia   minut   później,  kiedy   wykładnik   jonów 
        wodorowych   uległ   zmianie,  w  roztworze   zniknęły   ostatnie 
        kryształki proszku. Profesor Isaac cofnął się o krok i spojrzał z 
        zadowoleniem na swoje dzieło.
                Zakończywszy pierwszą fazę skomplikowanej syntezy,  Isaac 
        ustawił ostrożnie zakorkowaną już kolbę na szarym  laboratoryjnym 
        stole.  Zapisał  coś w notatniku, notatnik zamknął  w  szufladzie 
        biurka,  wyłączył  aparaturę, zgasił światło,  wyszedł  z  gmachu 
        laboratorium,  na  parkingu wsiadł do swego starego  "garbusa"  i 
        ruszył  na  poszukiwanie  budki telefonicznej.  Na  jego  telefon 
        czekał  coraz bardziej zniecierpliwiony osobnik nazwiskiem  Jimmy 
        Pilgrim.
                W  ciszy  i samotności  laboratorium  stał  przezroczysty 
        pojemnik  ze szkła oznaczony symbolem A-l 17.  Zawierał  klarowną 
        mieszaninę  swobodnie  pływających  jonów  -  ciecz  macierzystą. 
        Przenikało  przez  nią srebrzyste światło  księżyca,  tworząc  na 
        białej  ścianie pustego, chłodnego pomieszczenia  jasne,  tęczowe 
        refleksy.  Mikstura - zwarta, jednorodna i potężna -  czekała  na 
        powrót Stwórcy.
                                      3
        
        
                W   salonie  ekskluzywnego  w  domu,  którego   ozdobione 
        witrażami  okna  wychodziły na piękny fragment  wybrzeża  niecałe 
        dziesięć  kilometrów  na północ od kampusu San  Diego,  zadzwonił 
        telefon stojący na ręcznie rzeźbionym stoliku z czerwonego dębu.
                - Telefon, kochanie.
                Raynee   podniósł  słuchawkę  i  ruchem  głowy   wyprosił 
        dziewczynę z pokoju.
                - Tęcza.
                - Dzień dobry
                -  James! Jak się masz, bracie. - Uśmiechnął się  ciepło. 
        Od  razu wiedział, że wszystko poszło jak trzeba, i  wyraźnie  mu 
        ulżyło.  Pilgrim  rzadko kiedy manifestował uczucia,  lecz  jeśli 
        słuchało  się  uważnie, z jego głosu można było  wychwycić  pewne 
        wskazówki  mówiące,  w  jakim  Jimmy  jest  humorze.  Podrasowane 
        haszyszem   ucho  Rayneego  natychmiast  je  wyłowiło   i   Tęcza 
        stwierdził,   że   jego  wspólnik  jest  względnie   spokojny   i 
        zadowolony.  Bo jeśli z głosu Jimmy'ego Pilgrima nie  biła  zimna 
        obojętność, musiało to oznaczać coś ważnego.
                -  Czekałem  na  twój telefon. -  Tym  łagodnym  wyrzutem 
        chciał go dokładniej wybadać.
                -  Opłacało  się poczekać - skwitował krótko  Pilgrim.  - 
        Mamy nowego współpracownika.
                - Jesteś pewien, że on rozumie nasze potrzeby?  Wszystkie 
        potrzeby?
                - Tak. Zaczął już badania nad produktem. Dostarczy nam co 
        najmniej   dziesięciu  analogów  miesięcznie.  Możemy   spokojnie 
        założyć,  że  z każdej serii przynajmniej jeden  będzie  spełniał 
        wymagania rynku.
                - Czy próby są nadal aktualne?
                - Tak. Mam nadzieję, że jesteś przygotowany.






                Raynee wzruszył ramionami.
                - Żaden problem. A laboratoria? Też się tym zajmie?
                -   Dostarczy  nam  formy  użytkowe   preparatów,   wykaz 
        niezbędnego   oprzyrządowania,   projekt  laboratorium   i   spis 
        koniecznych  materiałów  chemicznych. My  zapewnimy  lokalizację, 
        siłę roboczą i surowce.
                - No i dealerów - dodał wesoło Raynee.
                - Naturalnie.
                Tęcza roześmiał się.
                - W takim razie nie ma cudów: musimy wygrać.
                - Nie musimy, ale wygramy - poprawił go Pilgrim, sącząc w 
        słowa  charakterystyczną  obojętność.  -  Kiedy  uruchomimy  sieć 
        dystrybucyjną, nikt nie będzie w stanie z nami konkurować.
                - Zwłaszcza jeśli nie będą nas mogli znaleźć. Mam  rację, 
        bracie?
                -  Podczas pierwszych kilku miesięcy bezpieczeństwo  jest 
        rzeczą   najważniejszą  -  odrzekł  Pilgrim  głosem   pozbawionym 
        wszelkich emocji. - Całkowite bezpieczeństwo.
                - A on? On to wszystko rozumie? To znaczy czy... naprawdę 
        rozumie? - dopytywał się Raynee, targany wewnętrznym  niepokojem. 
        Doskonale  wiedział, co się będzie działo na ulicach, i nie  miał 
        zamiaru  skończyć jak jeden z gońców Locotty:  unieruchomiony  na 
        dnie  oceanu,  z  szybko wyczerpującym się  zapasem  powietrza  w 
        butlach  akwalungu.  Albo  jak Lester  co  było  jeszcze  gorsze.
                  -Kieruje   nami  wspólna  chęć  zachowania   całkowitej 
        dyskrecji  i  tajemnicy - odrzekł Pilgrim. - On nie  życzy  sobie 
        żadnych  kontaktów  z nami. Absolutnie żadnych. Nie da  się  tego 
        uniknąć  tylko  przy  transferze funduszów  i  odbiorze  gotowych 
        produktów.    Nie   widzę   potrzeby   ostrzegania    go    przed 
        niebezpieczeństwem ze strony konkurencji czy też wprowadzania  go 
        w  szczegóły naszej strategii. Jest człowiekiem  inteligentnym  i 
        wkrótce sam na to wpadnie.
                - A wtedy...
                -  Ma  wystarczająco  dużo  powodów,  żeby   zaakceptować 
        minimalne  ryzyko,  jakie się z tym wiąże. Skłaniają go  do  tego 
        bodźce równie nieodparte jak te, które kierują tobą.
                - Na ten temat nie będę się z tobą kłócił, stary. No więc 
        co z tą próbką?
                -  Jest gotowa. Zostanie wysłana pocztą do  skrytki  alfa 
        pięć. Chcę, żeby pierwszą przesyłkę odebrał ktoś, na kogo  możemy 
        machnąć  ręką.  Tak na wszelki wypadek. - Pilgrim zamilkł,  a  po 
        chwili  dodał:  - To chyba odpowiednia  pora  na  przeprowadzenie 
        pierwszych prób i na rozwiązanie problemu, o którym wspomniałeś w 
        zeszłym tygodniu. Dalej coś podejrzewasz?
                -  To  niezbyt dobre określenie. Gdybym  nie  ufał  twoim 
        badaniom   rynku,  przysiągłbym,  że  lalka  jest   trefna.   Nie 
        przychodzi mi do głowy żaden inny powód, dla którego mogłaby  się 
        przypiąć  do  tak żałosnego palanta jak  Piszczyk.  To  kompletny 
        idiota,  wymoczek  i  frajer. Chyba że  lalka  prowadzi  ostrożne 
        rozpoznanie terenu i chce wyniuchać dojście do szefa.
                - Zapewniono mnie, że policja nie prowadzi żadnych  akcji 
        specjalnych i że nie jesteśmy na celowniku - odrzekł Pilgrim.
                -  Bardziej  prawdopodobne,  że dziewczyna  jest  albo  z 
        konkurencji,  albo,  jak sam sugerowałeś, to kolejny  łowca  głów 
        Locotty.






                -  Wiesz  co, jeśli nie masz nic  przeciwko  temu,  zanim 
        cokolwiek  rozpoczniemy  sprawdzę  tę małą  osobiście.  -  Raynee 
        zachichotał. - Na wszelki wypadek, żebyśmy nie popełnili jakiegoś 
        głupiego falstartu.
                Jimmy Pilgrim zastanowił się chwilę i powiedział:
                - Zgoda. Daj mi znać, kiedy będziesz gotowy.
                -  Przekręcę  do ciebie, jak tylko... - zaczął  Raynee  i 
        nagle  zdał  sobie  sprawę, że nikt go już  nie  słucha:  Pilgrim 
        przerwał połączenie.
                Lafayette  Beaumont Raynee potrzebował ledwie pięciu  se-
        kund,  by  spośród  ludzi  pracujących  w  skomplikowanej   sieci 
        dystrybucyjnej wybrać najodpowiedniejszego człowieka:  człowieka, 
        który miał odebrać pierwszą przesyłkę od profesora Isaaca. Musiał 
        to być ktoś, kogo mógł bez żalu spisać na straty - misja należała 
        do  bardzo ryzykownych. Zważywszy specyficzne  cechy  Bylightera, 
        Tęcza strawił na wybór o cztery sekundy za dużo.
                Kościsty,   pryszczaty,  niewychowany,  wyzuty  z   uczuć 
        analfabeta i uciekinier - tak opisywał Eugene'a Bylightera  (albo 
        "Piszczyka", jak nazywali go niemal wszyscy z wyjątkiem  rodziców 
        i przedstawicieli kalifornijskiego wymiaru sprawiedliwości)  jego 
        własny  ojciec. Przedstawiciele władz miejscowych oraz  kumple  z 
        ulicy  byli  nieco  mniej  delikatni.  Uważali  go  za   nędznego 
        miazglaka,  za  przestępcę  nie  potrafiącego  nic  ukraść,   nie 
        umiejącego    sprzedać   towaru,    za    narkomana-nieudacznika, 
        włamywacza-idiotę,  za  debilowatego kieszonkowca,  za  pechowca, 
        który  da  się  przyłapać  na  wypisywaniu  brzydkich  wyrazów  w 
        publicznym kiblu.
                Krótko mówiąc, za kompletnego wypierdka.
                Jakby  tego  było mało, mojry,  boginie  przeznaczenia  i 
        losu, uważały za stosowne przykuć mu do chudej, krostowatej  szyi 
        jeszcze  jeden  ciężar.  Otóż  mimo  najrozpaczliwszych  wysiłków 
        -kończących się zwykle błagalnymi prośbami na przednim  siedzeniu 
        pożyczonego samochodu (Piszczyk nie umiał wciągnąć dziewczyny  na 
        tylne,  nie  wspominając  już  o  wciągnięciu  jej  do  łóżka)  - 
        osiemnastoletni   Eugene   Bylighter   był   wciąż   dziewicą   w 
        najprawdziwszym  tego słowa znaczeniu.   Dlatego, co  jest  chyba 
        zrozumiałe,  chroniczny ów stan już dawno przeszedł w natrętną  i 
        wszechogarniającą  obsesję, przejawiającą się tym, że z  miesiąca 
        na miesiąc topniejące grono znajomych Piszczyka narażone było  na 
        wysłuchiwanie  sensacyjnych  szczegółów coraz  to  nowego  planu, 
        którego celem miał być podbój jakiejś wyimaginowanej  dziewczyny.   
        Lecz  nawet  uwzględniając  cechy wrodzone  Bylightera,  na  jego 
        prekoitalny  stan ducha i ciała można by względnie łatwo  znaleźć 
        odpowiednie lekarstwo. Biorąc pod uwagę żałosny styl życia, jakie 
        prowadził,  oraz fakt, że w gruczołach ostrożnych na co  dzień  i 
        przezornych  dam kipi nieodparty instynkt macierzyński,  Piszczyk 
        powinien   był  spotkać  mnóstwo  młodych  impulsywnych   kobiet, 
        palących  się - "a przynajmniej chętnych, na miłość  boską",  jak 
        sam  często mawiał - do nawiązania bardziej intymnej  znajomości, 
        gotowych  przytulić  go do łona i pocieszyć, czego  tak  boleśnie 
        potrzebował.
                I   prawdę  powiedziawszy,   sponiewierany   emocjonalnie 
        Piszczyk  już dawno straciłby dziewictwo, gdyby nie  wyglądał  na 
        człowieka  tak schorowanego i wyniszczonego. Otóż  jego  aparycja 
        sprawiała,   że  wszystkie,  nawet  te  najbardziej   otwarte   i 






        najchętniejsze,  dziewczyny  uważały, iż  kondycja  psychiczna  i 
        cielesna  Bylightera  jest wynikiem  ostatniego  stadium  jakiejś 
        choroby   wenerycznej.   W  rezultacie  powyższego  i   tak   już 
        beznadziejna egzystencja Piszczyka stała się egzystencją  jeszcze 
        żałośniejszą,  dlatego usiłowanie gwałtu, jakiego się dopuścił  - 
        jedyne zresztą - jest niemal zrozumiałe. Zrozumiałe jest  również 
        i  to, że na usiłowaniu się skończyło, gdyż Bylighter - ten  jego 
        wieczny  pech - miał szczęście trafić na ofiarę, którą  cechowało 
        nader  komercyjne podejście do seksu, wsparte  iście  miażdżącymi 
        argumentami prawego kolana tudzież postanowieniem, by nigdy,  ale 
        to nigdy nie dawać za darmo.
                W rezultacie tych wszystkich nieszczęść Eugene  Bylighter 
        był    młodzieńcem   straszliwie    znerwicowanym,    udręczonym, 
        sponiewieranym  przez los i przygnębionym. Tym  większa  wstąpiła 
        weń nadzieja, kiedy zadzwonił do niego ktoś, kogo niemal wielbił: 
        Lafayette  Beaumont Raynee, legendarny, zawsze otoczony  pięknymi 
        kobietami król ulicznych rzezimieszków. Piszczyk znał tylko  jego 
        pseudonim:  Tęcza.    I tak oto pewnego sobotniego  ranka  Eugene 
        Bylighter dotarł pod wskazany adres i wyjął ze skrytki  pocztowej 
        przesyłkę dla Lafayette'a Rayneego. Szczegółowe polecenia,  jakie 
        wydał  mu  Tęcza - po odebraniu przesyłki  Piszczyk  miał  między 
        innymi odbyć trzygodzinny spacer wokół portu - wzmogłyby czujność 
        nawet początkującego ulicznika, utwierdzając go w przekonaniu, że 
        wyznaczono  mu rolę kozła ofiarnego. Ale w głowie Eugene'a  takie 
        podejrzenia  nigdy  by  się nie zalęgły,  dlatego  Raynee  wybrał 
        właśnie jego.
                Z  drugiej  strony,  gdyby  się  nawet  zalęgły  i  gdyby 
        Bylighter   zrozumiał,  w  co  go  wpakowano,  nie   miałoby   to 
        najmniejszego  znaczenia. Wierny naukom swego mentora,  Jimmy'ego 
        Pilgrima,  Lafayette Raynee zawsze pamiętał, by  nagradzać  swych 
        podwładnych  najbardziej motywującymi nagrodami. Dobrze  wiedząc, 
        że Piszczyk ma trudności z kobietami, w instrukcjach  dotyczących 
        drugiej   fazy  operacji  zawarł  polecenie,  które   dopingowało 
        Bylightera   o   wiele  bardziej  niż   najwyrazistszy   z   jego 
        ociekających seksem snów.
                I  ponieważ w rozmarzonej i raczej pustawej głowie  Pisz-
        czyka  nieustannie  podrygiwała  owa  nęcąca  i  jakże  erotyczna 
        marchewka, mógł w całej rozciągłości wypełnić rozkazy Rayneego.
                Zgodnie z nimi, punktualnie o ósmej rano wszedł do gmachu 
        poczty  w  centrum  San Diego,  nie  pomyliwszy  kombinacji  cyfr 
        otworzył skrytkę, wyjął z niej małą paczuszkę owiniętą w  brązowy 
        papier  i  włożył  ją  do  kieszeni  marynarki.  Potem,  z  błogą 
        nieświadomością  faktu,  że każdy jego krok jest  śledzony  przez 
        grupę bardzo niebezpiecznych ludzi, ruszył na trzygodzinny obchód 
        portu.
                Kiedy  Eugene Bylighter kończył nakazany  przez  Rayneego 
        spacer,  Kaaren  Mueller  i  Sandy  Mudd  siedziały  w   saloniku 
        wynajętego mieszkania przy Chula Vista, wbijając wzrok w milczący 
        telefon.
                W przeciwieństwie do domu Rayneego w pobliskim Del Mar  - 
        willa  kosztowała Tęczę czterysta pięćdziesiąt  tysięcy  dolarów, 
        miała  sześć przestronnych sypialń, wpuszczoną wannę i  olbrzymie 
        panoramiczne  okna  wychodzące na Ocean  Spokojny  -  mieszkanko, 
        które  agentka Mueller wynajmowała za trzysta  czterdzieści  pięć 
        dolarów miesięcznie w przemysłowej dzielnicy miasta, miało  jedną 






        maleńką  sypialnię,  ciasną  łazienkę z poobijaną  wanną  i  okna 
        wychodzące na bardzo nieapetyczną alejkę, zawaloną pojemnikami na 
        śmiecie.
                -  Przestańmy  się wreszcie oszukiwać -  mruknęła  Sandy, 
        przerywając  ponurą  ciszę. - Szczeniak wystawił cię  do  wiatru. 
        Powiedział,  że  zadzwoni  przed dwunastą, a  jest  już  wpół  do 
        pierwszej. Czeka nas pięć godzin jazdy, a przedtem muszę  jeszcze 
        wpaść do sklepu i odebrać narty. Dlatego...
                -  ...zawitamy tam z pustymi rękami -  burknęła  posępnie 
        Kaaren. - 
             Jak dwie zabawowe obozowiczki. Niczego innego nie  oczekują. 
        - Zerknęła na koleżankę, szukając potwierdzenia swych słów.
                Sandy wzruszyła ramionami.
                - Kaaren, nic na to nie poradzimy - tłumaczyła rozsądnie.
                -  Tak  się  po prostu dzisiaj w  to  gra.  Zaczynamy  od 
        drugiej klasy. Może przebijemy się do pierwszej, a może nie. Dużo 
        zależy od szczęścia. Dzisiaj szczęścia nie miałyśmy. To wszystko.
                Sandy   była   kobietą  tylko   pozornie   niefrasobliwą. 
        Wychowywała się z czterema braćmi i wiedziała, że w dyskusjach na 
        temat  równości  płci  należy  trzymać język  za  zębami.  Już  w 
        dzieciństwie  życie nauczyło ją, że demonstrowanie potęgi  rozumu 
        oraz  siły  mięśni  jest  o  wiele  skuteczniejsze  niż  wszelkie 
        dywagacje.  I nigdy nie miała żadnych wątpliwości co do tego,  że 
        jest  mężczyznom  równa. Zawsze wierzyła - mimo  licznych  urazów 
        psychicznych,  a czasami i fizycznych - że jest w  stanie  stawić 
        czoło   swoim  braciom  tudzież  ich  wszystkim  kumplom.   Rzecz 
        sprowadzała  się  tylko do znalezienia  sposobu  na  udowodnienie 
        swoich racji.
                Sandy  uczyła  się bolesną metodą prób i błędów,  a  pola 
        przyszłych  walk - jazda na nartach, żeglarstwo, tenis  i,  oczy-
        wiście,  jej  ukochane krótkofalarstwo - dobierała  z  umięjętno-
        ściami   planistycznymi   i  przenikliwością   godną   wojskowego 
        stratega.  Rezultat  przeszedł jej  najśmielsze  oczekiwania.  Od 
        chwili, kiedy bracia Sandy po raz ostatni spojrzeli na siostrę  z 
        wyższością, minęło dużo, ale to bardzo dużo czasu.
                Z  drugiej  strony  - myślała -  we  współzawodnictwie  z 
        braćmi,  z  chłopakami  czy  pracownikami  agencji  nie   musiała 
        zawracać sobie głowy dodatkową przeszkodą w postaci  atrakcyjnego 
        wyglądu zewnętrznego. A przynajmniej nie do tego stopnia jak  jej 
        uderzająco piękna przyjaciółka z czasów akademickich,  rudowłosa, 
        zielonooka  koleżanka  z  grupy specjalnej -  przyznała  Sandy  z 
        odrobiną  zazdrości.    Co wcale nie znaczy, że Sandy  Mudd  była 
        brzydka.  Prawdę powiedziawszy, była nawet względnie  atrakcyjna, 
        tyle tylko że trafił się jej ojciec z nader szczególnym poczuciem 
        humoru, jeśli chodzi o dobór imion, jakimi obdarzał swoje dzieci, 
        ojciec, którego o wiele bardziej interesował sport, elektronika i 
        -  ostatnio  - programowanie komputerowe niż  dobór  odpowiednich 
        ubrań  czy  makijaż córki. Mudd i Mueller  nieuchronnie  ze  sobą 
        porównywano   -   od  pierwszych  dni   w   Krajowym   Instytucie 
        Szkoleniowym  Agencji  do  Spraw  Zwalczania  Handlu  Narkotykami 
        łączyła je płea oraz alfabet - co zaowocowało opisami w  rodzaju: 
        "tryskająca krzepą" i "promieniująca seksapilem".
                Tak  więc  Mudd tryskała, a  Mueller  promieniowała.  Ale 
        wdzięki,  jakimi natura obdarzyła Kaaren, nic jej nie  pomogły  i 
        przed  osiągnięciem  najbliższego z wytkniętych sobie  celów,  to 






        znaczy  zajęciem  miejsca  w  pierwszej  dziesiątce   absolwentów 
        instytutu,  dziewczyna wkuwała po szesnaście godzin na  dobę  jak 
        inni.
                -  Nie  po  to  wypruwałam z  siebie  flaki,  żeby  teraz 
        wylądować  w drugiej klasie, jak pierwsza lepsza  siusiumajtka  - 
        odrzekła  Kaaren.  -  Poza tym, jeśli nie  wychodzi  mi  z  takim 
        młodocianym zboczeńcem jak Piszczyk, jeśli potrzebuję  szczęścia, 
        żeby  wyciągnąć go na głupi lunch, to lepiej od razu zbastować  i 
        zająć się Sanjo. Ten się przynajmniej nie spóźni.
                - A propos... - wtrąciła Sandy unosząc pytająco brwi.
                - Powiedziałam Freddy'emu, że jeśli jeszcze raz  spróbuje 
        dotknąć  choćby  jednego  guzika czy zatrzasku,  to  poderżnę  mu 
        gardło od ucha do ucha - odrzekła Kaaren z mimowolnym uśmiechem.
                -  Czy  ja  wiem... - Sandy pokręciła  głową  z  udawanym 
        smutkiem.  -  Służba służbą, ale milutkie ciałko  to  on  ma.Poza 
        tym...   -  W  jej  oczach  rozbłysły  iskierki   zakamuflowanego 
        rozbawienia i ciekawości. - Poza tym nie powiesz chyba, że  kiedy 
        tak z sobą tańczycie, to cię nic a nic nie bierze, co?
                -  Hmmmm... Może trochę - przyznała  Kaaren.  Uśmiechnęła 
        się  figlarnie,  ukazując  głębokie  dołeczki  w  policzkach,   i 
        wzruszyła  ramionami. - Ale do niczego się nie przymierzam.  Nie, 
        Freddy  jest  trochę za gładki jak na mój gust. Napala  się  przy 
        mnie,  rajcuje,  a wtedy wysyłam go do jakiegoś  baru,  żeby  coś 
        sobie podłapał.
                Sandy zachichotała.
                - Na przykład drobnego syfa.
                -  Mam  nadzieję,  że  przez  materiał  niczego  mi   nie 
        sprezentuje.
                -  Więc zamierza przyjechać jutro po południu,  tak?  Nie 
        mogę  się  już doczekać. Chcę zobaczyć, jak sobie  poradzi  z  tą 
        swoją fryzurą, kiedy będzie jeździł na nartach.
                -  Założę  się, że przed południem nie wylezie z  wyra  - 
        mruknęła Kaaren i znowu spochmurniała. - A propos. - Spojrzała na 
        zegarek.  - Słuchaj, a może byś tak odebrała narty  i  pojechała, 
        co?  Ja jeszcze trochę zostanę. Dam Piszczykowi więcej czasu.  Na 
        wszelki wypadek.
                - Kaaren, oni mają gdzieś, czy...
                - Wiem, wiem, ale zostanę i już. Chcę poczekać, kapujesz? 
        -  Potrząsnęła  z  uporem głową.  -  Bylighter  jest  najsłabszym 
        ogniwem  w łańcuchu organizacyjnym Rayneego. Musi  być.  Dorwiemy 
        Rayneego, dorwiemy i Pilgrima.
                - Możemy za to oberwać po tyłku aż miło - ostrzegła Sandy 
        -  Fogarty  wydał  wyraźne  polecenie,  żeby  nie  pracować   bez 
        wsparcia.  Nie  wspominając  już o tym,  że  przez  cały  weekend 
        miałyśmy trzymać się razem. Tak obiecałaś Benowi. Wcale nie  miał 
        ochoty nas tu zostawiać.
                -  Słuchaj,  harujemy nad tą sprawą od  trzech  miesięcy, 
        tak?  Miałyśmy  jakieś problemy? Żadnych. Pamiętasz,  co  jeszcze 
        powiedział Fogarty? "Naszą największą szansą na przeniknięcie  do 
        organizacji   Locotty   jest  penetracja   terenu   podlegającego 
        Pilgrimowi." Tak powiedział?
                - Niby tak, ale jak o tym facecie pomyślę, to mnie ciarki 
        przechodzą - szepnęła Sandy.
                - O kim? O Pilgrimie?
                -  Tak. Pierwszy raz w życiu mam szczerą  ochotę  wetknąć 






        łeb w piasek i całą robotę zwalić na chłopaków - wyznała Sandy  - 
        A  ty? Nie wolałabyś, żeby zamiast ciebie i Sanjo zajęli się  tym 
        Ben i Charley?
                -  Nie  miałabym nic przeciwko temu, żeby  był  tu  teraz 
        jeden  albo drugi - odrzekła cicho Kaaren. - Freddy  jest  dobrym 
        agentem, choć wcale tego po nim nie widać, ale...
                -  Tak, wiem. Jeśli chcesz wejść do dziury pełnej  wężów, 
        zamiast  odpicowanego jak na wystawę pieska lepiej wziąć  z  sobą 
        ichneumona i niedźwiedzia.
                - Coś w tym stylu - zgodziła się z nią Kaaren. - Tylko że 
        w  tym  wypadku  ichneumon i niedźwiedź  to  para  zatwardziałych 
        męskich  szowinistów,  którzy uważają, że nie mamy po co  do  tej 
        dziury włazić.
                -  Więc ja pojadę nad rzekę, a ty w tym  czasie  dorwiesz 
        Piszczyka, tak?
                -  Tak, Sandy. To zbyt wielka szansa, żeby ją tak  głupio 
        stracić. Poza tym przyda mi się dodatkowy dzień odpoczynku, zanim 
        Bart  zacznie mnie wozić tą cholerną łajbą. Sanjo mnie  podrzuci, 
        jutro  rano. Jak siądę za kierownicą, to się  jeszcze  biedaczyna 
        kilka godzin prześpi.
                - Tego mu właśnie będzie trzeba, o mój litościwy  aniele. 
        Sandy  roześmiała się. - Ale posłuchaj. - Wstała. - Mogłabym  cię 
        ubezpieczać,  a  jutro  rano pojechalibyśmy  wszyscy  razem,  co? 
        Fogarty nie żartował. Trzeba zachować piekielną ostrożność. No to 
        jak?
                -   Ależ  z  ciebie  stara  kwoka!  -  Kaaren   popchnęła 
        przyjaciółkę  w stronę drzwi. - Odbierz narty i jedź. Nie  zrobię 
        żadnego  głupstwa. Chcę tylko z tym kretynem  pogadać,  kapujesz? 
        Sprawdzić,  czy uda mi się załatwić pierwszy zakup i  przygotować 
        teren,  zanim ruszymy z Sanjo na Rayneego. Jeśli do  spotkania  w 
        ogóle  dojdzie,  umówię się z nim w  jakimś  publicznym  miejscu. 
        Będzie  sam, bo jak nie, to nici z tego. Słowo harcerki.  Zresztą 
        zanim wyjdę, dam znać Sanjo. Zgoda?
                - Sama nie wiem...
                -  Dzięki temu będziesz miała wolny wieczór pod  otwartym 
        niebem. Dobra okazja, żeby lepiej poznać Bena, Charleya i  Barta. 
        Zwłaszcza  Bena  -  dodała z uśmiechem  widząc,  że  przyjaciółka 
        spiekła raka. - Tak myślałam. - Łagodnie wypchnęła Sandy za próg. 
        -   Mam  nadzieję,  że  kiedy  dotrzemy  tam  jutro  z   Freddym, 
        przynajmniej  jeden  z tych cholernych szowinistów  będzie  leżał 
        brzuchem  do  góry.  Myślisz, że dasz im sama  radę?  -  Mrugnęła 
        porozumiewawczo.
                -  Spokojna głowa - odparła poważnie Sandy. -  Uważaj  na 
        siebie.  I zanim wyjdziesz na ulicę, koniecznie daj  znać  Sanjo. 
        Obiecujesz?
                -  Obiecuję.  - Kaaren  zatrzasnęła  zdecydowanie  drzwi. 
        Sandy ruszyła w stronę samochodu zaparkowanego w wąskiej uliczce. 
        Odchodziła z wyraźną niechęcią.
                W  budce telefonicznej naprzeciwko czynszówki,  w  której 
        mieszkał Eugene Bylighter, stał młody mężczyzna o jasnych włosach 
        i  dość  niesamowitej, ale przystojnej twarzy. Stał i  bawił  się 
        drobnymi.  Na kłykciach jego rąk widniały zabliźnione  rany.  Roy 
        Schultzheimer  czekał,  aż  Piszczyk  skończy  swój  trzygodzinny 
        maraton. Kiedy go wreszcie skończył i wszedł chwiejnie na schody, 
        Roy Schultzheimer wrzucił do automatu kilka monet i zatelefonował 






        do Rayneego Tęczy.
                - Tak?
                -  Mówi  Roy. Klient jest czysty -  zameldował  spokojnie 
        człowiek o poharatanych rękach.
                - Na pewno?
                - Tak.
                -   Jesteście  przygotowani  do  następnej  fazy?   Macie 
        wszystko, czego nam trzeba?
                -  Jasne  -  odrzekł Roy,  a  jego  bladoniebieskie  oczy 
        odruchowo zlustrowały najbliższą okolicę.
                -  W  takim razie spotkamy się  tam,  gdzie  ustaliliśmy. 
        Chwilę później Tęcza telefonował do Pilgrima.
                - Jesteśmy gotowi - powiedział. - Masz do mnie coś  jesz-
        cze?
                - Nie - odrzekł Pilgrim. - Tylko dobrze sprawdźcie teren. 
        Chcę, żebyście przy tej operacji zachowali jak najdalej posuniętą 
        ostrożność.
                - Też o tym myślałem - przyznał Raynee. - Może przyczaisz 
        się  gdzieś na kilka dni, co? Na wypadek gdyby to stary maczał  w 
        tym palce. Kiepska pogoda dla nieostrożnych, bracie. Wiesz, o  co 
        mi idzie?
                -  Masz  rację,  bardzo kiepska  pogoda  -  syknął  zimno 
        Pilgrim. - Wykonać.
                Trzask odkładanej słuchawki.
        
                                     4
              
        
                Około  stu  dwunastu  kilometrów  na  południe  od   tamy 
        Hoovera, gdzie gigantyczny betonowy masyw powstrzymuje spiętrzone 
        wody  jeziora  Mead, płynąca na południe rzeka  Kolorado  zaczyna 
        tworzyć granicę między dzikimi i odludnymi pustyniami  Kalifornii 
        i Arizony.
                Nieco   ponad   sześćdziesiąt   kilometrów   dalej    owa 
        nieregularna     granica     wodna     nagle     skręca,     robi 
        trzydziestokilometrowy  wypad na południowy wschód,  później  tej 
        samej długości skok na południowy zachód i dopiero wtedy  zawraca 
        na  pierwotny  kurs.  Jej  zakola  przypominają  kształtem  zarys 
        pobudzonej kobiecej piersi.
                Być  może właśnie dlatego górne i dolne zbocza tego  dość 
        specyficznego  tworu geograficznego stanowią jedne z  najbardziej 
        ulubionych  miejsc  wypoczynku dla całych hord  stróżów  prawa  z 
        południowej  Kalifornii: dla funkcjonariuszy policji  federalnej, 
        stanowej  i  miejscowej. Dziwnym zbiegiem  okoliczności  tuż  pod 
        olbrzymią  sutką,  między  tamą Parkera i Big  Bend,  mieści  się 
        ośrodek  wypoczynkowy  nawiedzany masowo przez  typy  najbardziej 
        zdecydowane, stanowcze i zapalczywe.
                Przyjemności,   jakich   można  tu  zaznać,   są   raczej 
        niewyszukane,  by nie powiedzieć prymitywne:  słońce  ogrzewające 
        zmęczone  kości,  łagodny  prąd  rzeki,  niemal  wszystkie  znane 
        człowiekowi  rodzaje motorówek i ślizgaczy nie wspominając już  o 
        całych  hektolitrach  dobrze schłodzonego  piwa.  Krótko  mówiąc, 
        nirwana policjantów wszelkiej maści i koloru.
                Jednak   wbrew   opinii   panującej   wśród    niektórych 
        zgorzkniałych  turystów  odwiedzających wybrzeża rzeki,  ów  mały 






        "kurort" nie jest ośrodkiem zamkniętym i nie strzegą go tablice z 
        napisem: "Wstęp Tylko Dla Policjantów". Nie, po prostu z tych czy 
        innych   powodów  rozbicie  obozowiska  pośród  tłumku   oficerów 
        szeryfów, ich zastępców, pośród tuzina agentów policji federalnej 
        i stanowej czy wreszcie pośród zwykłych, staromodnych gliniarzy w 
        cywilu  na wielu ludzi działa w sposób zdecydowanie  deprymujący. 
        Nad  rzeką  są  miejsca  o niebo  lepsze,  gdzie  w  towarzystwie 
        przyjaciół można spokojnie ćmić trawkę.
                A przecież - poza sporadycznymi przypadkami, kiedy  jakiś 
        ubzdryngolony  piwskiem  rajdowiec  postanawia  dobić  szybko  do 
        brzegu  i  zapominając, że siedzi w  łajbie  wartości  dwudziestu 
        tysięcy   dolców,  wjeżdża  płaskodennym  ślizgaczem  na   piach, 
        wykorzystując śrubę jako hamulec - kempingu bezpieczniejszego dla 
        żon, przyjaciółek tudzież dzieci próżno by gdzie indziej  szukać. 
        Chociaż  z drugiej strony przezorny ojciec  zachowujący  należytą 
        ostrożność  zastanowiłby się pewnie, czy mądrze robi,  pozwalając 
        szesnastoletniej  córce  na samotny spacer  w  tej  "bezpiecznej" 
        okolicy.  Tak, spacer trwający dłużej niż, powiedzmy, pięć  minut 
        byłby mimo wszystko ryzykowny.
                Summa  sumarum, osobnikom wykazującym względne  zdolności 
        adaptacyjne  rzeka  Kolorado  oferowała  coraz  rzadszą   dzisiaj 
        możliwość  powrotu do natury i obcowania z  tłumem  nieznajomych. 
        Mogli  tu  również  zapomnieć o  troskach  i  niebezpieczeństwach 
        czyhających w "prawdziwym" świecie - takich jak choćby  grasujące 
        tam  od  czasu  do czasu bandy  motocyklistów,  którzy  mieli  na 
        szczęście  dość  rozumu,  by  unikać  brzegów  rojących  się   od 
        gliniarzy.
                Wszystko   to  jednak  nie  musi  koniecznie   tłumaczyć, 
        dlaczego  trzech agentów specjalnej grupy operacyjnej Agencji  do 
        Spraw  Zwalczania Handlu Narkotykami odpoczywało na  wyściełanych 
        ręcznikami   leżakach,   stojących  przed   dwoma   zardzewiałymi 
        kontenerami służącymi za domki kempingowe.
                Leżeli   jakieś   piętnaście   metrów   od   najbliższego 
        osłoniętego   drzewami   kempingu.  Obojętni  na   obecność   czy 
        nieobecność    motocyklowych   gangów,   gliniarzy,   ich    żon, 
        przyjaciółek,  dzieci  i otumanionych trawką palaczy,  po  prostu 
        czekali.  I robili wszystko, by w pełni wykorzystać  tę  opłaconą 
        przez   agencję  wycieczkę:  delektowali  się  ciepłym   słońcem, 
        chłodnym  nurtem  rzeki,  powabnymi kobietami i  zimnym  jak  lód 
        piwem.
                Opróżniwszy  samodzielnie  jedną ze stojących  w  pobliżu 
        skrzynek piwa - uparł się, i już - Charley Shannon musiał wykonać 
        pierwszy nieprzymuszony i świadomy ruch.
                Ben  Koda usłyszał rozpaczliwe skrzypienie  przeciążonego 
        stelaża.
                -   Gdzie  leziesz?  -  mruknął  sennie  spod   wielkiego 
        słomkowego kapelusza.
                -  Sprawdzia  śrubę - odparł Charley i  jęknął  boleśnie, 
        rozprostowując muskularne nogi.
                - Co za palant - wymamrotał Bart Harrington.  Zacisnąwszy 
        powieki, wystawił do słońca natłuszczoną olejkiem twarz i  dodał: 
        -  My nie mamy śruby. Spirit of Senventy Six to łódź z  silnikiem 
        odrzutowo-przelotowym.  W  silniku  odrzutowo-przelotowym   śruby 
        sprawdzić nie możesz, bo jej po prostu nie ma.
                -  No  dobra - odburknął Charley. Stąpając  ostrożnie  po 






        kamieniach, szedł w stronę brzegu. - To sprawdzę silnik. Zobaczę, 
        czy skurwiel nie odpadł.
                -  Lepiej ostrzeż tych na rzece - rzucił  spod  kapelusza 
        Koda, nie drgnąwszy z miejsca. - Jak myślisz, Bart? Może powinien 
        pomachać żółtą flagą, co?
                -  Nie.  Powinien  wywiesić kod  flagowy  obowiązujący  w 
        marynarce:  "Uwaga!  Spuszczam  ścieki".  Coś  w  tym  stylu.   - 
        Harrington  otworzył  jedno oko i patrzył,  jak  Charley  Shannon 
        wchodzi ostrożnie do głębokiej po pas wody, obok przycumowanej do 
        drzewa łodzi, pomalowanej na kolor czerwony, biały i niebieski. - 
        Czy ten dupek umie w ogóle pływać?
                - Jak silnik bez łodzi - wymamrotał Koda.
                - Jezu, może lepiej obwiążmy go w pasie liną.
                - Te dwie dupcie z Atlanty wciąż tam jeszcze są?
              Harrington  otworzył  szerzej  oczy i  zamknął  je  dopiero 
        wtedy, gdy zlustrował cały brzeg.
                - Te laleczki, z którymi Charley wczoraj gdzieś przepadł? 
        Taak,  są.  Ich  stary też jest. Wiesz, ten  co  to  wygląda  jak 
        wyjątkowo  brzydka  i złośliwa odmiana czarnego goryla.  I  chyba 
        wciąż jest trochę wkurwiony.
                -  One  umieją pływać. Jak ten szajbus  pójdzie  na  dno, 
        zaczną  tak wrzeszczeć, że zgred pomyśli chwilę, przymocuje  linę 
        do ciężarówy i go wyciągnie. Nie ma sprawy - zapewnił Barta Koda, 
        macając wokoło w poszukiwaniu skrzynki z lodem.
                - A skoro już mowa o kobietach... - zaczął Harrington.
                - A kto tu mówił o kobietach? - stęknął Koda,  wyciągając 
        ze skrzyni mokrą puszkę piwa.
                - Co o nich myślisz?
                Koda  znów  stęknął,  tym  razem  jakby   dyplomatycznie; 
        otworzył puszkę i wsunął ją pod rondo słomkowego kapelusza.  Dało 
        się  słyszeć  głębokie  gulgotanie,  potem  głośne  beknięcie   i 
        wreszcie błogie westchnienie.
                - Myślę, że Sandy sobie poradzi - oświadczył  Harrington. 
        - Równa jest, ma sporo doświadczenia. Wie, jak się zachowywać  na 
        łodzi.  Na radiu i nawigacji zna się jak mało kto. Jedyny  kłopot 
        polega na tym, że...
                -  ...że to nie Kaaren Mueller - podsunął  usłużnie  Ben. 
        Chyba  i lepiej, bo gdyby to była tamta, rozpieprzyłbyś tę  krypę 
        już pierwszego dnia - dodał unosząc lekko kapelusz i  odsłaniając 
        czarne, zagięte do dołu wąsy i wykrzywione w uśmiechu usta.
                Harrington  zmarszczył czoło, pogrążając się na chwilę  w 
        głębokiej kontemplacji.
                -  Tak,  pewnie masz rację. - Kiwnął głową i  sięgnął  po 
        następne piwo.
                - Sandy jest w porządku, ale przez tę Mueller wdepniemy w 
        nieliche gówno. Niech sobie mówią, co chcą. - Koda osłonił rondem 
        twarz i usiadł wygodniej.
                -  Czy  ja  wiem...  -  Harrington  znów  coś  tam  sobie 
        rozważał.  -  Może  to tylko sprawa męskich  gruczołów,  ale  nie 
        przypuszczam, żeby...
                -  Otóż  to - mruknął Koda. - Kiedy taki  smutas  jak  ty 
        zwęszy   młodą  dupcię,  która  uważa  się  za  jakąś   pieprzoną 
        superagentkę, to mu od razu odbija. Tak, brachu, gruczoły pompują 
        testosteron  jak  oszalałe.  Uważaj, bo  niedługo  zaczniesz  się 
        ubierać jak Freddy.






                Bart omal nie zakrztusił się piwem.
                -  Skoro już o tym mowa. Robisz chwilowo za  szefa  całej 
        imprezy,  więc  jak to się stało, że pozwoliłeś im zostać  w  San 
        Diego?  -  spytał nie spuszczając oczu z  podskakującej  głowy  i 
        ramion Shannona. Charley właśnie zaryzykował wejście na  głębinę, 
        by dotrzeć do swoich zeszłonocnych kochanek, które, trzymając się 
        rufy  tatusinego ślizgacza, pławiły się, chichotały  i  patrzyły, 
        jak do nich zmierza.
                -  Mają  tam  robotę - odparł  Koda  głosem  zdradzającym 
        lekkie zdenerwowanie. Wolno usiadł, zmrużył oczy w blasku ostrego 
        słońca  i dodał: - Kaaren ma kupić towar. Ustawiła się  z  jakimś 
        bubkiem, który pracuje dla Rayneego, z tym Piszczykiem czy jak mu 
        tam.  Jak  tylko załatwią sprawę, wezmą dupę w troki,  wsiądą  do 
        Toyoty i przyjadą tutaj. Taki wydałem rozkaz.
                - I o nic się nie martwisz, tak?   - Sam powiedziałeś, to 
        już  duże dziewczynki. Jak chcą być agentkami, muszą  odwalić  co 
        trzeba, i kropka. - Koda upił łyk piwa.
                - I dlatego kazałeś Sanjo zostać w San Diego? 
                Ben wzruszył ramionami.
                - Ten szczeniak, którego dopadły, nie jest groźny.  Sandy 
        dałaby  mu  radę jak nic, łapy by mu powyrywała. A  jeśli  Kaaren 
        zdoła  utrzymać Freddy'ego na długiej smyczy, to w czym  problem, 
        cholera.
                -  O  ile tylko będą omijać Rayneego i Pilgrima. I  to  z 
        daleka  - dodał Harrington, ujmując w słowa skrywane  zmartwienia 
        Bena Kody.
                - Właśnie. - Ben zmrużył oczy i spojrzał w stronę ślizga-
        cza, przy którym to ginęła, to pojawiała się głowa Shannona.
             - Masz rację. Masz, kurwa, rację...
        
                Wykończony  trzygodzinnym  spacerem wokół  portu,  Eugene 
        Bylighter  pozwolił sobie na dziesięciominutowy  odpoczynek:  nim 
        zmusił swój niedożywiony organizm do dalszej pracy, wyciągnął się 
        na krzywym łóżku, stojącym w obskurnej norze, za którą płacił sto 
        dwadzieścia pięć dolarów miesięcznie.
                Gdyby  Lafayette Raynee alias Tęcza nie obiecał mu  tego, 
        co  obiecał,  Bylighter nigdy by nie wykrzesał z  siebie  energii 
        niezbędnej  do wykonania powierzonych mu zadań. Jednak  erotyczne 
        wizje,   majaczące   w  wiecznie  napalonym   umyśle   Piszczyka, 
        stymulowały go na tyle, że zebrał resztkę sił i wstał.
                Uspokoiwszy  skołatane  nerwy  marnej  jakości   skrętem, 
        Bylighter  wszedł chwiejnie do kuchni, żeby zadzwonić  do  Kaaren 
        Mueller.  I  wtedy - wszystko przez to  koszmarme  wyczerpanie  - 
        przypomniał  sobie, że małą, owiniętą w brązowy papier  paczuszkę 
        zostawił na kuchennym stole.
                Okazało się, że postąpił bardzo nierozważnie, gdyż paczu-
        szki na stole już nie było - spoczywała na dnie miski wypełnionej 
        nieświeżą  wodą, miski, z której jadał mieszkający z  Piszczykiem 
        kot.
                - Chryste Panie... - wyszeptał Bylighter.
                Rzucił  się na kolana i wyłowił paczuszkę z wody.  Papier 
        rozszedł mu się w rękach. Piszczyk zdjął go, warstwa po warstwie, 
        i  zobaczył  dwie  małe  fiolki  z  brązowego  szkła.  Obie  były 
        zakorkowane   i   zawierały  jakiś  miałki   proszek.   Wytarłszy 
        buteleczki  brudną ścierką do naczyń, ostrożnie je otworzył  i  z 






        wielką ulgą stwierdził, że zamknięcie musiało być chyba szczelne, 
        bo woda do szarawego proszku nie dotarła.
                Dwie ledwo czytelne naklejki, które najwyraźniej odlepiły 
        się  od fiolek, zauważył dopiero wtedy, kiedy wyrzucał  do  kosza 
        resztki  rozmokłego  papieru. Bylighter zamknął  oczy,  dogłębnie 
        sfrustrowany wolno pokręcił głową i usiadł, by zastanowić się, co 
        teraz robić.
                Właściwie  to miał tylko dwa wyjścia: mógł  zadzwonić  do 
        Tęczy i wyznać, że znów wszystko spieprzył, albo mógł spreparować 
        nowe naklejki i oznaczyć nimi fiolki na chybił trafił.
                Chyba  nie  mam  wyboru - pomyślał Piszczyk  i  na  dwóch 
        kawałkach  przylepca wypisał starannie słowa: "TIOPEINA" i  A-17. 
        Zresztą  to  chyba  bez  znaczenia.  Przecież  zawartość  wygląda 
        identycznie  -  koncypował  oznaczając na  ślepo  wybraną  fiolkę 
        napisem:  "Tiopeina".  Kiwnął  głową  i  drugą  fiolkę   oznaczył 
        naklejką z napisem A-17. Podjąwszy brzemienną w skutkach decyzję, 
        by po raz enty uchronić tyłek od tęgiego lania, Eugene  Bylighter 
        rozpoczął  przygotowania do randki z Kaaren Mueller modląc się  w 
        duchu,  żeby  nigdy nie musiał wyznać Rayneemu, co  przed  chwilą 
        zrobił.
                Kwadrans  później  był  już gotowy. Wyszedł  na  ulicę  i 
        skierował  się  do  pobliskiej budki  telefonicznej  przy  stacji 
        Exxon.
                Odebrała po dwóch dzwonkach.    -Halo?
                - Czy mogę mówić z Kaaren? - wykrztusił stremowany.
                - Słucham - odrzekła z przezorną obojętnością.
                -  Kaaren? Mówi Pisz... eee... Eugene  Bylighter.  Pewnie 
        mnie nie kojarzysz, ale jestem tym facetem, z którym  rozmawiałaś 
        w  sklepie z pączkami. W zeszłym tygodniu, pamiętasz?  Sprzątałem 
        ze  stołów,  a ty siedziałaś z koleżanką w rogu sali,  pod  takim 
        plastikowym  drzewkiem. - Urwał i dla uspokojenia  wziął  głęboki 
        oddech.  - Dowiedziałaś się skądś, że mam chody i że mógłbym  dla 
        was zdobyć trochę pierwszorzędnej trawki.
                -  A  tak! Piszczyk! Chłopak, który  sprzedaje  pączki  z 
        zielonym lukrem! Jasne, że cię pamiętam - odrzekła miłym  głosem, 
        starannie  dobierając słowa. - Powiedziałeś, że  możesz  załatwic 
        furę  przedniego  ziela,  tak? No i co?  
              -  No i załatwiłem - oznajmił dumnie Bylighter. -  To  pra-
        wdziwa  Maui  Manna, prawie trzydzieści gramów. I będzie  cię  to 
        kosztowało   tylko   sto  pięćdziesiąt  dolców,   jak   chciałaś. 
        Pomyślałem  sobie,  że... no wiesz... że może  byśmy  się  gdzieś 
        spotkali,  może u ciebie? - rzucił na rozpaczliwą rybkę.  Chociaż 
        robił  wszystko, żeby zachować spokój i opanowanie, głos  mu  się 
        załamał i przeszedł w wysoki urwany pisk.
                - U mnie to chyba nie najlepszy pomysł - odrzekła Kaaren. 
        -  Mówiłam  ci,  że organizuję towar dla  szefa.  Wiesz,  dorzuca 
        trochę  grosza  do mojego czynszu i gdyby mnie  nakrył  na  haju, 
        szczęściem by nie tryskał. Muszę być ostrożna, sam rozumiesz.
                - Tak, tak, jasne - wysapał pośpiesznie Bylighter. -  Już 
        przedtem  wiedziałem, że jesteś ostrożna. To znaczy... to  bardzo 
        dobrze,  że  jesteś ostrożna - dodał szybko, bojąc się,  że  może 
        dziewczynę spłoszyć. Nie chciał, by odkryła, że próbował odszukać 
        jej mieszkanie. - Nie zamierzałem...
                - Nie ma sprawy - odrzekła łagodnie nieco przyjaźniejszym 
        tonem.  -  Słuchaj, może ustawimy się na  przyszły  tydzień,  co? 






        Spotkamy się i dobijemy targu.
                -  Na przyszły tydzień? - wybełkotał Bylighter  -  Ale... 
        ale  chciałem cię... chciałem jak najszybciej pozbyć  się  trawy, 
        rozumiesz.  Pomyślałem sobie, że... nowiesz, że może  dzisiaj?  - 
        zakończył rozpaczliwie, wytężając niedołężny umysł,by za  wszelką 
        cenę uratować pogarszającą się sytuację. Wpadł w panikę. 
                Kaaren   zawahała  się.  Od  chwili  rozstania  z   Sandy 
        usiłowała    nawiązać   kontakt   z    Freddym    Sanjanovitchem. 
        Bezskutecznie.  Zostawiła dla niego wiadomość, że jest sama i  że 
        chce  się z nim jutro zabrać. Pieprzony goguś - pomyślała  kręcąc 
        głową.  I  nagle  uświadomiła sobie, że  Freddy  wcale  nie  musi 
        odtwarzać taśmy w automatycznej sekretarce! Tak, zakłada  pewnie, 
        że  są już w drodze nad rzekę, więc nie oczekuje od niej  żadnych 
        wiadomości!
                Szybko podjęła decyzję.
                -  Wiesz co? Spotkajmy się w twoim sklepie, dobra?  Tylko 
        ty  i ja. Powiedzmy koło pierwszej. Trawkę włóż do jednej z  tych 
        toreb, w które pakujesz pączki. Co ty na to?
                -  Jasne, pasuje. O pierwszej w sklepie. Będę czekał.  Na 
        pewno - wydyszał podniecony Bylighter.
                - No to pa, Piszczyku! - Kaaren roześmiała się i odłożyła 
        słuchawkę.
                Nakręciła numer Freddy'ego Sanjanovitcha, ale znów  usły-
        szała  znajome: "Cześć! Przepraszam, że mnie nie ma".  Zadzwoniła 
        do  Sandy,  łudząc  się nadzieją,  że  przyjaciółka  jeszcze  nie 
        wyjechała.   Tym   razem  usłyszała  odpowiedź   nieco   bardziej 
        stonowaną.  Potem siedziała na sofie i przez kilka minut  bębniła 
        palcami w podłokietnik, próbując znaleźć racjonalne wytłumaczenie 
        dla swojej decyzji.
                Wiedziała, że Fogarty jest gdzieś w San Diego, że usiłuje 
        zorganizować  dla nich "czysty" system łączności. Jest  na  pewno 
        zbyt  zajęty, żeby zawracać mu głowę tak głupimi sprawami.  Nagle 
        ogarnęła  ją  wściekłość  na samą siebie.  Do  ciężkiej  cholery! 
        Przecież  nie  zamierza  kupować  kilograma  koki!  Nie  zamierza 
        spotykać  się z ludźmi kalibru Rayneego Tęczy!  Zamierza  jedynie 
        kupić nędzne trzydzieści gramów wysokogatunkowej marihuany i  dać 
        za  nią  sto  pięćdziesiąt  dolarów.  I  to  komu!   Pryszczatemu 
        małolatowi  z przerośniętymi gruczołami hormonalnymi! Dzisiaj  to 
        ledwie drobne wykroczenie, zagrożone karą aresztu.
                Względnie  zadowolona z tak zmyślnego  usprawiedliwienia, 
        Kaaren  weszła do sypialni, wsunęła rękę pod materac,  wyciągnęła 
        stamtąd  maleńką  automatyczną  Barettę  -  pistolet  leżał  obok 
        większego  i  o wiele skuteczniejszego Walthera  kalibru  97mm  - 
        sprawdziła  magazynek  i  wsunęła  broń  do  ukrytej  w   torebce 
        kieszonki.
                W przeciwieństwie do ogromnego Walthera, który raczej nie 
        pasował  do obrazu sekretarki zaopatrującej szefa w trawkę,  mała 
        Baretta   mogła  jej  służyć  jako  broń  przeciwko   ewentualnym 
        napastnikom  czy  gwałcicielom.  Zresztą  przed  kim  się   miała 
        tłumaczyć?  Przed tym czubkiem? Niech tylko spróbuje  sięgnąć  do 
        jej  torebki  -  myślała przebierając się w  nowe  dżinsy,  luźną 
        bluzkę i lekkie buty.
                Wyjęła  ze skrytki trzy  pięćdziesięciodolarowe  banknoty 
        -skrytka mieściła się na dnie na wpół opróżnionej puszki z kawą - 
        chwyciła  torebkę i ruszyła do drzwi. Przed umówionym  spotkaniem 






        zamierzała osobiście odwiedzić kilka ulubionych lokali Freddy'ego 
        Sanjanovitcha.
                Na  dwupasmowej  drodze, osiem kilometrów  na  wschód  od 
        autostrady  numer  5 - betonowej ośmiopasmówki  biegnącej  niemal 
        równolegle do zachodniego wybrzeża Stanów od Tijuany w Meksyku do 
        Vancouver w Kanadzie - i co najmniej dwadzieścia pięć  kilometrów 
        od położonego nad oceanem domu, gdzie wyglądała go  niecierpliwie 
        dziewczyna, z którą się umówił, stał Freddy Sanjanowitch. W nowym 
        garniturze  za  czterysta  dolarów,  stał  obok  wynajętego   MGB 
        (fundusze na wynajęcie sportowego wozu i zakup garnituru  zostały 
        niechętnie zatwierdzone przez Fogarty'ego) i gapił się ponuro  na 
        sflaczałą oponę.
                Złapał gumę. Irytujące, fakt, ale to tylko jedno z  całej 
        serii wydarzeń, które kompletnie Freddy'ego sfrustrowały.
                Zaczęło się od tego, że dzięki bezduszności i obojętności 
        biurokratów z waszyngtońskiej kwatery głównej Fogarty nie mógł  - 
        przynajmniej  jak dotąd - załatwić przelewu funduszów na  bankowe 
        konta osobiste agentów z grupy specjalnej, co znaczyło, że  mieli 
        tymczasem  żyć  z  tego, co im zostało z  marnych  zaliczek  i  z 
        nędznych resztek na tajnych rachunkach agencji.
                Dla  Shannona i Kody nawykłych do działania pod  przykry-
        wkami nie wymagającymi wysokich nakładów finansowych,  opóźnienie 
        było  po prostu niedogodnością bez większego znaczenia.  Ale  dla 
        kogoś  takiego jak Freddy Sanjanovitch, dla  agenta  działającego 
        pod   przykrywką  wymagającą  odpowiedniego  stylu   życia,   dla 
        człowieka,  który tę przykrywkę wykorzystywał do maksimum,  nagłe 
        ograniczenie wydatków było jak kara śmierci.
                Odkrył również, że w przeciwieństwie do poprzednich part-
        nerek,  z  którymi  dane mu było pracować,  Kaaren  Mueller  jest 
        stuprocentową profesjonalistką i nie zamierza pakować się w żadne 
        układy  męsko-damskie. Wyjaśniła mu to już pierwszego dnia, i  to 
        nader klarownie. Otóż wynajęła mieszkanie z jedną sypialnią - i z 
        dodatkowym   łóżkiem  -  i  była  z  takiego  układu   całkowicie 
        zadowolona. Kropka.
                W normalnych warunkach fakt, że będą sypiali  oddzielnie, 
        nie  wywarłby  na  jego  psyche  zbyt  wielkiego  stresu.  Prawdę 
        powiedziawszy związek z zaangażowaną uczuciowo partnerką owocował 
        niezbyt  wygodnymi układami służbowymi, ale wtedy operacja  miała 
        się  już ku końcowi i Freddy szybko o wszystkim  zapominał.  Taki 
        już był ten Sanjanovitch...
                Tak więc w normalnej sytuacji nic by mu to nie  przeszka-
        dzało, ale tym razem trafił na partnerkę jak z rozkładówki
             "Penthouse'a".  Jej  ciało  było  niczym  urokliwa  pułapka, 
        której  nie  sposób  się oprzea, a kiedy ze  sobą  tańczyli,  nie 
        wstydziła się dać z siebie coś ekstra - zwłaszcza podczas wolnych 
        numerów,  kiedy  gorąco bijące z jej kształtnie  umięśnionych  ud 
        promieniowało sugestywnie przez cienką nylonową sukienkę.
                A  później,  ku jeszcze większej  frustracji  Freddy'ego, 
        nagle  stwierdzili, że Jimmy Pilgrim oraz Raynee Tęcza, drugi  po 
        Bogu,  przestali bywać w drogich restauracjach i nocnych  klubach 
        San  Diego, gdzie odbywali swoje cotygodniowe  spotkania;  dobrze 
        udokumentowane   ponad   trzymiesięcznymi  i   nader   ostrożnymi 
        obserwacjami prowadzonymi przez Sandy Mudd i Kaaren Mueller.
                Freddy  i Kaaren natychmiast zaczęli odwiedzać  wszystkie 
        możliwe kluby i klubiki, ale choć kilka razy zauważyli  Rayneego, 






        nigdy nie było z nim Pilgrima. Zasięgnęli języka, bardzo oględnie 
        i dyplomatycznie. Znów nic - Pilgrim gdzieś przepadł.
                Zawiadomili   telefonicznie  Fogarty'ego.   Fogarty   nie 
        zwlekał  ani chwili: rozkazał Kodzie i Shannonowi, by  tymczasowo 
        zaprzestali  "niańkowania" i spenetrowali mniej  wytworne  lokale 
        San Diego.
                Przez sześć nieskończenie długich nocy Ben i Charley włó-
        czyli  się po spelunkach dla pedałów zwariowanych  motocyklistów, 
        po  barach  ze  strip-teasem,  po  kinach  porno  i  nielegalnych 
        jaskiniach  gry.  I  nic - poszukiwania  nie  przyniosły  żadnych 
        rezultatów.  Wszystko wskazywało na to, że Jimmy'ego  Pilgrima  w 
        San Diego nie ma.
                Tak  więc  nic  dziwnego, że Freddy  Sanjanovitch  był  w 
        stanie  psychicznym,  który najlepiej można  by  opisać  słowami: 
        "emocjonalnie  wyniszczony",  choć sformułowanie:  "napalony  jak 
        małpa w zoo" byłoby równie akuratne, a nawet chyba lepsze. Freddy 
        zamierzał  się  z tego czym prędzej wyleczyć i chciał  to  zrobić 
        jeszcze   przed  wyprawą  nad  rzekę,  gdzie   członkowie   grupy 
        specjalnej Fogarty'ego mieli odbyć nadzwyczajne zebranie.
                Teraz,  dodatkowo poirytowany niespodziewaną  awarią  sa-
        mochodu,  zdał sobie sprawę, że ma tylko dwa wyjścia,  z  których 
        najmniej zachęcające sprowadzało się do czasochłonnej  wiwisekcji 
        bagażnika,  do próby podniesienia samochodu i wymiany koła,  przy 
        czym  musiałby  to  zrobić nie brudząc  smarem  ani  spodni,  ani 
        koszuli.
                Drugie  wyjście to złapanie okazji albo nie  wiadomo  jak 
        długi  spacerek  do  najbliższej  budki  telefonicznej.  Musiałby 
        zadzwonić  i  przekonać  mechanika  z  jakiegoś  warsztatu,  żeby 
        zechciał tu przyjechać, a potem jeszcze zaufać karcie  kredytowej 
        noszącej  nieaktualne nazwisko Freddy'ego - dane na karcie  miały 
        się  nijak do reszty dokumentów, którymi obecnie dysponował  -  i 
        przyjąć  zapłatę  za  niewątpliwie  drogą  usługę.  W  przeciwnym 
        wypadku byłby zmuszony wydatkować znaczną ilość gotówki, jaka  mu 
        jeszcze  pozostała, i tym samym wyzbyć się funduszów  niezbędnych 
        do odpowiedniego rozpracowania swojej nowo poznanej przyjaciółki.
                Mniej  więcej trzy i pół kilometra dalej kulejący  Freddy 
        natrafił  na  małą  stację benzynową  z  dwoma  dystrybutorami  i 
        podszedł do starszawego pompiarza.
                 - Przepraszam pana... - zaczął.
                -   Wygląda  na  to,  że  odbył  pan   niezły   spacerek, 
        młodzieńcze  -  zauważył  tamten. Z  nie  ukrywanym  rozbawieniem 
        spojrzał na zniszczone buty Freddy'ego i wytarł pomarszczone ręce 
        w uwalany smarem kombinezon.
                - Hmm, tak. Szukam kogoś, kto mógłby mi zmienić koło i...
                - Złapaliśmy gumę, hę? - Stary zachichotał radośnie.
                -  Właśnie.-  Po  ciężkiej walce  wewnętrznej  udało  się 
        zachować  na  twarzy  miły uśmiech. - Trochę się  śpieszę  i  mam 
        kłopoty  z gotówką. Czy przyjmie pan kartę kredytową innej  sieci 
        obsługowej?
                -  Naprawa  w terenie będzie  pana  kosztowała  jakieś... 
        sześćdziesiąt dolarów.
                - Świetnie. Więc...
                -  Ale  nie  przyjmujemy  opłat  powyżej   pięćdziesięciu 
        dolarów gotówką.
                - No tak, ale...






                - I przyjmujemy tylko nasze karty kredytowe. Innych nie.
                - A czeki? Mógłbym...
                Starzec pokręcił głową.
                - Czeków też nie przyjmujemy. Dzisiaj pełno jest  takich, 
        co to ubierają się jak z żurnala i wciskają ludziom lewe czeki.
                -   Sześćdziesiąt  dolarów  tak?  -   wymamrotał   Sanjo. 
        Popatrzył na siwiutkiego pompiarza, wyjął portfel i zaczął  wolno 
        przeliczać banknoty.
                - Gotówką. Tylko że tak od razu to panu nie pomogę.
             Trochę mi tu zejdzie.
                - Zejdzie?
                -  Ano tak. Muszę zaczekać, aż szef wróci  z  ciężarówką. 
        Nie  mogę  przecież zamknąć stacji. Taki młody człowiek  jak  pan 
        mógłby...
                -  A ile tu panu... zejdzie? - spytał  Sanjo,  zaciskając 
        zęby. Każde słowo wymawiał powoli i starannie.
                - Czy ja wiem... Jakieś trzy, cztery godziny.
                - Trzy, cztery godziny?!
                - Ani chybi.
                Sanjo  policzył  do  dziesięciu  i  dopiero  wtedy   mógł 
        ponownie zaufać własnemu głosowi.
                - Czy mógłbym skorzystać z telefonu? - spytał.    - Budka 
        jest po drugiej stronie szosy - odparł usłużnie stary i wyciągnął 
        przed siebie rękę. - Halo! - krzyknął za rozwścieczonym  agentem. 
        -  Taki  młody człowiek jak pan powinien od czasu  do  czasu  sam 
        zmienić  koło. Jak się poczuje w żyłach trochę smaru, to  i  krew 
        zaczyna szybciej płynąć.
                Kaaren Mueller stała przed drzwiami mieszkania Freddy'ego 
        i  uporczywie wciskała guzik dzwonka. Wcisnęła go  czterokrotnie, 
        zanim  pogodziła  się z tym, co oczywiste. Zerknęła  na  zegarek, 
        stwierdziła,  że do spotkania z Piszczykiem zostało  jej  niecałe 
        dwadzieścia minut, i wybiegła na ulicę, gdzie czekała Toyota.
                Kiedy  zaparkowała  przed Dziurawym  Pączkiem,  zauważyła 
        Bylightera  siedzącego  samotnie przy jednym  ze  stolików  przed 
        sklepem. Ostrożnie zlustrowała najbliższą okolicę w  poszukiwaniu 
        znajomych twarzy, ale ponieważ nie dostrzegła niczego ani  nikogo 
        podejrzanego, wysiadła z samochodu i podeszła do Bylightera.
                -  Cześć, Piszczyku - pozdrowiła go ciepło i  usiadła  na 
        metalowym  krześle  naprzeciwko.  -  Jak  leci?  
              - Świetnie - odpowiedział nieśmiało Bylighter. -  Myślałem, 
        że... no wiesz, że nie przyjdziesz. - Jej obcisłe dżinsy i niemal 
        przezroczysta  biała  bluzka były  wiernym  odbiciem  erotycznych 
        wizji drzemiących w jego zboczonej pamięci. Zmieszany zamrugał  i 
        odwrócił wzrok.
                - Dlaczego miałabym nie przyjść? - Kaaren uśmiechnęła się 
        wesoło.  - Mój szef dostałby szału, gdybym zawaliła z  towarem  - 
        dodała  znacząco  i delikatnie poklepała wierzch  spoconej  dłoni 
        Piszczyka.
                - No jasne, tak... - Bylighter kiwnął pośpiesznie  głową, 
        szperał chwilę pod stolikiem i wyciągnął stamtąd białą  papierową 
        torebkę    wypełnioną   czymś,   co   wyglądało    na    solidną, 
        trzydziestogramową  porcję trawki. - Widzisz? Mówiłem, że  ci  to 
        załatwię   -  rzucił  z  promiennym  uśmiechem  i   wręczył   jej 
        przesiąkniętą potem torebkę.
                Kaaren  zerknęła obojętnie do środka, zamknęła  szczelnie 






        torebkę  i  równie  obojętnym gestem położyła  na  blacie  zwitek 
        banknotów.
                - Wygląda w porządku - powiedziała, lekko ściszając głos.
             -  Sto pięćdziesiąt? Nic się nie zmieniło?  
              - Nic a nic. - Bylighter posłał jej nerwowy uśmiech. -  Na-
        wet  ci colę zamówiłem. - Podsunął Kaaren plastikowy  kubeczek  z 
        pokrywką. - Ja stawiam - dodał szybko, widząc, że Kaaren sięga po 
        drobne. - No wiesz, tak jak na... eee... jak na prawdziwej randce 
        - wydukał.
                - To bardzo miło z twojej strony, Piszczyku. -  Niedbałym 
        ruchem  przesuneła zwitek banknotów, tak że znalazł się tuż  koło 
        wilgotnej  dłoni Bylightera. - Jestem pewna, że mój  chłopak  nie 
        miałby nic przeciwko temu. - Mrugnęła do niego porozumiewawczo  i 
        upiła łyk zimnego, słodkawego płynu. Ale lepiej nie róbmy tego za 
        często, bo może coś sobie pomyśleć, rozumiesz...
                - No jasne, rozumiem. - Piszczyk kiwnął energicznie  gło-
        wą,  na próżno usiłując odzyskać zimną krew. - Nie chcę  wpakować 
        cię  w  kłopoty,  co  to,  to  nie.  Ale  jeśli  będziesz  kiedyś 
        potrzebowała towaru, no wiesz, może czegoś innego.
                - Chcesz powiedzieć, że możesz zdobyć coś mocniejszego? - 
        spytała  Kaaren, stosując rutynową zagrywkę z  cyklu  "strachliwa 
        ciekawość".   -   Na  przykład...  prawdziwą   kokę?   -   dodała 
        konspiracyjnym szeptem i upiła kolejny łyk z kubka.
                -  No  pewnie. Co chcesz. - Wzruszył ramionami  jak  pra-
        wdziwy  macho.  - Ray... to znaczy mój sze... mój kumpel i  ja  - 
        wyjąkał szukając odpowiednich słów - możemy załatwić ci wszystko, 
        o czym tylko zamarzysz. A nawet taki towar... taki towar, że...
                -  Taaak?  Jaki?  - spytała  Kaaren  upijając  spory  łyk    
        coca-coli. Przesycone spalinami gorące powietrze południowej  Ka-
        lifonii  było  nie  do zniesienia.  Zaczynała  się  nieprzyjemnie 
        pocia.
                -  Nie mogę o tym mówić - wyszeptał Piszczyk.  -  Jeszcze 
        nie.  Takie  mam  rozkazy.  Ale  to  będzie  prawdziwy   przebój, 
        zobaczysz. Jakiś analog czy coś w tym rodzaju.
                - O rany, ależ tu gorąco, prawda? - przerwała mu  Kaaren. 
        Wzięła serwetkę od Bylightera i otarła nią spocone czoło.
                - Tak, zwłaszcza o tej porze roku. Mnie też dobija. Więc, 
        jak  ci mówiłem...   
              -  Przepraszam  cię na chwilę - powiedziała  Kaaren  czując 
        znajomy  ból w dole brzucha. Kręciło się jej w głowie i  zbierało 
        na wymioty. - Muszę do kibelka...
                Chryste - pomyślała wstając niepewnie z krzesła.  Idealny 
        moment na bóle miesiączkowe. I to jakie, Jezu... Ale chyba trochę 
        za wcześnie...
                Nagle  poczuła, że nie wytrzyma, że zaraz  zwymiotuje,  i 
        ruszyła pędem na zaplecze budynku. Chwyciła klamkę, usiłowała  ją 
        przekręcić i dopiero wtedy zauważyła tabliczkę na drzwiach. Napis 
        odczytała  z  niejakim trudem, bo z jej wzrokiem działo  się  coś 
        niedobrego:
                NIECZYNNE. AWARIA.
                -  Cholera  jasna,  co  za  pech.  -  Lekko   zamroczona, 
        pokręciła głową i zacisnęła zęby. Ogarnęła ją panika.  Rozejrzała 
        się  w poszukiwaniu jakiegoś kosza, drzewa, czegokolwiek i  nagle 
        zobaczyła Bylightera, który biegł w jej stronę z kluczem w ręku.
                -   Czekaj,  zaraz  ci  otworzę  -  wysapał,   niezdarnie 






        wpychając klucz do zamka.
                Kiedy  drzwi  ustąpiły,  Kaaren  odepchnęła  Piszczyka  i 
        wpadła do środka. Ledwo zdążyła. Runęła na kolana przed sedesem i 
        zaczęła  gwałtownie  wymiotować. Skurcz za  skurczem,  skurcz  za 
        skurczem - wreszcie mięśnie żołądka odmówiły współpracy i  Kaaren 
        opadła  bezsilnie na zimną, brudną podłogę. Schorowana i  do  cna 
        wyczerpana,  zaczęła się trząść jak galareta i nie wiedziała,  że 
        do  ubikacji  wszedł  ktoś jeszcze. Zdała  sobie  z  tego  sprawę 
        dopiero wtedy, kiedy koło niej ukucnął i spytał:
                - Co się stało, siostrzyczko? Mamy kłopoty?
                Wówczas,  jak przez spektrum wirujących kolorów,  ujrzała 
        zimną i obojętną twarz Lafayette'a Beaumonta Rayneego.
                Brązową twarz Tęczy.
        
                                         5
        
        
                Źródłem  kolorów  był  maleńki  punkcik  unoszący  się  w 
        przestrzeni,  która  rozrastała się  na  zewnątrz  nieregulamymi, 
        trójwymiarowymi pasmami jaskrawego wielobarwnego światła. Ale dla 
        Kaaren  jedyną naprawdę dziwną rzeczą było to, że  ten  mikrosko-
        pijny punkcik usiłuje się z nią porozumieć.
                Obróciła wolno głowę, wbiła weń wzrok i próbowała  skupić 
        uwagę   na  dźwiękach  wibrujących  w  kolorowych   zawirowaniach 
        światła.  Chciała sprawdzić, czy nie układają się  przypadkiem  w 
        jakąś  koherentną całość, ale musiała zrezygnować,  uświadomiwszy 
        sobie, że jej receptory logiczne są receptorami  trójwymiarowymi, 
        w związku z czym zupełnie nieprzydatnymi.
                Więc  wyciągnęła rękę, by choć popieścia lśniące  fotony, 
        by  wchłonąć w siebie balsamiczne promienie tryskające  z  szybko 
        zmieniających  się  barw  i  odcieni  i  z  niejakim   zdumieniem 
        stwierdziła,  że  ręce odmawiają posłuszeństwa.  Próbowała  sobie 
        przypomnieć,  od  kiedy i dlaczego tkwią  unieruchomione  za  jej 
        plecami. Przecież pamięć służy do przechowywania danych- myślała. 
        Jakieś dane muszą tam być. Od tego jest pamięć. Żeby przechowywać 
        dane...
                Całą  uwagę skupiła na swoich rękach i nie była w  stanie 
        powstrzymać  nagłej fali jakiegoś dziwnego  rozrzewnienia,  które 
        wycisnęło  jej  z  oczu  łzy.  Czuła,  że  każda  z  nich   czyni 
        rozpaczliwe  wysiłki,  by  nie spłynąć w dół, by  nie  spaść,  by 
        zostać na twarzy, ale grawitacja robiła swoje i spadały, i  krzy-
        czały...
                Z  mrocznych  zakamarków  jej  umysłu  wytrysnęła   nagle 
        fontanna szybko rozlewającej się czerni, czerni przerażającej...
                -   Nie   płacz,  wszystko  w   porządku   -   powiedział 
        mikroskopijny   punkcik  i  w  tym  samym  momencie  owinęły   ją 
        balsamiczne, nasycone kolorami pasma.
                -  Spadam  -  wymamrotała  sparaliżowana  strachem  przed 
        otchłanią.
                - Nie, nie spadasz - zapewnił ją punkcik.
                Gruba,  ciepła  macka  promieniująca  żółtawą  czerwienią 
        wsunęła  się pod jej rozpiętą bluzkę i musnęła  gładką,  idealnie 
        ukształtowaną   pierś.   Okrągława   aureola   powiększyła   się, 
        wchłaniając  chromatyczną energię. Podrażniona i  nasycona  sutka 
        nie  mogła  dłużej  wytrzymać ucisku i wyrzuciła  z  siebie  dwie 






        rozpalone  do białości wstęgi, z których jedna dotarła do  mózgu, 
        nasączając  go oślepiająco miłym podnieceniem, a druga ruszyła  w 
        dół, zostawiając za sobą gorący szlak. Kaaren cichutko jęknęła.
                Swoją reakcję na sondujący dotyk buchających żarem  macek 
        odbierała jako wolno narastającą falę szkarłatu, która runęła  na 
        ów  mikroskopijny  punkcik, tworząc wir  w  spokojnej  dotychczas 
        rzece   światła.  Wir  rozdzielił  rzekę  na  dwa   żółtoczerwone 
        strumienie,  a  te zaczęły omywać jej nagie piersi,  sterczące  z 
        ciepłej jasności niczym wysepki...
                Ani   ona,  ani  Bylighter  nie  zauważyli,   że   silnik 
        furgonetki zgasł.
                - Dobrze się bawisz? - spytał Raynee wysuwając głowę  zza 
        czarnej  aksamitnej  zasłony.  Zasłona  odgradzała  szoferkę   od 
        wyłożonego miękkimi dywanikami i poduszkami wnętrza przestronnego 
        Dodge'a, który od trzydziestu minut przemierzał okolice San Diego 
        na  północ od miasta. Z tyłu furgonetki panowała  niemal  zupełna 
        ciemność,   rozpraszana  jedynie  słabą  czerwoną  żarówką.   Jej 
        przyćmione światło powodowało, że zmysłowe skądinąd i prowokujące 
        wnętrze samochodu wyglądało tajemniczo i trochę niesamowicie.
                Bylighter  zapomniał o obecności Rayneego i  dźwięk  jego 
        głosu bardzo go przestraszył. Z odruchowym poczuciem winy oderwał 
        ręce od bluzki Kaaren i szybko się odwrócił.
                -  Eee...  A tak, jasne. Zupełnie się rozłożyła,  nie?  - 
        Oczy  miał wytrzeszczone, nerwowo oblizywał wargi, a schowaną  za 
        plecami ręką pieścił ukradkiem biust jęczącej z cicha dziewczyny. 
        Poczuł,  że  twarda sutka reaguje na dotyk,  i  głośno  przełknął 
        ślinę. - Co jej dałeś? To znaczy, co ja jej dałem?
                - Eksperymentalną pożywkę dla mózgu! - Tęcza zachichotał. 
        W przyćmionym czerwonawym świetle jego zęby miały  szklistoróżowy 
        kolor. - Dobry towar. Najprzedniejsze paliwo. Dokładnie to, czego 
        naszej damie potrzeba, żeby biosilnik jej nie zgasł. Teraz musisz 
        ją  tylko trochę rozgrzać, kapujesz? Na pewno wiesz, jak  się  do 
        tego  zabrać?    - No jasne. Wiem, co robić. -  Bylighter  kiwnął 
        głową zmieszany, że Raynee mu przerwał i że głos znów go zawiódł. 
        I jeszcze te jego wszystkowidzące oczy, ten jego uśmiech...
             - Po prostu nigdy przedtem... takiej nie miałem. No wiesz...
                Dziewczyna jęknęła i wezbraną piersią naparła na  spoconą 
        i drżącą rękę Piszczyka.
                - Głowę daję, że nie miałeś. - Doświadczone oczy Rayneego 
        spoczęły  na  półnagim  ciele  Kaaren  Mueller  Dziewczyna   jest 
        naprawdę  niczego  sobie - pomyślał  omiatając  wzrokiem  żałosną 
        scenę.  Co  za  cholerne marnotrawstwo.  Taka  dupa  dla  takiego 
        zasrańca.
                Przez  chwilę zastanawiał się, czy nie  sprezentować  jej 
        Royowi,  swemu instruktorowi walk wschodnich i  osobistemu  gory-
        lowi.  Albo  nawet  czy  nie  zabawia  się  z  nią  samemu.  Lecz 
        natychmiast ten pomysł odrzucił. Miał na głowie zbyt wiele spraw; 
        sytuacja  ulegała  ciągłym zmianom. Poza tym  fakt,  że  Piszczyk 
        czerpie  z  nagrody  tak  wielką  uciechę,  przemawiał  do   jego 
        zboczonego poczucia humoru.
                - Lepiej daj czadu, chłopie. - Ruchem głowy wskazał  nie-
        przytomną  dziewczynę. - Niedługo dojeżdżamy. A już  nigdy  potem 
        nie będziesz miał okazji skorzystać z mojego słynnego burdelu  na 
        kółkach.  Więc  do roboty, poważnie. No! Stanął ci  wreszcie  czy 
        nie?  Złap ją porządnie za cycki!   Bylighter  wsunął  posłusznie 






        rękę  pod  bluzkę Kaaren. Nieustannie ponaglany  przez  Rayneego, 
        ścisnął   jedwabiste,   nabrzmiałe  piersi  czując,   jak   ciało 
        dziewczyny pręży się i drży w niecierpliwym oczekiwaniu  dalszych 
        pieszczot. Kaaren jęknęła głośno, chcąc przywrzeć do pieszczących 
        ją dłoni, zerwać krępujące więzy...
                -  O  to właśnie chodzi, chłopie, o to właśnie  chodzi  - 
        rzucił z aprobatą Tęcza. - Miłe w dotyku, co?
                - Miłe... - wyszeptał Piszczyk z bezradnym zmieszaniem.
                Oddychał  coraz  głębiej i szybciej, co było  reakcją  na 
        hamującą  psychicznie  obecność Rayneego i na  nieodparte  bodźce 
        płynące z rozgorączkowanego ciała dziewczyny.
                - Chryste, zawsze o tym marzyłem... - wykrztusił  zapomi-
        nając w końcu o Tęczy, bo kłębiący się w jego umyśle, przez  lata 
        tłumiony  erotyzm  wyparł wszystkie inne myśli.  Ściskając  jedną 
        ręką  falującą pierś Kaaren, drugą zaczął zrywać z siebie  brudne 
        ubranie. Zdarł koszulę, zrzucił buty, skarpetki, spodnie, w końcu 
        poplamione slipy, nieświadom, że skąpana w czerwonawej  poświacie 
        głowa  Rayneego  zniknęła już za aksamitną zasłoną  i  że  silnik 
        furgonetki  znowu  pracuje. Rozgorączkowany  do  nieprzytomności, 
        sięgnął do paska obcisłych dżinsów dziewczyny.
                -  O  to  biega!  Ťciągnij to!  Ťciągnij!  -  Siedzący  w 
        szoferce Tęcza ryknął śmiechem.
                Bylighter  zmagał  się chwilę z  zatrzaskiem,  a  później 
        załkał  ogarnięty  oszalałym pożądaniem. Wbił palce  pod  sztywny 
        materiał  dżinsów,  szarpał je i ciągnął wraz z majtkami  w  dół, 
        odkrywając  niewiarogodnie ciepłe i zmysłowe  biodra  dziewczyny, 
        jej uda, kolana...
                Potem,  już nad sobą nie panując, rzucił się  na  gorące, 
        wyprężone  ciało pojękującej z cicha Kaaren. Przywarł wargami  do 
        nabiegłej  krwią  sutki, prawą ręką ścisnął drugą pierś,  a  lewą 
        sunął w dół po gładkim, napiętym i wrażliwym na dotyk podbrzuszu.
                Kaaren Mueller obracała się wolno w zawirowaniach  żółto-
        czerwonego nurtu, który każdą komórkę jej ciała obmywał  płynnym, 
        zmysłowym  ciepłem.  I  wtedy dłoń  Bylightera  zsunęła  się  jej 
        wrażliwego podbrzusza i zagłębiła między uda.
                Odczuła   to   tak,  jakby  jego  ręce   zamknęły   obwód 
        elektryczny  o niewiarogodnym wprost potencjale.  Kolorowe  pasma 
        zniknęły,  pochłonięte przez straszliwą eksplozję trawiącej  mózg 
        białości,  i  w  tym  samym momencie  zdarzyły  się  dwie  rzeczy 
        jednocześnie: Kaaren zdała sobie sprawę, że związana i naga  leży 
        pod czyimś nagim i rozedrganym ciałem, a ów mikroskopijny punkcik 
        zawieszony  w przestrzeni rozszerzył się nagle  niczym  wycinkowa 
        przesłona w aparacie fotograficznym ukazując obraz  zaślinionego, 
        pałającego chucią Bylightera.
                Wrażenia,  jakie  ogarnęły jej świadomy już  umysł,  były 
        przytłaczające:  pogmatwane, nasycone kolorami, wirujące,  niczym 
        trójwymiarowe monochromatyczne strumienie. Niemal czuła, jak  jej 
        mózg  -  niezwykle  skomplikowana  plątanina  nagich,  swędzących 
        receptorów   -  szarpie  się  i  faluje,  targany   potężnymi   i 
        sprzecznymi z sobą choć łatwo rozpoznawalnymi siłami:
                Niedowierzanie... Szok... Złość(!)... Pożądanie(?)... Mi-
        łość(??)... i nieprzeparta Wściekłość!   Bylighter nie  zauważył, 
        że  wyraz twarzy Kaaren uległ całej serii bardzo szybkich  zmian. 
        Był  całkowicie pochłonięty gorączkowymi próbami  zajęcia  takiej 
        pozycji, by jednym rozsadzającym umysł ruchem zaspokoić  trawiące 






        go  pożądanie.  Dlatego nie widział, jak  krótkotrwały  strach  i 
        zmieszanie widoczne w oczach dziewczyny ustępują miejsca  szokowi 
        i nieokiełznanej furii.
                Usiłowała  rozerwać krępujące ją sznury. Na próżno -  nie 
        ustąpiły.  Wtedy  wydała z siebie gardłowy  charkot  i  zebrawszy 
        wszystkie  siły,  jakie tylko jej osłabione  narkotykiem  mięśnie 
        zdołały wytworzyć, wyrzuciła w górę prawe kolano, uniosła głowę i 
        wściekle  obnażonymi  zębami wgryzła się w  nie  osłoniętą  szyję 
        Bylightera.
                Przeraźliwy wrzask tak zaskoczył Rayneego, że  ciężarówka 
        omal nie wylądowała w rowie. Nim zdołał zapanować nad kierownicą, 
        wyjść  z  poślizgu  i zatrzymać wóz na  miękkim  poboczu  ciemnej 
        szosy,  koszmarny  wrzask  Bylightera  przeszedł  w  długą  serię 
        rozpaczliwych krzyków, jęków i chrapliwego gulgotania, przerywaną 
        nierównomiernymi  mlaszczącymi  odgłosami,  jakie  wydaje  twarde 
        kolano maltretujące nabrzmiały krwią członek.
                Tęcza i Roy zanurkowali przez zasłonę, klnąc i wrzeszcząc 
        wylądowali  na podłodze i z tyłu furgonetki zastali  przerażającą 
        scenę:  Kaaren Mueller wgryzała się w chudą szyję Bylightera i  z 
        uporem  maniaka  miażdżyła  mu  kolanem  genitalia,  najwyraźniej 
        zamierzając wbić mu je w podbrzusze.
                -  Kurwa mać! - warknął wściekle Raynee, marszcząc z  ob-
        rzydzeniem nos. Kiedy wyciągnął ręce, by rozdzielić miotające się 
        ciała, doszedł go smród zwymiotowanej fasoli z mięsem.
                Podczas  gdy Roy usiłował oderwać skatowane krocze  Pisz-
        czyka  od młócącego niczym cep kolana dziewczyny,  Tęcza  chwycił 
        Kaaren za głowę i centymetr po centymetrze rozwierał jej kurczowo 
        zaciśnięte szczęki. Kiedy w końcu zdołał Piszczyka uwolnić,  ten, 
        poważnie okaleczony, runął na podłogę z rękami wbitymi między uda 
        i z ulgą rzygał dalej, ozdabiając wymiocinami gruby dywan.
                - Pierdolona dziwka! - ryknął rozjuszony Tęcza.  Ponieważ 
        Kaaren  wciąż się miotała i nieprzytomnie charczała,  chwycił  ją 
        obiema  rękami za szyję, a kiedy błysnąwszy zębami plunęła  mu  w 
        twarz,  uderzył  ją  mocno  w szczękę.  Runęła  na  podłogę  obok 
        Bylightera.
                - Miej ją na oku - warknął Raynee do jasnowłosego goryla.
             -  I żeby mi tu nie pisnęła! Jasne?!   Schultzheimer  kiwnął 
        głową,   okrył  kocem  zwiotczałe  ciało  Kaaren  i   usiadł   ze 
        skrzyżowanymi  nogami  na  straszliwie  cuchnącej  podłodze,  nie 
        zdradzając  niemal żadnego zainteresowania nagą kobietą leżącą  w 
        zasięgu jego luźno opuszczonych rąk.
                Kręcąc głową, mrucząc coś pod nosem i kompletnie  ignoru-
        jąc półprzytomnego Piszczyka, Raynee szarpnął zasłoną, wszedł  do 
        szoferki  i  uruchomił  silnik. Tym razem zrobił  to  z  wyraźnym 
        zamysłem i determinacją.
        
                Dostał się do jej mieszkania bocznym wejściem,  korzysta-
        jąc z klucza, który znalazł w torebce.
                Furgonetkę zaparkował na ulicy. Zostawił w niej Roya, ale 
        najpierw  poświęcili  trochę czasu, żeby  dokładnie  unieruchomić 
        dziewczynę.  Przywiązali  ją  sznurami do tylnych  nóg  foteli  w 
        szoferce - na wszelki wypadek, bo rzeczą mało prawdopodobną było, 
        żeby   odzyskała  przytomność  przed  jego  powrotem.   Lafayette 
        Beaumont  Raynee  alias  Tęcza miał dość kłopotów  jak  na  jeden 
        wieczór. Myślał teraz o innych sprawach.






                Bylighter,    który   na   szczęście   również    stracił 
        przytomność,  nie  obchodził  go zupełnie,  ale  zdenerwowała  go 
        obecność małego pistoletu w torebce dziewczyny. To, że go  miała, 
        można  było  wytłumaczyć  na  wiele  sposobów,  fakt,  ale  jedno 
        wytłumaczenie - że jest agentką policji federalnej, stanowej  czy 
        miejskiej  - mogło przysporzyć im wielu kłopotów, i to w  bardzo, 
        ale to bardzo niedogodnym momencie.
                Raynee  poświęcił  pół godziny na  dokładne  przeczesanie 
        mieszkania.  Znalazł  Walthera pod materacem i resztę  gotówki  w 
        puszce. Zwrócił uwagę na obecność automatycznej sekretarki. I  na 
        ilość rzeczy osobistych dziewczyny.
                Później, spędziwszy pięć minut na milczącej i raczej nie-
        przyjemnej kontemplacji, postanowił zaryzykować i odbyć konieczną 
        rozmowę telefoniczną.
        
                Freddy  Sanjanovitch zachwiał się, zatoczył i  wszedł  do 
        mieszkania.  Nareszcie.  Stan  jego ducha  nie  przedstawiał  się 
        najlepiej: Freddy był po prostu wkurzony i kompletnie wypluty.
                Odkrycie, że aparat w budce naprzeciwko stacji benzynowej 
        jest  zepsuty, w sumie go nie zaskoczyło. Nie wrócił  do  starego 
        pompiarza  i  nie skorzystał z jego telefonu  tylko  dlatego,  że 
        gdyby  to zrobił, ani chybi popełniłby przy okazji nierozważny  i 
        nader  gwałtowny akt przemocy. Zamiast tego wymamrotał pod  nosem 
        kilka nieparlamentarnych słów, wziął głęboki oddech, westchnął  i 
        w  coraz boleśniej uwierających butach rozpoczął długi spacer  do 
        samochodu.  Idąc,  co krok zastanawiał  się,  dlaczego  właściwie 
        wybrał zawód tajnego agenta.
                Zanim  odnalazł  w ciemnościach drogę do  samochodu,  dwa 
        razy skręcił nie tam gdzie trzeba, skutkiem czego raz wylądował w 
        rowie melioracyjnym. Dotarłszy na miejsce, zdjął nową marynarkę i 
        zaczął  zmieniać  koło. W trakcie pracy rozdarł sobie  spodnie  o 
        niewidoczny zadzior na spoinie tylnego zderzaka, rozharatał  trzy 
        palce  - klucz ześliznął się ze śruby - wreszcie wyrżnął głową  o 
        zamek bagażnika, próbując wydostać zapasowe koło, skutkiem  czego 
        zamroczony,  z  bluzgiem przekleństw na ustach  wpadł  do  środka 
        twarzą  naprzód,  a  na  jego  nowej  koszuli  wykwitła   całkiem 
        interesująca  kompozycja  z  brudu,  smaru  i  krwi,   upiększona 
        czarnymi rozmazanymi smugami od opony.
                Po  mniej więcej czterdziestu pięciu długich i  mrocznych 
        minutach zdradzieckie koło zostało zastąpione niemal identycznym, 
        tylko  dobrym.  Klucz  poszybował  w  ciemność.  Tuż  za  nim   - 
        samochodowy podnośnik.
                Ku gorzkiemu niedowierzaniu Sanjanovitcha pozostała część 
        podróży przebiegła bez żadnego wypadku.
                O sprawdzeniu automatycznej sekretarki przypomniał  sobie 
        dopiero   wtedy,  kiedy  zdążył  już  zatelefonować   do   swojej 
        dziewczyny,  wysłuchać  od  niej kilku  niezbyt  przyjemnych  acz 
        jednoznacznych  słów,  które chyba zakończyły  ich  znajomość,  i 
        kiedy  trzasnąwszy słuchawką, wziął zasłużoną kąpiel  i  przebrał 
        się w świeże ubranie.
                Wcisnął guzik, żeby odegrać taśmę.
                "...Freddy,   mówi  Kaaren.  Postanowiłam  zostać   dzień 
        dłużej,  bo chcę skończyć papierkową robotę. Sandy już  pojechała 
        na  spotkanie  z  chłopakami.  Ta robota  to  nic  takiego.  Będę 
        siedziała  w  domu, może spróbuję coś załatwić z tym  facetem  od 






        pączków.  Dam  ci  znać, jeśli cokolwiek  z  tego  wyjdzie.  Aha, 
        chciałabym,  żebyś mnie jutro podrzucił. Zadzwoń do mnie, bo  nie 
        wiem, o której jedziesz. Pa."
                -  Cudownie,  kurwa, cudownie - mruknął Freddy.  -  Tylko 
        tego mi brakowało. Cztery godziny jazdy z tą dziewczyną...
                Nim wiadomość od Kaaren w pełni do niego dotarła,  sekre-
        tarka  odezwała  się znowu:   "...Freddy, tu  Sandy.  Dzwonię  na 
        wypadek,  gdyby  Kaaren nie telefonowała. Słuchaj,  ona  zamierza 
        pójść  dzisiaj  do  tego  sklepu i  dobić  targu  z  Piszczykiem. 
        Twierdzi, że to betka, ale chcę, żebyś o tym wiedział. Pomyślałam 
        sobie,  że...  że może ją dyskretnie  poobserwujesz,  jeśli  masz 
        wolne  popołudnie.  Mojej  pomocy  nie  chciała,  więc  jadę.  Do 
        zobaczenia jutro".
                -  Kurwa mać! - wymamrotał Freddy i grzmotnął  pięścią  w 
        stół. Mueller najwyraźniej zamierzała kupić od Bylightera  towar. 
        Zamiast czekać na obstawę, jak jej kazano, postanowiła zrobić  to 
        sama. A raczej już to zrobiła - pomyślał spoglądając na  zegarek. 
        Cholera  jasna! Przeklęta baba, nawet słowem nie  wspomniała,  że 
        idzie  na  akcję.  Sięgnął  po  telefon.  Gdyby  jej   małobiusta 
        przyjaciółeczka chwilę nie pomyślała, to...
                Numer Kaaren Mueller był zajęty.
                - Kurwa żesz...
                Freddy  Sanjanovitch trzasnął słuchawką - już  drugi  raz 
        tego  wieczoru  - wsunął za pasek  przeładowaną  i  odbezpieczoną 
        czterdziestkę piątkę i pobiegł do drzwi.
                Mówi  Tęcza.  Połącz mnie z Jimmym.  Szybko.  -  Odczytał 
        głośno numer wypisany na aparacie i odłożył słuchawkę.
                Lafayette  Beaumont Raynee stał niecierpliwie w  saloniku 
        Kaaren  Mueller, wyglądał oknem w poszukiwaniu oznak  ewentualnej 
        inwigilacji i czekał na telefon od człowieka, który musiał  teraz 
        podjąć bardzo szybką i ważną decyzję.
                Dzwonek. Tęcza poderwał słuchawkę.
                - Tak?
                -  Co  się stało? - spytał Pilgrim z  chłodną  rezerwą  w 
        głosie.
                - Mamy kłopot. - Raynee szybko przedstawił sytuację i po-
        dał szczegóły. Cały czas omiatał wzrokiem ulicę, zerkając też  na 
        furgonetkę.  - Według mnie, musimy mieć  potwierdzenie,  obojętne 
        jak jest. Ona dla kogoś pracuje. Pytanie dla kogo.
                - Czy możesz tam jeszcze zostać? - spytał Pilgrim.  Tęcza 
        spojrzał za okno. Sąsiednią ulicą przechodzili od czasu do  czasu 
        ludzie.  Istniały  lepsze kryjówki, ale  przejazd  zająłby  sporo 
        czasu. Raynee może był psychopatą, lecz perspektywa dalszej jazdy 
        z   dwoma  nieprzytomnymi  osobnikami  w  cuchnącej   wymiocinami 
        furgonetce nieszczególnie go pociągała. Zwłaszcza że jeden z nich 
        był  nagą, białą i młodą kobietą. Tu, w okręgu San  Diego,  gdzie 
        nocne   patrole   wprost  uwielbiały   zatrzymywać   podejrzanych 
        kierowców takich jak Raynee, to naprawdę bardzo zła karma.
                - Jak długo?
                - Dziesięa minut.
                - Jasne.
                Osiem minut i dwadzieścia sekund później Tęcza sięgnął po 
        słuchawkę po raz trzeci.
                - Tak?
                - Zapewniono mnie, że nasza operacja nie jest inwigilowa-






        na  ani  przez  agentów stanowych,  ani  federalnych  -  oznajmił 
        spokojnie  Pilgrim.  -  Zawsze  możliwe, że  to  ktoś  z  policji 
        miejscowej,  ale  gdyby organizowali akcję  wymierzoną  przeciwko 
        komuś  takiemu  jak  my, na sto procent  zażądaliby  pieniędzy  z 
        funduszy stanowych. Zgadzasz się ze mną?
                - Taaa - mruknął Tęcza. - Więc...
                - Ale w grę może wchodzić Locotta - przerwał mu stanowczo 
        Pilgrim.  -  To  bardzo możliwe. Zwłaszcza  w  świetle  ostatnich 
        kłopotów Lestera. Czy ta dziewczyna wygląda na profesjonalistkę?
                -  Raczej tak - odrzekł Raynee nie  przestając  lustrować 
        ulicy.
                - Czy to ktoś w rodzaju tych z Vegas?
                -  Owszem - mruknął Tęcza. - Ale mówię ci, coś mi tu  nie 
        pasuje. Te spluwy...
                Pilgrim milczał chwilę.
                - Ona ma jakiegoś faceta, tak? - spytał w końcu.
                - Widziałem ich kilka razy. Taki goguś. Duży jest, ale to 
        nie byle jaki miazglak. Widzisz - dodał - po mojemu to ona nie ma 
        z Locottą nic wspólnego. To nie w jego stylu.
                - No to w czyim? - spytał Pilgrim.
                -  Chuj  go  wie  -  przyznał  Tęcza.  -  Jedyne,  co  mi 
        przychodzi  do  głowy,  to to, że któryś  z  naszych  hurtowników 
        zadziałał  na  własną  rękę. Może chce szybciej pójść  w  górę  i 
        zadrzea z Locottą?
                -  Masz na myśli kogoś konkretnego? - Pilgrim znów  przy-
        brał zimny ton.
                Raynee zastanowił się patrząc na ulicę.
                -  Jest dużo możliwości. Choćby Generał. On przede  wszy-
        stkim,  i  to  z wielu powodów, zwłaszcza  że  działamy  na  jego 
        terenie.  Sęk  w  tym,  że  facetowi  musiałoby  chyba  porządnie 
        odjebać. Takie gierki na własnym podwórku?
                -  Biorąc pod uwagę to, co sobą reprezentuje,  sądzę,  że 
        masz zupełną rację - odrzekł lodowato Pilgrim. - Zrobisz tak...
        
                Freddy  Sanjanovitch znów się wkurzył. Nie  mógł  nigdzie 
        zaparkować  i nim znalazł wolne miejsce - na rogu ulicy za  domem 
        Kaaren Mueller - był już wściekły. Doszedł chodnikiem do schodów, 
        wspiął się po nich i poprawiając kiepsko ukryty pistolet -  tkwił 
        pod wyciągniętą na wierzch połą w pośpiechu narzuconej koszuli  - 
        stanął  przed drzwiami mieszkania. Ponieważ był  wnerwiony  zanim 
        nacisnął klamkę, kilka razy grzmotnął w nie pięścią.
                Stwierdziwszy,  że  mieszkanie jest  otwarte,  wszedł  do 
        środka, zamknął za sobą drzwi i wrzasnął:
                -  Kaaren! Jesteś tu jeszcze? ...i nie miał  ani  sekundy 
        czasu  na  myślenie,  bo  w  tym  samym  momencie  ujrzał   swoją 
        koleżankę. Leżała nago na sofie, a jakiś wysoki facet z fryzurą w 
        stylu  afro  i  z błyszczącym nożem w  garści  (Tęcza?!)  wstawał 
        właśnie od stolika, na którym walały się szczątki  rozbebeszonego 
        aparatu  telefonicznego. Jednocześnie spostrzegł, że  zmierza  ku 
        niemu inny facet, blondyn o wypłowiałych oczach. Ten poruszał się 
        szybko i zwinnie, jak wielki kędzierzawy kocur.
                Gdyby  Freddy zareagował kierując się strachem i  sięgnął 
        po broń, gdyby stracił cenne sekundy na wydobycie  śmiercionośnej 
        czterdziestki  piątki spod nieszczęsnej koszuli,  goryl  Rayneego 
        dopadłby   go,  nim  Freddy  zdążyłby  dobrze  ścisnąć   rękojeść 






        pistoletu. Na szczęście, zaskoczony agent zachował  wystarczającą 
        przytomność  umysłu,  by  kopnąć jedno  ze  stojących  w  pobliżu 
        krzeseł;  upadło  dokładnie między nim a  szarżującym  blondynem. 
        Jednocześnie  rzucił  się  do  tyłu,  oparł  o  ścianę,   sięgnął 
        rozpaczliwie  pod koszulę, wyszarpnął broń, chwycił ją oburącz  i 
        przykucnął  z palcem na czułym spuście wyciągniętej przed  siebie 
        czterdziestki piątki.
                - Stój! Ani kroku dalej  - warknął ostrzegawczo do  odzy-
        skującego   równowagę  Schultzheimera.  Szybko   przesunął   lufę 
        ciężkiego  pistoletu na człowieka, którego teraz na  sto  procent 
        rozpoznał.  -  Ty  też,  kolego. I rzuć  ten  majcher.  Ale  już!   
        Ponownie    wycelował   broń   w   szeroką,   muskularną    pierś 
        Schultzheimera, gdyż zwinny jak pantera blondyn był stanowczo  za 
        blisko i stanowił teraz największe zagrożenie - Tęcza, choć  noża 
        jeszcze nie rzucił, stał cztery, pięć kroków dalej.
                -  Cofnij się, stary, tylko powoli. O tak, o  to  właśnie 
        chodzi- mruknął z aprobatą, gdy wyraźnie rozjuszony goryl  zrobił 
        ostrożny krok.
                Zgodnie z regulaminem, który miał kierować  postępowaniem 
        agentów  w  takich  sytuacjach,  Freddy  Sanjanovitch   zadziałał 
        prawidłowo.  Choć miał przed sobą nagą i nieprzytomną  koleżankę, 
        nie   nacisnął   złośliwie  spustu  i  nie   wpakował   w   pierś 
        Schultzheimera  kilku pocisków kalibru 97mm ani też nie  otworzył 
        ognia  do Rayneego, choć ten go nie posłuchał i noża nie  rzucił. 
        Freddy  postąpił  tak  z  dwóch  bardzo  logicznych  powodów.  Po 
        pierwsze,  nie wiedział, co się, do diabła, dzieje. I po  drugie, 
        święcie wierzył, że całkowicie panuje nad sytuacją, obojętne jaka 
        by  nie  była. Lecz różnica między reakcją prawidłową a  w  danej 
        sytuacji odpowiednią jest bardzo istotna.
                Nie ufając żadnym regulaminom i kierując się tylko wyćwi-
        czonym  na ulicach instynktem, ani Ben Koda, ani Charley  Shannon 
        nie  zawahaliby się ani sekundy: dwie kulki wpakowaliby  w  serce 
        szarżującego  Schultzheimera, a cztery w najszerszą  część  ciała 
        Rayneego,  i  to  bez  względu na to,  co  ów  przerażający  ćpun 
        zrobiłby  ze  swoim nożem. Postąpiliby tak  głównie  dlatego,  że 
        regulamin nie przewidywał, by tak bestialski morderca jak  Raynee 
        mógł w ogóle chodzić po tej ziemi. Poza tym napisanie raportu,  w 
        którym  usprawiedliwiliby swój czyn obroną własną,  miało  więcej 
        sensu  niż ryzyko utraty kumpla - dokładniej mówiąc  kumpelki,  w 
        dodatku nagiej - w niebezpiecznej sytuacji z cyklu  "zakładniczka 
        w niebezpieczeństwie".
                Z drugiej strony Ben Koda i Charley Shannon byli na  tyle 
        cyniczni,  że z pewnością uwzględniliby ewentualność, iż  kusząco 
        naga  i  na wpół odurzona narkotykiem Kaaren  może  nagle  wstać, 
        zatoczyć  się i bełkocząc coś zupełnie zwariowanego -  "nie,  nie 
        rób  mu  krzywdy" - ruszyć na czujnego,  pałającego  żądzą  mordu 
        Schultzheimera.
                Freddy  Sanjanovitch  był człowiekiem  o  wiele  bardziej 
        cywilizowanym  i niczego takiego nie oczekiwał. Dlatego  popełnił 
        fatalny  w  skutkach  błąd: zaufał temu,  czego  nauczył  się  na 
        treningach  strzeleckich,  przesunął lufę  śmiercionośnej  czter-
        dziestki  piątki,  tak że nie celowała już między  szkliste  oczy 
        znarkotyzowanej Kaaren i zdjął palec ze spustu.
                Oczywisty błąd, który już w sekundę później usiłował  na-
        prawić.  Ale  dla  człowieka  o  instynktach  wyrobionych  latami 






        ulicznych  walk,  dla mordercy takiego jak  Tęcza  jedna  sekunda 
        wystarczyła:  jego  ciężki nóż utkwił w piersi Sanjo  w  miejscu, 
        gdzie  poniżej  ramienia  zachodzą na siebie  dwa  płaty  mięśni. 
        Ostrze  ześlizgnęło  się z zakrzywionego żebra  i  przecięło  dwa 
        niezwykle ważne nerwy łokciowy i promienisty, które  kontrolowały 
        ruchy  prawej  ręki  agenta -  ręki  uzbrojonej  w  czterdziestkę 
        piątkę.
                Bez  względu na to, czy szok został  wywołany  uderzeniem 
        ciężkiego  noża, czy bólem, czy też nieprzyjemnym  wrażeniem,  że 
        sparaliżowało  mu  nagle całe ramię, ogólny efekt był  taki  sam  
        -pistolet upadł z trzaskiem na drewnianą podłogę.
                Freddy Sanjanovitch zachwiał się, cofnął, wydał z  siebie 
        głuche  stęknięcie  i  zszokowany  ścisnął  rękami  paskudny  nóż 
        sterczący  mu  z ramienia. Agent wciąż tkwił  w  lekkim  półprzy-
        siadzie i z szeroko otwartymi ustami gapił się na swój  pistolet, 
        gdy  Roy Schultzheimer wykonał w powietrzu błyskawiczny  obrót  i 
        kantem  tenisówki wyrżnął go w szczękę. Siła uderzenia  była  tak 
        wielka,  że  na  szczęście nieprzytomny  już  Sanjo  grzmotnął  o 
        ścianę, po czym osunął się bezwładnie na podłogę tuż koło  bosych 
        stóp Kaaren Mueller.
        
                                         6
        
        
                W  ciemności woda wyglądała jak tafla czarnego  falistego 
        szkła,  migocząca  jasnymi  prążkami światła  i  niosąca  odgłosy 
        wesołych  balang,  które odchodziły na  arizońskim  brzegu  rzeki 
        Kolorado, niedaleko Big Bend.
                - Ruszaj!
                Benjamin  Koda i Bart Harrington nie mieli  najmniejszego 
        zamiaru wstawać z wygodnych leżaków i ponownie wchodzić do rzeki, 
        żeby  ratować włochatego potwora stojącego po kostki w wodzie,  z 
        nartą przymocowaną do niepewnie uniesionej stopy i z liną,  którą 
        ściskał muskularnymi łapami.
                Charley Shannon zachwiał się na potężnej jak słup nodze i 
        ryknął:
                - Powiedziałem ruszaj!
                -  Charley, ty palancie głupi! - wrzasnął Koda  z  ustami 
        pełnymi steku. - Tym razem pójdziesz na dno! Za ciemno na narty!
                - Eeeee tam. Przecież widzę, gdzie jadę, nie? - ryknął  w 
        odpowiedzi Shannon.
                - Co o tym sądzisz? - mruknął Koda, zerkając na  Harring-
        tona.
                -  Czy  ten  kretyn  choć  raz  w  życiu  miał  na  sobie 
        kamizelkę,  która  by  na niego pasowała?  -  spytał  Harrington, 
        dolewając szczodrą działkę brandy do parującej filiżanki Bena.
                Ben zmrużył oczy i spojrzał na ciemną rzekę.
                -  Kamizelkę? Chyba ma ją na głowie. Kurwa,  wygląda  jak 
        jakiś pieprzony Zulus.
                -  I  tak by go nie utrzymała - rzucił Bart  i  ostrożnie 
        spróbował gorącej kawy.
                -  A  to  na pewno. No dobra, dziewczyny!  -  wrzasnął  w 
        stronę brzegu. - Gaz do dechy!
                Perlisty  chichot  dwóch  młodych  "rozrywkowych"  kobiet 
        zginął  w  wysokim,  jękliwym zawodzeniu słabego  silnika  z  ma-






        ksymalnie  otwartą przepustnicą. Zwoje liny pływającej koło  nogi 
        Charleya zaczęły się szybko rozwijać i niknąć w ciemności.  Kiedy 
        rozwinął  się ostatni, lina wyskoczyła z wody i napięła  się  jak 
        struna.
                Nagle  silnik  przeraźliwie zawył,  zazgrzytał  i  zgasł, 
        niewielka  motorówka  stanęła  dęba,  chichoczące  i  wrzeszczące 
        dziewczyny wylądowały w wodzie, a gwałtowne szarpnięcie pozbawiło 
        Shannona równowagi.
                Przez  bardzo długą chwilę nie byli pewni, co  się  teraz 
        wydarzy.  Charley stał na jednej nodze, chwiał się  na  wszystkie 
        strony,  rozpaczliwie  wymachiwał  rękami,  a  okoliczne  urwiska 
        rozbrzmiewały echem koszmarnych przekleństw. Ale prawo grawitacji 
        w końcu zwyciężyło i nabierając coraz większego rozpędu,  Shannon 
        runął do wody z wdziękiem walącego się drzewa.
                Upadł  twarzą  w płytką, zimną wodę dokładnie  w  chwili, 
        kiedy  Sandy  Mudd  -  która  pokonała  już  stromy,   kamienisto 
        żwirowaty  zjazd  - parkowała Toyotę na pokrytym  liśćmi  skrawku 
        ziemi  tuż obok oświetlonych pomarańczowymi żarówkami  kontenerów 
        mieszkalnych.
                - Bo on widzi, gdzie jedzie, cholera - mruknął Bart  Har-
        rington, przeżuwając kęs soczystego steku.
                -  Charley  tak  zawsze? - spytała  Sandy  podchodząc  do 
        ogniska  z bajową torbą w jednej i z ciasno zwiniętym śpiworem  w 
        drugiej ręce.
                - Dzieee tam. Jak na niego, to całkiem udany start -  od-
        rzekł  uśmiechnięty  Koda i uniósł parującą  filiżankę  w  geście 
        pozdrowienia. - Tym razem postanowił spróbować z nartą.
                -  Najwyższa pora, droga koleżanko - powiedział  Harring-
        ton. Sięgnął do przenośnej lodówki i rzucił na rozgrzaną patelnię 
        trzy  grube  steki.  - Torby na ziemię i  siadaj.  Wysmażony  czy 
        półsurowy?
                - Moje są zawsze spalone na wierzchu i surowe w środku.
             - Wzruszyła ramionami. - Zjem, co podasz. Półsurowy będzie w 
        sam raz.
                - Już się robi.
                -   Jak  leci,  Sandy?  -  spytał  Ben,  kiedy   zmęczona 
        dziewczyna  usiadła z westchnieniem na wygodnym leżaku. -  Chcesz 
        piwo  czy  wolisz zaryzykować utratę nerek i  spróbować  kawy  po 
        marynarsku a la Bart Harrington?
                -  Piwo, dziękuję - odrzekła Sandy mrużąc sennie oczy.  - 
        Taka  samotna przejażdżka po pustyni wysusza człowieka  na  wiór. 
                -  Święta prawda. - Koda wsunął rękę do drugiej lodówki i 
        rzucił  jej  zroszoną butelkę. - Zacznij od tego.  Śmiało.  Zaraz 
        przyniosę następne.
                Sandy  zdjęła kapsel i potężnym haustem opróżniła  połowę 
        butelki.
                -  Aaaach... Znakomite. - Mlasnęła smakowicie językiem  i 
        spojrzała  w  stronę  brzegu. - Słuchajcie,  nie  zamierzacie  go 
        stamtąd wyciągnąć? - spytała.
                Koda  zerknął  na znieruchomiałe  cielsko  przyjaciela  i 
        przeniósł wzrok na Harringtona.
                - Jak długo leży tym razem?
                Bart spojrzał na zegarek i wzruszył ramionami.
                - Najwyżej czterdzieści sekund.
                - Dajemy mu zwykle co najmniej minutę - wyjaśnił Koda,  a 






        kiedy  spostrzegł  niepewną minę Sandy, dodał: - Nie  ma  to  jak 
        krótkotrwały  brak  tlenu. Nic tak człowieka nie uspokaja.  No  i 
        oczyszcza mózg z alkoholu.
                -  Im  dłużej  tak  leży, tym  jest  cięższy  -  zauważył 
        Harrington.
                Ben kiwnął głową.
                -  Celna  konstatacja.  -  Przyłożył  dłonie  do  ust   i 
        wrzasnął:   Hej,   tłuściochu!  Wyciągaj  gębę   z   mułu!   Mamy 
        towarzystwo!    Charley  Shannon  uniósł  się  wolno  na  rękach, 
        potrząsnął kilka razy głową i spojrzał w stronę obozowiska. Potem 
        wstał  i ruszył chwiejnie do brzegu, najwyraźniej  zapominając  o 
        wciąż przypiętej do nogi narcie.
                -  Sie  masz, Sandy. Jak tam? Urosły choć trochę?  -  Wy-
        szczerzył  zęby  w  pijackim uśmiechu,  spojrzał  na  jej  biust, 
        mrugnął  porozumiewawczo,  ściągnął ze sznurka ręcznik  i  zaczął 
        szybko wycierać głowę.
                -  Nie  sprawdzałam - odrzekła z  wesołymi  dołeczkami  w 
        policzkach. Cieszyła się, że podczas ostatnich dwóch tygodni  jej 
        układy  służbowe  z Kodą i Shannonem uległy wyraźnej  zmianie  na 
        lepsze.
                Pierwszy  tydzień  był trudny. Uprzedzano je,  że  Ben  i 
        Charley będą specyficznie otwarci w wypowiadaniu opinii na  temat 
        prowadzenia  tajnych  operacji  z kobietą  jako  partnerem.  Choć 
        ugrzecznione i delikatne, nie pozostawiały żadnych złudzeń co  do 
        pozycji   Mueller   i  Mudd  w  grupie,  bez  względu   na   duże 
        umiejętności, jakimi dysponowały.
                Sandy wysłuchała ich obiekcji z kamiennym spokojem.  Nie-
        które,  musiała  przyznać, były całkiem zrozumiałe  -  zakładając 
        oczywiście, że straszliwe historie, jakie opowiadali, są prawdzi-
        we  -  choć niekoniecznie rozsądne. Tak więc  wysłuchała  ich,  a 
        później,  podobnie jak niegdyś z braćmi i  przyjaciółmi,  zaczęła 
        stosować  dyskretną  i żmudną metodę prób i  błędów,  by  znaleźć 
        sobie  miejsce w grupie. Wymagało to ciężkiej  pracy,  tolerancji 
        i... jeszcze więcej ciężkiej pracy. W przeciwieństwie do  Kaaren, 
        Sandy  Mudd  nauczyła się cierpliwości  w  zwalczaniu  wrodzonych 
        uprzedzeń cechujących tępogłowy odłam gatunku ludzkiego.
                To  pewnie  przez to piwo - skonstatowała  przyjmując  od 
        pozornie wylewnego Kody następną butelkę. Charley był luźniejszy, 
        od  samego  początku, ale Ben jeszcze nigdy  nie  zaszczycił  jej 
        przyjacielską   uwagą.  Dzisiaj  zrobił  to  pierwszy  raz.   Nie 
        zabrzmiało  to  jak odzywka serdecznego kumpla,  fakt,  lecz  nie 
        oznaczało  również, że ją totalnie olewa. Akceptuj wszystko,  jak 
        leci - powiedziała sobie w duchu. Masz od cholery czasu.
                Upiła niewielki łyk.
                -  Myślałam,  że będę musiała zabawić  się  w  ratownika, 
        Charley. Twoi kumple niezbyt się tobą interesowali.
                - Oni? Ich interesuje tylko moje piwsko, a moją dupę mają 
        gdzieś  - mruknął spod ręcznika. - Trzy razy dzisiaj  próbowałem. 
        Za  każdym  razem  lądowali w wodzie. -  Błysnął  wesoło  oczyma, 
        wstrząsnął nogą i zrzucił nartę.
                -  Uważaj,  bo  następnym razem przywiążemy  ci  do  nogi 
        pomost  -  zagroził Koda, dźgając widelcem steki  skwierczące  na 
        patelni. - Hej - spojrzał na Sandy jakby dopiero teraz zrozumiał, 
        że przyjechała sama. - A co się dzieje z Kaaren?
                Sandy  streszczała rozmowę z przyjaciółką,  a  Harrington 






        sięgnął  po  papierowe  talerzyki  i  zaczął  nakładać   pieczone 
        ziemniaki i grube steki z kostką. Zauważyła, że Ben wylał resztkę 
        przyprawionej alkoholem mikstury w pobliskie krzaki i pije  teraz 
        czarną kawę. Poza tym uświadomiła sobie, że Charley, który zmiótł 
        już  jedną  porcję  jedzenia  i  pałaszował  spokojnie  drugą,  z 
        całkowicie  niewyjaśnionych powodów wydaje się zupełnie  trzeźwy. 
        Wszyscy  trzej  siedzieli wokół ogniska, jedli, popijali  kawę  i 
        spoglądając na Sandy wysłuchiwali z uwagą jej relacji.
                -  Dlatego na wszelki wypadek zostawiłam Freddy'emu  wia-
        domość  - zakończyła z wewnętrznym napięciem, gdyż dopiero  teraz 
        uświadomiła  sobie,  na jak  wielkie  niebezpieczeństwo  naraziła 
        przyjaciółkę. Popatrzyła po ich twarzach czekając, aż któryś  się 
        odezwie.
                - Sądzisz, że Kaaren spróbuje kupić towar, nie skontakto-
        wawszy  się  przedtem  z  Freddym?  -  spytał  Koda   przerywając 
        niezręczną ciszę.
                -  Niewykluczone,  że tak - odrzekła. -  Taka  już  jest. 
        Haruje jak wół, ale jest...
                - Uparta jak muł? - dopowiedział Shannon.
                Kiwnęła głową.
                - Coś w tym stylu. Chyba nie powinnam była...
                Koda szybko wstał i chwycił znoszone tenisówki.
                - Spróbuję skontaktować się z Sanjo - rzucił. -  Panowie, 
        na  wszelki wypadek spakujcie rzeczy. - Obrzucił  Sandy  poważnym 
        spojrzeniem. - Ty pójdziesz ze mną.
                Stromymi metalowymi schodami szybko wspięli się na  urwi-
        sko. Przez całą drogę milczeli.
                Podczas gdy Shannon i Harrington zwijali obóz i sprzątali 
        wokół  ogniska  -  talerze  z  resztkami  jedzenia  wylądowały  w 
        pobliskich  koszach na śmiecie - Ben Koda stanął przed  telefonem 
        wiszącym na ścianie niewielkiego sklepu spożywczego i wrzucił  do 
        otworu kilka monet. Sandy stała obok niego. Chociaż było  ciepło, 
        jak  to  latem,  ogarnął ją przejmujący  chłód  i  jakieś  dziwne 
        odrętwienie.
                Dopiero  po pięciu sekundach Koda zdał sobie  sprawę,  że 
        nie słyszy sygnału.
                - Cholera jasna - mruknął i natychmiast odkrył  przyczynę 
        awarii.  Ktoś - najpewniej jakiś półpijany obozowicz,  który  nie 
        chciał,  żeby go wezwano do pracy - usiłował wyrwać  słuchawkę  z 
        aparatu  i  prawie  mu  się udało.  Słuchawka  wisiała  na  kilku 
        cieniutkich  kabelkach, ale linia wejściowa była zupełnie  znisz-
        czona. Koda rozejrzał się szybko. Drugiego telefonu nie zauważył.
              - Dasz radę to naprawić? - spytał.
                Sandy spojrzała bezradnie na kolorowe, wystrzępione  dru-
        ciki  i natychmiast zrozumiała, że uszkodzeniu  uległ  wewnętrzny 
        mechanizm aparatu.
                -  Chyba nie... Ale czekaj, chwileczkę. Może uda  mi  się 
        zrobić  coś  innego  -  rzuciła przez  ramię,  biegnąc  w  stronę 
        samochodu.  Niecałe dwie minuty później była już z powrotem  i  w 
        skupieniu  podłączała do telefonu częściowo rozłożony  magnetofon 
        Sony.  Ben przyświecał jej latarką. Po pięciu minutach  spojrzała 
        na  Kodę  i  skinęła głową.
              -  Będzie  działał. Numer wykręcisz normalnie,  ale  musisz 
        mówić do mikrofonu.
                - Postukała palcem w magnetofon.






                - Czy toto odbierze sygnał transpondera?
                - Jasne. Czekaj, potrzymam go... 
                Koda wykręcił "0" i usłyszał:
                - Centrala. Czym mogę służyć?
                -  Rozmowa na kartę kredytową - powiedział głośno Ben  do 
        magnetofonu  i wyrecytował długi szereg cyfr. Klik,  klik,  klik, 
        klik  - z głośniczka dobiegły cztery kliknięcia  oznaczające,  że 
        uzyskał połączenie. Kiedy usłyszał pierwszy sygnał, przystawił do 
        magnetofonu metalowe pudełeczko wielkości dłoni i wcisnął  ukryty 
        guzik.  Seria  wyraźnie  słyszalnych pisków  o  różnym  natężeniu 
        uruchomiła   automatyczną  sekretarkę  w  mieszkaniu   Freddy'ego 
        Sanjanovitcha.
                "...Freddy, mówi Sandy. Dzwonię na wypadek, gdyby.."
                Koda  wysłuchał  całej wiadomości i znów  wcisnął  guzik, 
        żeby wysłuchać następnej.
                "...Ben,  tu  Sanjo. Jest teraz  siedemnasta  trzydzieści 
        pięć.  Dzisiaj  się  nie wyrobię.  Straciłem  kontakt  z  Kaaren. 
        Typowe.  Jadę do niej, żeby sprawdzić, czy nie potrzebuje  pomocy 
        przy sprzedaży towaru. Dam ci znać, kiedy wszystko się wyjaśni."
                Cichutki trzask i cisza.
              -  Brzmi jakoś nie tak - wyszeptała Sandy  nerwowo  przeły-
        kając ślinę.
                - Jest wkurwiony - mruknął z roztargnieniem Koda. - I się 
        śpieszy.  Pewnie  dzwonił z jakiejś budki. - Znów  wcisnął  guzik 
        transpondera. Tym razem usłyszeli tylko szum taśmy  przesuwającej 
        się w automatycznej sekretarce Freddy'ego.
                -  Gdyby  wrócił, skasowałby nagranie -  zauważyła  cicho 
        Sandy - Tak się zwykle robi, prawda?
                - Taaa... - mruknął Ben spoglądając na zegarek.
                 Od chwili kiedy zostawił wiadomość, upłynęło ponad  dwie 
        godziny.  Miał od groma czasu, żeby skontaktować się z  Kaaren  i 
        potwierdzić,  że  wszystko w porządku. Dwie godziny.  Przez  dwie 
        godziny może się dużo zdarzyć.
                - Jaki jest do niej telefon?
                Sandy  potrząsnęła  głową, zmuszając odrętwiały  mózg  do 
        wysiłku.
                - Eee... Dwa, dwa, pięć... dziewięć, siedem, dwa, jeden.
                Koda znów wykręcił "0".
                - Centrala? Rozmowa na kartę kredytową. Cztery  cztery... 
        Zresztą nie. Ile kosztuje bezpośrednia do San Diego? - Wsłuchiwał 
        się chwilę w nieco przytłumiony głos płynący z magnetofonu Sandy. 
        -  Dziękuję. Zaraz zadzwonię. - Spojrzał na dziewczynę  i  ruchem 
        głowy wskazał magnetofon. - Czy to zadziała, jak wrzucę monety?
                Sandy  skierowała latarkę na telefon i szybko  sprawdziła 
        odsłonięte kable.
                -  Tak,  ale jak dasz mi trochę czasu, to  będziesz  mógł 
        dzwonić za friko.
                - Ile ci to zajmie?
                - Hmm... Z dziesięć minut. Muszę zmienić...
                - Masz przy sobie jakieś drobne?
                -  Chyba  tylko  kilka dziesiątek... -  Wsunęła  rękę  do 
        kieszeni i wyjęła dwie dziesiątki i pięciocentówkę.
                -  Zawołaj  Charleya  i Barta. Powiedz  im,  żeby  wzięli 
        drobne  na telefon. Tylko szybko - dodał spięty, zerkając  to  na 
        magnetofon, to na metalowe pudełeczko transpondera.






                Minutę  później  Shannon  i  Harrington  stali  już  przy 
        telefonie.  Koda  zamawiał  rozmowę, a  oni  wrzucali  monety  do 
        aparatu.
                -  Co wiemy? - spytał Charley wpychając w otwór  dwudzie-
        stopięciocentówkę.
                Dwie  godziny  temu nadał  "zmyłkę".  "Sprzedaż"  zamiast 
        "kupna".  Był  w drodze do mieszkania Kaaren.  Najwidoczniej  nie 
        mógł  jej złapać telefonicznie. Brak potwierdzenia - odrzekł  Ben 
        zakrywając dłonią mikrofon.
                - Dlaczego nie dzwoni na kartę? - spytała szeptem  Sandy, 
        gdy Ben przytknął transponder do magnetofonu.
                -  Podsłuch - wyjaśnił Shannon nie spuszczając  wzroku  z 
        rąk  Kody.  - Takie zmyłki to u nas sygnał alarmowy.  Rozmowa  na 
        kartę kredytową jest ryzykowna, bo jak ktoś ma odpowiednie chody, 
        może  łatwo wytropia numer i wpaść na nasz ślad. Byłoby  kiepsko, 
        zwłaszcza jeśli Kaaren wdepnęła w gówno.
                - Szlag by to... - mruknęła Sandy.
                - Taaa... zgodził się Shannon.
                Koda  uruchomił  nadajnik  i  podniósł  magnetofon,  żeby 
        wszyscy  mogli  słyszeć. Agenci przysunęli się bliżej.  Po  dwóch 
        dzwonkach  włączyła  się  automatyczna  sekretarka  w  mieszkaniu 
        Kaaren.
                Z głośniczka buchnął krzyk. Przeraźliwy, wściekły  krzyk, 
        który odbił się echem w koronach drzew otaczających ciemny sklep. 
        Potem  zabrzmiał  krzyk  drugi, rozdzierający  i  bolesny.  Nagle 
        ustał.
                Zszokowani agenci zamarli w głuchej ciszy. Sandy wydała z 
        siebie przytłumiony gardłowy odgłos.
                -  To  Freddy - wyszeptał Bart Harrington,  choć  wszyscy 
        wiedzieli,  kto krzyczał. - Cholera... - Urwał, bo  Koda  machnął 
        niecierpliwie wolną ręką.
                Zanim  usłyszeli  cichutki trzask, upłynęło  co  najmniej 
        dziesięć sekund. Klik - i usłyszeli czyjś jedwabisty śmiech.
                -  Czyż to nie pięknie brzmi? Pięknie, baaardzo  pięknie, 
        co?  Ale  najlepsze  wciąż  przed  tobą.  Tak  jest,  zaraz   się 
        przekonasz. Kimkolwiek jesteś, posłuchaj tylko tego...
                Tym razem odgłosy dochodzące z głośnika były mniej  gwał-
        towne: miękkie, rytmiczne jęki, poskrzypywanie sprężyn łóżka.
                -  Chryste, to Kaaren. Chyba ją... chyba ją gwałcą -  wy-
        krztusiła Sandy.
                Trzydzieści sekund później jęki umilkły i znów  usłyszeli 
        ten  jedwabisty głos:   - A nie mówiłem? Wspaniałe,  prawda?  Ale 
        spokojnie,  bracie,  spokojnie. Pewnie masz  uprzedzenia  rasowe, 
        więc  powiem ci, że rypie ją pewien białodupiec. -  Głośny  lekko 
        przytłumiony  chichot. - Dlatego kimkolwiek jesteś, lepiej się  z 
        tego szybciutko wycofaj, chojraku. Rozumiesz? Bo jeśli nie, to... 
        - Znów mrożący krew w żyłach chichot. - Nie chcemy teraz  żadnych 
        kłopotów  i  dobrze  wiesz, że nie  cofniemy  się  przed  niczym. 
        Słyszysz, co mówię? Tak, słuchaj dobrze, bo nie w głowie mi żarty 
        Kapujesz?  -  Krótka  pauza. - A na wypadek,  gdybyśmy  się  mimo 
        wszystko nie zrozumieli, dam ci coś do przemyślenia. Coś naprawdę 
        ekstra, żeby ci się następnym razem przypomniało.
                W  sekundowych  odstępach dobiegły ich  z  głośnika  trzy 
        cichutkie trzaski.
                -  Słyszałeś?  - spytał jedwabisty głos. - Wiesz,  co  to 






        było?  Nie? To ci wyjaśnię. Twój telefon uruchomił  właśnie  małą 
        niespodziankę,  jaką wyszykowaliśmy dla twojego  przyjaciela.  Ta 
        niespodzianka to coś, na co bardzo niecierpliwie czekał. Więc sam 
        rozumiesz, że musisz tego wysłuchać, że musisz się przekonać, jak 
        jest  szczęśliwy.  -  Chwila  ciszy  i  agenci  usłyszeli  odgłos 
        szybkiego, nerwowego oddechu.
                - Ty skurwysynu jeden... - wyszeptał Koda ledwo  słyszal-
        nym szeptem.
                I nagle magnetofon ożył, nagle buchnął z niego chrapliwy, 
        przerażony głos Freddy'ego Sanjanovitcha:
                -  Chryste,  Ben! Zabrali ją! Do Torrey Pines!  Odłóż  tą 
        pierdoloną słuchawkę! Ťcieżka Cierpiącego Gruba...
                W głośniku zabrzmiał odgłos straszliwej eksplozji,  która 
        obróciła  w  perzynę mieszkanie Kaaren  Mueller.  Ułamek  sekundy 
        później połączenie zostało przerwane.
        
                Profesor David Isaac spędzał kolejną noc w czystych, upo-
        rządkowanych pomieszczeniach swojego laboratorium. Pochłaniało go 
        sporządzanie   zestawu  prostych,  czytelnych  wskazówek,   wedle 
        których w podziemnym laboratorium Jimmy'ego Pilgrima można będzie 
        wyprodukować duże ilości analogu tiopeiny. Isaac myślał  właśnie, 
        że  z równą skutecznością mógłby to zrobić  przeciętny  absolwent 
        wydziału  chemii,  gdy  w gabinecie rozległ  się  głośny  dzwonek 
        telefonu.
                - Słucham. - Z niejakim trudem stłumił ziewnięcie.
                - Dobry wieczór, panie profesorze.
                -  Pan  Pilgrim... - Od razu rozpoznał  zimny,  bezduszny 
        głos  i  jego  na wpół pobudzony  analityczny  umysł  natychmiast 
        osiągnął stan pełnego pogotowia. - Miło pana słyszeć.
                Pilgrim  przeszedł od razu do rzeczy,  ignorując  wstępne 
        uprzejmości.
                - Chciałbym pana zawiadomić, że wkrótce otrzyma pan  pro-
        gram  komputerowy,  odpowiednie kody zabezpieczające  oraz  numer 
        telefonu.  Będzie  pan mógł korzystać ze  swego  komputera,  żeby 
        odbierać  i  przekazywać nam wiadomości. Kiedy  uruchomimy  sieć, 
        całkowicie  zarzucimy kontakty telefoniczne. Będziemy  do  siebie 
        dzwonić tylko w nagłych wypadkach.
                -  Świetnie  -  odrzekł  Isaac  zastanawiając  się,  skąd 
        Pilgrim   wiedział,   jaki   program   zadziała   w    komputerze 
        zainstalowanym  w  laboratorium.  Coraz  bardziej  imponowała  mu 
        nieustanna  dbałość  o szczegóły,  która  najwyraźniej  cechowała 
        organizację Jimmy'ego Pilgrima.
                - Tymczasem proszę, żeby nie dzwonił pan pod numer, który 
        panu  dałem, chyba że będzie to absolutnie konieczne.  Proszę  to 
        potraktować bardzo poważnie, panie profesorze. Bardzo poważnie.
                - Chyba rozumiem, o co chodzi - odrzekł Isaac.
                - Znakomicie. Dzwonię również w sprawie tych instrukcji - 
        kontynuował  Pilgrim.  -  Doniesiono mi, że  nasz  analog  został 
        wypróbowany  na  pierwszym obiekcie doświadczalnym  i  że  wyniki 
        testu są zadowalające. Chcę, żeby przygotował pan instrukcje  jak 
        najszybciej. Jak tylko zakończymy serię prób, chcielibyśmy ruszyć 
        z produkcją masową.
                - Z instrukcjami nie ma żadnego problemu, panie  Pilgrim. 
        I  cieszę się, że analog tiopeinowy przyniósł pożądane  efekty  - 
        Isaac  nie  bardzo  wiedział, jak zareagować  na  tak  ogólnikowe 






        informacje. - A ten drugi związek?
                -  Drugi?  O czym pan mówi? - w spiętym  głosie  Pilgrima 
        natychmiast zabrzmiała nutka podejrzliwości.
                - Przepraszam, zakładałem, że odebrał pan moją  przesyłkę 
        osobiście  - wyjaśnił śpiesznie Isaac. - Oprócz analogu  tiopeiny 
        pozwoliłem  sobie  wysłać  związek  z  serii  A,  ten,  o  którym 
        rozmawialiśmy wcześniej. Oznaczyłem go napisem A-17.  Chciałem... 
        hmmm...  chciałem zbadać różnicę między surowym,  nieoczyszczonym 
        związkiem halucynogennym, takim jak analog tiopeiny, a związkiem, 
        który powinien mieć bardziej ukierunkowane działanie.
                Pilgrim złowieszczo milczał.
                - No i oczywiście - dodał nerwowo Isaac - te dane  stano-
        wiłyby  niezwykle cenną wskazówkę na przyszłość,  gdybyśmy  mieli 
        kontynuować badania nad całą serią użytecznych analogów.
                -  Nie poinformowano mnie o drugiej próbce, panie  profe-
        sorze  -  warknął  Pilgrim  wyraźnie  poirytowany  niespodziewaną 
        wiadomością.  -  Ale natychmiast to sprawdzę i dam panu  znać.  A 
        jeśli chodzi o instrukcje...
                - Właśnie dopracowałem ostatnie szczegóły - oznajmił Isa-
        ac.  -  To drobnostka, ale  zastrzeżenia  dotyczące  umiejętności 
        pańskich...  hmm...  chemików skomplikowały rzecz  bardziej,  niż 
        oczekiwałem.
                -  Czyżby napotkał pan jakieś trudności? -  Ku  wielkiemu 
        zdziwieniu profesora w głosie Pilgrima zabrzmiała wyraźna troska.
                -  Nie, absolutnie żadnych - zapewnił Isaac. -  To  tylko 
        kwestia  innej metody: dłuższej, lecz prostszej. Rezultat  chemi-
        czny będzie taki sam.
                - Świetnie. Zatem jeśli chodzi o sposób dostarczenia pro-
        duktu...
                - I odebrania honorarium - wtrącił uszczypliwie Isaac.
                - Ponieważ nie uruchomiliśmy jeszcze sieci -  kontynuował 
        Pilgrim, puszczając uwagę profesora mimo uszu - będziemy zmuszeni 
        zorganizować skrytkę kontaktową. Proponuję...
                -  Przypuszczam,  że wie pan, gdzie  zostawiam  samochód, 
        prawda? - przerwał mu po raz drugi Isaac.
                Milczenie.
                - Tak, naturalnie - odrzekł wreszcie Pilgrim z prawie nie 
        ukrywaną  wściekłością.  Wiesz,  wiesz, założę się,  że  wiesz  - 
        pomyślał  profesor  nie zdając sobie sprawy, że stąpa  po  bardzo 
        kruchym lodzie.
                -  Jest  teraz dziewiąta czterdzieści pię.  Dokładnie  za 
        godzinę  zostawię  instrukcje na tylnym  siedzeniu  mojego  wozu. 
        Honorarium  może  pan  umieścić  w tym  samym  miejscu.  -  Isaac 
        przerwał, czekając na reakcję Pilgrima, ale ponieważ tamten wciąż 
        milczał, profesor dodał: - Przypuszczam, że byłoby lepiej,  gdyby 
        nas razem nie widziano.
                -   Dziesiąta  czterdzieści  pięć  jak   najbardziej   mi 
        odpowiada - odrzekł Pilgrim i trzasnął słuchawką.
                Dotarcie  do  odpowiednich sektorów  niezwykle  pojemnego 
        dysku  i wprowadzenie na ekran monitora opisu procedury  masowego 
        wytwarzania analogu tiopeiny zajęło profesorowi Isaacowi  niecałe 
        trzydzieści sekund. Zajrzawszy do notatek, naniósł na tekst kilka 
        niezbędnych  poprawek,  sprawdził, czy  całość  jest  odpowiednio 
        sformatowana,  zapisał poprawioną wersję na dysku, nałożył  białe 
        gumowe  rękawiczki i dopiero wtedy wsunął do drukarki pierwszą  z 






        pięciu kartek.
                Kiedy  terkot  maszyny ustał,  Isaac  przejrzał  ostatnią 
        stronę  wydruku, by jeszcze raz sprawdzić, czy poszczególne  fazy 
        procesu  syntezy są ułożone w prawidłowej  kolejności.  Następnie 
        złożył  kartki  na pół, umieścił je w zwykłej białej  kopercie  i 
        ruszył do drzwi. Była godzina 22.02.
                Osiem minut później wrócił do ciemnego gabinetu i  staną-
        wszy przy zasłoniętym oknie, wyjrzał na oświetlony parking, gdzie 
        czekał jego mały, nie rzucający się w oczy "garbus".
                Dokładnie kwadrans po dziesiątej na parking  przylegający 
        do  gmachu  wydziału chemii wjechał pierwszy  z  trzech  ciemnych 
        sedanów.  Pojazdy przeprowadziły dokładną  inspekcję  najbliższej 
        okolicy przeczesując ją światłami reflektorów. Każdy  zatrzymywał 
        się  co najmniej dwukrotnie - na dwie, trzy minuty - podczas  gdy 
        dwa pozostałe kontynuowały nieśpieszną i spokojną jazdę.
                Imponujące  - myślał z nerwowym zainteresowaniem,  obser-
        wując milczący drapieżny balet. Naprawdę bardzo imponujące.
                O  dziesiątej trzydzieści pojazdy przerwały  patrolowanie 
        parkingu. Ustawiły się w trzech, najwyraźniej z góry  ustalonych, 
        miejscach, mniej więcej sto metrów od siebie - "garbus" profesora 
        znalazł się dokładnie w środku utworzonego w ten sposób  trójkąta 
        - i z chronologiczną precyzją zgasiły światła. O ile Isaac dobrze 
        widział, w samochodach byli tylko kierowcy.
                To  właśnie  wtedy - Isaac zdążył już  chwycić  zakurzoną 
        lornetkę  ornitologiczną  - na  dachu  kempingowej  półciężarówki 
        stojącej  w  najdalszym rogu parkingu  dostrzegł  okrągłą,  wolno 
        obracającą się antenę wielkości talerza.
                Spokojny, analityczny umysł profesora Isaaca popadł w na-
        głe odrętwienie.
                Przez  dwadzieścia pięć nieskończenie długich minut  trzy 
        ciemne sedany i półciężarówka nie drgnęły z miejsca. Ze  wzrokiem 
        wbitym  w  oświetlony sodówkami parking, profesor tkwił  w  swoim 
        punkcie  obserwacyjnym  i próbował  dokonać  metodycznej  analizy 
        przerażających myśli kłębiących się w jego głowie.
                Kempingowa  półciężarówka wyglądała jak typowy  policyjny 
        wóz  radiolokacyjny. Ale Isaac natychmiast uświadomił  sobie,  że 
        równie   dobrze   samochód  może  należeć  do   Pilgrima,   który 
        wykorzystuje  go do nasłuchu rozmów prowadzonych  przez  policję. 
        Ludzie   siedzący  za  kierownicami  trzech  sedanów  mogli   być 
        policjantami, ale mogli też pracować dla Pilgrima. Nie sposób  to 
        sprawdzić.  Cztery pojazdy tworzyły chyba jeden zespół,  albowiem 
        reflektory  sedanów  kilka  razy  omiatały  maskę  półciężarówki. 
        Ludzie  Pilgrima  musieliby  ją zauważyć jak dwa  razy  dwa  jest 
        cztery. Ale mimo wszystko...
                Nagle dwa sedany opuściły swoje posterunki. Nie zapalając 
        świateł podjechały do samochodu Isaaca i zaparkowały po jego  obu 
        stronach. Z jednego i z drugiego ktoś wysiadł; profesor dostrzegł 
        dwie ciemne postacie niosące w rękach coś, co przypominało duże - 
        chyba  żółte  -  koperty. Nieznani  osobnicy  otworzyli  drzwi  i 
        schyliwszy  się, zanurkowali do "garbusa". Kilka  sekund  później 
        obaj siedzieli już w swoich samochodach.
                Nagle  po  obu stronach Volkswagena rozbłysły  dwie  pary 
        silnych reflektorów. Ku rosnącemu zaniepokojeniu i  zdenerwowaniu 
        Isaaca  sedany  wyjechały z parkingu i  rozdzieliły  się.  Trzeci 
        sedan   i  kempingowa  półciężarówka  nadal  tkwiły   na   swoich 






        miejscach.
                Z  coraz bardziej ściśniętym gardłem, Isaac  spojrzał  na 
        zegarek.
                Minęła minuta.
                Dwie minuty. Trzy minuty.
                Cztery...
                - Panie profesorze?
                Isaac aż podskoczył. Odwrócił się błyskawicznie od okna i 
        wytrzeszczył  oczy.  W progu ktoś stał.  Profesor  widział  tylko 
        ciemną sylwetkę.
                - Czy coś się stało?
                -  Nie...  nie,  nic się nie stało. -  Pokręcił  głową  i 
        roześmiał  się  z  wymuszonym  rozbawieniem,  próbując   uspokoić 
        kołaczące  w  piersi  serce. -  Przestraszyłaś  mnie.  Właśnie... 
        właśnie wyglądałem na parking. Próbowałem sobie przypomnieć,  czy 
        nie zostawiłem w samochodzie pewnych dokumentów.
                -  A  ze  mnie się pan nabija, że  pracuję  po  nocach  - 
        dogadywała  Nichole  Faysonnt z prowokacyjnym  uśmiechem  w  zmę-
        czonych  oczach. - Schodzę na chwilę na dół. Zajrzę do  pańskiego 
        samochodu i poszukam.
                - Nie... nie trzeba, Nichole. Ja tylko...
                -  I  tak muszę wrzucić list do  skrzynki.  -  Wyciągnęła 
        rękę.
             -  Czy  można prosić o kluczyki, panie profesorze? -  Z  jej 
        twarzy emanowało jakieś trudne do określenia ciepło.
                Niezdecydowany  Isaac wahał się. Strach walczył w  nim  z 
        rycerskością, ale instynkt przetrwania w końcu zwyciężył.
                -  Drzwi  są otwarte. Co mi mogą ukraść? Nie ma  tam  nic 
        wartościowego.
                - Zaraz wracam - obiecała z promiennym uśmiechem  Nichole 
        i zniknęła w korytarzu.
                Isaac podbiegł do okna. Sedan i półciężarówka nie drgnęły 
        z  miejsca.  Profesor  zaklął cicho  i  niecierpliwie  czekał  aż 
        dziewczyna  ukaże  się na chodniku. Śledził  wzrokiem  jej  biały 
        fartuch,  a  kiedy przeciąwszy płytę czarnego  asfaltu  otworzyła 
        drzwi "garbusa", chwycił lornetkę.
                Szybko  zlustrował  ciemne  otoczenie  samochodu,   potem 
        skierował lornetkę na sedana, później na półciężarówkę z anteną i 
        znów   na  "garbusa".  Nie  dostrzegł  nikogo  -   Nichole   była 
        najwyraźniej sama. Teraz widział ją wyraźnie: pochylona,  wsunęła 
        się  do  wozu,  cofnęła się,  wyprostowała  i  nieco  wolniejszym 
        krokiem ruszyła przez parking w stronę głównego wejścia do gmachu 
        chemii. Szła z pustymi rękami!   Umysł Isaaca nie zdążył  jeszcze 
        przetrawić  nowych  i  jakże  nielogicznych  danych,  gdy   nagle 
        rozbłysły   reflektory   trzeciego   sedana.   Ku    straszliwemu 
        przerażeniu profesora wóz śmignął naprzód i skierował się  prosto 
        na Nichole, zalewając jej plecy jaskrawym blaskiem.
                Isaac  zamarł. Najpierw ogarnęła go bezsilna  wściekłość, 
        potem  paniczny lęk, wreszcie niedowierzanie, bo oto sedan  minął 
        dziewczynę, wyjechał z parkingu na ulicę i zniknął w ciemności.
                Chwilę   później   ożyła  półciężarówka.   Z   zapalonymi 
        światłami  -  z  szybkością nieco mniejszą,  tym  samym  bardziej 
        złowieszczą  -  opuściła  parking i kiedy na  chłodnym  i  cichym 
        korytarzu  laboratorium zabrzmiały kroki Nichole, rozmyła  się  w 
        mroku.






                Isaac natychmiast odłożył lornetkę, wyszedł z gabinetu  i 
        omal nie wpadł na doktorantkę.
                -  Czy tego pan szukał? - Podała mu grubą żółtą  kopertę. 
        Zobaczył wypisane na niej litery układające się w jego  nazwisko. 
        Miał  przed sobą kopertę, której - mógłby przysiąc - nie  było  w 
        rękach Nichole, gdy szła przez parking.
                - Aaa... tak, chyba tak. Gdzie to znalazłaś?   -  Mówiłam 
        panu,  że ostatnio za dużo pan pracuje. - Posłała mu  uśmiech,  a 
        profesor, nagle i zupełnie irracjonalnie, stwierdził, że jest  to 
        uśmiech  zmysłowy.  -  Cały czas leżała na  stole...  -  Wskazała 
        gestem pobliski stół laboratoryjny - a na niej ten stary skalpel.
                Isaac  spojrzał na nie znany sobie przedmiot i po  chwili 
        dotarło  do  niego,  że ten starodawny  jednoczęściowy  nóż  chi-
        rurgiczny  musi  mieć co najmniej kilkadziesiąt  lat,  że  wypro-
        dukowano   go   na  długo  przed  epoką   sterylnie   pakowanych, 
        jednorazowych  ostrzy. Nigdy w życiu nie widział ani nie  trzymał 
        tak  topornego narzędzia, a już na pewno nie tutaj, nie  w  swoim 
        nowoczesnym laboratorium.
                Wyjął  nóż  z  ręki Nichole i  wtedy  zauważył,  że  jego 
        błyszcząca, doskonałej jakości klinga jest ostra jak brzytwa.
             Komórki  mózgowe Isaaca nadal analizowały świeże  dane,  ale 
        najniżej   położone  obszary  świadomości  zarejestrowały   swego 
        rodzaju rozbawione zdziwienie, że profesor nie jest już zdolny do 
        okazywania  jakichkolwiek reakcji zewnętrznych. Z  obszarów  tych 
        promieniowało  uczucie wszechogarniającego przerażenia,  uczucie, 
        które na chwilę sparaliżowało cały umysł. Nagle Isaac stwierdził, 
        że wpatruje się w Nichole, a Nichole w niego.
                -  Przepraszam. - Potrząsnął nieprzytomnie głową.  -  Nie 
        chciałem... Myślałem o czymś i...
                Wesoły wyraz twarzy Nichole ustąpił miejsca wyraźnej tro-
        sce. Wiedziała, że profesor bywa czasem roztargniony, zdążyła już 
        do tego przywyknąć, ale za nic nie mogła zrozumieć, dlaczego jest 
        taki blady i zszokowany.
                Nie wiedząc, co powiedzieć, odruchowo zabrała mu skalpel, 
        położyła go na stole i ujęła profesora za zimne palce.
                Isaac  zamrugał gwałtownie, uświadomiwszy sobie nagle,  w 
        jak niedwuznacznej znaleźli się sytuacji. Śagodnym ruchem uwolnił 
        się  z  jej kusząco ciepłych rąk, ostrożnie  otworzył  kopertę  i 
        wyjął z niej sztywną, przezroczystą folię zabezpieczającą  arkusz 
        starego pergaminu - pergamin był wystrzępiony, poplamiony wodą  i 
        tłuszczem;   pokrywały  go  akapity  zwartego  tekstu   spisanego 
        wypłowiałym już atramentem - list z trzema zamaszystymi podpisami 
        na  dole oraz pięć owiniętych banderolkami paczuszek.  Banderolki 
        mówiły,  że  każda paczuszka zawiera  pięćdziesiąt  studolarowych 
        banknotów.
                Isaac   stał   chwilę  jak  sparaliżowany,   potem   ujął 
        zafoliowany  dokument  i  umieścił go  ostrożnie  pod  obiektywem 
        rzutnika.  Na  ściennym ekranie pojawił  się  ostry,  powiększony 
        obraz pergaminu. Przez kilka minut wpatrywali się weń bez słowa i 
        tłumaczyli grecki tekst. Isaac skończył szybciej.
                - Maria? - spytała w końcu zaciekawiona Nichole.  Wiedząc 
        od  dawna,  że profesor pasjonuje  się  tajemnicami  otaczającymi 
        postać   legendarnej   alchemiczki,   rozumiała,   jakie   emocje 
        zainspirowały  Isaaca do badań nad historią  starożytnej  chemii, 
        rozumiała  je lepiej niż pozostali doktoranci - tak  przynajmniej 






        uważała.  Ale  do  tego wieczora  sądziła,  że  poszukiwania  jej 
        promotora  (a  w  sekretnych fantazjach - kochanka)  są  czymś  w 
        rodzaju hobby, a nie wyniszczającą organizm pasją.
                Lecz podobnie jak on, była teraz bez reszty zaintrygowana 
        duchem  historii emanującym z czegoś, co wyglądało  na  niezwykle 
        wierną  reprodukcję  stronicy z jakiegoś  starożytnego  notatnika 
        laboratoryjnego. Uznała, że ktokolwiek tę reprodukcję dla  Isaaca 
        wykonał,  odwalił  kawał  wprost  fantastycznej  roboty.   Choćby 
        faktura  i  dobór  papieru - znakomite.  A  zwłaszcza  te  grube, 
        krzyżujące   się  włókna  nadszarpnięte  zębem  czasu:   wyraźnie 
        pociemniałe  i  wygładzone  od dotyku niezliczonych  rąk.  Tak  - 
        myślała,  można  odnieść  wrażenie, że  dokument  jest  bezcennym 
        oryginałem. Cóż za kopia, prawdziwe dzieło sztuki...
                - Chyba tak - odrzekł cicho zadziwiony i urzeczony Isaac. 
        Przez chwilę udało mu się nawet zapomnieć o przerażającym fakcie, 
        że ktoś, kto dostarczył mu kopertę - i ten paskudny nóż - jeszcze 
        kilka  minut temu był tu, w laboratorium, ledwie kilka metrów  za 
        jego plecami, że wszedł i wyszedł bez najmniejszego szmeru.
                Nie odrywając wzroku od obrazu na ścianie, podał  Nichole 
        list potwierdzający autentyczność pergaminu.
                -  Boże...  - wyszeptała z  lękiem,  przebiegając  oczyma 
        napisany  na  maszynie dokument. - To...  oryginał?  Jak  pan...? 
        Skąd...? I te pieniądze...
                Isaac wciąż patrzył na ekran, nie będąc w stanie  oderwać 
        się  od  pasjonującej  historii spisanej  na  kawałku  pożółkłego 
        papieru.
                -  Spójrz na numer arkusza - powiedział w końcu ni to  do 
        siebie, ni do Nichole.
                Dziewczyna zerknęła na ekran.
                - Dwunasty. Nie rozumiem...
                - To znaczy, że mają jeszcze co najmniej jedenaście.  Po-
        patrz  na  lewą  krawędź. Widać, że  została  przecięta  czymś... 
        ostrym  - dokończył, nagle ogarnięty zgrozą, że  istnieje  gdzieś 
        człowiek tak gruboskórny i bezlitosny, człowiek, który mógł  wbić 
        nóż  w  coś równie świętego jak notatnik Żydówki Marii.  To  tak, 
        jakby wbił go w jej ciało, w jej duszę - pomyślał.
                -  To znaczy kto? Kto ma te pozostałe kartki? O czym  pan 
        mówi?
                Isaac  milczał  jeszcze chwilę, a potem obrócił  głowę  i 
        spojrzał  w nic nie rozumiejące oczy dziewczyny. I nagle  powziął 
        decyzję. Mocno, acz łagodnie, ujął Nichole za ramię i poprowadził 
        w stronę najbliższego stołka.
                - Nichole... - Wziął głęboki, uspokajający oddech. Usiądź 
        i  posłuchaj.  Słuchaj  uważnie  i nic  nie  mów.  Muszę  ci  coś 
        powiedzieć. To bardzo długa i skomplikowana historia...
        
                Na  wysokim urwisku Torrey Pines schodzącym  ku  ciemnemu 
        bezmiarowi  Pacyfiku  na  północ  od  San  Diego  Kaaren  Mueller 
        chwyciła się grubej, ozdobionej bliznami ręki i zrobiła  pierwszy 
        nieśmiały  krok,  zagłębiając się w labirynt  wyżłobionych  przez 
        wodę  wąwozów opadających stromo i niebezpiecznie  ku  skalistemu 
        wybrzeżu daleko w dole.
                Mimo  psychodelicznych  rozbłysków  koloru,  które  nadal 
        przerywały jej procesy myślowe, Kaaren rozumiała - Roy, jej mężny 
        obrońca  i  piękny kochanek wielokrotnie jej to  powtarzał  -  że 






        wystarczy jeden nierozważny krok i może stoczyć się jak kamień  w 
        stronę ostrych, spiczastych skał i spaść w czarną otchłań  prawie 
        stumetrowej głębokości.
                Zsunąwszy się ostrożnie w kręty żleb, Kaaren poczuła,  że 
        wnętrze   jej  ciała  zaczyna  falować  jakimś  dziwnym   rytmem, 
        zakłócając błogi spokój otoczenia. Fale rosły i opadały w  niemal 
        idealnej harmonii z odgłosem napierającego na brzeg oceanu.  Tak, 
        najwyraźniej  słyszała ocean, ale go nie widziała, gdyż huczał  w 
        zimnej  bezdennej  czeluści, wznosząc się  i  opadając,  miażdżąc 
        nieustępliwą skałę.
                Stanęła  na chwilę, by zrobić kilka głębokich  i  wolnych 
        oddechów.  Usiłowała  dostosować wewnętrzne  falowanie  ciała  do 
        wibrującego  poczucia spokoju wiedząc, że fale staną się  wkrótce 
        większe i silniejsze, że przejdą w serię orgazmicznych  skurczów, 
        że pchną jej wzburzone ciało w konflikt z umysłem, który  dopiero 
        co  zaczął  radzić  sobie  ze  sprzecznościami  nowych   wymiarów 
        zmysłowości.
                Poczuła,  że na jej nadgarstku zamknęła się  twarda  dłoń 
        Roya, że ciągnie ją za sobą łagodnie, ale stanowczo. Zmusiła mózg 
        do   koncentracji,   by  pomógł  jej  stawiać   bose   stopy   po 
        klaustrofobicznie  wąskiej,  zimnej i  krętej  ścieżce  otoczonej 
        zwałami  potężnych  skał. Cały czas musiała  pamiętać,  żeby  nie 
        zwracać  uwagi na fascynujące rozbłyski  przeraźliwie  jaskrawego 
        światła,  które odbijało się od grubych płyt  mokrego  piaskowca, 
        tworząc fantastyczne, zawieszone w próżni wzory.
                Ścieżka Cierpiącego Grubasa.
                Jakiś  głęboki  zakamarek  odurzonego  narkotykiem  mózgu 
        Kaaren  zarejestrował  fakt,  że trasa  nosi  bardzo  odpowiednią 
        nazwę.  Tak,  otyła  kobieta  czy mężczyzna  głupi  na  tyle,  by 
        schodzić  tędy  na plażę, muszą na  Ścieżce  Cierpiącego  Grubasa 
        przeżywać  katusze.  Nawet Roy, jej...  przyjaciel?...  z  trudem 
        przeciskał  muskularne  ramiona  przez wąskie  przesmyki  i  miał 
        kłopoty  z  omijaniem zdradzieckich  rozpadlin  sięgających  pięć 
        metrów  w  głąb i szerokich ledwie  na  dwadzieścia,  trzydzieści 
        centymetrów.
                Poczuła,  że  idący  przed  nią  Roy  zawahał  się.  Znów 
        stanęli,  a  Kaaren  wsparła się wolną ręką o  jego  mocne  nagie 
        plecy.  Zniknął gdzieś na górze, a później wciągnął ją na  wielki 
        chropowaty głaz, szczelnie blokujący drogę. Zauważyła, że przerwy 
        między kojącymi wibracjami są wyraźnie krótsze.
                -  Tędy  -  burknął chrapliwie Roy  przyciskając  się  do 
        zdradliwie   kruchego  występu,  by  umożliwic   jej   przejście. 
        Przywarła na chwilę do jego twardego, zahartowanego surfingiem  i 
        karate ciała i natychmiast poczuła, że z każdego centymetra  kwa-
        dratowego jej skóry emanują jakieś chromatyczne fluidy, tak jakby 
        Roy był niezawodnym źródłem ciepła, które nie reaguje na  powolny 
        spadek temperatury otoczenia.
                Postąpiła krok do przodu uświadamiając sobie, że wirujące 
        kolory i refleksy zyskały teraz więcej miejsca, że nareszcie mogą 
        swobodnie tańczyć, że ona i Roy - czyżby ktoś jeszcze? - stoją na 
        płaskim  i  gładkim występie bardzo blisko brzegu.  Słyszała  ryk 
        fal,  oddychała  słonawym powietrzem, czuła zimno...     Drżąc  w 
        ostrych  podmuchach  wiatru, Kaaren przysunęła  się  do  krawędzi 
        skalnej  platformy  schodzącej do oceanu.  Bosymi  stopami  czuła 
        chłodną,   spienioną  wodę  i  z  nasyconą  kolorami   fascynacją 






        wsłuchiwała  się w przytłumiony ryk słonych fal.  Dźwięki,  jakie 
        słyszała, naśladowały, a później wzmagały przepływ krwi  krążącej 
        w jej ciele, i wreszcie poczuła, że spełnienie jest blisko...
                Drżąc z rozkoszy i zimna, spojrzała na ścieżkę,  szukając 
        bezpiecznego  schronienia w cieple bijącym z muskularnych  ramion 
        kochanka.  Kilka  metrów  dalej ujrzała w mroku  Roya  i...  tego 
        drugiego, człowieka o ciemnej twarzy, który zachowywał wobec niej 
        dziwną rezerwę, choć przecież jego też kochała.
                Ruszyła, pragnąc wchłonąć w siebie ciepło promieniujące z 
        wyższego, bardziej opiekuńczego mężczyzny, bo ten umiał  zwalczyć 
        głębokie  wewnętrzne opory - zarówno swoje, jak i jej  -  których 
        istoty  nie zdążyła jeszcze zrozumieć. Ale wtedy znów  pochłonęły 
        ją rozkołysane, rytmiczne fale.
                Obolała  i  zmieszana Kaaren  znieruchomiała  na  zimnej, 
        gładkiej skale. Długie smugi barwnego soczystego światła skupiały 
        się  w  miejscu,  gdzie stał tęczowy  mężczyzna  o  przerażającym 
        obliczu.  Skupiały się na nim, a potem odbijały od ostrej  klingi 
        lśniącego, mokrego noża.
                                         7
        
              
                Telefon zadzwonił dziesięć po jedenastej wieczorem, kiedy 
        Tom Fogarty leżał w hotelowym łóżku i półśpiąc przeglądał  stertę 
        raportów  spłodzonych  przez sześciu członków  grupy  specjalnej. 
        Centrala  hotelowa  przełączyła do pokoju rozmowę z  Benem  Kodą.    
        W  ciągu następnych trzydziestu minut na obu  wybrzeżach  Ameryki 
        miało miejsce kilka pozornie nie związanych ze sobą zdarzeń.    W 
        okręgu  Fairfax  w  Wirginii  wciąż  jeszcze  rozespany  dyrektor 
        Federalnej   Agencji  do  Spraw  Zwalczania  Handlu   Narkotykami 
        pocałował  żonę na do widzenia i o godzinie  drugiej  trzydzieści 
        nad   ranem   wyprowadził   z   garażu   samochód.   Jechał    do 
        waszyngtońskiej   kwatery  głównej,  gdzie  na   specjalnie   za-
        bezpieczonej  przed podsłuchem linii miał odebrać superpilny -  i 
        supertajny - telefon od Thomasa Fogarty'ego.
                W  cichym,  odizolowanym pomieszczeniu w  głębokich  pod-
        ziemiach   gmachu  J.  Edgara  Hoovera  w  Waszyngtonie   starszy 
        inspektor  do  spraw  operacji bieżących  zasiadł  za  klawiaturą 
        komputera  i do sieci Narodowego Centrum  Informacji  Kryminalnej 
        przekazał  pilną wiadomość, że w związku z zamachem  bombowym,  w 
        którym   śmierć  poniósł  niejaki  Freddy   Sanjanovitch,   znany 
        przemytnik  narkotyków,  poszukiwany jest  czarnoskóry  mężczyzna 
        nazwiskiem  Lafayette  Beaumont  Raynee,  alias  Tęcza...  Raynee 
        przebywa najprawdopodobniej w okolicach San Diego...  Towarzyszyć 
        mu  może  biały  mężczyzna nazwiskiem  James  Pilgrim  lub  biały 
        mężczyzna  nazwiskiem  Eugene Bylighter, alias Piszczyk  i  biała 
        kobieta   nazwiskiem  Kaaren  Mueller.  Wszyscy  poszukiwani   są 
        niebezpiecznymi przestępcami i mogą być uzbrojeni...
                W Needles, w małym miasteczku na kalifornijskiej pustyni, 
        położonym   około   osiemdziesięciu  kilometrów  na   północ   od 
        obozowiska Big Bend, Herby Dawson - zwariowany pilot o  rozległym 
        doświadczeniu,    który   do   emerytury    wojskowej    dorabiał 
        dyspozycyjnością  do nocnych operacji  powietrznych  prowadzonych 
        przez różne instytucje rządowe, choćby takie jak agencja  Thomasa 
        Fogarty'ego   -  siedział  w  fotelu  pilota   bardzo   szybkiego 
        wojskowego   helikoptera  transportowego,  dokonując   śpiesznej, 






        aczkolwiek skrupulatnej kontroli listy czynności przedstartowych. 
        Jego  pomocnik  mocował za tylnym fotelem pasażera  cały  arsenał 
        śmiercionośnej broni i amunicji.
                Wszystkie   te  zdarzenia  zostały   zainicjowane   przez 
        wściekle   zdeterminowanego  Fogarty'ego,  który  -   wykręciwszy 
        jeszcze jeden z kilkuset numerów telefonicznych zapisanych w jego 
        "źródłowym notatniku dochodzeniowym" - natychmiast połączył się z 
        Kodą i wydał rozkazy dla pozostałych agentów grupy specjalnej.
                Rozkazy były krótkie i wyraźne:
                Poza  wiadomością przekazaną do sieci komputerowej  Naro-
        dowego   Centrum  Informacji  Kryminalnej  nie  będzie   żadnych, 
        absolutnie  żadnych kontaktów z władzami policyjnymi  okręgu  San 
        Diego  w  związku z domniemanymi przyczynami  śmierci  Freddy'ego 
        Sanjanovitcha oraz zniknięciem Kaaren Mueller. Ani  Sanjanovitch, 
        ani  Mueller nie mogą zostać pod żadnym  pozorem  zidentyfikowani 
        jako agenci policyjnych sił federalnych czy jakichkolwiek innych.
                Poza  Bartem Harringtonem i Sandy Mudd,  którzy  przepro-
        wadzą  bardzo dyskretną obserwację mieszkań Freddy'ego i  Kaaren, 
        grupa  ma trzymać się od tych miejsc z daleka. Harrington i  Mudd 
        spotkają  się  na stacji benzynowej przy  północnej  bramie  bazy 
        wojsk  lotniczych March o trzeciej rano - to znaczy mniej  więcej 
        za  trzy i pół godziny - żeby skoordynować akcję  obserwacyjną  z 
        Fogartym.
                Sprawa najwyższej wagi: należy niezwłocznie ustalić miej-
        sce  pobytu i status - operacyjny-nieoperacyjny - agentki  Kaaren 
        Mueller.  Do akcji mają wkroczyć, i działać wedle  obowiązujących 
        do odwołania ograniczeń, agenci Ben Koda i Charley Shannon.
               - Znaleźć Mueller. Natychmiast meldować. Do roboty.
        
                O  godzinie  23#/35  czasu  zachodnioamerykańskiego   dwa 
        wynajęte  samochody - nowiuteńka czterodrzwiowa Toyota  i  bardzo 
        już  przechodzona furgonetka - opuściły bity trakt prowadzący  do 
        Big Bend, wjechały z rykiem na szosę i pomknęły w kierunku  Earp, 
        małego  miasteczka  na  skrzyżowaniu  dróg.  Koda  i   Harrington 
        wyciskali  z pojazdów, ile się da, lekceważąc wszelkie  zalecenia 
        eksploatacyjne.     Jakieś  szesnaście  kilometrów  za  Big  Bend 
        podczas  gdy  obaj kierowcy robili wszystko, by  jak  najszybciej 
        dotrzeć  do niewielkiego lotniska położonego za Earp, Sandy  Mudd 
        nie  wytrzymała i uległa skumulowanemu stresowi, jaki wywarły  na 
        niej wydarzenia ostatnich dwóch godzin. Obróciła się do  Harring-
        tona i z wykrzywioną, zszarzałą twarzą powiedziała:
                -  Bart,  proszę cię,  zatrzymaj  samochód.  Natychmiast! 
        Kontrolowalna  część umysłu Kody przebywała  trzysta  dwadzieścia 
        kilometrów dalej, wędrując po stromych, niebezpiecznych skałach i 
        krętych  głębokich wąwozach, które w dzieciństwie były  dla  Bena 
        ulubionym terenem zabaw. Wędrowała tam i próbowała ustalić  trasę 
        najlepszą   pod  względem  taktycznym  i   możliwie   bezpieczną. 
        Natomiast  jego  świadomość  -  część  umysłu,  która   odruchowo 
        lustrowała   pustą   asfaltową  szosę   przed   samochodem   oraz 
        nadzorowała  delikatne  ruchy  kierownicą i  nacisk  pedału  gazu 
        podczas  nagłych  zakrętów  czy stromych  zjazdów  -  była  wciąż 
        niezawodna  i  czujna, i kiedy światła reflektorów  we  wstecznym 
        lusterku   niespodziewanie   zboczyły   z   drogi,    zareagowała 
        natychmiast.  Nim  kontrolowalna część umysłu -  zimna,  pałająca 
        nienawiścią  i żądzą zemsty - zdążyła ogarnąć sytuację i  spytać: 






        "Dlaczego?",  ręce i stopy Bena Kody zaczęły redukować biegi,  by 
        wyhamować rozpędzoną furgonetkę bez wpadania w poślizg.
                Sandy wyskoczyła z samochodu, zanim zmaltretowana  Toyota 
        zatrzymała się z piskiem opon po prawej stronie szosy. Dziewczyna 
        zanurkowała  w  pustynny mrok, chwiejąc się i  potykając  zrobiła 
        kilka  kroków  w grząskim piasku, upadła na kolana  i  wstrząsana 
        spazmatycznym płaczem, zaczęła gwałtownie wymiotować.
                -  Niech  to szlag... Niech to ciężki  szlag  trafi...  - 
        Osłabiona  i  bezradna,  nie  była w  stanie  nic  zrobić:  nagły 
        przypływ  emocji  zgniótł psychiczną skorupę, którą  budowała  od 
        przeszło  godziny.  Naraz  poczuła,  że  ktoś  unosi  jej   głowę 
        wielkimi, twardymi dłońmi.
                -  Spokojnie,  dziewczyno, spokojnie. Nie  ma  się  czego 
        wstydzić  -  powiedział Shannon grubym, dziwnie  kojącym  głosem. 
        Otarł jej twarz z łez i resztek wymiocin i odruchowo wytarł  rękę 
        w spodnie.
                - Za... zabiłam go - wyszeptała łkając. - Sanjo nie żyje, 
        bo  nie...  bo  ja nie... - Głos jej  się  załamał  i  wybuchnęła 
        spazmatycznym płaczem.
                 -  Nikogo  nie  zabiłaś  -  powiedział  cicho   Shannon, 
        podtrzymując  drżącą dziewczynę. Połą rozpiętej koszuli usunął  z 
        jej policzków resztki częściowo strawionej kolacji, wziął od Har-
        ringtona menażkę z wodą i pomógł Sandy przepłukać usta.
                -  Wdepnęłaś w coś, na co nie miałaś żadnego wpływu.  Nic 
        nie mogłaś na to poradzić.
                -  Ben myśli inaczej - wyszeptała, wciąż nie panując  nad 
        nieregularnym oddechem i zdławionym głosem.
                - On teraz nie myśli, on reaguje. - Shannon podrapał  się 
        w  czarną brodę. - Zanim będzie zachowywać się  jak  cywilizowany 
        człowiek, upłynie trochę czasu. Wróci do siebie, kiedy  wyjaśnimy 
        co  naprawdę  przydarzyło  się Kaaren  i  Sanjo,  nie  wcześniej. 
        Tymczasem  w  Earp  ktoś na nas czeka.  Wytrzymasz  do  lotniska?   
        Sandy  kiwnęła  nieśmiało  głową, zamrugała, by  odpędzić  łzy  i 
        wsparłszy  się na ramieniu Shannona, wstała. Spojrzała  na  swoją 
        mokrą  i  cuchnącą bluzkę, skonstemowana zmarszczyła  nos,  potem 
        wzruszyła  ramionami i ruszyła w stronę samochodu, wdzięczna,  że 
        ani Charley, ani Bart nie pomogli jej, gdy brnęła chwiejnie przez 
        głęboki, grząski piasek.
                Wciąż   mocno   wstrząśnięta,  zdołała   coś   z   siebie 
        wykrztusić, dopiero gdy stanęli przy Toyocie.
                - Charley?
                Shannon   szedł   już   do   furgonetki,   gdzie   czekał 
        zniecierpliwiony Koda. Odwrócił się słysząc jej chrapliwy szept.
                - Chcą nas podpuścić, prawda?
                -  To  znaczy? - Krzepki agent stał w blasku  księżyca  z 
        rękami  częściowo wsuniętymi do kieszeni dżinsów i z głową  lekko 
        przekrzywioną    na   bok   w   sposób   wyrażający    rozbawione 
        zaciekawienie.
                - Kaaren. Gdyby nie była im do czegoś potrzebna, wysadzi-
        liby ją w powietrze razem z Freddym.
                Shannon zerknął na Barta i przeniósł wzrok z powrotem  na 
        Sandy. Dopiero wtedy wolno skinął głową.    - Tak, pewnie o to im 
        biega. Chyba że, jak sama mówiłaś, użyją jej jako przynęty.  Może 
        są  na  tyle  głupi,  kto wie.  Trzeba  zawsze  mieć  nadzieję  - 
        zakończył ciemnoskóry olbrzym.






                Koda  odkładał właśnie słuchawkę  radiotelefonu.  Shannon 
        wsiadł, zatrzasnął drzwi i spojrzał pytająco na przyjaciela.    - 
        Helikopter  wyląduje  za pię minut -  oznajmił  Ben  uruchamiając 
        silnik i wciskając gaz do dechy. Koła zabuksowały, wóz wjechał na 
        asfalt.  -  Tym  razem Fogarty poszedł na  całego.  Załatwił  nam 
        Czarnego  Jastrzębia. Pilotem jest Herby Dawson,  były  wojskowy, 
        teraz wolny strzelec.
                -  Chyba  coś o nim słyszałem - mruknął Shannon.  -  Kom-
        pletny  pojeb. Zanim przeszedł na własny  rozrachunek,  rozpirzył 
        pół  Wietnamu.  Mówili, że latał wtedy u  pułkownika  Schroedera.    
        - Wygląda na to, że to facet, jakiego potrzebujemy - skonstatował 
        Koda,  zerknąwszy na licznik, którego strzałka znieruchomiała  na 
        kreseczce  wskazującej  prędkość  stu  dwudziestu  kilometrów  na 
        godzinę. - Co z nią? W porządku? - spytał po chwili.
                Shannon wzruszył ramionami.
                - Trochę ją ciepnęło i tyle. Wbiła sobie do łba, że Sanjo 
        zginął przez nią. Wyhaftowała twój stek. - Pokręcił smutno głową, 
        usadowił  się  wygodniej w przyciasnej jak dla niego  szoferce  i 
        zerknął na wciąż milczącego kumpla. - Aha, byłbym zapomniał.  Ona 
        uważa, że z ciebie prawdziwy kutas.
                Koda  prychnął,  a  przez  twarz  przemknął  mu  leciutki 
        uśmiech.
                - Ale wszystko się jakoś ułoży, tak czy inaczej - dodał w 
        zadumie  Shannon,  wbijając wzrok w  ciemność  rozcinaną  smugami 
        reflektorów - Powiedziała, że kiedy załatwimy, co mamy  załatwić, 
        wybierze  się  ze mną w góry. Już jej nie lubisz, więc  da  nogę, 
        żeby zapomnieć. Będziemy łowić ryby, odpoczywać, no wiesz...
                -  Dziewczyna ma prawdziwy talent do  oceniania  ludzkich 
        charakterów - mruknął Koda.
                - Zgadza się, też tak sobie pomyślałem. - Znów zerknął na 
        Bena;  wszystko wskazywało na to, że stary niezawodny  przyjaciel 
        zaczyna  wracać  do formy. - Kto wie, może nawet  będzie  z  niej 
        kiedyś w miarę porządna agentka. Wygłówkowała, że tamci chcą  nas 
        podpuścić. Sama na to wpadła.
                -  Popatrz,  popatrz... - Koda uniósł  brwi,  drgnęły  mu 
        lekko  ramiona. - No tak... To dobrze. W takim razie  może  jakoś 
        przez  to  przejdzie. - Potem całą uwagę  skupił  na  prowadzeniu 
        samochodu, bo światła reflektorów wyłowiły z ciemności drogowskaz 
        pokazujący skręt na lotnisko.
        
                Kiedy  Toyota  wyhamowała  koło  blaszanego  hangaru,  na 
        oświetlonym  lądowisku,  niecałe pięćdziesiąt metrów  od  budynku 
        biura,  zaczęły  się  obracać  cztery  długie  łopaty  lśniącego, 
        masywnego helikoptera.
                Ponaglani  szybko upływającym czasem - zostało go  bardzo 
        niewiele  -  czterej agenci wyskoczyli z samochodów i  wpadli  do 
        hangaru w poszukiwaniu Herby'ego Dawsona. Zastali tam  szczupłego 
        faceta  koło  pięćdziesiątki  z siwymi  włosami  ostrzyżonymi  na 
        wojskowego jeża i trzydniowym zarostem na twarzy. Stał i z dużego 
        błyszczącego zbiornika nalewał kawę do poobijanego i powyginanego 
        termosu.
               - Dawson? - Koda rzucił torbę i z wyciągniętą ręką  ruszył 
        w jego stronę.
                Szpakowaty pilot kiwnął głową i uścisnął mu dłoń.
               -  Herby. Ben, tak? W takim razie tamci trzej to  Charley, 






        Bart i Sandy. Zgadza się?
                Skinęli głowami.
               -  No  to w porządku - mówił dalej. - Chciałbym  usiąść  i 
        zamienić z wami kilka słów, ale Fogarty uprzedził mnie, że krucho 
        stoicie  z czasem, więc chyba od razu damy czadu,  co?  Pogadamy, 
        jak będę próbował utrzymać to pudło w powietrzu.
             Wesoło  pogwizdując  ruszył w stronę  lądowiska.  Obładowany 
        sprzętem  Shannon  zrównał  z  nim  krok  i  w  jaskrawym  blasku 
        reflektorów  pomaszerowali  do  helikoptera.  Koda  spojrzał   na 
        zegarek i zwrócił się do Barta i Sandy:
               -  Macie niecałe trzy godziny, żeby zdążyć na spotkanie  z 
        Fogartym. Lepiej się zbierajcie.
               -  Zameldujemy się w hotelu Circle Ramada. To będzie  nasz 
        punkt kontaktowy - powiedział Harrington.
               - Dobra. - Koda zerknął na Sandy, która po odejściu  towa-
        rzyskiego  Dawsona zamknęła się w swojej skorupie.  Siedziała  na 
        ziemi,  patrząc przed siebie nie widzącymi oczyma. - W  porządku, 
        Sandy? - spytał.
                 Przestraszona,  poderwała wzrok i Koda dostrzegł  w  jej 
        nieruchomym spojrzeniu wyraźną determinację.
               - Jasne - odrzekła cicho i chrapliwie.
               -  Jak  zwymiotujesz w Toyocie, będziesz musiała  ją  sama 
        zwrócić - zażartował łagodnie Koda, wypatrując w jej twarzy oznak 
        lepszego humoru.
               - Następnym razem rzucę pawia do torebki.
               -  Przekonałaś  mnie. - Nie mógł  powstrzymać  leciutkiego 
        uśmiechu,  choć wciąż dusiła go wściekłość. Ale oczy  miał  nadal 
        zimne  i  surowe. - Uważajcie na siebie i... nie  podchodźcie  do 
        nich za blisko - dodał z naciskiem. - Jasne?
               - Przez najbliższe trzy godziny Bart nigdzie się beze mnie 
        nie  ruszy  -  odrzekła poważnie Sandy. -  Będzie  miał  czas  na 
        przemyślenie sprawy.
               -  Potem  też nigdzie bez ciebie nie pójdę -  poprawił  ją 
        trzeźwo  Bart.  -  Spokojna  głowa,  Ben.  Zachowamy   maksymalną 
        ostrożność  i  będziemy  na siebie uważali. -  Jak  dowiecie  się 
        czegoś  o Freddym, zadzwońcie do Sandy i zostawcie  wiadomość  na 
        sekretarce.
               -  Dobra  - odpowiedział Koda. - Jak tylko  coś  zwąchamy, 
        damy znać. - Odwrócił się, żeby ruszyć za Shannonem i Dawsonem do 
        jękliwie zawodzącego helikoptera.
               - Hej, Benji! - zawołał za nim Bart.
               Koda obrócił głowę.
               - No?
               -  Nie dajcie sobie odstrzelić tyłka, dobra? -  Harrington 
        był wyraźnie zakłopotany, ale nawet nie próbował ukryć  niepokoju 
        malującego się na jego pomarszczonej, spalonej słońcem twarzy.  - 
        Dawno tak ostro nie graliście.
               - Dobrze, tatusiu! - odkrzyknął Koda i puścił się biegiem, 
        bo łopaty wirnika nabierały obrotów.
               Koda  przypiął  się pasami do przedniego  fotela  i  kiedy 
        sięgał  po  słuchawki,  Dawson dźwignął  maszynę  na  kilkanaście 
        centymetrów  w  powietrze. Helikopter zadarł  ogon  i  poszybował 
        gładko  tuż  nad płytą lotniska. Dawson rzucił okiem  na  tablicę 
        rozdzielczą,  sprawdził,  czy  wszystko gra, zerknął  na  Kodę  i 
        Shannona, a kiedy pokazali mu uniesione kciuki, ściągnął drążek i 






        Czarny Jastrząb wystrzelił w niebo.
               Jak  tylko wyrównali lot na wysokości  stu  pięćdziesięciu 
        metrów nad pustynią, Dawson wcisnął pedał i uruchomił  wewnętrzny 
        system łączności.
               - Powiadają, że służyliście w oddziałach specjalnych kawa-
        lerii powietrznej - rzucił obojętnie do mikrofonu, kierując  pysk 
        maszyny na południowy zachód.
               -  W prowincji Ding Tuong w delcie Mekongu -  odpowiedział 
        Koda  patrząc,  jak Dawson manipuluje  potencjometrem  ustawiając 
        odpowiednią  częstotliwość radiową. - Ale mamy stamtąd  cholernie 
        złe wspomnienia.
               -  A kto ma dobre? Nocne grupy dywersyjne  drugiego  bata-
        lionu  trzydziestej  dziewiątej dywizji piechoty,  co?  -  spytał 
        omiatając   wzrokiem   nocne   niebo   w   poszukiwaniu   świateł 
        ostrzegawczych samolotów i nasłuchując obcych sygnałów radiowych.
               - Fogarty puścił farbę?
               -   Powiedział,  że  co  jak  co,  ale  z   wiatraka   nie 
        wypadniecie.  Tak  się przypadkiem składa, że siedziałem  w  Ding 
        Tuong pięć lat, do lipca sześćdziesiątego dziewiątego. Latałem na 
        szturmowcach  we  wsparciu napowietrznym. Kto  wie,  może  kiedyś 
        oczyszczałem teren dla ciebie i Charleya. Pojebany świat, co nie? 
        Koda mruknął coś pod nosem i kiwnął głową.
              - Fogarty powiedział ci, co jest grane?
              - Powiedział, że mam jak najszybciej dolecieć do Torrey Pi-
        nes, rozejrzeć się trochę, wyrzucić was na skały i zbierać dupę w 
        troki.  Wspomniał,  że  jeden z waszych zaginął.  Jak  ktoś  mnie 
        przydybie,   mam   mówić,  że  wyczarterowałem   maszynę   firmie 
        zajmującej  się ochroną środowiska i że zbieram dla  nich  próbki 
        nocnego  powietrza.  Wyobrażasz sobie? - Zachichotał  i  pokręcił 
        głową.
                -  Sprawa  może się trochę skomplikować  -  odrzekł  Koda. 
        Patrząc  w  ciemność,  próbował odtworzyć  w  pamięci  topografię 
        urwiska i Ścieżki Cierpiącego Grubasa.
                   Ilekroć   myślał   o   Torrey   Pines,    wspomnieniem 
        powracającym   najczęściej  była  poirytowana  uwaga   ojca,   że 
        zerodowane wąwozy i wysokie, strome urwiska są idealnym  miejscem 
        do tego, żeby dwóch głupich trzynastoletnich szczeniaków  nauczyć 
        zdrowego rozsądku. Przypominały mu się wtedy słowa starego i  to, 
        że  przed zapadnięciem zmierzchu, kiedy światło było jeszcze  jak 
        trzeba, przewiązał ich w pasie linami, spuścił z występu w dół  i 
        kazał  wchodzić z powrotem. Koda wstrząsnął się na wspomnienie  z 
        dzieciństwa i pomyślał, że Torrey Pines by night będzie na  pewno 
        cholernie interesujące.
              -  Tak  też sobie pomyślałem - odrzekł  Dawson.  -  Inaczej 
        poszlibyście  na całość i obgadali sprawę z miejscowymi,  nie?  Z 
        policją, z szeryfem, z celnikami albo z ochroną pogranicza.  Aha, 
        słyszałem, że wasza Agencja wysłała na granicę kilka wiatraków. - 
        Wzruszył ramionami i uśmiechnął się do siebie.
              -  Wygląda na to, że będzie tłoczno - skonstatował  wymija-
        jąco Koda.
                Kto wie. Oczywiście nie chcemy rzucać się nikomu w oczy co 
        nie?  A  propos.  Nałóżcie kamizelki. Za kilka  minut  będzie  tu 
        cholernie zimno.
              - Dlaczego?
              -  Gonimy  czas - wyjaśnił Dawson spoglądając to  w  czarne 






        niebo,  to  na zielonkawo świecącą tablicę  rozdzielczą.  -  Żeby 
        dowieźć  was jak najszybciej, muszę lecieć po prostej, jak  długo 
        się  da.  Sęk w tym, że dokładnie na trasie jest  kilka  obiektów 
        wojskowych i jeden poligon doświadczalny, który będziemy  musieli 
        jakoś  ominąć. Tak się przypadkiem składa, że dobrze tych z  dołu 
        znam.   Nie  cackają  się  z  nie  zidentyfikowanymi   samolotami 
        naruszającymi ich przestrzeń powietrzną.
              -  A  może  byśmy  dali po garach  i  szybciutko  nad  nimi 
        przelecieli? O tej porze nie powinni chyba przeprowadzać  żadnych 
        prób, co? - myślał głośno Koda. - Zresztą komu będzie się chciało 
        zrywać z łóżka tylko po to, żeby kazać nam wracać do domu?
              - Apaczom. To pewne jak w banku - odrzekł wolno Dawson.
              - Komu?
              -  Nie mówię o tych z łukami. Ci, o których myślę,  potraf-
        liby w pięć minut rozpieprzyć cały pociąg, a potem ruszyć  dalej, 
        żeby poszukać trudniejszego przeciwnika.
              - Koda patrzył na niego nic nie rozumiejącymi oczyma.
              - Chodzi o helikoptery, Ben, o szturmowce - wyjaśnił  stary 
        wojak z nie ukrywanym entuzjazmem. - A konkretnie o Hueye  AH-64. 
        Mówię ci, to zawzięte skurwysyny. Mają takie uzbrojenie, że każdy 
        z nich może związać walką pół batalionu. Moja Kobra wygląda  przy 
        nich jak niewinny padalec. - Westchnął tęsknie i pokręcił głową.
              -  I  one tam stacjonują? - Koda natychmiast pojął,  że  to 
        głupie pytanie.
              - Cała eskadra. Ćwiczą na okrągło, w dzień i w nocy. I  nic 
        ich bardziej nie ucieszy jak taki zabłąkany Jastrząb. Daliby  nam 
        trzydzieści  sekund na wylądowanie, a potem  ciągnęliby  zapałki, 
        który  z  nich  ma  dobrać się nam do  dupy.  Wygarnąłby  taki  z 
        trzydziestomilimetrowego   działka  i  z  naszego   transportowca 
        zostałaby tylko kupka złomu.
              - Więc chcesz ich ominąć, tak?
              -  Tak  jest. Dlatego nałóżcie kamizelki.  Najlepsza  trasa 
        prowadzi  nad górami, i to sporymi niestety. Wejdziemy na  jakieś 
        tysiąc osiemset metrów, a tam jest piekielnie zimno.
              - Jezu - mruknął Koda naciągając na siebie kamizelkę, którą 
        rzucił mu Charley. - Mam nadzieję, że Fogarty przynajmniej dobrze 
        ci płaci.
              - Och, zawarliśmy z Tomem wspaniały układ! - zawołał wesoło 
        Dawson. - Za tego rodzaju akcje nie płaci mi ani centa.
              Potężna  maszyna  zaczęła  wchodzić  na  wyższy  pułap   Za 
        dwadzieścia druga, godzinę i czternaście minut od startu,  Czarny 
        Jastrząb,  wielozadaniowy  śmigłowiec Sikorsky  S-70,  pilotowany 
        przez   eks-sierżanta   Herby'ego  Dawsona,  zostawił   za   sobą 
        oświetlony  most  przy Carlsbad  Lagoon,  niedaleko  nadmorskiego 
        miasteczka Oceanside, i obierając kurs zachodni skierował się nad 
        ocean.   Kilometr  od  brzegu  Dawson  skręcił  na   południe   i 
        pogwałcając   wszystkie  możliwe  przepisy   ruchu   powietrznego 
        obowiązujące   w  czasie  pokoju,  wyłączył   światła   pozycyjne 
        helikoptera i leciał dalej.
              Pięć minut później, niecałe sto metrów od wysokiego,  stro-
        mego  urwiska  należącego  do rezerwatu  stanowego  Torrey  Pines 
        pięciotonowa,   dwudziestometrowej   długości   maszyna   zawisła 
        łagodnie  nad  czarnymi  falami  Pacyfiku,  niczym  jej  dziki  i 
        zawzięty imiennik.
              -  Trasa  opada na prawo od tego rozszczepionego  głazu  po 






        lewej  stronie  tablicy. Widzisz, gdzie znika?  Jakieś  dwanaście 
        metrów niżej. Widzisz? - rzucił Koda do mikrofonu, skupiając  się 
        na  dokładnej  obserwacji terenu, podczas  gdy  Dawson  wykonywał 
        szybki i niebezpiecznie niski przelot wzdłuż poszarpanej  skalnej 
        ściany.
              - Widzę - potwierdził.
              Kiedy  Dawson wykona pierwszy i ostatni nalot, Koda  będzie 
        musiał  dobrze  wypatrywać.  Przede  wszystkim  Kaaren.  I   tego 
        szczeniaka Bylightera. Kto wie, może przy odrobinie szczęścia uda 
        mu  się  wypatrzeć  Rayneego. Musiał  też  sprawdzić,  czy  wokół 
        przynęty  nie  ma  jakichś dodatkowych  pułapek.  Albo  pojazdów. 
        Niewykluczone,  że  nawet  policji. Poprawił  uprząż  mocującą  i 
        noktowizor.
               Jedyną przewagą, jaką załoga Czarnego Jastrzębia miała nad 
        przeciwnikami,  była niemal kompletna ciemność - srebrny  księżyc 
        zniknął  za warstwą ciemnych chmur - która  chwilowo  pochłaniała 
        wszystko  oprócz  dudniącego łoskotu wirujących łopat.  Tak  więc 
        ciemność i trzy noktowizory zamocowane przy goglach Dawsona, Kody 
        i Shannona. No i szperacz na podczerwień zamontowany pod brzuchem 
        śmigłowca;   szperacz   wyrzucał   stożkowaty   strumień   szybko 
        poruszającego  się zielonkawego światła - podstawa  stożka  miała 
        sześć  metrów  średnicy - i stanowił  niezbędne  oświetlenie  dla 
        noktowizorów.
                - Jesteś gotowy, Charley? - spytał Dawson. Jego do  perfe-
        kcji  wyćwiczone  ręce utrzymywały olbrzymi  śmigłowiec  tuż  nad 
        spienionymi  falami. Potężny helikopter drgał, wibrował i  czekał 
        na rozkazy.
                 Ubrany  w  moro Shannon odsunął boczne drzwi,  usiadł  i 
        zwiesił  nogi za burtę. Miał wielkie żołnierskie buty, na  twarzy 
        gogle z noktowizorem, na udach dwunastostrzałową strzelbę, nabitą 
        i odbezpieczoną, a do pasów uprzęży amunicyjnej przymocował linkę 
        asekuracyjną.
                 - Gotowy - warknął do mikrofonu
                 - Ben?
             Koda  był  ubrany  w  identyczny strój,  z  tym  że  zamiast 
        żołnierskich butów miał na nogach tenisówki z głęboko  żłobionymi 
        zelówkami,  a  zamiast  ciężkiej uprzęży  bojowej  i  strzelby  w 
        kaburze  pod  lewym  ramieniem  miał  automatyczną  czterdziestkę 
        piątkę,  a u pasa nóż w czarnej pochwie; do stóp przyciskał  dużą 
        polową apteczkę.
             - Ruszaj, Herby - odrzekł myśląc o czekającym ich zadaniu  i 
        przeniósł wzrok w miejsce, od którego chciał zacząć poszukiwania.
             -  No  to trzymajcie się, chłopcy - rzucił Dawson  i  pchnął 
        drążek.  Pysk  maszyny  opadł i Czarny Jastrząb  runął  w  stronę 
        odległych skał.
             Zdawało się, że wywracająca wnętrzności kombinacja rosnącego 
        przeciążenia  oraz  niemożliwych  do  przewidzenia  i   niezwykle 
        silnych  prądów  powietrznych  harcujących  wzdłuż  wystrzępionej 
        ściany  urwiska  ciśnie  turbośmigłowiec  na  sterczące   występy 
        piaskowca.  Od natychmiastowej śmierci uchroniła ich tylko moc  i 
        nadzwyczajna   manewrowość  wspaniale   zaprojektowanej   maszyny 
        tudzież doświadczenie i niezachwiana koncentracja Dawsona.
             -  Dwa samochody na szczycie, jeden koło drogi. - Głos  Kody 
        był odległy zniekształcony elektroniką.
             -  Dwóch  ludzi,  możliwe  że  trzech.  Między  skałami,  na 






        godzinie  trzeciej.  - Z głosu Shannona  biła  drapieżność,  pod-
        niecające wyczekiwanie.
             - Kurwa. - Tym razem Dawson. Tuż przed nosem maszyny pojawił 
        się  ostry  występ i sierżant szarpnął drążkiem,  zanim  świadoma 
        część jego umysłu zdążyła szczegółowo przeanalizować sytuację.
             -  Ciało!  Na  wysokości poziomu wody! -  wrzasnął  Koda  do 
        mikrofonu.  -  Herby,  zawróć go i przeleć  szerokim  łukiem  nad 
        tamtym głazem! Jak najniżej!
             - Zrozumiałem.
             Dawson  zmienił  kąt nachylenia  łopat  wirnika.  Śmigłowiec 
        wykonał  błyskawiczny  piruet i runął w  stronę  skalnej  ściany, 
        mknąc łukiem dwadzieścia metrów od brzegu i niecałe dwa metry nad 
        grzbietami czarnych fal przy boi.
             Koda  rozpiął uprząż mocującą, chwycił się mocno poręczy  na 
        drzwiach,  stanął obok Shannona, przysunął mikrofon bliżej ust  i 
        spojrzał na plecy Dawsona.
             -  Herby, kiedy Charley krzyknie "Teraz", skaczę. Zrozumia-
        łeś? Jak tylko wyskoczę, podrzuć go jak najszybciej na parking, a 
        potem zmiataj. Słyszysz mnie?
             Koda  odczekał,  aż Shannon i Dawson  uniosą  kciuki.  Wtedy 
        zdjął  słuchawki, zerwał z głowy noktowizor, chwycił  apteczkę  i 
        ukucnął.
             Dwie sekundy później Charley wrzasnął do mikrofonu:
             "Teraz!"  i klepnął Kodę w udo. Dawson szarpnął  drążkiem  w 
        prawo,  w tym samym momencie Koda runął z podkurczonymi nogami  w 
        dół.  Gigantyczny rozbryzg wody - i niemal  natychmiast  pogrążył 
        się w czarnych odmętach.
             Oszołomiony  gwałtownym  upadkiem  i  nagłym,  paraliżującym 
        zimnem, Koda pozostał chwilę pod wodą czekając, aż odzyska  zmysł 
        orientacji.  Potem zaczął młócić wokół siebie jedną ręką -  drugą 
        ściskał  apteczkę, którą szarpały silne prądy - by się  wynurzyć. 
        Wreszcie wychynął na powierzchnię, zrobił szybki wydech, napełnił 
        płuca  ożywczym tlenem, ale zanim zdążył otrzeć twarz ze  słonej, 
        szczypiącej  w oczy wody i wyrównać oddech, poczuł, że ściąga  go 
        do brzegu silny prąd.
             Otrzaskany  z niebezpiecznymi wodami  przybrzeżnymi,  odczu-
        wając  ulgę, że nie wpadł w jeden z częstych tu i równie  silnych 
        prądów zmierzających w stronę otwartego morza, Koda odprężył  się 
        i  uspokoił. Fale niosły go do brzegu, a on wykorzystywał  krótką 
        chwilę   wytchnienia,   żeby  przygotować  się   psychicznie   do 
        niebezpiecznej przeprawy przez skalistą linię przyboju.
             Nagle  uświadomił sobie, że bliski już ryk napierających  na 
        brzeg  fal  gwałtownie  przybrał  na  sile,  że  chłodne   czarne 
        grzywacze  uderzają w coś, co jest podejrzanie blisko.  Czyżby  w 
        jakąś... skałę?
             Walcząc z naporem wzburzonych grzywaczy, Koda wykręcił głowę 
        do  brzegu,  wysunął przed siebie obie  nogi  i...  błyskawicznie 
        osłonił  apteczką  twarz. Zrobił to odruchowo, w  geście  obrony, 
        albowiem grzmotnął nogami w masywną skałę, pokrytą wodorostami  i 
        muszlami.
             Kiedy  potężna  siła cisnęła nim o gładki, tkwiący  tuż  pod 
        powierzchnią  wierzchołek,  ciężka, przesiąknięta  wodą  apteczka 
        częściowo  zamortyzowała  impet  rykoszetującego  uderzenia.  Ale 
        tylko  częściowo.  Oszołomiony  Koda  nie  mógł  złapać  oddechu. 
        Straszliwy  ból  żeber bardzo go osłabił i Ben poczuł,  że  ocean 






        wyrywa  mu z rąk apteczkę. Teraz nie pozostawało nic innego,  jak 
        osłonić  twarz  poharatanymi  ramionami,  nabrać  jak   najwięcej 
        powietrza,  szukać  nogami twardego dna i  walczyć  z  bezlitosną 
        falą, która ciskała go od skały do skały.
             Wreszcie fala załamała się i wypluła go jak pestkę wiśni.
             Nie  będąc  w stanie zrobić nic więcej,  jak  tylko  osłonić 
        rękami  głowę,  runął w półmetrowej  grubości  pianę  oblepiającą 
        łachę  twardego piasku między dwoma skałami, zamortyzował  upadek 
        ramieniem,  w  ostatnim ułamku sekundy schylił głowę i  wpadł  do 
        wody. Przez długą chwilę miotał się w otchłani wzburzonej  falami 
        przyboju  i  czuł, że woda wdziera mu się do ust,  oczu,  uszu  i 
        nosa.  Nagle zahaczył tenisówką o dno i stwierdził,  że  wściekła 
        kipiel sięga mu ledwie szyi.
             Dzięki determinacji zrodzonej z godzinami dławionej w  sobie 
        furii Koda wyciągnął zakrwawione ręce i zdołał chwycić się jednej 
        ze  skał,  obok których przepływał. Złapał ją i trzymał  z  całej 
        mocy,  próbując  jednocześnie osłonić poobijaną  głowę.  Wreszcie 
        wbił stopy w twardy piach naniesiony przez fale.
             Kilka sekund później zużył resztki sił, by wydźwignąć  swoje 
        zmaltretowane  ciało na śliski kamień i zejść z niego na mokrą  i 
        zimną, ale twardą i stabilną półkę.
             Zanim   doczołgał   się  po  wodorostach  do   odległego   o 
        dwadzieścia  metrów głazu, minęła prawie minuta. Olbrzymi,  mokry 
        piaskowiec  tkwił  u podnóża ścieżki wiodącej w górę  urwiska,  a 
        obok  niego  spoczywała ciemna, ledwo  widoczna  sylwetka  nagiej 
        Kaaren Mueller.
             W  aksamitnej ciemności Koda z trudnością  dostrzegał  zarys 
        jej  twarzy.  I  dopiero kiedy wymacał jej  nadgarstek,  żeby  na 
        wszelki  wypadek sprawdzić puls, zrozumiał, jak okropną  śmiercią 
        przyszło jej umrzeć.
             Oba nadgarstki miała przecięte, tak samo jak ścięgna  Achil-
        lesa  nad kostkami nóg. Nie mogąc ani chodzić, ani  stać,  Kaaren 
        najwyraźniej  usiłowała  wrócić na  Ścieżkę  Cierpiącego  Grubasa 
        pełznąc  na łokciach i kolanach (zakrwawione palce  Bena  wyczuły 
        miejsca, w których stwardniała skóra była spękana i  poszarpana). 
        Dopełzła aż tutaj, gdzie napotkała przeszkodę nie do pokonania, i 
        tutaj,  obok  tego ponurego, zimnego głazu, powoli uszło  z  niej 
        życie.
             Słowa,  jakie wyszeptał, były wytworem ludzkich  strun  gło-
        sowych,  ale  gotująca  się pod nimi jadowita  furia  z  człowie-
        czeństwem niewiele miała wspólnego.
             Wciąż  klęczał  obok Kaaren, nie odczuwając  już  ani  para-
        liżującego  zimna,  ani  straszliwego bólu, który  z  sekundy  na 
        sekundę  wysysał z nadszarpniętych mięśni resztki sił, gdy  nagle 
        usłyszał  daleki  odgłos, jaki wydaje stąpający  po  piaszczystej 
        skale but.
             Odgłos  był  wyraźny  i Koda usłyszał  go  mimo  rytmicznego 
        grzmotu  załamujących się fal. Poderwał głowę i wolno  balansując 
        ciałem,  zaczął  uważnie  nasłuchiwać,  by  zlokalizować   źródło 
        dźwięku.
             Czekał.
             Teraz.
             Tym  razem coś zaklekotało, jakby dwa zderzające się z  sobą 
        kamyczki.  Ryk fal przyboju uniemożliwiał  precyzyjne  określenie 
        kierunku, z jakiego odgłos dochodził. Na pewno z góry. I chyba  z 






        prawej strony...
             Znów   jakiś   szmer.   Cichy,   chrobotliwy.   I    jeszcze 
        wyraźniejszy,  ponieważ skoncentrowany i czujny Koda  maksymalnie 
        wytężał  słuch.  Tym razem defnitywnie z  prawej  strony.  Jakieś 
        sześć, może dziewięć metrów nad nim.
             Dłoń  Bena spoczęła na zimnej, uwalanej  piaskiem  rękojeści 
        pistoletu,  który  cudem przetrwał szaleńczą  kąpiel.  Zaczął  go 
        wyciągać  z  mokrej,  brudnej  kabury  chociaż  wiedział,  że  po 
        pierwszym  strzale broń by się pewnie zacięła. I wtedy stanął  mu 
        przed  oczyma obraz ran na kostkach nóg i nadgarstkach  Kaaren  - 
        jeszcze  wilgotnych i lepkich od krwi - ran o gładkich  brzegach, 
        bardzo głębokich, zadanych czymś, co mogło być... brzytwą?
             W   umyśle   Bena  zaszła  nagła   zmiana.   Samozachowawcza 
        świadomość,   która   nakazywała   mu   reagować   jak   człowiek 
        cywilizowany, ustąpiła miejsca pierwotnemu instynktowi, a ten nie 
        wykazał  żadnego  zainteresowania nowoczesną,  zawodną  i  szybko 
        zabijającą  bronią.  Żądał czegoś bardziej  prymitywnego,  czegoś 
        wrażliwszego na dotyk. Jak choćby obnażone kły...
             ...albo uzbrojona w ostre szpony ręka.
             Wsunął pistolet do kabury, rozpiął pochwę i wyciągnął z niej 
        długi nóż z głęboko żłobioną rękojeścią. Ujął go mocno, a  płaską 
        przyczernioną klingę skierował przed siebie, ostrzem do góry.
             Potrząsnął  głową i zamrugał. Potem, zapomniawszy o  bólu  i 
        zimnie,  wpełznął  na  głaz,  zeskoczył  z  niego,  bezszelestnie 
        wylądował  po  drugiej  stronie i zamarł  w  półprzysiadzie.  Nóż 
        trzymał nisko, gotowy do zadania szybkiego ciosu od dołu.
             Usta miał wpółotwarte, wykrzywione w niewidocznym  grymasie, 
        który   odsłaniał   białe   zęby.   Oddychając   cicho,    prawie 
        niesłyszalnie,  ruszył ostrożnie w górę wąskiej ścieżki.  Wytężał 
        wzrok  i  słuch w poszukiwaniu źródła nowych  odgłosów.  I  oznak 
        najmniejszego ruchu.
             Krok  za  krokiem  posuwał się  stromą  kamienistą  ścieżką. 
        Poharatanymi  palcami  wolnej  ręki  leciutko  dotykał   wysokiej 
        chropowatej ściany, żeby wyczuć niewidoczny zakręt czy występ.
             Klik-klik-klik.
             Nagły  dźwięk,  niespodziewanie głośny i ostry  w  ciemności 
        nasyconej rykiem oceanu, zaatakował jego czuły słuch i  uruchomił 
        ostrzegawczy  alarm pamięci. Cofnął się instynktownie i  z  nożem 
        przy  brzuchu,  z  mięśniami  twardymi  jak  napięte   rzemienie, 
        przywarł plecami do wystrzępionego piaskowca. Cywilizowana  część 
        umysłu chwilowo przejęła kontrolę.
             Klik-klik-klik.
             Znowu.  Gdzieś  na  górze,  po  lewej  stronie.  Odgłos  był 
        głośniejszy  i  bliższy  niż  dźwięk,  który  słyszał  u  podnóża 
        ścieżki. Jakieś urządzenie elektroniczne?
             I   nagle   coś   sobie  skojarzył,   a   noc   -   niedawny 
        sprzymierzeniec - stała się jeszcze ciemniejsza i groźniejsza.
             To radio.
             Króciutkie   sygnały   radiowe,  jakich   używały   oddziały 
        dywersyjne  w dżunglach delty Mekongu, kiedy przejście  na  fonię 
        było  zbyt  niebezpieczne. Wystarczyło wtedy  pstryknąć  guzikiem 
        mikrofonu.  Jedno pstryknięcie: stój. Dwa pstryknięcia:  naprzód. 
        Trzy  - wycofaj się. Żeby potwierdzić odbiór, należało  powtórzyć 
        odebrany sygnał.
             - Kurwa.






             Koda  zawahał  się. Świadomość, że tam,  na  górze,  czyhają 
        zbiry  z  oddziałów  specjalnych,  przesłoniła  na  chwilę  zimną 
        nienawiść, trawiącą go od wielu godzin. Dawson podrzucił Charleya 
        na parking. Ale nie słychać żadnych strzałów...
             Naraz - głośne szuranie butów. Wysoko, po lewej. Trwało  nie 
        dłużej niż cztery sekundy.
             I cisza.
             Nadal żadnych strzałów.
             Znowu trzy krótkie pstryknięcia.
             Gwałtowny ruch - tym razem z boku, po drugiej stronie ściany 
        - pobudził Kodę do akcji.
             Szukał drogi palcami. Dotknąć skały i krok naprzód. Szybko i 
        bezszelestnie.
             Dotknąć skały i naprzód. Dotknąć i naprzód, i naprzód. Stop. 
        Słychać coś? Nie. Więc dalej.
             Kimkolwiek są, to na pewno nie gliniarze.
             Dotknąć skały i krok naprzód. Dotknąć i naprzód. Stop.  Nie, 
        nic nie słychać.
             Niemożliwe, to nie gliny. Naprzód, naprzód, dalej.
             Charley wrzeszczałby już jak obdzierany ze skóry i domagałby 
        się respektowania praw obywatelskich...
             Cisza?
             Nie. Znów odgłos szurania butami. Szybszy, odleglejszy A  to 
        skurwysyny!
             Dotknąć skały i naprzód, naprzód, naprzód.
             ...i  prawnika. Nie, gdyby chcieli wziąć go  siłą,  zrobiłby 
        takie piekło, że hej. Gliniarze też by wrzeszczeli,  obowiązkowo. 
        Reflektory, helikoptery, megafony i tak dalej. To w ich stylu.
             Nie, to nie policja. Dalej, dalej, dalej.
             Mimowolnie  pojękując z wysiłku i tłumionego  bólu,  zmuszał 
        osłabione  mięśnie  do  pracy i piął się  wąską,  krętą  ścieżką, 
        nachyloną  pod  kątem  trzydziestu,  czasami  nawet  czterdziestu 
        stopni.  Nieustannie  nasłuchiwał dźwięków dochodzących  z  góry, 
        chrobotów  zagłuszanych  przez stłumiony ryk oceanu  i  szarpiący 
        płuca oddech. Niewielka część jego świadomości koncentrowała  się 
        na  ruchach  ręki  uzbrojonej  w nóż.  Utrzymywała  go  w  stałym 
        pogotowiu,  żeby Koda mógł zadać błyskawiczny cios,  gdyby  idący 
        przed nim człowiek nagle się odwrócił. Albo gdyby...
             Ręka  Bena musnęła krawędź wąwozu ostrzegając go, że  szczyt 
        urwiska już blisko. Jednocześnie ożył dawno zapomniany  instynkt, 
        który wydarł się na Bena i zmuszał do zaprzestania  jakichkolwiek 
        ruchów  i  wytężenia  słuchu. Bo szedł  za  szybko,  oddychał  za 
        głośno, bo...
             Te  skurwysyny  przecięły jej nadgarstki i  ścięgna  u  nóg. 
        Zostawili  ją w ciemności, żeby wykrwawiła się na  śmierć.  Teraz 
        próbują zwiać, próbują uciec, zanim...
             Odgłos cichego stąpnięcia na miałkiej powierzchni  piaskowca 
        dosięgnął  uszu Bena w chwili, gdy czyjaś dłoń zakryła  mu  usta. 
        Druga  chwyciła  za  nadgarstek  uzbrojonej  ręki,  a   gwałtowne 
        pchnięcie rzuciło go na dno płytkiego w tym miejscu wąwozu. Upadł 
        twarzą  naprzód.  Kiedy  tylko uderzył piersią  o  ubitą  ziemię, 
        zwinął  się  jak  piskorz, by  zrzucić  z  siebie  przygniatający 
        ciężar. Chciał uwolnić rękę, dźwignąć ciało choć centymetr w górę 
        i użyć noża. Walczył jak wściekły pies, nie zważając na  boleśnie 
        protestujące płuca, w których nie było już powietrza. I wtedy tuż 






        koło ucha zabrzmiał znajomy głos:
             - Leż, jak leżysz.
             Ben  posłuchał.  Przez dobre sześć, siedem  sekund  leżał  z 
        twarzą wciśniętą w ziemię i pompował do płuc ożywczy tlen.  Kiedy 
        mógł   już   normalnie   oddychać,  podczołgał   się   wolno   do 
        wyciągniętego na brzuchu przyjaciela.
             - Spójrz - szepnął Charley podając mu noktowizor.
             -  Chryste...  -  Koda  zobaczył  sylwetki  trzech  mężczyzn 
        pędzących  zygzakiem  w stronę parkingu.  Biegli  jak  zawodowcy: 
        dwóch  osłaniało, trzeci podrywał się do biegu, padał i  osłaniał 
        następnego.
             Koda schował nóż i sięgnął do kabury, ale Shannon ścisnął go 
        za ramię i pokręcił głową.
             -  Nawet  o tym nie myśl. Ci chłopcy mają Uzi.  I  od  groma 
        amunicji.  Nie położymy ich tym, co mamy. Gdyby Bozia  podarowała 
        nam  choć  ze  dwie rury, a do nich  parę  granatów  nasadkowych, 
        moglibyśmy  spróbować. Albo choćby jakiś rozpylacz.  Ze  strzelby 
        jednego  mógłbym  położyć...  - Shannon  mówił  swobodnie,  tonem 
        człowieka prowadzącego zwykłą rozmowę, a kiedy poczuł, że  spięte 
        mięśnie  Bena  rozluźniły się na znak niechętnej  zgody,  zwolnił 
        uścisk. -...przy odrobinie szczęścia może ze dwóch. Potem  byłoby 
        ci  tu  cholernie smutno, bo zostałbyś sam jak palec.  Jak  sobie 
        pomyślałem, że łazisz po tych skałach i dostajesz pierdolca, to z 
        mety  pomysł  skreśliłem.  Pewnie  chciałeś iść  na  nich  z  tym 
        majchrem, co? - Poklepał go czule po ramieniu i cofnął rękę.
             -  Taa,  dzięki  za  troskę...  -  wysapał  ciężko  Koda   i 
        sfrustrowany  obserwował,  jak  uciekający mężczyźni  -  jeden  z 
        trzyosobowych  oddziałów  pracujący dla Jimmy'ego  Pilgrima  przy 
        konwojowaniu narkotyków - dopadają dwóch samochodów i jak pojazdy 
        wyjeżdżają z parkingu, nie zapalając świateł. - Widziałeś Kaaren?
             -  Zauważyłem  ją  przez  noktowizor,  kiedy   zawracaliśmy. 
        Niewiele  widziałem.  Wyglądało na to, że ją  pocięli  -  mruknął 
        Shannon z pozorną obojętnością.
             -  Ścięgna. W nadgarstkach i u stóp. Próbowała  się  stamtąd 
        wyczołgać. Głaz zagrodził jej drogę.
             - Taa? - Charley milczał chwilę. W końcu wstał i podał  rękę 
        Kodzie.  -  W takim razie może to i lepiej, że  nie  próbowaliśmy 
        wypruć z nich flaków.
             - Z tych trzech? Dlaczego?
             -  Dobrze  się im przyjrzałem, każdemu z  osobna  -  odrzekł 
        Shannon sięgając po strzelbę. - Żołnierskie buty, obcisłe dżinsy, 
        ciemne  swetry,  czapki, ładownice, na ramieniu Uzi,  przy  pasie 
        rewolwery   z  krótkimi  lufami.  Nie  mieli  kurtek.  Noży   nie 
        widziałem.
             -  To  o niczym nie świadczy - mruknął Koda.  Przemoczony  i 
        straszliwie pokiereszowany, zaczął drżeć z zimna; od oceanu  wiał 
        silny wiatr. - Mogli to zrobić spężynowcem albo brzytwą.
             Ruszyli  szybko  w stronę parkingu,  niezadowoleni,  że  zza 
        chmur  wychynął księżyc. Na urwisku zatańczyły tajemnicze,  pełne 
        grozy cienie.
             -  Mogli  -  odburknął  Shannon. Włożył  rękę  do  jednej  z 
        przepastnych  kieszeni  naszytych na spodnie i wyciągnął  z  niej 
        mały  nadajnik. - Jest wiele możliwości. Ale nie mogę  zapomnieć, 
        co  Fogarty  powiedział o tym pierdolonym  skurwysynu,  o  Tęczy. 
        Marnować siły na takich gnojków nie wiedząc, czy to na pewno oni? 






        Nigdy. Myślę, że Freddy i Kaaren zasłużyli sobie na coś więcej.
             - Racja. - Znużony i do cna wyczerpany Koda pokiwał głową. - 
        Chcesz tym wezwać taksówkę?
             - Najlepszą z możliwych, bracie. Stary Herby powiedział,  że 
        ma w dupie rozkazy Fogarty'ego i twoje i że nigdzie się stąd  nie 
        ruszy  dopóki mu nie pomacham na do widzenia. -  Wskazał  krawędź 
        urwiska.  -  Pewnie  gdzieś tam czeka i  marzy  o  tym  cholernym 
        Apaczu.
             -  Kto wie, zanim to się skończy, może jakiegoś zwinę i  dam 
        mu  w prezencie. Zdążyłeś zapisać numery tych wozów, czy tak  się 
        przejąłeś moim zdrowiem psychicznym, że zapomniałeś?
             - No nie, aż tak to ja ciebie nie lubię. Mam je.
             -  No to wezwij Dawsona - rzucił wyraźnie już teraz  znużony 
        Koda.  Usiadł  na  asfalcie i dodał: - Jakoś nie  mam  ochoty  na 
        spacery.  Poza tym musimy ustalić parę szczegółów, zanim  zacznie 
        świtać. Zanim zjawią się tu ludzie i znajdą... Kaaren.
        
                                      8
        
        
             Rozkoszując   się  dominującym  wpływem  czysto   erotycznej 
        wyobraźni  Lafayette'a Rayneego, jasnobrązowe ciało kobiety,  tak 
        bliskie jego ideałowi zmysłowej doskonałości, zaczynało się wolno 
        rozgrzewać  pod  twardym, rytmicznym  dotykiem  zdyscyplinowanych 
        rąk.
             Kluczem była cierpliwość.
             I jak każdy artysta wykorzystujący w pracy zmysły  fizyczne, 
        Lafayette  Beaumont Raynee miał cierpliwość prawie  nieskończoną. 
        Dlatego chętnie poświęcił kilka minut na pieszczoty prawej nogi - 
        konkretnie   łydki  -  która  spoczywała  na   białym   jedwabnym 
        prześcieradle.  Delikatnymi,  łagodnymi  ruchami  palców   szukał 
        uparcie  najdrobniejszych śladów cielesnego defektu,  a  wrażliwa 
        skóra kobiety wchłaniała, a potem oddawała gorąco jego  żylastych 
        rąk.
             Dopiero  kiedy  się  całkowicie zadowolił  -  na  jego  osąd 
        wpłynęła  reakcja kobiety - przesunął wrażliwe palce  na  twardą, 
        wystającą rzepkę kolanową i w końcu dotarł do długiego,  jędrnego 
        czekoladowego uda...
             Do    kontemplującej   świadomości   Rayneego   wdarł    się 
        przeraźliwie  ostry jazgot telefonu stojącego na krawędzi  łóżka, 
        jednak  Tęcza  był tak skoncentrowany, że  odczekał,  aż  telefon 
        zadzwoni  pię  razy,  i  dopiero  wtedy  sięgnął  niechętnie   po 
        słuchawkę.
             -  Tak?  -  Głos  miał  spokojny,  cichy  i   niebezpiecznie 
        obojętny.  Choć godzina była wczesna - dopiero świtało -  trzymał 
        nerwy  na  wodzy, bo wiedział, kto dzwoni. Tylko  Jimmy  Pilgrim, 
        jedyny człowiek, który zdołał okiełznać drzemiące w nim  zwierzę, 
        znał numer tego telefonu.
             Pilgrim zaczął bez wstępów:
             -  Rozumiem,  że nasz pokaz wypadł jak  należy.  Miałeś  już 
        jakiś odzew?
             -  Nie,  żadnego. Generał nie reaguje. Może z  niego  lepszy 
        taktyk, niż myśleliśmy? - dywagował zamyślony.
             -  W jego aktach nie znalazłem nic, co wskazywałoby,  że  ma 
        choć odrobinę talentu do wojskowości - odrzekł chłodno Pilgrim. - 






        Był względnie kompetentnym biurokratą, i tyle.
             -  W  takim  razie  lepiej  dobrze  uważajmy  na  Locottę  - 
        powiedział   Raynee.   -   Trochę   za   wcześnie   na    palenie 
        najważniejszych mostów.
             -  Zgoda  - rzucił sucho Pilgrim. - Ale skoncentruj  się  na 
        głównym  podejrzanym. Sprawdź go. Zanim wykonamy  pierwszy  ruch, 
        musimy  mieć  pewność co do jego zamiarów.  Absolutną  pewność  - 
        powtórzył z naciskiem. - Poza tym zostało nam mało czasu.
             - Załatwione.
             - Ten pierwszy analog - kontynuował Pilgrim nie oczekując od 
        Tęczy niczego innego, jak bezwzględnego posłuszeństwa.
             -  Tiopeina. Masz więcej danych na temat jej przydatności  i 
        skuteczności działania?
             -   Sądząc   po  tym,  jak  zareagowała  ta   ruda   gitela, 
        powiedziałbym, że profesorek zna się na rzeczy - odrzekł Raynee.
             - W życiu nie widziałem niczego, co by zadziałało tak szybko 
        i  z  taką siłą. Zwłaszcza bez szprycy. Wykirzyła  to  gówno,  po 
        niecałych  trzydziestu sekundach wymiotło ją do kibla  i  rzuciła 
        pawia. Jakby się peyu najadła.
             - Czego? Meskaliny? - Pilgrim go zrozumiał, ale chciał  mieć 
        pewność.
             -  Tak jest. Przyszło mi na myśl, że profesorek próbuje  nas 
        oszukać i że do tego swojego proszku dodał trochę meskaliny.  Ale 
        sęk  w  tym,  że  po soczku z peya  tak  szybko  by  nie  wstała, 
        kapujesz?  Ocknęła  się przy Piszczyku i  niewiele  brakowało,  a 
        zatłukłaby wypierdka na śmierć.
             - Jak długo to działa? - spytał Pilgrim. - I mów po ludzku.
             -  Może  z godzinę - rzekł Raynee  z  obojętną  łagodnością; 
        wiedział, jak rozmawiać z Pilgrimem. - Najwyżej półtorej.
             - Może to kwestia dawki?
             Raynee  kiwnął  głową.  Bylighter mógł  zmniejszyć  dawkę  i 
        zatrzymać trochę proszku dla siebie.
             - To pierwsza rzecz, jaką sprawdzę.
             - Sprawdź natychmiast - rozkazał Pilgrim. - Jeśli ten kretyn 
        namieszał coś z tiopeiną, wyniki prób z tym drugim analogiem  też 
        mogą być podejrzane.
             - Co powiedziałeś? - wybełkotał Raynee, szczerze  zaskoczony 
        niespodziewaną i zupełnie niezrozumiałą informacją.
             -  Powiedziałem,  żebyś sprawdził oba  analogi  -  powtórzył 
        Pilgrim niebezpiecznie spiętym głosem.
             - Co?! - przerwał mu Tęcza. - Jakie dwa analogi? O ile wiem, 
        proszek, który Piszczyk zaserwował dziewczynie, to jedyny  towar, 
        jaki dostaliśmy.
             -  Isaac  twierdzi,  że oprócz tiopeiny  wysłał  nam  próbkę 
        drugiego  analogu  - warknął Pilgrim. - To coś  zupełnie  innego. 
        Mówi,  że  oznaczył ją symbolem A-17. Chce mieć wyniki  testów  z 
        obiema  substancjami,  żeby jak najszybciej rozpocząć  pracę  nad 
        całą serią. Chcesz powiedzieć, że...
             -  Nie  wiem, co chcę powiedzieć, bracie -  wyszeptał  Tęcza 
        głosem równie zimnym i bezdusznym jak głos Pilgrima. Wiem  tylko, 
        że ten czubek ani słowem nie wspomniał o drugim analogu. Ale  coś 
        ci powiem, Jimmy. Spytam go o to, i to zaraz.
             -  Spytaj.  Dziś  wieczorem oczekuję odpowiedzi.  -  W  uchu 
        Rayneego zabrzmiał trzask odkładanej słuchawki.
             Przez jakiś czas Tęcza siedział na łóżku i milczał. Na  jego 






        twarzy  malowały się kolejne stadia narastającej furii.  Wreszcie 
        obrócił  głowę  w  stronę otwartych  drzwi  wielkiej  sypialni  i 
        wrzasnął:
             - Roy! Rusz dupę!
             Natychmiast  usłyszał odgłos miękkich kroków na  schodach  i 
        chwilę później w progu stanął Roy Schultzheimer.
             -   Piszczyk  -  wyszeptał  Raynee  z  obłąkanym   wzrokiem, 
        spoglądając  w  bladoniebieskie  oczy pomagiera.  -  Chcę  z  tym 
        skurwysynem pogadać. I to już!
             Eugene Bylighter nie odpowiedział na wczesnoporanne  walenie 
        do  drzwi i nadal leżał na przedpotopowym składanym łóżku.  Leżał 
        nago, na plecach. Nie zareagował częściowo
             dlatego,  że półdrzemał, odurzony narkotykiem.  Ale  głównym 
        powodem było to, że wiedział, co się stanie, jeśli tylko spróbuje 
        złączyć  swoje  kościste, szeroko rozrzucone nogi.  Wiedział,  że 
        receptory  bólowe  położone  tuż  pod  skórą  okrytego   licznymi 
        siniakami  uda - nie wspominając już o niewiarogodnie  wrażliwych 
        zakończeniach  nerwowych w groteskowo  spuchniętych,  trzykrotnie 
        powiększonych, jądrach - nie zniosłyby żadnego nagłego ruchu.
             Bylighter miał mniej niż pięć sekund na rozważenie  przyczyn 
        złowieszczego łomotania, ponieważ nagle rozległ się głośny trzask 
        i tani zamek ustąpił pod nogą Roya Schultzheimera.
             - Cooo? - wybełkotał Piszczyk.
             Nie  zdążył  dokończyć i wydał z siebie  krótki  przeraźliwy 
        wrzask. Czarna, żylasta ręka Lafayette'a Rayneego zamknęła się na 
        gardle  Bylightera  i poderwała go do pozycji siedzącej,  ale,  o 
        dziwo, wciąż rozkraczonej. Przeraźliwy wrzask trwał krótko  tylko 
        dlatego, że Piszczyk zemdlał w tej straszliwej chwili, kiedy jego 
        olbrzymie jądra zetknęły się z sobą i z szorstkim materacem.
             - Jezu... Biedny sukinsyn... - wyszeptał Schultzheimer.
             - Wywróć tę norę do góry nogami - rozkazał Raynee zwalniając 
        uścisk.  Kiedy  bezwładny Piszczyk upadł bez czucia  na  materac, 
        dodał: - Ja zajmę się sypialnią. Ty zacznij od kuchni. Chcę  mieć 
        ten proszek, jasne? - warknął patrząc, jak wierny goryl idzie  do 
        kuchni i zwinnymi, efektywnymi ruchami zabiera się do pracy.
             To  że Raynee rozpoczął przeszukanie od serwantki, a nie  od 
        łóżka, było kwestią zwyczajnej logiki i nie miało nic wspólnego z 
        troską o samopoczucie Piszczyka. Kiedy nieświadomemu Bylighterowi 
        zostało jeszcze pół minuty spokoju - potem Tęcza miał go  zrzucić 
        z  materaca, z którego wkrótce zostałyby strzępy -  myszkujący  w 
        kuchni  Schultzheimer  otworzył  pudełko  po  lodach  stojące   w 
        zardzewiałej lodówce i znalazł w nim dwie fiolki.
             - Mam! - zawołał i wpadł do sypialni z fiolkami  uniesionymi 
        w geście zwycięstwa.
             Raynee  obejrzał  je  i  stwierdził,  że  fiolka   oznaczona 
        napisem:  "Tiopeina" jest pusta, natomiast ta z napisem:  A-17  - 
        niemal w połowie wypełniona brązowawym proszkiem. Obejrzawszy je, 
        kiwnął głową w stronę Bylightera i wyrzekł tylko jedno słowo:
             - Wody.
             Rondel zimnej wody przywrócił Piszczyka do nieco zamglonej i 
        bolesnej  rzeczywistości.  Owa rzeczywistość sprowadzała  się  do 
        zamazanego obrazu przerażających oczu Rayneego wpatrujących się w 
        jego  oczy  i do wrażenia, że czyjaś ręka szarpie  go  za  długie 
        brudne włosy i unosi do góry głowę.
             - To jej dałeś? - rzucił mu Tęcza prosto w twarz, podsuwając 






        pod nos pustą fiolkę z napisem: " Tiopeina".
             Bylighter  wywrócił szklistymi, na wpół otwartymi  oczami  i 
        usiłował poruszyć głową.
             - Tttaak... - wyszeptał cichutko.
             -  Na pewno to? Dosypałeś do coca-coli, jak ci  kazałem?  To 
        chcesz   powiedzieć?  -  warknął  Raynee,  omal  nie   wykłuwając 
        Piszczykowi oczu pustą buteleczką.
             Bylighter podjął jeszcze jedną próbę. Skinął głową, usiłując 
        wykrztusić   z  siebie  coś,  co  tak  bardzo   chciał   Rayneemu 
        powiedzieć, a...
             -  W  takim  razie co to jest? - Tuż  przed  bladą,  pokrytą 
        plamami  twarzą Piszczyka Tęcza trzymał buteleczkę  z  brązowawym 
        proszkiem.  -  Ta druga, ta z napisem  A-17? Nic mi  o  niej  nie 
        mówiłeś, ty nędzny skurwysynu! - wycharczał.
             ...chciał mu powiedzieć wszystko. Tym razem muszę, muszę  mu 
        powiedzieć  - myślał próbując skupić się na  nie  wypowiedzianych 
        słowach,  których  nie  mógł wykrztusić,  bo  między  udami  czuł 
        straszny ból. Nie wiedział, co go tak boli, i...
             - Do kurwy nędzy! Słyszysz mnie, ty pierdolona gnido?!  Chcę 
        wiedzieć, czy wypróbowałeś na kimś proszek oznaczony napisem   A-
        17!  -  wrzasnął  Tęcza  i  obnażywszy  zęby  zaczął  tłuc  głową 
        Piszczyka  o  materac.  I  naraz z  bezradną  furią  ujrzał,  jak 
        Bylighter wywraca oczami i... traci przytomność. Nie wiedział, bo 
        i skąd, że jego bojaźliwie wierny sługus usiłował powiedzieć  coś 
        strasznie, ale to strasznie ważnego.
        
             Kwadrans  po  dziesiątej  w  niedzielę  rano  w  domu  Paula 
        Reinharta,  kryminologa policji z San Diego,  zadzwonił  telefon. 
        Właściwie  to  się tego spodziewał od  chwili,  kiedy  postanowił 
        zrobić żonie niespodziankę i podczas jej nieobecności - wyszła  z 
        siostrami  na  zakupy  - zainstalować w kuchni  nowy  zlew,  a  w 
        łazience umywalkę.
             Reinhart  od początku wiedział, że to cholerne  ryzyko,  ale 
        pomyślał  sobie,  że  mimo wszystko ma duże  szanse.  Wzywano  go 
        najczęściej w nocy z piątku na sobotę, między jedenastą a trzecią 
        nad ranem. Do godziny dziewiątej w niedzielę plon sobotniej  nocy 
        powinien  już  zostać zebrany. Tak więc  kwadrans  po  dziewiątej 
        zacisnął  kciuki, odciął dopływ wody do domu i  zaczął  rozkręcać 
        rury w kuchni.
             Kiedy zadzwonił telefon, właśnie wyjmował zlew z obudowy.
             Dyspozytor  wyjaśnił, że znaleźliby ją  znacznie  wcześniej, 
        ale  rano fale były bardzo małe. Nie opłacało im się  wypływać  i 
        marznąć,  więc  czekali  w samochodach,  dopóki  się  trochę  nie 
        ociepliło.  Potem  musieli jeszcze wtaszczyć na  urwisko  ciężkie 
        deski  do  surfingu i dopiero wtedy zadzwonili na  policję.  Tak, 
        niestety, jak najszybciej.
             Reinhart  pozwolił  sobie  na  mały  luksus:  zamknął  oczy, 
        pokręcił  głową  i cicho westchnął. Westchnąwszy, zabrał  się  do 
        roboty.  Na  kilku  karteluszkach  pośpiesznie  nabazgrał:   "Nie 
        Odkręcać Wody!", umieścił je przy wszystkich kranach- w  ubikacji 
        też  -  zamknął drzwi i popędził do furgonetki, ciesząc  się,  że 
        małżonka już dawno przywykła do niespodzianek ů la Paul Reinhart.
        
             Jake  Locotta obserwował ją z wygodnego  leżaka  ustawionego 
        pod  cienistym  zadaszeniem  na przestronnym patio  domu  w  Palm 






        Springs.   Dziewczyna   ubrana   w   cieniutki,   obcisły    nie-
        bieskofioletowy  kostium - kolor pasował idealnie do jej  oczu  -  
        znieruchomiała  na trampolinie i, wyprostowana, stała  tak  przez 
        kilka  powabnych chwil. Nagle odbiła się, z mistrzowską  precyzją 
        zwinęła  w powietrzu i niemal bez plusku zniknęła  pod  lustrzaną 
        powierzchnią błękitnej, przezroczystej wody.
             Kiedy  wypłynęła i odgarnęła z oczu mokre, lśniące w  słońcu 
        blond  włosy Locotta uniósł oszronioną szklaneczkę  w  pochwalnym 
        geście i z podniecającą niecierpliwością patrzył, jak dziewczyna, 
        uśmiechnąwszy  się  w  jego stronę - i  ukazawszy  dwa  apetyczne 
        dołeczki w policzkach oraz rząd białych ząbków - zaczyna z wprawą 
        płynąć do brzegu.
             Wydźwignęła się z basenu i przeparadowała tuż przed leżakami 
        pełnych milczącego uznania mężczyzn. Ociekający wodą kostium stał 
        się  jeszcze bardziej przezroczysty i obcisły - jeśli to w  ogóle 
        możliwe  -  i jeszcze mocniej przylegał do kształtnych  mięśni  i 
        miękkich  łuków  jej  zmysłowego  ciała.  Wyglądała   wdzięcznie, 
        estetycznie,  a jednocześnie tchnęła jawnym erotyzmem. Zgodnie  z 
        zamierzeniami.
             - No i co powiesz, Rosey? - Locotta zachichotał, upił łyczek 
        zimnej wódki, nieustannie śledząc płynne ruchy ciała  dziewczyny, 
        która   zniknęła   w  końcu  za   drewnianym   przepierzeniem   z 
        prysznicami.
             - Czuję się tak, jakbym zafundował sobie peep show za tysiąc 
        dolarów   -  wychrypiał  podstarzały  księgowy.  -   Dobrze,   że 
        zapomniałem  już,  po  co to noszę - dodał dłubiąc  w  talerzu  z 
        wiejskim  serkiem  i  owocami. - Od  samego  patrzenia  omal  nie 
        zasłabłem. Masz tu gdzieś maskę tlenową?
             -  Każę  ci  zbudować łóżko z namiotem  tlenowym  -  obiecał 
        Locotta  mrugając  wesoło  do  starego  współpracownika.  -   Sam 
        będziesz regulował te wszystkie zaworki, żebyś mógł sobie do woli 
        pobrykać.
             -  Wolałbym  już chyba spokój ducha niż to -  rzucił  oschle 
        Rosenthal.
             -  Tak? A co cię gryzie? - Locotta  natychmiast  spoważniał. 
        Nie lubił kłopotów na swoim terenie.
             -  Raczej kto. Jimmy Pilgrim. Docierają do  mnie  nieciekawe 
        wieści.
             - Mów - burknął Locotta.
             -  Wczoraj  wieczorem wyleciał w powietrze  jakiś  facet.  W 
        mieszkaniu na Chula Vista. Mieszkanie wynajmowała ostatnio  pewna 
        dziewczyna. Wysoka, piękna, ruda.
             - No i?
             -  Dziewczynę odpowiadającą temu rysopisowi znaleziono  dziś 
        rano na skałach urwiska Torrey Pines. Z przeciętymi  nadgarstkami 
        i ścięgnami u nóg. Krążą słuchy, że ten wybuch łączy się jakoś  z 
        naszą działalnością, z narkotykami.
             - Gliniarze już to skojarzyli?
             -   Chyba   jeszcze  nie.  Na  urwisku  jest   teraz   ekipa 
        dochodzeniowa.   Zastępcy   szeryfa  zajmują   się   zwłokami   w 
        mieszkaniu. Myślę, że nic jeszcze nie poskładali, za wcześnie jak 
        na  nich.  No  i  rezerwat  Torrey  Pines  leży  poza   zasięgiem 
        ichniejszej  jurysdykcji. O ile wierzyć naszym  ludziom,  policja 
        nie   znalazła  jeszcze  nic,  co  wskazywałoby,  że  to   ta   z 
        poprzecinanymi żyłami wynajmowała to mieszkanie. Wciąż figuruje u 






        nich   jako  "zwłoki  nie  zidentyfikowane".  Rzecz   jasna   nie 
        zamierzamy im pomagać.
             -  Cholera  -  wysapał  Locotta.  Zmrużył  oczy,  rozważając 
        nasuwające się wnioski. - To oni.
             -  Nie mamy pewności, że to robota Pilgrima czy  Rayneego  - 
        przystopował go Rosenthal.
             -  Te  rany,  jak  wyglądają?  -  spytał  Locotta  ignorując 
        przestrogę wiernego doradcy.
             -  Wąskie  i  głębokie.  Najprawdopodobniej  od  brzytwy   - 
        przyznał Rosenthal. - Ale...
             - To nam raczej nie pomaga, Rosey - wymamrotał Locotta. 
             Niepotrzebnie, bo Rosenthal już dawno wszystko zrozumiał.
             Stary Al dobrze wiedział, dlaczego proceder, jaki uprawiali- 
         proceder  nader lukratywny - zależy tak bardzo  od  obojętności, 
        jeśli  nie  od cichej akceptacji społeczeństwa. Uwikłani  w  sieć 
        skomplikowanych  problemów  socjalnych  i  ekonomicznych,  ludzie 
        handlu   narkotykami   praktycznie  nie   zauważają,   lecz   nie 
        kontrolowane   i  gwałtowne  poczynania  osobnika   takiego   jak 
        Lafayette  Beaumont Raynee - obłąkanego typa zwanego Tęczą  -  to 
        zupełnie co innego.
             Locotta  i Rosenthal zdawali sobie sprawę, że w tym  wypadku 
        społeczeństwo  - zwłaszcza mieszkańcy konserwatywnego okręgu  San 
        Diego  - nie będzie miało żadnych sentymentów i  potępi  czarnego 
        alfonsa  gustującego w starych brzytwach bez względu na  modne  w 
        południowej   Kalifornii   trendy  "świadomości   społecznej"   i 
        "tolerancji  rasowej".  Nastąpiłby wybuch  społecznego  protestu, 
        ludzie  zaczęliby  pisać  listy  do  gazet,  wywierać  presję  na 
        obojętnych  dotychczas  polityków  i biurokratów  i  żądać,  żeby 
        przedsięwzięto  jakieś  kroki, i to szybko. A to  im  raczej  nie 
        pomagało.
             Oczy Jake'a Locotty były ukryte za okularami, ale jego palce 
        wybijały na blacie stołu wolny, złowieszczy rytm.
             -  Rosey  chcę,  żebyś to sprawdził  osobiście.  I  zdał  mi 
        dokładne sprawozdanie.
             - Już się do tego zabrałem, Jake.
             - Byłem tego pewien. - Skinął z uznaniem głową. - Skontaktuj 
        się  z  Pilgrimem. Powiedz mu, że  jestem  zaniepokojony.  Bardzo 
        zaniepokojony.
             - Myślę, że Pilgrim już o tym wie - wysapał Rosenthal.
             -  Tak,  ale upewnij się, czy dobrze to rozumie.  To  bardzo 
        ważne,  żeby ten obłąkany skurwysyn dobrze wszystko  zrozumiał  - 
        burknął poirytowany, że troski zawodowe nie pozwalają mu w  pełni 
        rozkoszować  się gorącym słońcem Palm Springs. Ten urlop  był  od 
        dawna wyczekiwaną i całkowicie zasłużoną nagrodą za wysiłek, jaki 
        Locotta   włożył   w   zreorganizowanie   nowo   skonsolidowanego 
        terytorium.  Jake nie miał najmniejszego zamiaru  pozwolić,  żeby 
        Jimmy  Pilgrim albo ktokolwiek inny wszystko teraz zepsuł.  Chyba 
        że sprawy wymkną się spod kontroli.
             - Nie martw się, Jake - szepnął Rosenthal wstając z leżaka.
             -  Porozmawiam  z  nim. Odpręż się,  poopalaj,  zjedz  dobry 
        obiad. Zapomniałeś, że jesteś na urlopie?
             -  Tak, porozmawiaj z nim. - Locotta postawił bose stopy  na 
        chłodnych  cegłach patio. - Masz rację. Poopalam się, może  nawet 
        zjem dobry obiad. Ale wiesz co? - spytał spoglądając z  uśmiechem 
        w stronę drewnianych kabin po drugiej stronie basenu. - Myślę, że 






        najpierw wezmę dłuuugi prysznic...
        
             Na pierwszy obiekt doświadczalny Jimmy'ego Pilgrima  została 
        wybrana  Theresa  Sanchez,  tragicznie  podstarzała  i   wypalona 
        wewnętrznie  piętnastolatka,  która dziesięć  miesięcy  wcześniej 
        uciekła  z  domu  i teraz hołubiła  tak  cenną  niegdyś  wolność, 
        pracując  jako tania kurewka pod czujnym okiem jednego z  siedmiu 
        alfonsów Rayneego.
             Prawdę  powiedziawszy, o wyborze zdecydował nie  tyle  ślepy 
        los,  ile  fakt, że Theresa była dziwką  nader  łatwo  osiągalną, 
        przez co zwróciła na siebie uwagę Rayneego.
             Theresa Sanchez była niegdyś dzieckiem pięknym i  niewinnym, 
        ale  zdawało się, że od tego czasu minęło sto lat. Wtedy  klienci 
        musieli  rezerwować jej usługi z dużym wyprzedzeniem, teraz  sama 
        myśl  o tym wzbudzała niepohamowaną wesołość jej gruboskórnych  i 
        cynicznych  opiekunów  Theresa opadała z sił. Życie  uchodziło  z 
        niej jak powietrze z przekłutego balonika.
             W  związku  z czym doświadczony pomocnik Rayneego  musiał  w 
        ubiegłym  miesiącu  zmniejszyć  jej  stawki  aż  o  sześćdziesiąt 
        procent. Ale nawet wtedy trudno było o klienta chętnego przymknąć 
        oko  na  ów przygnębiający aspekt transakcji w  zamian  za  kilka 
        minut taniej, acz wątpliwej przyjemności.
             Theresa  siedziała  na  wysokim  stołku  pośrodku  mrocznego 
        pomieszczenia  na  zapleczu knajpy o nazwie C Street  Bar,  spra-
        wiając  wrażenie  dziewczyny lekko oszołomionej,  nieco  skonfun-
        dowanej, a przede wszystkim obojętnej. Siedziała tak i siedziała, 
        gdy wtem znużonymi oczyma napotkała... czarne oblicze Lafayette'a 
        Beaumonta Rayneego. Znała je, i to aż za dobrze.
             To był... Tęcza.
             -  Cześć,  złotko - wyszeptała chrapliwie, a na  jej  twarzy 
        zagościł   na   chwilę   wyraz   czegoś   w   rodzaju    lekkiego 
        zainteresowania,  połączonego  z niepewną  ostrożnością.  Podczas 
        ostatnich  dziesięciu miesięcy Theresa zdążyła niemal  całkowicie 
        zobojętniea  na  cierpienia  i ból nieodłącznie  związane  z  jej 
        zawodem, ale jak każda dziewczyna pracująca na ulicach i w barach 
        San Diego, dobrze wiedziała, że z Tęczą zadzierać nie należy.
             Raynee   zignorował   smętną   namiastkę    przyjacielskiego 
        powitania,  podszedł  do  stołka,  muskularnymi  rękami   chwycił 
        Theresę za czarne strąkowate włosy i obrócił jej twarz do światła 
        sączącego  się  z pojedynczej, niczym nie osłoniętej  żarówki  na 
        suficie.
             - Brałaś coś? - warknął.
             -   Nie...   skąd.  -  Theresa   instynktownie   zaprzeczała 
        wszystkiemu,  co  miało choć trochę wspólnego z prawdą.  -  Słowo 
        honoru, złotko, nic...
             Raynee  uderzył ją na odlew w twarz. Theresa  szarpnęła  się 
        gwałtownie  i  z  głuchym  łomotem  spadła  na  podłogę  wyłożoną 
        linoleum.
             -  Posadź  dupsko  na stolku, kartoniaro  -  rozkazał  Tęcza 
        cichutkim szeptem.
             Bez  słowa wstała niezdarnie z podłogi, usiadła z jękiem  na 
        stołku i wbiła wzrok w swoje mocno zaciśnięte, drżące ręce.
             -  Spójrz na mnie. - Znów ten sam głos, cichy  i  chrapliwy. 
        Podniosła przerażony wzrok i spojrzała bezradnie w czarne,  zimne 
        i okrutne oczy.






             -  Co  brałaś?  -  Raynee  mówił  teraz  wolno  i  wyraźnie, 
        delikatnie podtrzymując ręką jej trzęsącą się brodę.
             - Paliłam... trawę - wyszeptała niewyraźnie.
             - To wszystko?
             - Tak - odrzekła cichutko.
             - Kiedy?
             - Rano. - Ledwo ją było słychać. - Parę godzin temu.
             - Dobry towar?
             W  milczeniu pokręciła głową, a jej wielkie oczy, w  których 
        nie  było  śladu łez, wyrażały całą beznadziejność  życia,  jakie 
        wiodła.  Wsunęła  drżącą rękę do kieszeni  poplamionych  dżinsów, 
        wyjęła  cienkiego,  pogiętego skręta i podała  go  Tęczy.  Raynee 
        rozdarł papierosa i wprawnym okiem ocenił zawartość. Same nasiona 
        i  łodygi. Kompletne gówno. Pogardliwym gestem wyrzucił skręta  i 
        przeniósł wzrok na skuloną dziewczynę.
             - Tylko paliłaś? Prochów nie brałaś?
             Theresa  najpierw kiwnęła, a potem szybko  pokręciła  głową. 
        Zmieszana i mocno przestraszona, znów patrzyła na ręce.
             - A chcesz coś?
             Poderwała wzrok i jej puste brązowe oczy zlustrowały chłodne 
        oblicze  Rayneego.  Spodziewała  się  ujrzeć  w  nim  sadystyczne 
        rozbawienie, ale na wszelki wypadek sprawdziła.
             - No gadaj - burknął Tęcza. - Chcesz coś dobrego, czy nie?
             - Tak... - wyszeptała prawie niesłyszalnie, a w kącikach jej 
        oczu pojawiły się długo powstrzymywane łzy -...chętnie.
             Raynee  obrócił  głowę  w stronę  Schultzheimera  i  młodego 
        alfonsa czekającego w cieniu przy zamkniętych drzwiach.
             - Daj jej ćwiarteczkę - polecił.
             - Co to...? - zaczął młodociany alfons, ale natychmiast  się 
        zamknął,  by  pomóc Schultzheimerowi w  składaniu  i  napełnianiu 
        wyjątkowo   sterylnej  strzykawki,  którą  Roy  wyjął   z   torby 
        gimnastycznej.
             Ostra  jednorazówka  przebiła  warstwę  naskórka  na   lewym 
        ramieniu  dziewczyny  i trafiła w cienką żyłę nawykłą  do  szpryc 
        pożyczanych,  tępych  i brudnych. Raynee, jego  pomocnik  i  sama 
        Theresa  patrzyli  -  w  różnym  stopniu  zainteresowani  -   jak 
        Schultzheimer wstrzykuje mętnawy płyn: Roy uważał, żeby  wywierać 
        stały  nacisk  na  plastikowy  tłoczek,  młodociany  alfons   był 
        urzeczony  owiniętym  taśmą plikiem złożonych  na  pół  papierków 
        oznaczonych  tajemniczym napisem  A-17, Theresa przyglądała  się, 
        jak  mętna ciecz znika w rozdętej żyle, natomiast  Raynee  skupił 
        wzrok na źrenicach pustych oczu dziewczyny.
             Schultzheimer  rozwiązał  gumową opaskę.  Przez  prawie  pół 
        minuty ciemny pokój wypełniała złowieszcza cisza.
             - Czujesz coś? - wychrypiał Tęcza.
             - Niewiele - szepnęła Theresa. - Prawie nic.
             Minęło następne trzydzieści sekund.
             -  A  teraz? - spytał Raynee nie spuszczając  wzroku  z  jej 
        źrenic.
             -  Tak,  trochę.  - Kiwnęła głową, wciąż  patrząc  na  swoje 
        ramię.  Potem  spojrzała  na Rayneego i  z  oczyma  jak  głębokie 
        studnie bólu, poprosiła: - Czy... mogłabym dostać więcej?
        
             Na  rogu Palm Street i Hawthorne Street, w centrum El  Cajon 
        położonego w gęsto zaludnionej dolinie, szesnaście kilometrów  na 






        wschód  od San Diego, Lafayette Beaumont Raynee  wręczył  Alexowi 
        dziesięć  grubych, oznaczonych wyraźnymi numerami  skrętów.  Poza 
        skrętami Alex - kościsty osiemnastolatek rozprowadzający towar  w 
        okolicznych szkołach - otrzymał kilka szczegółowych instrukcji.
             Czterdzieści   pięć  minut  później   dziesięciu   lubiących 
        przygody  nastolatów  którzy co niedziela kupowali  od  Alexa  po 
        kilka dobrej jakości papierosów z marihuaną, zebrało się w pewnej 
        obskurnej norze. Usiedli wokół stołu i niecierpliwie czekali,  aż 
        dane im będzie wypróbować nową, wspaniałą ponoć mieszankę. Świeży 
        transport, prosto z wysp. Badanie rynku, degustacja za friko,  bo 
        są dobrymi i niezawodnymi klientami.
             I  niezawodnie  głupimi,  ale tego Alex  im  oczywiście  nie 
        powiedział.
             Rozdał  papierosy,  na prawej dłoni  każdego  z  młodzieńców 
        wypisał  numer  odpowiadający  numerowi  na  skręcie,   starannie 
        zanotował  ich  imiona  i numery, po czym rzucił  na  stół  kilka 
        pudełeczek z zapałkami.
             Raynee   wydał   bardzo  konkretne  polecenie:   Alex   miał 
        obserwować i notować. Nie poinformował osiemnastolatka, że skręty 
        o  parzystych numerach zawierają jednakową ilość  średnio  mocnej 
        trawki wyhodowanej na Hawajach. Dlatego Alex odnotował po  prostu 
        fakt, że obiekty doświadczalne oznaczone numerami 2, 4, 6 i 10 są 
        na  lekkim haju, chociaż każdy z młodzieńców opisywał  swój  stan 
        bardzo    różnymi    określeniami,    takimi    jak:"nabuzowany", 
        "rozpierdolony" czy nawet "ujebany".
             Alex  nie  miał  również  pojęcia,  że  skręty  z   numerami 
        nieparzystymi  zawierają  taką  samą ilość  tego  samego  gatunku 
        marihuany  z  tym,  że jej  źdźbła  zostały  nasączone  niezwykle 
        stężonym   roztworem  nowego  analogu   oznaczonego   tajemniczym 
        symbolem A-17. Dlatego wypełniając polecenie Rayneego, zapisał po 
        prostu,  że obiekty doświadczalne numer 1 i
              3 są na takim samym haju jak te z numerami parzystymi.
             Kiedy  obserwował  ćmiących trawkę  chłopców,  zauważył,  że 
        numer  5, atletycznie zbudowany młodzian ze sterczącym  kosmykiem 
        włosów ma dziwnie szkliste oczy. Ale później - wszystko przez  to 
        ciągłe notowanie - jego uwadze uszedł fakt, że numer 7,  ożywiony 
        zazwyczaj i uśmiechnięty Murzyn, dostaje silnych dreszczy i rzuca 
        na wpół wypalonego skręta na porysowany blat stołu...
             - Nie! Niech on stąd idzie! Zabierzcie go ode mnie! Nieeeee!
             ...  dokładnie  naprzeciwko numeru 9, chłopaka  o  wyraźnych 
        semickich  rysach,  który napędził  wszystkim  potężnego  strachu 
        -zwłaszcza  Alexowi  - albowiem rzucił się nagle w kąt  pokoju  i 
        wrzeszcząc jak opętany, zaczął drzeć ścianę zakrzywionymi  niczym 
        szpony palcami i tłuc w nią pięściami.
        
             W  ubikacji  dla  dziewcząt mieszczącej  się  w  podziemiach 
        szkółki  niedzielnej w Escondido - na północ od San Diego -  trzy 
        szesnastolatki, które miały w tej chwili uczestniczyć w godzinnym 
        i koszmarnie nudnym zebraniu Ligi Młodych Aktywistów, zgromadziły 
        się   wokół   umywalki.   Czwarta   dziewczyna   rozwinęła   trzy 
        ponumerowane paczuszki i wsypała ich białawą zawartość do  trzech 
        kubeczków z napojem pomarańczowym.
             Ponaglane  przez  bywałą w świecie  koleżankę  -  zapewniała 
        trochę zdenerwowane dziewczęta, że już absolutnie wszyscy, ale to 
        wszyscy  próbowali  "magiczno-jedwabistej  chmurki''    uczennice 






        wypiły  doprawiony proszkiem napój i szybciutko wróciły do  sali, 
        święcie  przekonane, że tym razem godzinny wykład nie będzie  tak 
        nudny jak zawsze.
             I nie był.Dwadzieścia minut później dziewczyna, która wypiła 
        zawartość paczuszki oznaczonej napisem A-17-C, grzecznie przepro-
        siła zebranych i kiedy tylko znalazła się za drzwiami,  popędziła 
        jak szalona do ubikacji. Mniej więcej dziesięć minut później  jej 
        koleżanka  z numerem  A-17-B stwierdziła, że coś dziwnego  dzieje 
        się  w jej żołądku tudzież w niższych partiach jelita  grubego  i 
        roztropnie  podążyła  za numerem   A-17-C.  Obiekt  doświadczalny 
        A-17-A, któremu zaaplikowano najmniejszą dawkę proszku, wytrzymał 
        prawie  do  końca  wykładu  i dopiero  wówczas  zrozumiał,  że  z 
        fizjologicznego  punktu widzenia doustnie zaaplikowana  "chmurka" 
        działa bardziej jak środek przeczyszczający niż halucynogenny.
             W  rezultacie  powyższego w podziemiach kościoła  doszło  do 
        gwałtownego  wybuchu  rozpaczy  i  paniki,  bo  zdenerwowana   do 
        nieprzytomności A-17-A zdała sobie sprawę - o wiele za poźno - że 
        w ubikacji dla dziewcząt są tylko dwie kabiny. Obie były  bardzo, 
        ale to baaardzo zajęte...
             Podczas gdy ekipa lekarzy pełniących ostry dyżur w  oddziale 
        przyjęć  szpitala  El Cajon reanimowała  młodzieńca  o  semickich 
        rysach  -  amator  trawki już dawno przestał  krzyczeć  -  zespół 
        "naukowców"  Lafayette'a Beaumonta Rayneego  kontynuował  badanie 
        efektów działania różnych dawek analogu profesora Isaaca.
             Późnym  popołudniem do Rayneego zaczęły docierać raporty  od 
        szefów  pięciu grup doświadczalnych. Opisane w nich  wyniki  były 
        niemal  identyczne: substancja z fiolki oznaczonej symbolem  A-17 
        powodowała  możliwe do przyjęcia efekty halucynogenne, jeśli  się 
        ją paliło jak marihuanę lub wstrzykiwało w starannie odmierzonych 
        dawkach.  W związku z czym wszyscy zainteresowani -  a  zwłaszcza 
        wciąż  spanikowany Alex uznali, że bez względu na to,  czy  towar 
        jest  legalny  czy nie, jego sprzedaż absolutnie  nie  wchodzi  w 
        rachubę, bo jest zbyt niebezpieczny.
             Czym  Raynee  nie  był wcale zaskoczony.  Sam  już  do  tego 
        doszedł, poświęciwszy sporo czasu na zbadanie progu  toksyczności 
        analogu oznaczonego symbolem A-17.
             Lecz mimo raportów wstrząśniętych i przerażonych  handlarzy, 
        eksperymentalne  metody Rayneego były zarówno metodyczne,  jak  i 
        owocne. Teraz już wiedział, i to dokładnie, jakie efekty można, a 
        jakich  nie  można osiągnąć poprzez zażycie nowego analogu,  i  z 
        wielką  niecierpliwością oczekiwał chwili, kiedy  rezultaty  swej 
        pracy  będzie mógł przedstawić Pilgrimowi i Isaacowi.  Chciał  to 
        zrobić  czym  prędzej,  zaraz  po  tym,  jak  razem  z  Royem   i 
        młodocianym,   nader  przerażonym  alfonsem  pozbędą  się   ciała 
        ukrytego  w salce na zapleczu jednego z barów w  centrum  miasta. 
        Ciała  z  ośmioma  świeżymi nakłuciami na  lewym  ramieniu  i  ze 
        śladami otarć od sznura.
        
                                           9
        
        
             Osiemdziesiąt kilogramowych kostek. Osiemdziesiąt kilogramów 
        białego, mocno sprasowanego krystalicznego proszku  zawierającego 
        osiemdziesiąt sześć procent kokainy, wartej około ośmiu  milionów 
        czterystu pięćdziesięciu tysięcy dolarów.






             Niezła  dostawa  jak na niedzielne popołudnie,  jak  by  nie 
        liczyć - pomyślał Bobby Lockwood. Zamknął lżejszą o osiemdziesiąt 
        kilogramów lodówkę i szybko przesunął ją do kuchni nowo  nabytego 
        przez  Generała domu, domu, w którym teraz - po dostawie  -  noga 
        starego hurtownika już nigdy nie postanie. Lockwood wiedział,  że 
        Generałowi  bardzo  zależy na tych kostkach, ale zależało  mu  na 
        nich  nie  do tego stopnia, by dać się tu z  nimi  przyłapać.  To 
        zadanie spadnie na jego dobrze opłacanych pomagierów.
             -  Ostatnia, panie generale - zawołał Tim, uczesany w  kucyk 
        pomocnik  Lockwooda,  rzucając  pakunek  Josemu,  który  z  kolei 
        wrzucił go ostrożnie przez otwarte drzwi do sypialni.
             Generał  chwycił kilogramową kostkę sprasowanej kokainy i  z 
        wyraźnym   ociąganiem  wpasował  ją  w  ostatnie  wolne   miejsce 
        symetrycznej sterty.
             - Osiemdziesiąt. Zgadza się - rzucił szorstkim, nawykłym  do 
        wydawania  rozkazów głosem, po czym zawołał w stronę  schodów:  - 
        Panie Lockwood! Proszę tu przyjść, kiedy pan skończy.
             Lockwood, wciąż dumny z awansu, jakim było przeniesienie  do 
        jednej  z grup dystrybucyjnych Jimmy'ego Pilgrima, awansu  trochę 
        dziwnego,  gdyż  Bobby  ani nie poznał,  ani  nawet  nie  widział 
        straszliwego  mafiosa  - otrząsnął się ze zmęczenia i  wbiegł  na 
        górę, by stanąć przed siwowłosym hurtownikiem, przed człowiekiem, 
        który żądał, by wszyscy podlegli mu ludzie zwracali się do  niego 
        per   "panie   generale";  mimo  powszechnych   i   uzasadnionych 
        podejrzeń, że na tę wymarzoną rangę nigdy nie zasłużył.
             Lockwood stanął przy drzwiach i zachowując należyte i  pełne 
        szacunku  milczenie, obserwował jego twarz: malował się  na  niej 
        wyraz czystego, bezwstydnego zadowolenia.
             Zrozumiała  rzecz - skonstatował, bo jeśli wierzyć  krążącym 
        plotkom,  Generał  wszedł do interesu ledwie  niecały  rok  temu, 
        przeznaczając na ten cel swoją pierwszą emeryturę oraz
             "skromne  oszczędności"  z  dwudziestu ośmiu  lat  służby  w 
        kwatermistrzostwie, a służył głównie samemu sobie.
             - Pięknie to wygląda, panie generale - stwierdził Bobby.
             -  O  tak, o tak, mój chłopcze - mruknął  Generał  schylając 
        się, żeby przypalić cygaro.
             -  Hmm... w takim razie z naszej strony wszystko poszło  jak 
        trzeba,  prawda? - spytał Lockwood z taką obojętnością,  na  jaką 
        tylko było go stać. Denerwował się trochę, gdyż dobrze  wiedział, 
        że  podczas  okresu  próbnego  będzie  dokładnie  obserwowany   i 
        oceniany.
             -  Lepiej pójść nie mogło. - Generał pokiwał głową i  uśmie-
        chnął się. - Chciałem ci tylko powiedzieć, chłopcze, że  doceniam 
        to,  co  dla nas zrobiłeś w zeszłym tygodniu.  Znakomita  robota, 
        naprawdę  znakomita.  Przynosi  chlubę  organizacji.  No  bo  sam 
        powiedz, czy z takimi kryminalistami, jak ten sukinsyn  MacKenzie 
        można zbudować funkcjonalną jednostkę?
             - Eee... chyba nie, panie generale. Cieszę się, że  wszystko 
        wypaliło.  - Lockwood przestąpił niepewnie z nogi na nogę.  Wciąż 
        był   lekko   przestraszony  i  rozgoryczony   świadomością,   że 
        MacKenzie,   jego  dawny  przyjaciel,  nadal  leży  na   oddziale 
        intensywnej  terapii  szpitala  Scripps, i że  nikt  Jamiego  nie 
        uprzedził,  jak okrutnie Pilgrim zamierza go ukarać  za  występną 
        zachłanność.   W  tym  momencie  Lockwoodowi   przypomniała   się 
        straszliwa  taśma,  której kazano mu wysłuchać,  i  przeszedł  go 






        zimny dreszcz.
             - Znakomicie, znakomicie - powtórzył Generał. - Mieliście po 
        drodze jakieś kłopoty?
             - Nie. W każdym razie tak mi się wydaje. - Lockwood pokręcił 
        głową. - Jeszcze jeden zwyczajny objazd. Odbiór towaru z wytwórni 
        poszedł  gładko.  Najpierw zrobiliśmy kilka kursów  z  meblami  i 
        dopiero potem przyjechaliśmy tutaj. Zanim wrócimy do bazy, musimy 
        jeszcze  podrzucić cztery komputery. Hmm... czy jesteśmy  jeszcze 
        potrzebni,  panie  generale?-  spytał z  wahaniem.  -  Powinniśmy 
        jechać, bo nie wyrobimy się na czas z ostatnią dostawą.
             Generał  pokręcił  głową, odprawił Lockwooda gestem  ręki  i 
        przez  okno  w  sypialni  obserwował,  jak  Bobby  i  jego  dwóch 
        pomocników ładują wózek do ciężarówki i odjeżdżają.
             - No i jak poszło? - spytał zwracając się do najstarszego  z 
        trzech profesjonalnie uzbrojonych i czujnych mężczyzn czekających 
        w sypialni. - Dobrze to chłopak załatwił?
             -  Naszym zdaniem, tak - odrzekł szef ochrony.  -  Transport 
        jest czysty, nikt ich nie śledził, to pewne. Dobrze się szczeniak 
        ustawił  w  tej  firmie przewozowej. Powinien  się  tam  utrzymać 
        przynajmniej  kilka  miesięcy,  dopóki  właściciele  sklepów  nie 
        zaczną czegoś podejrzewać.
             -   Tak,  Lockwood  jest  bystry,  uczciwy  i  pracowity   - 
        podsumował  Generał. - Każdy biznesmen z głową na  karku  chętnie 
        oddałby własne jaja, żeby taki chłopak robił u niego za kierowcę. 
        Będą  go  trzymać, ile się tylko da, zobaczysz -  dodał  z  mądrą 
        miną,  poklepując  się po kieszeni  w  poszukiwaniu  zapalniczki, 
        którą ciągle zostawiał na biurku.
             Generał patrzył na ochroniarzy z wyraźną satysfakcją.  Widok 
        trzech   uzbrojonych  mężczyzn  chłonął  z   niemal   orgazmiczną 
        rozkoszą,  wiedząc, że musi otaczać się takimi ludźmi,  jeśli  ma 
        dalej  prowadzić interesy, jakie prowadził. Zdawał sobie  sprawę, 
        że  nie  do przewidzenia jest, ilu spośród  stu  siedemdziesięciu 
        handlarzy popadnie w kłopoty mimo niezwykle starannego szkolenia, 
        mimo sprzętu, zabezpieczenia oraz wsparcia osobistego i prawnego, 
        jakie on, Pilgrim i Locotta inwestowali w tę operację.
             Wieczne   problemy  z   usatysfakcjonowaniem   miękkomózgich 
        klientów.
             Wieczne problemy z obserwowaniem działalności i dogadywaniem 
        się  z  natrętnymi agentami oraz z siecią  częściowo  przez  nich 
        kontrolowanych informatorów.
             Wieczne problemy ze sprawdzaniem świeżych cynków.
             Wieczne problemy z nie zorganizowaną konkurencją, z  wolnymi 
        strzelcami,  którzy  sami  przerzucali  towar  przez  granicę   w 
        Tijuanie i sprzedawali go po zaniżonych cenach.
             I,  co  było równie niebezpieczne  i  zdradzieckie,  wieczne 
        problemy  ze  zwalczaniem straszliwej  pokusy  zrobienia  łatwych 
        pieniędzy.
             Zirytowany  Generał pokręcił głową, przypominając sobie,  że 
        trzeba zastąpić kimś MacKenziego, i to szybko. Po  uniwersyteckim 
        kampusie  chodziło  zbyt  dużo  forsy  i  dwóch  handlarzy  to  z 
        pewnością za mało.
             W  sumie jest jeszcze gorzej niż w wojsku - gderał w  duchu, 
        po  raz kolejny narzekając na nie kończącą się papierkową  robotę 
        związaną  z hurtowym handlem narkotykami. Na robotę,  której  nie 
        mógł  - jak w wojsku - przekazać sztabowi posłusznych oficerów  i 






        sekretarzy. W kruchym światku hurtownika, gdzie informacja często 
        przebijała  ceną towar, kiepsko zabezpieczona  dokumentacja  była 
        równie śmiertelnym zagrożeniem, jak kula. I chyba lepsza już kula 
        niż  dwadzieścia  lat  federalnego  więzienia.  Generał  aż   się 
        wzdrygnął.
             A wszystko to sprawia, że przywódca taki jak ja ma cholernie 
        ciężkie życie - dumał. Prowadzić księgowość, robić za urzędasa  - 
        można  się  przy tym usrać, nawet jeśli podarowali  ci  komputer, 
        nawet  jeśli ma to pewien sens, gdyż ochrania  organizację  przed 
        penetracją z zewnątrz.
             I  o  to  właśnie chodzi -  skonstatował.  Musisz  ochraniać 
        organizację, choćby dla ochrony własnej, bo w przeciwnym  wypadku 
        szybko  stwierdzisz, że przepadłeś. Na twoje miejsce zawsze  ktoś 
        czyha, gotów w każdej chwili je zająć. Tak, w każdej chwili...
             Generał doskonale zdawał sobie sprawę, że jest tylko  jednym 
        z  dziewięciu hurtowników podlegającym Pilgrimowi i że  odpowiada 
        za  ledwie  jeden z dziewięciu sektorów, na  który  składają  się 
        okręgi San Diego, Imperial i Riverside. Był to obszar  stanowiący 
        zaledwie jedną trzecią imperium Jake'a Locotty.
             Jeśli  zaś  chodzi  o jego  status  w  organizacji,  Generał 
        wiedział,  że  jest  tylko  jednym  z  co  najmniej   trzydziestu 
        hurtowników.  Ot,  starszym oficerem, jakby na  to  nie  patrzeć. 
        Podobnie jak w karierze wojskowej, Generał już dawno zaakceptował 
        fakt, że najwyższe szczeble w organizacji są poza jego zasięgiem. 
        Już  nigdy  nie  będzie  nosił  trzech,  tym  bardziej   czterech 
        gwiazdek.  Los tak właśnie rozdał karty i Generał przyjął to  bez 
        słowa skargi, jak na żołnierza przystało.
             Ale jedna czy dwie... Hmm, to zupełnie inna sprawa.  Uważał, 
        że hurtownik odpowiada rangą generałowi brygady. Tak,  generałowi 
        brygady,  bez  dwóch  zdań. Co znaczyło, że  Jimmy  Pilgrim  jest 
        generałem dywizji i nosi dwie gwiazdki. Kurwa.
             Generał był święcie przekonany, że jest idealnym  kandydatem 
        na  stanowisko  Pilgrima i że pewnego dnia je obejmie.  Może  już 
        wkrótce. Miał bez wątpienia lepsze kwalifikacje niż ten  szemrany 
        alfons  Tęcza,  który w życiu nie  zrozumie  taktycznej  wartości 
        odpowiedniego   kamuflażu   i  działania  na  polu   walki,   nie 
        wspominając już o funkcjonowaniu systemu dowodzenia.
             Rozmyślania przerwał mu czyjś głos:
             -  Przed  wyjściem  mam  panu  przekazać  wiadomość,   panie 
        generale  -  powtórzył  szef  ochroniarzy;  wiedział,  że   stary 
        hurtownik  pogrąża się czasem w głębokiej zadumie, zdążył już  do 
        tego  przywyknąć.  -  Tęcza  chce  się  z  panem  spotkać.   Dziś 
        wieczorem,   jeśli   to   możliwe.   Proponuje   godzinę   siódmą 
        trzydzieści, w pańskim klubie.
             Generał  rozejrzał  się  po sypialni i  ku  swemu  wielkiemu 
        zadowoleniu stwierdził, że ochroniarze nie tracą czasu: odważali, 
        pakowali   i   zgrzewali  plastikowe  woreczki   z   dziewięcioma 
        kilogramami kokainy przeznaczonej na pierwszy rzut.
             -   Powiedz   panu  Lafayettowi  Rayneemu,  że   będzie   mi 
        niezmiernie  miło zjeść z nim kolację w Rusty Oar  punktualnie  o 
        dziewiętnastej trzydzieści. Ja stawiam. - Spojrzał  ochroniarzowi 
        prosto w oczy. - Nie w moim klubie. Nie chcę pokazywać się tam  z 
        czarnuchem i stracić przez to reputacji.
             -  Mam  mu to powtórzyć? -  Wyraźnie  rozbawiony  ochroniarz 
        rozciągnął usta w szerokim uśmiechu.






             - Słowo w słowo - odparł wesoło Generał. Mrugnął do niego  i 
        okrył łysiejącą głowę czapką, na której widniała lśniąca gwiazda.
             Minęło  już  południe. Słońce południowej  Kalifornii  wciąż 
        stało wysoko i paliło jak diabli, kiedy Paul Reinhart  przyjechał 
        nad  urwisko Torrey Pines i zauważył pierwsze znaki świadczące  o 
        prowadzonym tu śledztwie, i to śledztwie na wielką skalę:  siedem 
        wozów  patrolowych  z migającymi na dachu  światłami,  dziesięciu 
        umundurowanych   policjantów   usiłujących  stworzyć   kordon   i 
        powstrzymać  rosnący tłum gapiów oraz niewielką grupę  cywilów  z 
        dochodzeniówki,  którzy  stali na skraju urwiska i  spoglądali  w 
        dół. Z miejsca, z którego Reinhart patrzył - zatrzymał furgonetkę 
        przed  wjazdem na spory, utwardzany parking opadający łagodnie  w 
        stronę  skał - roztaczający się przed nim widok przypominał  może 
        niezupełnie bezładną, ale na pewno ledwo kontrolowaną krzątaninę. 
        Nim sytuacja zostanie w pełni opanowana, upłynie trochę czasu. Na 
        miejscu przestępstwa inaczej nie bywa.
             Wystawił głowę za okno.
             -   Można  tu  gdzieś  bezpiecznie  zaparkować?   -   spytał 
        mundurowego,  który  odgradzał część  parkingu  długą  jasnożółtą 
        taśmą z plastiku.
             Policjant spojrzał na Reinharta i wzruszył ramionami.
             -  I tak jest tu już chyba z dziesięć tysięcy śladów stóp  i 
        opon samochodowych - odrzekł skinąwszy głową w stronę parkingu. - 
        Kilka więcej nie zaszkodzi. Tylko niech pan nie parkuje za blisko 
        urwiska  - dodał z lekkim uśmiechem na spoconej,  okrytej  kurzem 
        twarzy. - Można łatwo spaść.
             -  Cudownie...  - mruknął Reinhart  i  ostrożnie  zaparkował 
        samochód  w  miejscu,  które  uznał  za  względnie  "bezpieczne". 
        Wysiadł  i  podszedł  do  grupy  pracowników  z   dochodzeniówki, 
        ubranych  w różnorodne, acz niezwykle praktyczne warianty  stroju 
        roboczego przeznaczonego dla osób zarabiających na życie badaniem 
        miejsc zbrodni: mieli na sobie luźne koszule, dżinsy i tenisówki. 
        W   przeciwieństwie  do  ich  zawsze  eleganckich   odpowiedników 
        telewizyjnych - krawat, marynarka i tak dalej - ludzie  pracujący 
        na urwisku Torrey Pines wiedzieli, że zanim skończą robotę,  będą 
        przemoczeni i uwalani błotem od stóp po głowę.
             -  Czy ja dobrze widzę? Co tu robi nasz laboratoryjny  as  - 
        spytał  Reinhart  zdziwiony  widokiem Tiny  Sun-Wang  stojącej  w 
        otoczeniu dwóch techników i policyjnego fotografa.
             Sun-Wang  była wysokowykwalifikowaną chemiczką,  absolwentką 
        uniwersytetu   w   San  Diego,  i  ostatnio  zatrudniono   ją   w 
        laboratorium,   żeby  podnieść  ogólny  poziom   sekcji   analizy 
        chemicznej.   Ponieważ   nikt  jej  nie   dorównywał   wprawą   w 
        obsługiwaniu  skomplikowanej aparatury  elektronicznej,  dyrektor 
        laboratorium  nie chciał pozwolić, żeby Tina wyjechała w teren  i 
        wzięła  udział  w dochodzeniu; mimo protestów  Reinharta  tudzież 
        innych,  którzy twierdzili, że aby dobrze wykonywać swoją  pracę, 
        panna    Sun-Wang   musi   zdobyć    jak    najwszechstronniejsze 
        doświadczenie.  A tak naprawdę chodziło o to, że  wszyscy  lubili 
        pracować z młodą, wesołą i niezwykle atrakcyjną kobietą.
             Wzruszyła ramionami, mrużąc oczy w ostrym słońcu.
             -  Wczoraj  po  południu nawalił  spektrograf.  Nowe  części 
        nadejdą  najwcześniej  w  poniedziałek.  Szef  doszedł  chyba  do 
        wniosku, że to odpowiedni moment, bym zamoczyła sobie nogi.
             - Wygląda na to, że nie tylko nogi tu zamoczysz. -  Reinhart 






        uśmiechnął  się  ponuro, przypominając  sobie  słowa  dyspozytora 
        opisującego  znalezione zwłoki. Piękny początek, nie ma  co...  - 
        pomyślał  ogarniając  wzrokiem chaotyczną  krzątaninę  na  skraju 
        urwiska;  starszego  detektywa z wydziału  zabójstw  dostrzegł  z 
        niejakim  trudem.  - Gotowi do odprawy przed zejściem na  dół?  - 
        spytał.
             Technicy  i fotograf, doświadczeni w tego rodzaju  sprawach, 
        wywrócili  oczyma i bez słowa pokiwali głowami. Tina  uśmiechnęła 
        się sympatycznie.
             Reinhart westchnął.
             - No dobra. W takim razie do roboty
        
             Pierwsza część debiutu na miejscu zbrodni upłynęła Tinie pod 
        znakiem  ciężkiej  harówki; w miarę upływu czasu było  jej  coraz 
        goręcej, odczuwała coraz większe zmęczenie, a pot lał się z  niej 
        strumieniami.  Brudna,  uwalana  gipsem,  ślęczała  na   szczycie 
        urwiska,  od  czasu do czasu obserwując  Reinharta  i  fotografa, 
        który wespół z dwoma detektywami z wydziału zabójstw z  koronerem 
        oraz  z  dwoma ubranymi w białe koszule  pracownikami  pobliskiej 
        kostnicy sposobili się do zejścia Ścieżką Cierpiącego Grubasa, by 
        odebrać skałom okaleczone ciało Kaaren Mueller.
             Kiedy stojąc na krawędzi wysokiego urwiska Tina spoglądała w 
        dół  na ośmiu mężczyzn otaczających nagie, rozciągnięte na  ziemi 
        zwłoki, nie miała pojęcia, czy i jak zniesie to psychicznie.  Ale 
        dzięki kilku szybkim radom lekko rozkojarzonego Reinharta -  żeby 
        uniknąć zniszczenia wyraźnych odcisków stóp, które mogli zostawić 
        mordercy  albo kilkuset innych ludzi, przygotowywał się wtedy  do 
        zejścia  zewnętrzną krawędzią wąwozu - miała jakie takie  pojęcie 
        na  temat  tego,  co  początkująca  członkini  ekipy  technicznej 
        powinna robić na miejscu zbrodni.
             Po pierwsze, powinna cały czas uważać, gdzie stąpa, ponieważ 
        jest  rzeczą  całkiem  prawdopodobną, że  morderca  lub  mordercy 
        przechodzili po skraju urwiska dokładnie w tym miejscu. Owszem  - 
        tłumaczył  Reinhart,  dobrze  by było  zabezpieczyć  ślady  przed 
        wiatrem,    psami,   plażowiczami,   policjantami   oraz    przed 
        początkującymi członkiniami ekipy technicznej do czasu, aż  cechy 
        charakterystyczne  tych śladów zostaną uwiecznione na filmie  czy 
        nawet w gipsowym odlewie.
             Oczywiście  fakt, że mundurowy z parkingu dokonał  względnie 
        trafnego  szacunku (wzdłuż nieregularnej krawędzi  urwiska  roiło 
        się  od tysięcy śladów stóp i butów, nie naruszonych i  częściowo 
        zadeptanych,  śladów  różnych  rozmiarów  i  kształtów),   bardzo 
        utrudniał,    a   nawet   uniemożliwiał   zachowanie    wymaganej 
        ostrożności. Przeto jedynym rozsądnym wyjściem dla Sun-Wang  było 
        stać na krawędzi urwiska, nie wchodzić nikomu w paradę,  obserwo-
        wać ludzi przy pracy i mieć nadzieję, że nie zniszczyła  jakiegoś 
        istotnego dowodu rzeczowego. Ale niestety, nie mogła sobie na  to 
        pozwolić, albowiem pracy mieli dużo, musieli ją szybko skończyć i 
        wykorzystywali każdą, nawet niedoświadczoną parę rąk.
             Po  drugie,  skoro  ignorancja nie  pozwalała  jej  zachować 
        należytej  czujności przez cały czas, mogła przynajmniej  być  na 
        tyle  spostrzegawcza,  żeby zauważyć chociaż  potencjalnie  ważne 
        ślady rozrzucone po całym badanym przez ekipę terenie. Tak, mogły 
        tam być, lecz wcale nie musiały.
             Cały  problem,  jak śpiesznie wyjaśnił Reinhart,  polega  na 






        tym,  że  jeszcze przez kilkanaście godzin, a nawet  przez  kilka 
        dni,  nie  będą  wiedzieć na pewno, które ślady  są  istotne  dla 
        śledztwa, a które nie, a kiedy się w końcu dowiedzą, będzie już o 
        wiele  za  późno,  żeby wrócić tu  po  dowody  zlekceważone  albo 
        przeoczone.
             Na szczęście Reinhart musiał już schodzić na dół i nie  miał 
        czasu na recytowanie dalszych wskazówek. Dlatego pierwsze  cztery 
        godziny  Sun-Wang spędziła na szczycie urwiska,  gdzie  usiłowała 
        pomagać  technikom przy oznaczaniu miejsc ze  względnie  świeżymi 
        śladami  stóp  i  butów.  Wbijali  wokół  tych  miejsc  paliki  i 
        ogradzali je kolorową taśmą, podczas gdy inny technik zwijał  się 
        jak  w  ukropie,  żeby każdy  ślad  ponumerować  i  sfotografować 
        ustawionym na trójnogu aparatem.
             O   wpół  do  piątej  starszy  detektyw,  koroner  i   dwóch 
        pracowników   kostnicy  zapakowali  zwłoki  Kaaren   do   białego 
        nieprzezroczystego  worka zamykanego na zatrzask, wnieśli  je  na 
        szczyt  urwiska  i z niejakim wysiłkiem umieścili  w  oczekującym 
        karawanie.  Koroner  oraz ludzie z kostnicy usiedli  z  przodu  i 
        pojazd wolno odjechał.
             Tina   obserwowała  go  z  zażenowanym  zaciekawieniem.   Do 
        miejsca,  gdzie  pracowała z dwoma technikami,  podszedł  starszy 
        detektyw. Zerknął na ogrodzone taśmą ślady, wskazał te, z których 
        -  jego  zdaniem  - należało zrobić gipsowe  odlewy,  i  ponownie 
        ruszył wąwozem w dół urwiska.
             Kwadrans  po piątej zjawił się na górze fotograf.  Przyszedł 
        po  zapas  nowych filmów i ociekając wodą  natychmiast  ruszył  z 
        powrotem.  Sun-Wang  zauważyła, że jakimś cudem  zdołał  uchronić 
        przed  zamoczeniem  swoją  płócienną  torbę,  która  była  niemal 
        zupełnie sucha.
             Wreszcie, o godzinie 18#/45, na górę wrócili wszyscy. Na ich 
        twarzach malowało się wyczerpanie i frustracja.
             -  Koło ciała nic nie znaleźliśmy - mruknął  zmęczony  Rein-
        hart. - A co u was?
             Tina wzruszyła ramionami.
             -  Dziewięć śladów zwyczajnych butów i dwa odciski  wielkich 
        buciorów. Wszystkie względnie świeże. Większość z nich ma wyraźny 
        i dobrze zachowany wzorek na podeszwie.
             -   Znaleźliście   ślady   tenisówek   z   dwoma   głębokimi 
        wyżłobieniami na obcasie? - spytał Reinhart.
             -  Tak - odparł jeden z techników. - A na dole? Jest  po  co 
        schodzić?
             - W połowie drogi są cztery warte sprawdzenia.  Oznaczyliśmy 
        je  zieloną taśmą. Spróbuj zrobić odlew, zanim się  ściemni.  Ale 
        nie martw się, jak nie zdążysz. Mamy od cholery zdjęć.
             -  No to zacznę od nich, a tu skończę później  -  zdecydował 
        technik. - Tutaj zawsze można ustawia reflektory albo  popracować 
        nad nimi jutro - dodał z proroczą rezygnacją w głosie.
             - Jedziecie do kostnicy?
             -  Jak  tylko  przebierzemy  się w  coś  suchego  -  burknął 
        Reinhart. - Urządzimy na cześć Tiny prawdziwe przedstawienie.
        
             Sala  klubowa  na pomoście Rusty Oar  zapewniała  bogatym  i 
        wpływowym  wspaniałe  warunki do zjedzenia  kolacji  w  ustronnym 
        odosobnieniu bez narażania się na ryzyko, że ich proces trawienny 
        zostanie  zakłócony przez dziennikarzy, lobbystów  z  konkurencji 






        czy innych wścibskich natrętów. Sześć odizolowanych od siebie lóż 
        rozmieszczono  na półkolistym pomoście w ten sposób, że z  każdej 
        roztaczał  się  widok  na ocean i...  tylko  na  ocean,  albowiem 
        biesiadników  zasiadających w pozostałych pięciu lożach  zobaczyć 
        się stąd nie dało.
             Idealne  miejsce  na pierwszy ruch w  nowej  grze  Jimmy'ego 
        Pilgrima.
             Wiedząc,  że  Raynee uwielbia wszelkiego  rodzaju  knajpy  i 
        podejrzane  spelunki,  Generał przybył  na  spotkanie  wcześniej, 
        spodziewając  się,  że  zdobędzie  tym  samym  znaczną   przewagę 
        psychologiczną. Tym większy przeżył wstrząs, kiedy zobaczył,  jak 
        zgięty w pełnym szacunku ukłonie szef sali odprowadza Rayneego do 
        stołu.
             Otóż  dobrze  znany  Generałowi  Tęcza  gdzieś...   zniknął. 
        Zamiast  niego  hurtownik zobaczył  dystyngowanego  mężczyznę  ze 
        starannie  ułożoną  fryzurą  w stylu afro  i  z  wymanicurowanymi 
        paznokciami. Kurwa - pomyślał Generał. Facet wygląda i  zachowuje 
        się  jak jakiś pieprzony profesor! Od podeszew wypolerowanych  na 
        błysk  półbutów  od Gucciego po  kołnierzyk  znakomicie  dobranej 
        jedwabnej  koszuli i marynarki, Raynee, co nieprawdopodobne,  był 
        uosobieniem człowieka z wyższych sfer, wzorem doskonałego smaku i 
        wyrafinowania.
             Lecz rzeczą, która niepokoiła Generała znacznie bardziej niż 
        zadziwiająca transformacja jego - bądź co bądź zwierzchnika, było 
        to, że nie miał zielonego pojęcia, czy szef ochroniarzy Jimmy'ego 
        Pilgrima   przekazał  Rayneemu  tak  odważnie  wypowiedzianą,   i 
        poniewczasie odżałowaną, wiadomość. Jeśli ją przekazał, w wesołym 
        spojrzeniu i w przyjacielskim uśmiechu Tęczy Generał nie doszukał 
        się  niczego,  co  by na to wskazywało. Raynee  skłonił  głowę  w 
        milczącym powitaniu i usiadł za małym stołem.
             Mocno  już  teraz skonfundowany Generał uciekł  wzrokiem  od 
        rozbrajającego  spojrzenia  czarnych oczu  Murzyna  i  gorączkowo 
        myślał,  co by tu powiedzieć. Dopiero wtedy uświadomił sobie,  że 
        jeden z kelnerów dodał przed chwilą trzecie nakrycie.
             Już  się  obracał na krześle, żeby go  przywołać  i  zażądać 
        wyjaśnień,  i nagle napotkał beznamiętne spojrzenie zimnych  oczu 
        człowieka, którego bał się jak nikogo na świecie.
             Spojrzenie  brodatego  mężczyzny w rogowych  okularach  i  w 
        trzyczęściowym garniturze.
             Psychopaty nazwiskiem Jimmy Pilgrim.
             Ugrzecznieni  kelnerzy  wręczyli  im  zaraz  trzy  elegancko 
        oprawione  karty dań i podali aperitify. Trwało to  ledwie  kilka 
        chwil,  a Generał spędził je usiłując zapanować nad  chaotycznymi 
        procesami myślowymi.
             -  Znakomity wybór - pochwalił Pilgrim.  Uniósł  kryształowy 
        kieliszek  i  wskazał wspaniały panoramiczny widok  na  utkaną  z 
        maleńkich światełek linię wybrzeża.
             - Miło mi - odrzekł ostrożnie Generał.
             - Mniemam, że jest pan zadowolony z ostatniej dostawy.
             - Jak najbardziej - potwierdził Generał, wciąż nie  wiedząc, 
        jak zareagować na tę niezwykłą transformację Rayneego i na celowo 
        teatralne wejście Pilgrima. Wziąć to za dobrą monetę czy nie. ..?
             Nie  ulega  wątpliwości, że to kolejna zagrywka  Pilgrima  - 
        zdecydował.  Niemniej,  musiał zachować  niezwykłą  ostrożność  i 
        czujność.  Odsłużywszy swoje - zresztą bez większych  sukcesów  - 






        jako   urzędnik  wysokiego  szczebla  administracji   federalnej, 
        Generał   doskonale   wiedział,  że  przeciwnika,   a   zwłaszcza 
        przeciwnika wyższej rangi, nigdy nie należy lekceważyć. Nie  miał 
        żadnych  złudzeń, że bez względu na wygląd czy  zachowanie  Jimmy 
        Pilgrim  i  Lafayette Raynee to para wyjątkowo  zdeprawowanych  i 
        niebezpiecznych osobników.
             -  Jakościowo  bez zarzutu, waga też się zgadza.  Czy  można 
        chcieć czegoś lepszego? - spytał ze stosownym uśmiechem.
             -   Może  produktu,  powiedzmy...  bardziej  chodliwego?   - 
        podsunął Pilgrim przywołując kelnera.
             -  Co?  -  Na zaczerwienionej od  alkoholu  twarzy  Generała 
        zagościł   wyraz   rozbawienia,  niedowierzania   i   całkowitego 
        skonfundowania.  -  Jest coś bardziej chodliwego niż...  -  Urwał 
        widząc nadchodzącego kelnera.
             - Czy panowie już się zdecydowali?
             -  Tak. - Pilgrim odłożył menu. - Zeszłej soboty  jadłem  tu 
        wyjątkowo dobrego łososia z wody.
             -  Dziś  rano  otrzymaliśmy świeżą  dostawę  z  Anchorage  - 
        odrzekł  kelner,  nawet nie rzuciwszy okiem na kartę  klubową  na 
        stole. Zebrał niepotrzebne już jadłospisy i dodał: - Szef  kuchni 
        zapewnia, że dzisiaj też jest wyśmienity.
             Pilgrim i Raynee skinęli w milczeniu głowami.
             - A dla szanownego pana? - spytał kelner Generała.
             - Całkowicie polegam na wyjątkowym guście moich przyjaciół - 
        odparł hurtownik.
             -  Zechce  pan dobrać sałatkę i warzywa  -  polecił  Pilgrim 
        ugrzecznionemu  kelnerowi.  -  I  proszę  nam  przynieść  butelkę 
        jakiegoś  dobrego wina, pasującego do tak wybornego  łososia.  Ja 
        stawiam   -  dodał  zerkając  przez  stół  i  unosząc  rękę,   by 
        powstrzymać odruchowy protest Generała. Uśmiechnął się do kelnera 
        i powiedział: - Obchodzimy dzisiaj wielką uroczystość.
             -  Z przyjemnością służę, szanowny panie. -  Kelner  ukłonił 
        się nisko i szybko odszedł.
             - Na czym to stanęliśmy? - spytał Pilgrim.
             -  Nie mam zielonego pojęcia. - Generał pokręcił głową,  nie 
        potrafiąc  ukryć  zaciekawienia i rozbawienia.  -  Jestem  trochę 
        rozkojarzony   bo  cały  czas  odczuwam   niepohamowany   przymus 
        wygłoszenia  kilku słów przeprosin za pewną uwagę,  którą  miałem 
        nieostrożność  zrobić  dziś  rano. Doprawdy  nie  wiem,  co  mnie 
        napadło.  Bo  przecież pan Raynee - dodał z  ironią,  wytrzymując 
        spojrzenie  wesołych  oczu Tęczy - mógłby zostać  gwiazdą  mojego 
        klubu. Czy zechciałby pan kiedyś ze mną zagrać?
             Tęcza   roześmiał   się,  wielką  żylastą   dłonią   chwycił 
        niebezpiecznie kruchy kieliszek i uniósł go jak do toastu.
             - Może mimo oczywistych różnic jesteście panowie bardziej do 
        siebie   podobni,  niż  macie  odwagę  przyznać  -   skonstatował 
        tajemniczo  Pilgrim.  -  W każdym razie  jestem  pewien,  że  mój 
        przyjaciel  chętnie skorzysta z pańskiego zaproszenia. Ale  teraz 
        mamy  do  omówienia  rzeczy  ważniejsze  niż  golf.  Na  przykład 
        pieniądze.
             Generał uniósł brew, ale nie powiedział nic.
             -  Jak  pan  wie - kontynuował Pilgrim  -  prezes  naszej... 
        korporacji już od kilku miesięcy dokłada wielu osobistych starań, 
        żeby ulepszyć system wewnętrznego zarządzania.
             -  Dla dobra wszystkich zainteresowanych - wtrącił  Generał, 






        instynktownie   przyjmując   postawę   starego   biurokratycznego 
        wazeliniarza.
             -  Tak, zgadzam się z panem - powiedział Pilgrim  rozbawiony 
        tym,  że  reakcje Generała można tak łatwo  przewidzieć.  -  Lecz 
        wszystko wskazuje na to, że to tylko pierwszy krok. Następna faza 
        reorganizacji  ma polegać na zweryfikowaniu zyskowności tego,  co 
        aktualnie  robimy. Innymi słowy na sprawdzeniu,  czy  sprzedajemy 
        najbardziej chodliwy i poszukiwany towar.
             Generał zamrugał gwałtownie i rozejrzał się ukradkiem.
             -  Locotta  zwariował?  -  szepnął.  -  Jeśli  istnieje  coś 
        bardziej chodliwego niż kokaina, to podczas meczu wezmę  Rayneego 
        na  barana i będę go obnosił po całym polu golfowym, od dołka  do 
        dołka.
             Pilgrim uśmiechnął się zimno, a w oczach Rayneego  rozbłysły 
        iskierki nikczemnej wesołości.
             -  Jestem pewien, że to dla niego wielka pokusa, ale  sądzę, 
        że zwrócilibyście na siebie zbyt wielką uwagę. Proszę  posłuchać. 
        Czy chciałby pan zająć się sprzedażą towaru równie chodliwego jak 
        kokaina?  Towaru  o  tej samej cenie detalicznej,  ale  o  połowę 
        mniejszej cenie hurtowej?
             - Ktoś tu ma halucynacje - palnął Generał zapominając, z kim 
        ma do czynienia; w życiu by się tak do Pilgrima nie odezwał,  ale 
        skonsternowany, nie wiedział, co mówi.
             -  Rzeczywiście,  cena jest czynnikiem dość  intrygującym  - 
        kontynuował  najwyraźniej nie poruszony Pilgrim. - Ale myślę,  że 
        istnieją również inne, bardziej przekonywające.
             - O czym pan, do diabła, mówi? - wyszeptał Generał.
             -  Zgodzi  się  pan ze mną, że  sprzedaż  naszych  produktów 
        związana  jest z pewnym... hmm, ryzykiem środowiskowym,  czy  też 
        zawodowym,  i  bardzo często pociąga za sobą  komplikacje  natury 
        prawnej.
             - Owszem. - Generał skinął głową i czekał na ciąg dalszy.
             -   W  takim  razie  dlaczego  nie  mielibyśmy  przejść   na 
        wytwarzanie produktu równie skutecznego i pożądanego, a przy  tym 
        produktu,  którego  sprzedaż  nie  pociąga  za  sobą  praktycznie 
        żadnego ryzyka?
             -  To  jakiś  kit, podpuszczacie mnie -  rzucił  Generał,  z 
        trudem panując nad głosem.
             -  A więc jednak to pana interesuje, prawda? -  skonstatował 
        Pilgrim. - Mnie również. W takim razie posuńmy się o krok  dalej. 
        Załóżmy  że  wybrano pana na głównego  dystrybutora  tego  nowego 
        produktu  i  że tytułem próby otrzymał pan prawo  wyłączności  na 
        rok.
             - Mówi pan o towarze, który wygląda identycznie jak...
             - Tak.
             - I wywołuje taką samą reakcję...?
             - Lepszą.
             - I nie pociąga za sobą żadnych... kłopotów natury  prawnej? 
        - dodał hurtownik, wciąż nie wierząc własnym uszom.
             - Absolutnie żadnych - zapewnił Pilgrim.
             - Do diabła, no to nad czym tu się... - zaczął Generał,  ale 
        Raynee zrobił ostrzegawczy gest ręką.
             Kelner chrząknął i odczekał, aż Pilgrim da mu znak, że  może 
        podejść do stołu.
             -  Wybrałem przedniego rieslinga - powiedział. - Do  łososia 






        pasuje  znakomicie,  ale  pomyślałem  sobie,  że  zechcą  panowie 
        rozważyć  inną  propozycję.  Oto  prawdziwie  wyjątkowe   Mondavi 
        Chardonnay. W sam raz na wielką uroczystość. - Delikatnie, niemal 
        z  nabożną  czcią,  podał Pilgrimowi  butelkę  wina  za  dwieście 
        dolarów.
             Pilgrim  ujął  omszałą flaszkę i,  wyraźnie  zainteresowany, 
        przez  kilka  chwil wpatrywał się w naklejkę. Potem  spojrzał  na 
        kelnera  i  z  oczyma świecącymi jak dwa  zimne  kamienie  skinął 
        głową.
             -  Tak - powiedział - o to mi właśnie chodziło. To trunek  w 
        sam raz dla mojego przyjaciela.
        
                                          10
              
        
             Tom Fogarty, dowódca specjalnej grupy operacyjnej,  siedział 
        w pokoju hotelowym i z butelką swojego popołudniowego piwa w ręku 
        wysłuchiwał raportu Barta Harringtona. Bart już kończył.
             - Według raportu wstępnego z miejsca eksplozji, zwłoki Sanjo 
        są   spalone   i   rozszarpane   w   stopniu    uniemożliwiającym 
        identyfikację  wizualną.  Na  razie figuruje u  nich  jako  numer 
        dwudziesty  siódmy. I o ile wiemy, nie znaleźli jeszcze  nic,  co 
        doprowadziłoby ich do jego mieszkania.
             Fogarty uniósł brwi.
             - No a samochód?
             -  Mieliśmy  kupę szczęścia. Sanjo zaparkował  wóz  na  rogu 
        ulicy  za  domem Kaaren. Jak się  okazało,  dosłownie  piętnaście 
        metrów za strefą, którą gliniarze przeczesywali. Zauważyliśmy  go 
        z  Sandy  podczas  drugiego przejazdu. Wokół  tłum  gapiów,  więc 
        stanąłem  na  masce i udawałem tajniaka pilnującego  porządku,  a 
        Sandy  zdołała  w  tym czasie rozbebeszyć  stacyjkę  i  uruchomić 
        silnik.
             -  Wcześniej czy później znajdą jego kluczyki  -  stwierdził 
        Fogarty.  - Na wszelki wypadek sprawdźcie, czy umowa  na  wynajem 
        wozu jest czysta.
             -   Wczoraj   wieczorem  przeszukaliśmy   jego   mieszkanie. 
        Zabraliśmy   rzeczy  osobiste,  opróżniliśmy  kosze  na   śmieci, 
        wytarliśmy odciski palców i zostawiliśmy list do właściciela,  że 
        się  wyprowadził.  Według  mnie Sanjo jest dobrze  kryty.  Ale  z 
        Kaaren będą problemy.
             - Już ją zidentyfikowali?
             - Chyba nie, ale to tylko kwestia czasu. Poszperają u niej w 
        mieszkaniu  i coś na pewno znajdą. Z dziewczynami takimi jak  ona 
        zawsze  są  kłopoty.  Ludzie  zapamiętali  jej  twarz,   bankowo, 
        zwłaszcza  że  tak  często  łazili z  Sanjo  po  tych  wszystkich 
        knajpach.  Zastępcy szeryfa pogadają z właścicielem mieszkania  i 
        natychmiast  skojarzą Kaaren z rysopisem dziewczyny,  który  lada 
        dzień    pojawi   się   w   policyjnym   biuletynie   osób    nie 
        zidentyfikowanych. A jeśli jeden z tych zastępców poświęci  kilka 
        minut na przeczytanie gazety i coś sobie skojarzy to po herbacie.
             -  Nic nie możemy na to poradzić - orzekł Fogarty. -  A  jej 
        rodzina? Przyjaciele? Sąsiedzi?
             - To chwilowo nie problem. - Harrington zerknął do  notatek. 
        - Rodzice podróżują po Europie. Wracają dopiero za trzy tygodnie. 
        A  przyjaciele...  -  Urwał  w  zadumie.  -  Wychowywała  się   w 






        Sacramento.  Przez prawie osiem lat nie odwiedzała  Kalifornii  i 
        przyjechała  do  San Diego dopiero teraz, razem z  Sandy.  Jasne, 
        wcześniej  czy później policja wyśle jej fotografię  poza  obszar 
        jurysdykcji, ale zawsze możemy...
             Fogarty pokręcił głową.
             -  Nie,  żadnych kontaktów z policją. Chyba że  wdepniemy  w 
        prawdziwe  gówno.  Nie  możemy  ryzykować,  jeszcze  nie   teraz. 
        Zaryzykujemy i całą operację szlag trafi.
             -  Jest  jeszcze  coś  -  powiedział  Harrington   zamykając 
        notatnik. - Nasz przyjaciel z Waszyngtonu...
             -  Cholera  jasna, komputer... - mruknął  Fogarty  zamykając 
        oczy.
             -  Otóż to. Na umowie wynajmu mieszkania figuruje  prawdziwe 
        nazwisko  Kaaren.  Jak  ktoś  od  szeryfa  zechce  sprawdzić  jej 
        personalia  w  Centrum  Informacji  Kryminalnej,  nasz   komputer 
        wypluje  dokładnie  wszystko.  W dodatku  nic  teraz  nie  możemy 
        skasować,  bo zostawimy oczywisty ślad. Co znaczy, że musimy  być 
        przygotowani  do  udzielenia  odpowiedzi  na  pytanie,   dlaczego 
        agencja  interesuje się panem Rayneem, panem Bylighterem  tudzież 
        kobietą  nazwiskiem  Kaaren Mueller, której zwłoki  znaleziono  u 
        podnóża Toney Pines.
             -  I  bez  względu  na  to,  co  im  odpowiemy,  ściągną  na 
        przesłuchanie  Rayneego  i  Bylightera, a  Pilgrim  od  razu  się 
        domyśli,  że wokół niego chodzimy - dokończył Fogarty. -  Cholera 
        jasna!  -  Trzasnął  pięścią w  podłokietnik  fotela,  rozlewając 
        ciepławe już piwo.
             Harrington wzruszył ramionami.
             - Wprowadzenie do akcji Bena i Charleya to strzał w ciemno - 
        powiedział.  -  Komputer  w Centrum  Informacji  stanowił  jedyną 
        prawdziwą szansę, jaką mogłeś jej dać. Musiałeś to zrobić.
             -  Wiem,  wiem.  Ale Chryste Panie... - Fogarty  nie  był  w 
        stanie dokończyć.
             -  Znaleźliśmy  pewne wyjście - podsunął Bart.  -  Nawet  do 
        przyjęcia.
             Fogarty poderwał głowę.
             - Jakie? - Ben ma kumpla, który pracuje w miejscowym  biurze 
        szeryfa. Razem się wychowywali. To detektyw od narkotyków, nazywa 
        się Martin DeLaura. Ben twierdzi, że gość chętnie nam pomoże.  Co 
        więcej,  ten  DeLaura  wie, jak trzymać język  za  zębami.  Jeśli 
        zostanie  naszą wtyką, bez trudu skierujemy śledztwo na  fałszywy 
        tor.  Ale  chyba  będziesz  go  musiał  wprowadzić  w   szczegóły 
        operacji. Dać mu coś do osłony własnego tyłka.
             - Tylko jego?
             -  Byłoby  dobrze,  ale trzeba założyć,  że  DeLaura  zechce 
        wciągnąć w układ szeryfa. Takie pogrywki z wydziałem zabójstw?  W 
        dodatku na własną rękę? Za poważna sprawa.
             -  Czy ty wiesz, na jakie ryzyko wystawimy Bena i  Charleya, 
        jeśli  ten  wasz  DeLaura  i  szeryf  wychlapią  komuś  o  naszej 
        operacji? Wystarczy jedno słowo i...
             - Oni o tym wiedzą. I nadal chcą na to pójść.
             -  No  to może należałoby zapytać dlaczego? -  rzucił  cicho 
        Fogarty.
             Harrington  milczał przez chwilę, patrząc w zadumie na  swój 
        notatnik.
             - Chyba wiesz dlaczego - odrzekł w końcu.






             -  Tak, chyba wiem. I właśnie dlatego nie sypiam po  nocach. 
        Nie, nie mogę pozwolić, żeby wszystko szlag trafił - uciął krótko 
        Fogarty.
             Bart nie odpowiedział.
             -  Posłuchaj Bart. Chcę dorwać tych sukinsynów jak  każdy  z 
        nas.  I dorwiemy ich, na pewno ich dorwiemy, tylko że zrobimy  to 
        fachowo.  Stopniowa  infiltracja. To jedyny  sposób  na  Locottę. 
        Cholera,   przecież   żeby  dopaść  Pilgrima  i   Rayneego,   nie 
        wyprowadzimy na ulicę czołgów!
             - Ale...
             Fogarty  spojrzał Bartowi w twarz i zauważył  jego  zawziętą 
        minę.
             -  Na  litość  boską,  Bart! -  ryknął.  -  Nawet  nie  mamy 
        pewności, że to oni ją zabili! - Znów trzasnął pięścią w fotel  i 
        przeszył agenta wściekłym wzrokiem.
             -  To prawda - przyznał Harrington - nie wiemy. I  być  może 
        nigdy  się  tego  nie dowiemy.  Ale  wyraźniejszych  poszlak  nie 
        trzeba, Tom. Ta zabawa z telefonami, bomba z opóźnionym  zapłonem 
        uruchomiona  telefonem  Bena, rany na ciele  Kaaren.  Toż  kurwa, 
        Pilgrim  i  Tęcza  mogliby  równie  dobrze  zostawić  tam   swoje 
        wizytówki! - warknął zazwyczaj opanowany i spokojny weteran służb 
        specjalnych.
             Nagle Fogarty odrzucił głowę do tyłu i wybuchnął śmiechem.
             -  Jezu, Harrington... - W jego zmęczonych  oczach  zagościł 
        smutek. - Wziąłem cię do grupy, ponieważ potrzebowałem kogoś, kto 
        przeprowadziłby  tę  operację jak trzeba, kogoś,  kto  uchroniłby 
        mnie  od kłopotów. A teraz nie kto inny jak właśnie ty  namawiasz 
        mnie do uderzenia na całej linii.
             Zażenowany Harrington wzruszył ramionami.
             -  Chyba masz rację. Trochę mnie poniosło.  Posłuchaj,  Tom. 
        Nie   sugeruję,   żebyś   wydał  Benowi   i   Charleyowi   rozkaz 
        zlikwidowania  tych  skurwysynów przy pierwszej  lepszej  okazji. 
        Naszym  celem  jest Locotta. Ja o tym wiem i oni  o  tym  wiedzą. 
        Przebijemy  się jakoś do Locotty, a potem wrócimy po  Pilgrima  i 
        Tęczę. Stawią choćby najlżejszy opór, karawaniarze wyniosą ich  w 
        plastikowych  workach.  Ja  doskonale  rozumiem,  jak  to  trzeba 
        rozegrać. - Ostatnią kwestię podkreślił zawziętym gestem  szeroko 
        rozłożonych  ramion.  -  Tylko że... - Zamknął  oczy  i  pokręcił 
        głową.  - Cholera, Tom, sam już nie wiem. To chyba jeden  z  tych 
        przypadków, kiedy trzeba złamać reguły gry, bo inaczej to nie  ma 
        sensu.
             -  Tak  sobie  myślę,  że Ben raz już je  złamał  i  miał  w 
        Wietnamie masę kłopotów - zauważył uszczypliwie Fogarty.
             -  Racja  - odrzekł Harrington. - Ale  czy  wiesz,  dlaczego 
        przekroczył wtedy granicę Kambodży?
             -  Nie. W aktach tego nie było. Doszedłem do wniosku, że  to 
        nie mój interes.
             -  Któregoś  dnia  wypiliśmy  z Charleyem  po  kilka  piw  i 
        wszystko mi opowiedział. Cała afera zaczęła się od tego, że  Viet 
        Kong  zorganizował  nocną  grupę  wypadową,  która   przekraczała 
        granicę, ostrzeliwała nasze jednostki i zanim zdążyli odciąć  jej 
        drogę, była już z powrotem w Kambodży w bezpiecznym miejscu.
             - Jak w Korei - prychnął Fogarty.
             -  Jak  w Korei. Pewnego razu nasz wywiad  dostał  cynk,  że 
        Wietnamcy mają wziąć żywcem jednego z naszych. Z tym, że nie byle 






        jakiego. Ci z Hanoi chcieli Murzyna.
             - Po jaką cholerę?
             - Dokładnie nie wiadomo, ale chyba dla celów propagandowych. 
        To  ma  sens.  Złapać takiego czarnucha,  uprowadzić  biedaka  za 
        granicę,  gdzie  nie moglibyśmy go odbić, i przepuścić  go  przez 
        maszynkę  do prania mózgów, aż facet zrozumie, że dobry  Wujaszek 
        Sam  wrobił  go w parszywy układ. I wtedy postawić  faceta  przed 
        kamerami telewizyjnymi.
             - Jezu...
             - Niezły pomysł, co? Dlatego nasze dowództwo zdecydowało, że 
        trzeba wysłać w ten rejon jedną z naszych grup specjalnych i temu 
        zapobiec. Tak się przypadkiem złożyło, że w tej grupie byli  nasi 
        dobrzy   znajomi:  sierżanci  Koda  i  Shannon.  Porucznik,   ich 
        bezpośredni  przełożony,  najwyraźniej  doszedł  do  wniosku,  że 
        trzeba rozbić grupę na dwa pododdziały i przeprowadzić  klasyczną 
        akcję z cyklu "młot i kowadło". Pododdział Charleya był kowadłem, 
        więc  okopali się na samej granicy. Pododdział Bena  czekał  przy 
        wiatraku...  to  jest  przy śmigłowcu  transportowym  -  wyjaśnił 
        pośpiesznie, widząc że Tom nie bardzo wie, o co chodzi. - Czekali 
        w  pełnym rynsztunku, z bronią gotową do strzału, bo zaraz  mieli 
        odegrać rolę młota. I prawie im się udało.
             - Prawie?
             - Wietnamczycy przekroczyli granicę późną nocą - mówił dalej 
        Harrington. - Ominęli stanowisko Charleya i zaskoczyli wzmocniony 
        posterunek piechoty morskiej dwa kilometry na południowy  zachód. 
        Pociskiem  przeciwpancernym  rozwalili centralę  radiową,  pięciu 
        naszych  zabili,  siedmiu  ranili, w końcu okazało  się,  że  ci, 
        których nie trzeba było składać, to same blade twarze. Więc  czym 
        prędzej zwiali do siebie.
             - I wtedy Ben za nimi poszedł? - spytał Fogarty.
             -  Niezupełnie.  Jego  śmigłowiec  wystartował,  jak   tylko 
        dostali  sygnał.  Przylecieli na granicę w  chwili,  kiedy  pilot 
        jednego  z helikopterów ubezpieczających, a ubezpieczenie  latało 
        na Kobrach, zauważył na dole jakiś ruch. Oświetlił teren racami i 
        przyszpilił do ziemi z dwudziestu pięciu żółtków. Byli po stronie 
        kambodżańskiej,  jakieś  sto  metrów za  linią  graniczną.  Żadna 
        sprawa,  nasi  chłopcy musieli tylko zachować  zimną  krew.  Więc 
        podczas  gdy  jedna  Kobra, a  ubezpieczały  ich  dwie,  trzymała 
        tamtych   na  celowniku,  druga  oczyszczała  teren   dla   grupy 
        specjalnej Bena.
             - Niezły tam musiał być burdel - zauważył Fogarty.
             - Czy ja wiem... - Harrington wzruszył ramionami. -  Charley 
        twierdzi, że akcja miała typowy przebieg. W tym wypadku nastąpiło 
        odwrócenie  ról:  chłopcy Bena mieli wylądować i  robić  za  nowe 
        kowadło. Tylko że pilot transportujący grupę Bena popełnił błąd i 
        zanim  usiedli,  podał przez radio swoje  namiary.  Porucznik  go 
        słyszy,  dochodzi  do  wniosku, że cały świat już  wie,  co  jest 
        grane,  dostaje pietra i odwołuje imprezę. - Harrington  pokręcił 
        ze  smutkiem  głową. - Dasz temu wiarę? W śmigłowcu  Bena  siedzi 
        dziewięciu  uzbrojonych  po  zęby zabijaków,  gotowych  w  każdej 
        chwili  wylądować  i przy wsparciu helikopterów  z  ubezpieczenia 
        ruszyć  na  tych żółtych sukinsynów, a dowódca  każe  im  wracać. 
        Przyskrzynili  parszywców  na otwartym terenie, trzymali  ich  na 
        muszce, ale facet nie miał widać jaj i stchórzył.
             -  Mimo  wszystko  ja mu chyba współczuję  -  wtrącił  sucho 






        Fogarty. - Ale nie rozumiem...
             -  Więc  kiedy  Ben  poprawia uprząż  i  sprawdza  broń,  bo 
        śmigłowiec  podchodzi już do lądowania, grupa  Charleya  wypełnia 
        rozkaz  i  się wycofuje. Ich helikopter już po nich leci,  ale  w 
        chwili, gdy siada, te przebrzydłe żółtki podrywają się do  ataku. 
        Śmigłowiec  obrywa  granatem przeciwpancernym  w  pełny  zbiornik 
        paliwa  i eksploduje. Płonąca benzyna zalewa całą strefę  zrzutu. 
        Wszędzie  pełno  szczątków  maszyny i  ludzi.  Charley  odzyskuje 
        przytomność i czuje, że jest związany i że trzech zlanych  potem, 
        stękających  z wysiłku Wietnamców, dwóch starszych i jeden  młody 
        szczeniak,  taszczy  go  przez  granicę.  Tymczasem  ich   kumple 
        osłaniają odwrót.
             - Chryste Panie... - mruknął Fogarty.
             -  Myślisz, że masz problemy z dowodzeniem, tak? -  prychnął 
        Bart i upił łyk piwa. - To posłuchaj tego. Wyobraź sobie sytuację 
        tego  pieprzonego  poruczniczyny. Powierzyli mu  dowództwo  grupy 
        specjalnej,  która miała zapobiec uprowadzeniu czarnego  żołdaka. 
        Więc  układa  plan  bitwy,  którym  zaimponowałby  nawet   starym 
        wiarusom  z drugiej wojny światowej. Młoty, kowadła i tak  dalej. 
        Jak  na zajęciach z taktyki w West Point. Dziesięa minut  później 
        Wietnamczycy  uderzają  na posterunek  piechociarzy.  Pieprzą  te 
        wszystkie  młotki  i  kowadła, rozwalają  w  drzazgi  śmigłowiec, 
        kasują  przy  okazji  połowę stanu grupy i  wieją  za  granicę  z 
        jedynym  czarnuchem w całym oddziale. Jak dotąd nieźle.  I  wtedy 
        pilot  drugiego  helikoptera  transportowego  zaczyna  wrzeszczeć 
        przez   radio,  że  sierżant  Koda  wpakował  mu  do  ucha   lufę 
        czterdziestki   piątki,  że  przekroczyli  granicę  i   lecą   za 
        sierżantem  Shannonem,  co  jest pogwałceniem  iluś  tam  układów 
        międzynarodowych.
             Fogarty pokręcił z niedowierzaniem głową.
             - Jezu, nic dziwnego, że teraz trzymają się razem.
             - Czekaj, nie słyszałeś jeszcze najciekawszego. - Harrington 
        wyszczerzył zęby w uśmiechu. - Porucznik próbuje uziemić wsparcie 
        mając  nadzieję, że bez ubezpieczenia Ben dalej nie pójdzie,  ale 
        piloci mają go najwyraźniej gdzieś, bo nagle obie Kobry meldują o 
        silnych  zakłóceniach łączności. Pewnie dlatego, że  przekroczyły 
        już  granicę i rypią w ziemię z czego tylko się da:  z  karabinów 
        maszynowych, z działek i z granatników. Do tego jeszcze  rakiety, 
        flary,  race,  jednym słowem robią wszystko, żeby nie  stracić  z 
        oczu   Shannona   i  oczyścić  drogę   chłopakom   Bena,   którzy 
        przedzierają  się  przez  tylną linię osłony  żółtków  jak  stado 
        rozwścieczonych goryli.
             -  Dziewięciu  naszych  przeciwko  dwudziestu  pięciu  Wiet-
        namczykom? W nocy? Do tego w dżungli?
             - Dziewięciu naszych i dwie Kobry - przypomniał mu Bart.
             -   Tylko  że  kiedy  Ben  dogonił  wreszcie   tych   trzech 
        sukinsynów,  którzy taszczyli wierzgającego kopytami  wielkoluda, 
        jedną Kobrę szlag już trafił, a z dziewięciu chłopaków ostał  się 
        tylko  jeden Ben. Ben wściekły, przerażony i tak  nabuzowany,  że 
        nie wiedział, co robi. Charley opowiadał, że Koda dopadł ich  jak 
        rozwścieczona  samica szarego grizli broniąca  jedynego  potomka. 
        Bał  się,  że  zrani Shannona, więc rzucił się  na  Wietnamców  z 
        karabinem,  którym wywijał jak maczugą. Grzmocił ich i  strasznie 
        wrzeszczał.  Kiedy  roztrzaskał łeb  drugiemu  żółtkowi,  odpadła 
        kolba, więc ruszył na ostatniego z nożem, bo zobaczył, że  trzeci 






        Wietnamiec,   ten   głupi,  kurwa,  szczeniak,   chce   poderżnąć 
        Charleyowi  gardło i zwiać. Zanim Shannon zdołał Bena  odepchnąć, 
        ten wypruł już z gówniarza flaki i właśnie miażdżył mu  kamieniem 
        twarz.
             - Puściły mu nerwy.
             -  Chyba tak. Albo jak ich ścigał, albo  podczas  następnych 
        pięciu dni i nocy, kiedy błądzili z Charleyem po dżungli. Charley 
        mówi, że za dnia musieli się ukrywać, więc w dzień spali, a  nocą 
        szli  walcząc  z  tymi  wszystkimi  pijawkami,  wężami,  muchami, 
        komarami  i wietnamskimi patrolami. Byli cholernie osłabieni,  bo 
        ropiały  im  rany  i  mieli  biegunkę.  Kiedy  znalazł  ich  nasz 
        helikopter,  Ben był już nieprzytomny, Charley ledwo go wlókł,  a 
        zaraz potem odsiedział trzy dni w pace, bo dowiedział się, że ten 
        zasrany  porucznik  chce postawić Bena przed  sądem  wojennym,  i 
        złamał skurwysynowi szczękę.
             - Przed sądem wojennym? Pieprzysz - wtrącił Fogarty.
             - Nie licząc tych sześciu, którzy zginęli przy eksplodującym 
        helikopterze,  uratowanie  Bena kosztowało życie  ośmiu  ludzi  - 
        wyjaśnił Harrington. - Nie wspominając już o takich drobnostkach, 
        jak  naruszenie granic i pogwałcenie suwerenności  Kambodży.  Ten 
        porucznik  nie  przypuszczał chyba, że wszystko zwali mu  się  na 
        łeb. Może facet miał rację, ale popełnił błąd i przed oskarżeniem 
        Bena nie zażądał przeniesienia w inny rejon. Na szczęście ktoś ze 
        sztabu generalnego trzeźwo ocenił sytuację i doszedł do  wniosku, 
        że  jest  remis.  Zresztą ten porucznik i tak nie  był  w  stanie 
        zeznawać. Kilka tygodni miał z głowy.
             -  Wygodne rozwiązanie - skonstatował Fogarty. -  Ale  twoja 
        opowieść niewiele zmienia, prawda? - spytał.
             - Wietnam był bardzo dawno temu, Tom.
             - I nadal uważasz, że Koda będzie w stanie podejść  Pilgrima 
        i  Rayneego,  kupić od nich towar i dotrzeć do  Locotty?  Że  nie 
        odbije mu szajba? Że nikogo przy okazji nie zamorduje?
             -  Jeśli  zdołają  z Charleyem  przeniknąć  do  organizacji, 
        załatwią sprawę jak trzeba. To zupełnie inna sytuacja, Tom.  Poza 
        tym,   jak  sam  powiedziałeś,  nie  mają  pewności,  kto   zabił 
        Freddy'ego i Kaaren.
             - A jeśli się dowiedzą?
             Harrington zawahał się.
             - Nie wiem - przyznał. - Ale wiem na pewno, że jedyna  droga 
        do  Locotty  prowadzi  przez któregoś  z  większych  hurtowników. 
        Zaczęliśmy od Pilgrima. Jak się teraz wycofamy, sprawę Freddy'ego 
        i  Kaaren  trzeba będzie załatwiać oficjalnie, a  potem  montować 
        nową grupę specjalną. Zakładając oczywiście, że ci na to pozwolą. 
        Pozwolą?
             - Sam sobie na to odpowiedz - mruknął Fogarty.
             -  No więc co teraz? - Harrington nagrodził  trafną  ripostę 
        Toma szybką zmianą tematu.
             -  Próbny zakup - odrzekł Fogarty. - W  czwartek  wieczorem. 
        Sto  pięćdziesiąt  gramów kokainy. Handlarz  pracuje  dla  faceta 
        zwanego  Generałem. Generał jest jednym z  hurtowników  Pilgrima. 
        Istnieje  prawdopodobieństwo,  że  pojawi się  Tęcza.  Małe,  ale 
        zawsze.  Nie  muszę  chyba dodawać, że dyrektor  bardzo  się  tym 
        interesuje.   Myślę,  że  nie  przepada  za  tajnymi   operacjami 
        organizowanymi przez agencję. Pewnie wykańczają go nerwowo.
             - Nie tylko jego - wtrącił Harrington.






             - Tak więc pojutrze będziemy wiedzieli coś więcej, prawda? - 
        Fogarty upił łyk piwa i wbił wzrok w ścianę.
             Harrington wstał i kiwnął głową.
             - Wóz albo przewóz - mruknął. - Aha, zapomniałem ci o  czymś 
        powiedzieć.
             - No? - Fogarty wyciągnął się w fotelu. Miał bardzo zmęczone 
        oczy.
             -  Pamiętasz, opowiadałem ci o tym młodym Wietnamcu,  o  tym 
        szczeniaku, którego Ben zatłukł kamieniem.
             - Tak, pamiętam. No i? 
             -  Charley mówi, że Ben nie zdawał sobie z tego  sprawy,  że 
        przejrzał  na  oczy dopiero po tym, jak rzucili się na  siebie  z 
        nożami.  Widzisz,  okazało  się,  że ten  gówniarz  był  o  wiele 
        młodszy, niż myśleli. I nawet ładny jak na... młodą Wietnamkę.
        
             Charley  Shannon  rzucił  częściowo  odczyszczony  zamek  na 
        uwalany smarem ręcznik, na którym poniewierała się  czterdziestka 
        piątka,  i  podniósł słuchawkę, zanim telefon  zadzwonił  po  raz 
        drugi.
             - Shannon. Słucham.
             - Charley? Mówi Sandy. Dzwonię, żeby sprawdzić, czy wszystko 
        w porządku.
             -  Tak,  Sandy - odrzekł spokojnie Shannon.  -  Czujemy  się 
        znakomicie. Czego nie można powiedzieć o Freddym i Kaaren.
             -  Tak,  wiem,  rozmawiałam  z  Harringtonem  -  szepnęła  i 
        zawahała  się.  -  Hmm, Charley... Bart wspominał,  że  Ben  jest 
        ranny...
             -  Dzieee  tam.  Kilka zadrapań, i  tyle.  Wpadł  na  skały, 
        potłukł się trochę. Nie martw nic.
             - Wcale nie... - Chciała zaprotestować, ale zrezygnowała  bo 
        rozbroił ją cichy śmiech Shannona. Mówiła teraz szybko, by pokryć 
        zmieszanie:  -  Posłuchaj, Charley. Wychodzimy, żeby  coś  zjeść. 
        Idziecie z nami?
             - Może innym razem, Sandy. Ben nie doszedł jeszcze do formy. 
        Chyba  powinien  trochę pospać, skoro jest okazja.  Nie  wiadomo, 
        kiedy znów zobaczy łóżko.
             -  Dobra.  Jutro  się z  wami  skontaktujemy.  Uważajcie  na 
        siebie.
             - Jasne, będziemy na siebie uważać. - Charley zachichotał.
             - Będziemy uważać na wszystko.
             Nucąc  pod nosem jakąś wesołą melodyjkę, odłożył  delikatnie 
        słuchawkę  i  z wyraźnym ukontentowaniem  zajął  się  metodycznym 
        czyszczeniem    rozłożonej   czterdziestki    piątki.    Usuwanie 
        kryształków  soli  i ziarenek piasku było zajęciem  doskonale  mu 
        znanym i znakomicie zabijało czas.
        
             W zwieńczonych łukiem drzwiach prowadzących do głównej  sali 
        Chez Pierre, jednej z najdroższych francuskich restauracji w Palm 
        Springs, stanął niemłody już mężczyzna. Spokojnym pewnym  krokiem 
        podszedł do maitre d'hotel i wypowiedział szeptem swoje nazwisko.
             Ubrany  w  nienaganny smoking maitre  d'hotel  zareagował  z 
        należnym szacunkiem, acz dyskretnie. Niezauważalny ruch palcami i 
        jedno  spojrzenie wystarczyło, by czuwający w pobliżu  szef  sali 
        wszystko  zrozumiał.  Szybkim krokiem podszedł  do  odosobnionego 
        stolika  nakrytego  na dwie osoby, zerknął ukradkiem  w  fiołkowe 






        oczy  oszałamiającej blondynki towarzyszącej  gościowi,  pochylił 
        się i szepnął mu coś do ucha.
             W  chwilę  później wspaniała blondynka wstała  i  odeszła  z 
        wdziękiem  w  stronę  toalety dla pań, a  jej  ciepły  jeszcze  i 
        pachnący perfumami fotel zajął Al Rosenthal.
             -  No więc, co się dzieje? - spytał Jake Locotta  zachęcając 
        doradcę do spróbowania smażonych krewetek i małży.
             - Niewiele - mruknął Rosenthal przeżuwając delikatne  mięso. 
        -  Nie udało mi się skontaktować z Pilgrimem. Z Tęczą też  nie  - 
        dodał.
             - Unikają nas?
             - Na to wygląda.
             -  Wiesz  dlaczego? - spytał Locotta; natychmiast  stał  się 
        czujny i podejrzliwy.
             - Nie. Zostawiłem wiadomość, że mają nam udzielić informacji 
        na  temat  południowego  rejonu.  Dałem  im  dwadzieścia   cztery 
        godziny.
             Locotta  rozważał to chwilę w skupionym milczeniu,  wreszcie 
        skinął głową.
             - Dobrze. Ale dłużej nie będziemy czekać - powiedział.
             -   Tego   przeklętego  Pilgrima  trzeba   jak   najszybciej 
        okiełznać.
             -  Zarabia  dla  nas kupę pieniędzy  -  zauważył  roztropnie 
        Rosenthal.
             -  Tak, ale to kłamliwy sukinsyn. Nie ufam mu. Nigdy mu  nie 
        ufałem. Miej na niego oko - rozkazał Locotta.
             - Tymczasem skontaktowałem się z naszymi ludźmi w policji  i 
        co nieco sprawdziłem - mówił dalej Rosenthal. - O ile wiedzą,  te 
        dwa  morderstwa  nie  mają żadnego związku  z  naszymi  sprawami. 
        Ale... - zawiesił głos. - Po mieście krążą bardzo ciekawe plotki.
             - Na przykład?
             -  Po  pierwsze,  ten  facet  i  dziewczyna  byli  na  pewno 
        zamieszani  w  handel  narkotykami.  To  nie  ulega  wątpliwości. 
        Pytanie  tylko,  dla kogo pracowali, skąd się wzięli  i  kto  ich 
        załatwił.
             -  Pewnie handlowali na własną rękę - wymamrotał  Locotta  z 
        ustami pełnymi gotowanego na parze kalafiora.  - Trzy do jednego, 
        że skasował ich Pilgrim.
             Rosenthal kiwnął głową.
             - Zgoda, ale druga plotka jest trochę bardziej  niepokojąca. 
        Powiadają,  że  Pilgrim zamierza wejść na rynek  z  jakimś  nowym 
        towarem.  Z  czymś,  do  czego  policja  nie  będzie  się   mogła 
        przyczepić.
             Locotta poderwał wzrok.
             - Znasz szczegóły? - warknął.
             -  Nie,  ale przypuszczam, że to kolejna odmiana  kofeiny  - 
        wysapał Rosenthal. - Mimo to...
             -  Kofeina!  Głupi  sukinsyn  zaczyna  rozrabiać  -  burknął 
        Locotta  zaciskając mięsiste szczęki i rzucając doradcy  wściekłe 
        spojrzenie. - Nie chcemy żadnej kofeiny, Rosey. I on o tym dobrze 
        wie.
             - Chcesz, żebym to sprawdził?
             -  Tak. - Locotta położył widelec na resztce jarzyn  i  wbił 
        wzrok  w  starego  przyjaciela. - Sprawdź to,  Rosey.  I  przekaż 
        wiadomość  Pilgrimowi  i temu alfonsowi, Tęczy.  Powiedz  im,  że 






        chcę,  żeby do mnie zadzwonili. Powiedz im, że chcę wiedzieć,  co 
        się  dzieje.  I to natychmiast! - Zirytowany, pokręcił  głową,  a 
        kiedy Rosenthal zaczął wstawać od stołu, dodał:
             - Niech wiedzą, że mówię poważnie, Rosey. Zainwestowaliśmy w 
        ten rejon bardzo dużo pieniędzy. Nie pozwolę, żeby jakiś obłąkany 
        sukinsyn wszystko mi zepsuł.
        
             Kiedy Paul Reinhart i Tina Sun-Wang przyjechali do kostnicy, 
        była  godzina  19#/35. Starszy detektyw oraz  koroner  stali  już 
        wokół  jednego  z  trzech  aluminiowych  stołów  autopsyjnych   i 
        pomagali  patologowi - łysiejącemu jegomościowi z rudym  wąsem  - 
        usunąć  spod  bladego ciała Kaaren  uwalany  piaskiem  plastikowy 
        worek.
             Tina  przekroczyła próg niewielkiego, jaskrawo  oświetlonego 
        pomieszczenia  w suterenie i natychmiast uderzył ją  ten  zapach. 
        Był   to  bardzo  wyraźny  i  niepokojący  odór,  którego,   jako 
        nowicjuszka, nie umiała początkowo rozpoznać - odór, który od tej 
        chwili miał się jej kojarzyć z natrętnym zapachem śmierci.
             Patolog  oderwał wzrok od zwłok Kaaren i  zauważył  pobladłą 
        twarz nieznajomej.
             -  Pani  u  nas pracuje? - spytał zwracając  się  raczej  do 
        Reinharta niż do Tiny.
             -  To nasza nowa pracownica - wyjaśnił Reinhart klękając  na 
        wyłożonej  gumoleum  podłodze, żeby otworzyć swój  przybornik.  - 
        Tina Sun-Wang. Tino, przywitaj się z naszym Kubą Rozpruwaczem. To 
        jest  doktor  Camey. Tina zaliczyła przed chwilą  swoją  pierwszą 
        sprawę  w  terenie,  więc pomyślałem  sobie,  że  najwyższa  pora 
        sprawdzić, jak zareaguje na widok krwi i wnętrzności.
             Najwyraźniej zadowolony z wyjaśnień patolog skinął głową.
             -  Wciągnij  ją  na  listę - powiedział.  -  Krwi  to  chyba 
        niewiele  zobaczy.  Boże,  że  też  muszą  mordować  tak   piękne 
        kobiety...  - Pokręcił głową, spoglądając na zimne,  szklistookie 
        zwłoki.  -  Co do wnętrzności, owszem, zaraz sprawdzimy  -  dodał 
        szykując  narzędzia.  - Jak tylko ta nędzna  namiastka  fotografa 
        nauczy się wkładać film do aparatu.
             Policyjny  fotograf, najwidoczniej odporny na  tego  rodzaju 
        docinki, zrobił coś około trzydziestu zdjęć; obfotografował ciało 
        Kaaren ze wszystkich możliwych stron, według dokładnych wskazówek 
        patologa.  Kiedy  stanął przy pobliskiej  szafce,  żeby  oznaczyć 
        rolkę  i załadować następną, Tina podeszła bliżej i  obserwowała, 
        jak  Reinhart  i  Carney  pobierają próbki  brudu  i  skóry  spod 
        paznokci,  jak robią wymaz z pochwy, by zakończyć  pierwszą  fazę 
        autopsji pobraniem próbek włosów z głowy i wzgórka łonowego.
             Otępiały  mózg  Tiny  zdołał  zarejestrować  fakt,  że   ani 
        Reinhart, ani Camey nie są zażenowani jej obecnością.
             - Najprawdopodobniej zgwałcona - wymamrotał patolog ni to do 
        siebie, ni do Reinharta. - Ale nie spodziewaj się, że  znajdziemy 
        coś konkretnego.
             Reinhart  kiwnął głową, mruknął coś niewyraźnie i  szybkimi, 
        wprawnymi   ruchami   oznaczył  probówkę   karteczką   ze   swoim 
        nazwiskiem, datą, godziną i numerem próbki.
             Starannie   i   metodycznie  umieszczali  każdą   próbkę   w 
        oznakowanych buteleczkach i kopertach. Tina ich niby obserwowała, 
        ale  jej oczy wędrowały nieustannie w stronę straszliwych ran  na 
        rękach i nogach Kaaren Mueller. Zauważył to Camey.






             -  Ktoś  się  nad nią okrutnie  pastwił,  co?  -  stwierdził 
        beznamiętnie  i  dłonią  w plastikowej  rękawiczce  zaczął  badać 
        potworne nacięcia.
             Tina skinęła głową. Nie była w stanie nic powiedzieć.  Zdała 
        sobie  sprawę,  że to piękne niegdyś ciało nie  było  dla  Cameya 
        ciałem   człowieka,   że  patolog  bada   je   jak   interesujący 
        laboratoryjny okaz. Zastanawiała się, przy ilu autopsjach  trzeba 
        asystować,  żeby wyrobić w sobie tak chłodny i obojętny  stosunek 
        do krajania zwłok. Doszła do wniosku, że na pewno przy więcej niż 
        jednej.
             -  Wiesz  co, Tina? - dodał od niechcenia. -  Pomóż  naszemu 
        staremu,  załamanemu  detektywowi  znaleźć  sukinsyna,  który  to 
        zrobił,  później przywiąż go mocno do jednego z tych stołów, a  z 
        radością  wytnę  mu  nasieniowody. W dodatku za  friko.  Ba!  Jak 
        zechcesz,  może nawet wezmę cię na asystentkę. - Kuba  Rozpruwacz 
        wbił w nią zimne, wyrachowane oczy.
             I   nagle  w  pomieszczeniu  zapadła  głucha   cisza.   Tina 
        uświadomiła  sobie, że wszyscy - Reinhart,  fotograf,  "załamany" 
        detektyw koroner i Camey - patrzą na nią i na coś... czekają...?
             Spojrzała  jeszcze  raz na  straszliwie  okaleczone  zwłoki, 
        wcale nie będąc pewna, czy może powiedzieć, co chciała.
             -  Zgoda - szepnęła w końcu. - Ale pod warunkiem, że  da  mi 
        pan tępy nóż.
             Pełną napięcia ciszę przerwał krótkotrwały wybuch  znużonego 
        śmiechu.  Detektyw  wyszczerzył  zęby  do  Carneyć  i  Reinharta, 
        mrugnął  z aprobatą do Tiny i z tajemniczym uśmiechem  na  twarzy 
        zajął się znów służbową pisaniną.
             - Poradzisz sobie, Tina, wytrzymasz - skonstatował burkliwie 
        Camey.  -  Chodź tu bliżej i spójrz, co się  dzieje,  kiedy  ktoś 
        postanawia zdmuchnąć świeczkę ludzkiego żywota.
             Tina  sądziła, że widok nagiego ciała martwej dziewczyny  na 
        stole  do sekcji zwłok jest najbardziej rozstrajającym  widokiem, 
        jaki  widziała  w  życiu, ale kiedy  patolog  przeciągnął  ostrym 
        skalpelem  po  piersi  Kaaren  i  zrobił  klasyczne  nacięcie   w 
        kształcie  litery Y, natychmiast zmieniła zdanie.  Patrzyła,  jak 
        pod  zdecydowanym  naciskiem chirurgicznego noża  rozchylają  się 
        warstwy  skóry  i  tłuszczu, i poczuła, że  jej  żołądek  zaczyna 
        reagować  nerwowymi skurczami. Sala wypełniała się z wolna  coraz 
        silniejszym odorem śmierci.
             -  Zobaczmy,  czy ten skurwiel spuścił z niej  całą  krew  - 
        wymamrotał   Carney   wbijając  między   żebra   Kaaren   krótki, 
        zakrzywiony nóż. Naciął jej serce i wsunął weń ssawkę niewielkiej 
        plastikowej  gruszki, która w oczach Tiny - pobyt w  prosektorium 
        przyprawiał  ją  o  coraz  większe  mdłości  -  wyglądała  niemal 
        identycznie  jak gruszka, jakiej jej matka używała do  podlewania 
        tłuszczem indyka w piekarniku.
             00-  No  i  proszę - rzucił patolog z  nutką  satysfakcji  w 
        głosie.  Reinhart  wyciągnął  rękę  z  probówką,  Camey  nacisnął 
        gruszkę  i  wlał  do naczynia ze cztery łyżeczki  krwi.  -  Teraz 
        zobaczymy, co z tego wycisną twoi kumple.
             -  Moi kumple? - wyszeptała słabo Tina, wdzięczna,  że  może 
        skupić na czymś otępiały umysł. - Chce pan powiedzieć, że mamy to 
        zbadać i stwierdzia, czy nie zawiera jakiejś... trucizny?
             - O to właśnie chodzi - burknął Camey.
             -  Ale...  Ale  czy to nie... Czy to nie  oczywiste,  co  ją 






        zabiło?- spytała nie rozumiejąc już nic a nic.
             -  Powiem ci coś, młoda panienko - rzekł  spokojnie  patolog 
        odrywając  na  chwilę  wzrok od  lśniącego  płata  wątroby  którą 
        trzymał  w obu rękach. - Pierwszą rzeczą, jakiej będziesz się  tu 
        musiała  nauczyć,  jest  to, że nigdy, ale to  nigdy  nie  należy 
        wyciągać przedwczesnych wniosków.
        
        
        
             Monotonny   szum   szwankującego  telewizora   sprawił,   że 
        mieszkańcy apartamentu numer 205 nie mieli pojęcia, że od  prawie 
        trzydziestu sekund ktoś puka dyskretnie do drzwi.
             - Kelner.
             Był  poniedziałek. Ben i Charley leżeli na wielkich  łóżkach 
        ustawionych niecałe półtora metra od siebie. W przeciwieństwie do 
        na wpół ubranego Kody, który smacznie spał, dopóki nie zadzwonili 
        z  recepcji - zamówili budzenie - Shannon już o wpół  do  siódmej 
        rano  był  umyty,  ogolony  i ubrany w  dżinsy  oraz  w  jaskrawą 
        pomarańczowo-brązową koszulę, taką, jakie się nosi na Hawajach.
             Spojrzeli po sobie. Jeśli ktoś tu zamawiał śniadanie, to  na 
        pewno Charley.
             Ale  Shannon  wzruszył  ramionami;  w  odpowiedzi  na  nieme 
        pytanie Bena pokręcił głową i sięgnął pod poduszkę, skąd  wydobył 
        nabitą  czterdziestkę piątkę. Tymczasem Koda ruszył ostrożnie  do 
        zamkniętych  na łańcuch drzwi, nie zważając na  boleśnie  napięte 
        sińce i zadrapania, które odznaczały się ciemnymi plamami na  tle 
        opalenizny pokrywającej nagie ramiona, piersi i plecy.
             0Stanąwszy przy drzwiach od strony zawiasów Koda chwycił się 
        górnej części futryny, wychylił w bok - omijając przy tym  wielce 
        prawdopodobny  rejon  ostrzału,  jakim  była  okolica  klamki   i 
        łańcucha - i szybko zerknął przez judasza.
             Rozbawiony   i  na  pokaz  zdegustowany,   pokręcił   głową, 
        błyskawicznie  zdjął  łańcuch, otworzył drzwi, sięgnął  za  próg, 
        wyrwał  z  rąk  Harringtona jedną z  wielkich,  ciepłych  jeszcze 
        papierowych  toreb  i odsunął się na bok, by  wpuścić  do  pokoju 
        Barta, Sandy Mudd i Thomasa Fogarty'ego.
             -  Dzień  dobry,  chłopcy - rzucił  wesoło  Fogarty.  Wszedł 
        pierwszy  i  natychmiast zgasił telewizor. - Miło  zastać  was  w 
        dobrym  zdrowiu. - Tu zerknął na rozebranego do pasa Kodę. -  No, 
        mniej więcej w dobrym zdrowiu. - Omiótł wzrokiem pokój, w  którym 
        panował koszmarny bałagan. - A jaki tu u was porządek...
             -  Chyba  poszedłeś wreszcie na ten wykład w  akademii,  co, 
        Fogarty?  -  Koda już wkładał rękę do otwartej  torby  i  wdychał 
        aromat jajek na soczystym bekonie. - Ten o sposobach  zjednywania 
        sobie  pracowników.  Wpakować  dwóch  takich  do  ciasnej   nory, 
        potrzymać  ich  trochę o głodzie i chłodzie,  a  potem  przynieść 
        0kilka toreb wypchanych żarciem. Skutkuje za każdym razem.
             Fogarty  zdecydował  się  na jedyny w  pokoju  fotel,  który 
        wyglądał względnie komfortowo i godnie. Charley schował  pistolet 
        pod  poduszkę, a Bart i Sandy zaczęli rozdawać kanapki z  jajkami 
        na  bekonie  oraz kubeczki z sokiem pomarańczowym i  kawą.  Kiedy 
        Sandy  ułożyła  na łóżku Shannona cztery styropianowe  pudełka  z 
        czterema  śniadaniami,  Charley mrugnął do niej z  aprobatą,  ale 
        dziewczyna nie zareagowała i wciąż miała poważną twarz.
             Shannon  zdał  sobie sprawę, że Sandy zachowuje się  tak  od 






        chwili,   kiedy   on  i  Harrington  przekazali   jej   wiadomość 
        potwierdzającą śmierć Kaaren. Był tym zmartwiony, bo chociaż miał 
        pewne  obiekcje, w przeciwieństwie do Bena uważał, że  w  tajnych 
        operacjach  prowadzonych przez organy ścigania jest  miejsce  dla 
        kobiet. Zwłaszcza takich kobiet jak Sandy Mudd.
             Choć  zatroskany,  natychmiast doszedł do wniosku,  że  mimo 
        głębokiej  depresji wywołanej śmiercią przyjaciółki  i  partnerki 
        Sandy  można rozruszać. Zauważył mianowicie, że za każdym  razem, 
        kiedy   spoglądała   na   posiniaczone,   pokryte   strupami    i 
        zajodynowanymi  ranami ciało Bena, robiła wszystko, żeby  trzymać 
        00twarz, choć przychodziło jej to z wyraźnym trudem. Więc  jednak 
        można czymś zająć jej myśli - dumał.    
             Zastanawiał  się  właśnie, jak  wykorzystać  tak  pożyteczną 
        informację,  lecz problem rozwiązał za niego ktoś inny.  Było  do 
        przewidzenia, że nie tylko Shannon zauważy, jak Sandy reaguje  na 
        widok sponiewieranego Kody.
             - Benji - powiedział Harrington siedząc z nogami na okrągłym 
        śniadaniowym stole - może byś tak nałożył koszulę, co? Nie chodzi 
        o  nas,  bo  gruboskórne z nas chłopaki i na  ból  nie  reagujemy 
        zwłaszcza  że to ciebie boli, nie nas. Ale widzisz, jak  będziesz 
        tu łaził w negliżu, moja partnerka zacznie mieć zbereźne myśli, a 
        wtedy  jeden  Bóg  wie,  co  się  może  zdarzyć.  -  I   wywrócił 
        sugestywnie oczami.
             Sandy zareagowała z sekundowym opóźnieniem, ale zareagowała: 
        uśmiechnęła się.
             -  Wygląda  tak  apetycznie, że pewnie niewiele  by  z  tego 
        wyszło.  - Zawiedziona, westchnęła ciężko, a Charley przybił  jej 
        piąchę.
             Tak  jak  Shannon  i  Harrington  oczekiwali,  Sandy  szybko 
        0odkryła,  że  partycypowanie w żartach  i  wzajemnym  pokpiwaniu 
        przychodzi  jej  ze względną łatwością. A  przynajmniej  pomagało 
        przezwyciężyć  paraliżujące  otępienie,  którego  dotychczas  nie 
        mogła  się wyzbyć. Poza tym wiedziała, że wcześniej  czy  później 
        będą musieli zacząć rozmawiać o Kaaren.
             -   To  bardzo  miły  gest,  Fogarty  -   wymamrotał   Koda, 
        przeżuwając olbrzymi kęs kanapki. Z trudem nałożył podkoszulek  i 
        usiadł ostrożnie na nie posłanym łóżku. - Aż podejrzanie miły. Co 
        jest grane?
             - Po prostu nie chciałem, żeby głód zmusił was do  nadużycia 
        władzy - odparł Fogarty z poważną miną; jak pozostali usłyszał  w 
        głosie Bena ostrą, zaczepną nutkę. - A przynajmniej żebyście  nie 
        nadużyli jej za bardzo - dodał. - Płacicie za ten pokój tyle,  że 
        jeszcze  trochę, a musielibyście zamówić na obiad suchą  grzankę. 
        Diety na wykończeniu, co?
             Fogarty rozejrzał się po kiczowato urządzonym apartamencie i 
        pokręcił głową udając, że widok ten napełnia go odrazą.  Podobnie 
        jak  agenci,  którymi kierował, Thomas nocował  zwykle  w  tanich 
        pokojach  motelowych  i  resztę  dziennej  diety  przeznaczał  na 
        0jedzenie  i piwo. Poza tym motelowe telewizory działały o  wiele 
        lepiej.
             - Nic się nie martw, szefie - powiedział Shannon sięgając do 
        papierowej torby. - Jego dietę zdążyłem już przeżreć, kiedy leżał 
        i marzył, że fajnie by było zostać prawdziwym samurajem.  Zresztą 
        on i tak nic teraz nie robi, co nie? Nie widzę powodu, żeby  jadł 
        jak na porządnego wyrobnika przystało.






             Koda  uśmiechnął  się, pokazał Benowi uniesiony  kciuk,  bez 
        słowa zmiótł resztkę kanapki i wziął następną.
             -  Zdaje  się,  że nie pojechaliście do  szpitala,  jak  wam 
        kazałem,  co? - Fogarty spojrzał na zabandażowane ramiona i  nogi 
        Kody  i  natychmiast stwierdził, że popełnił fatalny  błąd.  Oczy 
        Bena  pałały nieokiełznaną furią i chwilę trwało, nim zdołał  nad 
        sobą zapanować. Dotknąłem świeżej rany - pomyślał Fogarty. Trzeba 
        z nim uważać, cholernie uważać...
             Koda kiwnął głową w stronę rozwalonego na łóżku Shannona.
             -  To jest mój szpital. - Usiłował żartować, ale  głos  miał 
        spięty.  -  Pomyśleliśmy sobie, że lepiej będzie nie  rzucać  się 
        nikomu w oczy. - Wzruszył poharatanymi ramionami. - Charley  jest 
        niezły w udzielaniu pierwszej pomocy, a kości mam całe. Poza  tym 
        wyszedłem  z tego w o wiele lepszym stanie niż Kaaren i  Sanjo  - 
        dodał ze szczerą goryczą, a w jego czarnych oczach znów rozbłysły 
        niebezpieczne iskierki.
             - Ani ty, ani nikt z obecnych w tym pokoju nie mógł dla nich 
        nic  zrobić  -  powiedział z naciskiem Fogarty. -  Dobrze  o  tym 
        wiesz.
             Ben otworzył usta, gotów dać ujście dławiącej go frustracji, 
        lecz zaraz kiwnął głową w na wpół przepraszającym geście.
             -  Tak,  chyba tak - mruknął. - Więc jak to  wszystko  teraz 
        wygląda?
             -  Jeśli  chodzi  o sprawę Kaaren  i  Sanjo,  sytuacja  jest 
        chwilowo  stabilna - wyjaśnił Fogarty. - Ale długo  stabilna  nie 
        będzie.  Jeżeli  nie chcemy wpaść, musimy skierować  śledztwo  na 
        fałszywy  tor,  i to jak najszybciej. Nadszedł  chyba  odpowiedni 
        moment,  żebyś skontaktował się z tym swoim kumplem,  z  DeLaurą. 
        Będziemy   potrzebowali  pomocy  miejscowych  gliniarzy,   pomocy 
        umiejętnie  sterowanej  od wewnątrz. Myślisz, że  DeLaura  na  to 
        pójdzie?
             0- Jasne, żaden problem - potwierdził Koda.
             - Czy ja dobrze słyszę? - Shannon był szczerze zdziwiony
             - To znaczy, że dyrektor nie wyłącza nas z akcji?
             - Nie - odrzekł Fogarty. - A przynajmniej jeszcze nie w  tej 
        chwili.  Chodzą  mu po głowie pewne pomysły, ale o  tym  później. 
        Musimy  omówić plan dalszego działania. Bo teraz ważne jest,  jak 
        dorwać Locottę.
             -  Jak ustaliliśmy - rzucił Harrington znad kubka  parującej 
        kawy. - Od zaplecza. Nadal uważam, że innego sposobu nie ma.
             -  To znaczy przez Pilgrima i Tęczę, tak? - Chłód  w  głosie 
        Bena był oznaką nagłego i czujnego zainteresowania.
             -  No jasne. - Harrington wzruszył ramionami,  jakby  chciał 
        dodać: "A niby przez kogo?"
             - Pilgrim jest już w robocie - mówił dalej Fogarty. -  Jeśli 
        spróbujemy wejść do organizacji przez pozostałych dwóch, to  jest 
        przez LaQue'a i Nogalesa, stracimy masę czasu, a czas jest  teraz 
        czynnikiem  niezmiernie  istotnym. Nie zostało go  wiele,  musimy 
        działać  szybko.  Ale  ostrożnie - dodał jakby po  namyśle.  -  I 
        bardzo szybko.
             0- Zgoda - rzucił Ben. - No to do roboty. W czym problem?
             - Pytanie brzmi: jak, Benjaminie - wyjaśnił Fogarty.
             - Zaczniemy od samego dołu, jak ustaliliśmy - wtrąciła cicho 
        Sandy. - Pierwotny plan zakładał, że wystartujemy od najsłabszego 
        punktu,  prawda? Taki punkt już mamy. Dlaczego nie mielibyśmy  go 






        wykorzystać?
             - Bylighter? - spytał Fogarty unosząc brew.
             -  No  jasne  - odrzekła. - Skoro  mamy  odgrywać  handlarzy 
        pracujących na własną rękę, to dlaczego nie? Wszystko pasuje.
             - Ponieważ nikt się nie odezwał, parła zdecydowanie dalej:
             - Ben, przecież sam mówiłeś, że gdyby wzięli nas za  agentów 
        federalnych,   nigdy  by  nie...  -  Zawahała  się  nad   doborem 
        odpowiedniego słowa.
             -  Racja - przerwał jej Koda - nigdy i kropka. Tacy  ludzie, 
        jak  Locotta,  Pilgrim  czy Tęcza nigdy  nie  skasowaliby  agenta 
        przyłapanego  na próbie penetracji. Na próbie  większego  zakupu, 
        może,  ale  w żadnym innym wypadku. Zwłaszcza że nie  wiedzą,  co 
        jest grane, tak?
             - Brzmi sensownie - orzekł Fogarty.
             Ben   rozejrzał  się  po  pokoju,  czekając  na   ewentualny 
        sprzeciw. Nikt nie miał obiekcji.
             -  No  i dobra - mówił dalej. - Jeśli założymy  że  Sanjo  i 
        Kaaren zginęli, bo tamci uznali, że są zbyt dużą konkurencją,  to 
        jest   rzeczą  bardzo  prawdopodobną,  że  nie  spodziewają   się 
        kolejnego  podejścia z tej samej strony. Dobrze gadam? A  już  na 
        pewno  nie  ze  strony jakiegoś wolnego  strzelca,  co  daje  nam 
        odrobinę  przewagi, nie? Wejdziemy trochę ostrzej, i tyle. I  jak 
        mówi  Sandy - dodał - ten Bylighter to dobry  punkt  zaczepienia. 
        Dlatego trzeba go wykorzystać.
             - Ale może nie... - Shannon chciał coś powiedzieć, bo  nagle 
        domyślił  się,  do czego zmierza ich przebiegły  szef.  Lecz  nim 
        znalazł odpowiednie słowa, by swe podejrzenia wyrazić, Fogarty mu 
        przerwał.
             -  Sądzę, że oboje macie rację. Wygląda na to, że  Bylighter 
        jest  wciąż  najlepszym  punktem  zaczepienia,  jaki   dotychczas 
        znaleźliśmy.  Wiemy, że będą go uważnie obserwować,  ale  właśnie 
        dzięki  temu  dalsza  akcja  powinna  pójść  o  wiele   gładziej. 
        Zakładając oczywiście, że najpierw wykołujemy ich na Bylighterze. 
        0Co  oznacza,  że podczas nawiązywania kontaktu  musimy  zachować 
        nadzwyczajną ostrożność - dodał. - Mimo to myślę, że  zdobędziemy 
        jego zaufanie. I to bez większego trudu.
             -  Zwłaszcza  że  kilka razy z nim  rozmawiałam  -  wtrąciła 
        śpiesznie  Sandy. - Sama, bez Kaaren. Piszczyk widział nas  razem 
        tylko  raz  i  wyglądało to na przypadkowe  spotkanie,  więc  nie 
        będzie mnie o nic podejrzewał...
             - A gówno! - Koda eksplodował. Wściekły, wstał z łóżka.
             - Nic z tego! Kto tu, do diabła, mówił o...
             -...ani  się  mnie  bał - dokończyła Sandy  zrywając  się  z 
        krzesła.  Zacisnęła pięści i spojrzała wyzywająco w  rozsierdzone 
        oczy Bena. - Bo jestem kobietą, rozumiesz?! Bo nikomu z nich  nie 
        przyjdzie  do  łba, że ktoś może na nich nasłać kobietę!  Nie  po 
        Kaaren!  - Obnażyła zęby. - Mam rację, czy nie? -  Zabrzmiało  to 
        tak, jakby splunęła mu w twarz.
             - Mam w dupie, co im przyjdzie do... - warknął Koda, ale nie 
        dokończył, bo przerwał mu głęboki, dudniący głos Shannona.
             - Ben!
             Koda obrócił się na pięcie i wbił wzrok w przyjaciela, który 
        0nawet nie drgnął na łóżku. Charley uśmiechał się smutno, z głową 
        wspartą na zmiętoszonej poduszce.
             -  Powiedz  jej! - warknął Koda wskazując Sandy.  -  Ty  jej 






        powiedz. Może ciebie posłucha. No dalej, powiedz jej, że...
             - Że ma rację? - spytał Shannon. - Po co? Ona o tym wie.
              Wszyscy  o  tym  wiedzą,  wszyscy  oprócz  ciebie.   Pewnie 
        dlatego, że jesteś takim cholernym szowinistą. Ale nic na to  nie 
        poradzę, brachu, za głupi jesteś. Bardzo ci współczuję.
             -  Charley,  na  litość boską... -  Koda  posłał  mu  niemal 
        błagalne spojrzenie.
             - Ale przecież tak naprawdę jest, kochany partnerze, właśnie 
        tak - tłumaczył łagodnie Shannon. - Trzeba iść z prądem. Poza tym 
        -  dodał - to chyba jedyny sposób na mojego czarnoskórego  brata. 
        Inaczej  go nie dorwiemy, ani ty, ani ja. A tego nigdy bym  sobie 
        nie darował. Wiesz, o czym mówię? - Wyraz jego oczu uległ  nagłej 
        zmianie i zupełnie nie pasował do uśmiechu.
             Koda stał chwilę w milczeniu, wbijając wzrok w jakiś odległy 
        punkt. Wreszcie skinął głową.
             -  Dobra  - mruknął zwracając się do  Fogarty'ego  i  celowo 
        0omijając  spojrzeniem Sandy; wciąż stała o krok od niego,  tylko 
        że  teraz  miała kamienną twarz i  obrzucała  go  oskarżycielskim 
        spojrzeniem.  - Ale kiedy wyjdzie do tych skurwysynów, Charley  i 
        ja  będziemy ją obserwować. Będziemy ją śledzić przez cały  czas, 
        nie  odpuścimy  ani minuty ani jednej, kurwa, minuty  -  dodał  z 
        naciskiem. Nagle obrócił głowę i spojrzał Sandy prosto w oczy. Aż 
        ją zmroziło. - Masz coś przeciwko temu? - warknął.
             - Nie - odrzekła usiłując zachować spokój. Bała się, ale nie 
        chciała  tego  po sobie okazać. Myśl, że przez kilka  dni  Ben  i 
        Charley będą jej osobistymi gorylami, cieszyła ją tak bardzo,  że 
        nie śmiałaby tego nikomu wyznać... zwłaszcza samej sobie.
             -  Jeśli  kogoś to w ogóle interesuje, moich  uczuć  też  to 
        szczególnie  nie zrani - wtrącił niewinnie  Harrington  wywołując 
        swoją  uwagą nagły wybuch śmiechu, który rozładował  napięcie  do 
        tego stopnia, że ani odprężona Sandy ani wciąż roztrzęsiony  Koda 
        nie mogli się mu oprzeć.
             -  Inaczej  nawet byśmy nie próbowali, Ben  -  powiedział  w 
        zamyśleniu Fogarty ciesząc się, że atmosfera uległa tak  znacznej 
        poprawie.  - Lecz zanim zaczniemy się martwić o  delikatną  skórę 
        0Harringtona, sądzę, że pora już tam zadzwonić.
        
             Punktualnie  o  wpół  do  dziewiątej  w  poniedziałek   rano 
        profesor David Isaac wszedł do laboratorium i... nie zastał w nim 
        Nichole Faysonnt. Pierwszy raz, jak sięgał pamięcią.
             Zatroskany  i  trochę niespokojny - z  powodów  których  nie 
        umiał  sobie jasno wytłumaczyć - usiadł za biurkiem i zmusił  się 
        do przejrzenia i posegregowania sterty uniwersyteckich okólników, 
        danych statystycznych, faktur, zestawień i analiz, które dzień  w 
        dzień napływały do jego skrytki. Irytujące zajęcie, ale  profesor 
        miał nadzieję, że znienawidzona papierkowa robota odciągnie  jego 
        myśli od denerwującej nieobecności Nichole.
             Nie odciągnęła.
             Wrzuciwszy do skrytki ponad dziesięciocentymetrowej grubości 
        plik  papierów  spiętych  zszywkami,  spinaczami  i   ściśniętych 
        gumkami,  przeszedł do laboratorium, żeby w znajomej,  błogiej  i 
        chłodnej  ciszy  poszukać bardziej produktywnego  zajęcia,  które 
        pochłonęłoby go na dwadzieścia minut.
             O godzinie 8.56 rozejrzał się po wciąż pustym laboratorium i 
        00zamknął  tylną  pokrywę szwankującego  analizatora.  Urządzenie 






        musiał   naprawić   ktoś,   kto  potrafiłby   skupić   uwagę   na 
        skomplikowanym   diagramie  układów  elektronicznych,  do   czego 
        zazwyczaj zdyscyplinowany umysł Isaaca nie był dzisiaj zdolny.
             Westchnąwszy ciężko, rozkojarzony profesor wrócił niechętnie 
        do  gabinetu,  wziął  z  biurka  teczkę  ze  skryptem  i   ruszył 
        korytarzem  do sali, gdzie o godzinie dziewiątej  miał  rozpocząć 
        wykład z chemii.
        
             Za  kwadrans  dziesiąta  uświadomił  sobie,  że  siedzący  w 
        pierwszym  rzędzie student drugiego roku - młodzieniec  zazwyczaj 
        skupiony  i dociekliwy - ma koszmarnie znudzoną minę. Mało  tego, 
        profesor uświadomił sobie, że takie same miny mają niemal wszyscy 
        studenci w sali. Skinąwszy głową na znak, że podziela ich opinię, 
        Isaac szybko podsumował problem wiązań molekularnych i zniknął za 
        drzwiami,  zanim  ktokolwiek  zdążył  spytać  go  o  powód   tego 
        niezwykłego braku natchnienia.
             Trochę przybity - wciąż nie wiedząc, co mu właściwie jest  - 
        nie   chciał   wracać  do   przesyconego   poczuciem   samotności 
        0laboratorium  i  postanowił  uciec  do  swego  sanktuarium,   do 
        odosobnionego   i   cichego  gabinetu.  Odwrócił  się   i   nagle 
        stwierdził, że patrzy w duże, wyczekujące oczy Nichole Faysonnt.
             -  Myślałem,  że...  - zaczął dziwnie  spiętym  głosem,  ale 
        natychmiast  zamilkł,  gdyż  dziewczyna położyła  mu  na  wargach 
        delikatną  rękę. Zabrała ją szybko i zastąpiła miękkimi  gorącymi 
        ustami,  które  przez kilka długich, zatraconych w  czasie  chwil 
        roztapiały się zmysłowo i zlewały z jego wargami.
             Pocałunek  przerwała  Nichole. Chwyciła go mocno  za  palce, 
        powstrzymując  ręce, którymi odruchowo ją objął, ale wciąż  stała 
        tuż przy nim. Posunąwszy się tak daleko, nie miała  najmniejszego 
        zamiaru rezygnować, chociaż wewnętrznie drżała.
             - Musiałam to sobie przemyśleć - wyszeptała matowym  głosem, 
        patrząc  mu  w twarz. Profesor dopiero teraz zauważył, że  w  jej 
        brązowozielonych oczach skrzą się złotawe iskierki.
             -  To, co mi powiedziałeś w sobotę wieczorem... - Przez  ten 
        nagły i spontaniczny pocałunek była zmieszana i zdenerwowana  tak 
        samo jak Isaac. - Dzisiaj rano nie chciałam... nie mogłam jeszcze 
        o  tym  rozmawiać, więc uciekłam do  biblioteki.  Kiedy  zacząłeś 
        0wykład, przyszłam tu, żeby na ciebie poczekać.
             Wciąż  czuł na wargach ciepło jej ust, to samo  podniecające 
        ciepło,  jakie promieniowało z jej miękkich, gładkich,  a  jednak 
        zadziwiająco   silnych   dłoni.   Jego   uwagę   przykuł    nawet 
        laboratoryjny fartuch Nichole, który tworzył piękne białe tło dla 
        opadających, aksamitnoczarnych włosów.
             Isaac  wiedział, co to oznacza. Wiedział, że oznacza to  coś 
        zakazanego,  coś,  czego  nie  mógł - czy  też  nie  powinien?  - 
        pragnąć.  Ale teraz nawet brakujące stronice z  notatnika  Marii, 
        nawet  ta  kusząca i jakże podniecająca nagroda  Pilgrima  bladła 
        wobec złotawych iskierek w oczach Nichole.
             -  Chcę, żebyś wiedziała... - zaczął z wahaniem i urwał,  bo 
        nie  miał  zielonego  pojęcia, co powiedzieć.  Na  miłość  boską, 
        przecież ona jest studentką! - zganił się w duchu, choć wiedział, 
        że  jest dla niego kimś więcej. Potrząsnął bezsilnie głową,  żeby 
        odegnać erotyczne wizje, i spróbował jeszcze raz.
             -  Bardzo chciałem, żebyś zrozumiała, dlaczego... co...  Pod 
        wpływem jego namiętnego spojrzenia nie mogła, nie umiała odwrócić 






        oczu.
             0-  Wiem  - szepnęła ściskając go za rękę.  -  Dlatego  chcę  
        ci...  pomóc  - dodała. - Bardzo chcę, naprawdę...  Siedzieli   w 
        laboratorium  przez prawie trzy godziny. Siedzieli obok siebie  i 
        cicho  rozmawiali  dotykając  się od  czasu  do  czasu  kolanami, 
        ramionami  i  dłońmi.  Dotknięcia były  ulotne,  łagodne,  celowo 
        ostrożne i niemal bez podtekstu, ponieważ - jak para skrępowanych 
        nastolatków  -  wciąż  odczuwali dziwny brak  pewności  siebie  i 
        wzajemnych uczuć. A potem zadzwonił telefon, głośno, natarczywie, 
        i odskoczyli od siebie z dziecinnym poczuciem winy.
             Isaac  podniósł  słuchawkę  i spędził niemal  pię  minut  na 
        ostrożnej,  monosylabicznej  rozmowie, zerkając to  na  zamknięte 
        drzwi, to na zaintrygowaną Nichole.
             Nichole spostrzegła, że dwa razy czymś się wyraźnie zdziwił. 
        Mrugał  wtedy  gwałtownie,  wahał się  chwilę  i  namyślał  przed 
        udzieleniem  odpowiedzi.  Z tego, co zdołała zrozumieć,  mówił  o 
        budowie  jakiegoś  laboratorium, o próbach  z  nowymi  analogami. 
        Wreszcie odłożył słuchawkę i spojrzał na nią.
             - To był Pilgrim, prawda? - spytała.
             Skinął głową.
             - Przetestowali już pierwsze analogi, tiopeinę i A-17.
             - Dałeś im A-17? Przecież to końcówka serii. Dlaczego...?
             -  Chciałem  zrobić szybki przegląd  pierwszej  grupy,  żeby 
        stwierdzia,   czy   obraliśmy  właściwy  kierunek.   -   Wzruszył 
        ramionami, wciąż jeszcze trochę skrępowany - Okazuje się, że nie. 
        Pilgrim  mówi,  że halucynacje były często  nieprzyjemne,  a  ich 
        intensywność, nawet przy jednakowej dawce, bardzo różna.
             Nichole zamrugała z niedowierzaniem, podobnie jak  wcześniej 
        Isaac.
             -  Poza  tym  - kontynuował profesor -  wygląda  na  to,  że 
        problem   samego  dawkowania  jest  o  wiele  istotniejszy,   niż 
        sądziliśmy. Próby wykazały, że wielkość dawki optymalnej  zawiera 
        się  w  niezwykle wąskim przedziale, że dawka nie  może  być  ani 
        mniejsza, ani większa niż pięć miligramów.
             -  To  dziwne - stwierdziła zdumiona  Nichole.  -  Tiopeina, 
        zgoda.  Mniej więcej takich wyników oczekiwałam, bo jest  podobna 
        do P$C$P. Ale że A-17? Nieprzyjemne halucynacje? Przecież  budowa 
        molekularna   całej   serii  opiera  się   na   dwóch   dokładnie 
        udokumentowanych   obszarach   receptorów   komórkowych.   Efekty 
        wizualne powinny być... sama nie wiem... może nie  spektakularne, 
        ale co najmniej miłe. Barwy, intensywna kolorystyka i tak  dalej. 
        Wiesz co? A może...
             - Pomylili fiolki?
             Nichole skinęła głową.
             -   To   możliwe,  ale  zupełnie  nie  pasuje   do   poziomu 
        wyrafinowania  i profesjonalizmu, jaki dotychczas  demonstrowali. 
        Logicznie   rzecz  biorąc,  powinni  wszystkie  testy   dokładnie 
        nadzorować. Jeśli założymy, że nie potrafią...
             - To frustrujące, prawda?
             Isaac spojrzał na nią niepewnie.
             - Frustrujące? Co masz na myśli?
             - Nie wiem - odrzekła smutno. - Chodzi po prostu o to, że... 
        że  pomysł współpracy w Pilgrimem dawał nam  niezwykłą  możliwość 
        wypróbowania  całej  serii analogów psychotropowych  na  ludzkich 
        obiektach doświadczalnych, dawał nam coś, na co rząd nigdy by nie 






        zezwolił.  A  teraz okazuje się, że nawet  nie  umieją  poprawnie 
        zapisać wyników
             Isaac uśmiechnął się ponuro.
             0-  Nichole,  musisz zrozumieć, że ci  ludzie  mają  badania 
        naukowe w głębokim poważaniu, że analiza danych nic a nic ich nie 
        obchodzi.  Pilgrim  jest  człowiekiem  bardzo  praktycznym,  chce 
        konkretnych wyników. Będzie testował wszystkie użyteczne analogi, 
        jakie mu tylko wyślemy, ale na pewno nigdy nie pojmie wagi  tego, 
        co tu robimy, bo to go nie obchodzi. Musimy radzić sobie sami,  w 
        miarę postępowania prac.
             - W takim razie co zrobimy z resztą serii A? - spytała.
             -  Odpuszczamy numery od ośmiu do szesnastu, czy wyślemy  je 
        do przetestowania?
             -   Nie   sądzę,  żeby  kontynuowanie  serii   było   mądrym 
        posunięciem  - odrzekł po chwili zastanowienia. -  Niewykluczone, 
        że Pilgrim jest na tyle bystry, by rozumieć, że pozostałe analogi 
        serii A będą miały podobne działanie. Gdyby choć jeden zawiódł...
             -  Ale  przed rozpoczęciem następnej  serii  powinniśmy  się 
        upewnić  co  do tych nieszczęsnych receptorów. To by  nam  bardzo 
        pomogło - nalegała Nichole nie chcąc zrezygnować z dalszych badań 
        nad   analogami,  które  osobiście  zaprojektowała   na   ekranie 
        komputera.  -  Obliczenia były tak obiecujące.  Poza  tym,  tamci 
        0wcale nie muszą wiedzieć...
             -  I nie dowiedzą się, jeśli zastąpimy literkę A  literką  - 
        dokończył  za  nią  Isaac.  - Chyba  nie,  prawda?  -  Dotychczas 
        zatroskany, uśmiechnął się z zadowoleniem i odprężył.
             - Zajmę się tym dziś wieczorem - zaproponowała z wahaniem  - 
        jeśli nie ma nic innego...
             -  Jest coś jeszcze - powiedział. - Okazuje się, że  Pilgrim 
        jest  bardzo  zadowolony z naszej tiopeiny.  Zadowolony  do  tego 
        stopnia,  że  chce  uruchomić  produkcję  dwudziesto-,  a   nawet 
        czterdziestokilogramowych próbek. I to natychmiast. Dlatego chce, 
        żebym  zaprojektował mu... - Na myśl o tym, co ma  zaprojektować, 
        uśmiechnął się i spojrzał na swoje kurczowo zaciśnięte dłonie.  - 
        Podziemne laboratorium - dokończył. Wyobrażasz to sobie?
             - Zrobimy to?
             Isaac  spojrzał  na  nią zaskoczony;  Nichole  celowo  użyła 
        liczby  mnogiej.  Uświadomił sobie, że  oto  nadszedł  decydujący 
        moment,  moment  przełomowy. Od tej chwili nie może  być  żadnych 
        wahań.  Muszą mieć absolutną pewność, bo jeśli zdecydują  się  na 
        współpracę  z  ludźmi  tak nieobliczalnymi  jak  Pilgrim  i  jego 
        bezgłośni posłańcy, na wahania i niepewność nie będą mogli  sobie 
        pozwolić. Wiedział o tym, mimo to zwlekał z odpowiedzią.
             - Tak - odrzekł w końcu.
             - Czy to będzie... trudne?
             Domyślił się, że chciała powiedzieć "niebezpieczne".
             -  Nie,  raczej nie - zapewnił i żeby nie  poruszać  sprawy, 
        która  była źródłem jego prawdziwej troski, ostrożnie  sprowadził 
        rozmowę  na  inny  temat.  -  Technologia  jest  w  tym   wypadku 
        dziecinnie  prosta.  To zwykła reakcja  Grignarda,  bromotiopeina 
        plus  węglonitryl  pipedryny. Te dwa składniki  będziemy  musieli 
        przygotować  sami.  Zdaje  się, że Agencja  do  Spraw  Zwalczania 
        Handlu Narkotykami bardzo uważnie śledzi sprzedaż pipedryny, żeby 
        zlokalizować tajne laboratoria wytwarzające P$C$P
             - To trudne?






             Uśmiechnął się.
             -  Nie.  A  przynajmniej  nie dla  nas.  Jedyny  problem  to 
        zmodyfikowanie  procesu  syntezy do tego stopnia,  żeby  mógł  ją 
        przeprowadzić student ostatniego roku chemii. Dlatego  szczególną 
        uwagę  trzeba  zwrócić na fazę, w której stosuje  się  cyjanek  i 
        eter.
             -  I  tego  właśnie  nie  rozumiem  -  powiedziała  Nichole.  
        Dlaczego angażują niedoświadczonych studentów? Przecież musieli w 
        to  włożyć  masę  pieniędzy,  prawda?  I  nie  znaleźli   żadnego 
        kwalifikowanego chemika do pokierowania pracami w laboratoriach?
             - Mnie też to intryguje - przyznał Isaac. - Przypuszczam, że 
        zawodowi  chemicy  nie chcieli się w tym babrać.  Tak  brzmiałaby 
        odpowiedź idealistyczna. No ale my... - zawiesił ironicznie  głos 
        i nie dokończył.
             -  Więc  sądzisz,  że nie mają nikogo  innego?  -  dociekała 
        Nichole.
             -  Nie,  myślę, że mają innych chemików. Z  jakichś  powodów 
        Pilgrim nie chce ich wykorzystać.
             - I kusi biednych studenciaków, tak?
             - Najwyraźniej.
             Nagle coś ją tknęło.
             -  Uważasz,  że wziął kogoś od nas?  -  spytała  przerażona. 
        Roześmiał się.
             - Nie. Przynajmniej taką mam nadzieję. Prawdę powiedziawszy, 
        uzyskałem   od  Pilgrima  zapewnienie,  że...  hmm...   techników 
        laboratoryjnych  będzie  szukał  w innych  częściach  stanu.  Ale 
        musimy przedsięwziąć maksymalne środki ostrożności, żeby nikt nas 
        nie rozpoznał i nie skojarzył naszych twarzy z tym, co zamierzamy 
        robić.  Pilgrimowi  i  jego przyjaciołom  nie  należy  ufać,  tak 
        uważam.  - Przypomniał mu się ostry skalpel i sposób, w  jaki  go 
        dostarczono, i aż się wzdrygnął. - Dla naszego dobra i...  naszej 
        przyszłości.
        
                                         12
        
        
             Obraz    zorganizowanej   przestępczości    w    południowej 
        Kalifornii,  jaki wytworzył sobie profesor David Isaac,  był  tak 
        mglisty i naiwny, iż logicznie rzecz biorąc, wyglądało na to,  że 
        Jimmy Pilgrim nie ma powodów, by interesować się - w  jakikolwiek 
        sposób - dobrem i przyszłością dwojga uniwersyteckich chemików.
             Tym lepiej, bo gdyby Isaac dogłębnie rozumiał, czym jest dla 
        Pilgrima prawdziwa obojętność na los innego człowieka, ogarnęłoby 
        go skręcające wnętrzności przerażenie.
             Było   oczywiste,   że   profesor   nie   pojmuje   rozmiaru 
        niebezpieczeństwa,  na jakie się naraża podejmując  współpracę  z 
        psychopatą  w  rodzaju  Jimmy'ego Pilgrima. Wynikało  to  z  jego 
        reakcji   -  albo  raczej  z  braku  takowej  -   po   otrzymaniu 
        ostrzegawczego skalpela i kartki z notatnika Marii.
             Innymi  słowy  Isaac  ani nie wpadł w panikę,  ani  też  nie 
        próbował uciec, czym wielce zaskoczył dwóch szpicli, którzy mieli 
        go nieustannie, acz dyskretnie, obserwować. Zaskoczył ich głównie 
        dlatego,  że  każdy handlarz z okręgu San Diego,  któremu  Raynee 
        przysłałby nocą takie ostrzeżenie, zwiałby rankiem z miasta, i ci 
        dwaj  dobrze  o  tym wiedzieli - ba! byli  tego  pewni!  A  nawet 






        jeśliby  nie  zwiał,  ostatnią  rzeczą,  jaka  zaświtałaby  mu  w 
        porażonym paniką mózgu, byłaby myśl o przygruchaniu sobie jakiejś 
        dzieweczki.
             Dlatego  zdaniem śledzących go zawodowców David  Isaac  albo 
        miał "tęgie jaja", albo - co bardziej prawdopodobne - był typowym 
        profesorkiem  i  nie znał życia na tyle, by zrobić ze  strachu  w 
        spodnie.
             Lecz z drugiej strony, nawet gdyby Tęcza - który to życie  z 
        pewnością  znał - usiłował zapoznać tak uczonego i  błyskotliwego 
        człowieka jak Isaac z przerażającymi konsekwencjami związania się 
        z  osobnikiem pokroju Pilgrima, jego wysiłek poszedłby na  marne. 
        Dlaczego?  Po  prostu dlatego, że tak cywilizowany  człowiek  jak 
        Isaac  nigdy  by nie pojął znaczenia karbów na  miarce  Jimmy'ego 
        Pilgrima  - karbów które ze straszliwą przejrzystością  określały 
        jego absolutną obojętność na dobro innego człowieka.
             Na  dolnym  końcu  owej miarki  widniał  karb  symbolizujący 
        obojętność łaskawą, z którą Pilgrim oceniał niemal wszystkich,  a 
        zwłaszcza  swoich znajomych. Dlatego jeśli ludzie ci  mieli  coś, 
        czego  Pilgrim  chciał - pieniądze, wpływy czy władzę  -  chętnie 
        okazywał  im względne zainteresowanie. W przeciwnym  wypadku  ich 
        życie - tudzież śmierć - nie miało dla niego znaczenia.  Żadnego, 
        najmniejszego.
             Następny karb był zarezerwowany dla tych nieszczęsnych dusz, 
        które  żyły  w  ciągłym  strachu,  że  zupełnie  niechcący mogą 
        Jimmy'ego  Pilgrima urazić. Czymś, czymkolwiek. Ich strach był  w 
        większości przypadków pozbawiony wszelkich logicznych przesłanek, 
        albowiem  Pilgrim  rzadko  kiedy zauważał swoich  fagasów,  a  ci 
        robili zazwyczaj wszystko, żeby nie wpaść mu w oko. Bo, jak  ujął 
        to   jeden  z  podenerwowanych  pracowników  Pilgrima,   istnieje 
        zasadnicza,  bardzo  zasadnicza różnica  między  sytuacją,  kiedy 
        Jimmy  okazuje  komuś  całkowitą  obojętność  a  sytuacją,  kiedy 
        zaczyna mu ją okazywać w sposób aktywny.
             Stosownie  do powyższego trzeci karb na  kuriozalnej  miarce 
        Pilgrima  oznaczał granicę między obojętnością bierną i  aktywną, 
        granicę,  istotę  której logiczny umysł  profesora  Isaaca  byłby 
        jeszcze   w   stanie   objąć,   jest   to   przynajmniej   wielce 
        prawdopodobne.
             Krótko  rzecz ujmując, żeby osiągnąć status trzeciego  karbu 
        na  skali Pilgrima, winny obrazy nieszczęśnik  musiał  rozdrażnić 
        Jimmy'ego w taki sposób, że zwrócił na siebie jego uwagę. Mimo to 
        nawet w tym wypadku Pilgrim zachowywał względną obojętność co  do 
        reprymendy  udzielonej  przestępcy, na którą  mogły  składać  się 
        różnego  rodzaju  kary od rozcięcia wargi począwszy,  na  kuli  w 
        rzepce kolanowej skończywszy. Warga czy rzepka - Pilgrima to  nie 
        obchodziło.
             Jimmy  zaczynał  okazywać  poważne  zainteresowanie  sprawcą 
        przestępstwa dopiero wówczas, kiedy ten podpadł pod karb czwarty. 
        Wtedy  -  zwykle  dla  dobra tych,  którzy  mogli  z  ostrzeżenia 
        skorzystać   -  Pilgrim  osobiście  narzucał  rodzaj   i   sposób 
        wymierzenia kary. Lecz i w tym wypadku rzadko obchodziło go jak - 
        czy  jak  długo  -  ofiara cierpiała,  o  ile  tylko  ostrzeżenie 
        odniosło pożądany skutek.
             Tej drobnej różnicy profesor Isaac mógłby nie zrozumieć, ale 
        Freddy  Sanjanovitch i Kaaren Mueller z pewnością ją  dostrzegli. 
        Podpadli  pod  czwarty  karb miarki Jimmy'ego  Pilgrima  i  zanim 






        umarli,  dane  im było doświadczyć, co  znaczy  odpowiadające  mu 
        zainteresowanie.
             Dlatego rzeczą naturalną jest, że czwarty karb  symbolizował 
        bestialstwo nie do pojęcia dla większości ludzi cywilizowanych, a 
        przynajmniej dla kobiet i mężczyzn, którzy nie zaznali ani wojny, 
        ani potworności pierwszej linii frontu. Lecz dopiero poziom piąty 
        i  ostatni  był poziomem, którego cywilizowany człowiek,  jak  na 
        przykład  profesor  Isaac, nie byłby w  stanie  ogarnąć  rozumem. 
        Poziom  ów  definiował sytuacje, kiedy Jimmy  zaczynał  wykazywać 
        poważną chęć zadania komuś straszliwych męczarni i bólu.
             Oczywiście   byli  i  tacy,  którzy   rozumieli   zwichniętą 
        osobowość Jimmy'ego Pilgrima. Choćby Ralph Barreno, kaleki  agent 
        pracujący  niegdyś  w tej samej instytucji co Koda  czy  Shannon. 
        Albo  Jamie  MacKenzie,  sparaliżowany  i  nieprzytomny  handlarz 
        kokainą. Rozumieli ją także Bobby Lockwood i Generał, rozumiał ją 
        niebezpieczny i podstępny Tęcza. O tak, oni doskonale wiedzieli w 
        czym  rzecz. Podobnie jak ci, którzy ich ścigali: Charley i  Ben. 
        Bo Charley i Ben już dawno przywykli do życia w mrocznym  świecie 
        oszustwa  i  bezprawia,  gdzie strach i przemoc  były  po  prostu 
        bronią,  której  najpierw musieli stawia czoło, a  którą  później 
        umiejętnie  wykorzystywali.  Rozumieli  także,  czym  jest  obłęd 
        Jimmy'ego Pilgrima, rozumieli to aż za dobrze.
             Lecz  jedynym poddanym w królestwie Pilgrima,  który  zdawał 
        sobie  sprawę z tego, co znaczy żyć w ciągłym strachu  -  jedynym 
        człowiekiem, który zrobiłby absolutnie wszystko, żeby tylko zejść 
        z oczu Pilgrimowi i jego okrutnemu pomocnikowi, Tęczy - był ktoś, 
        kto  w  hierarchii podziemnego świata zajmował  pozycję  o  wiele 
        skromniejszą   niż  wyżej  wspomniani:  osobnik  znacznie   mniej 
        złośliwy  i  niebezpieczny ciężko  okaleczony  nieudacznik  zwany 
        Piszczykiem,  który w służbie swych bezwzględnych władców  zdążył 
        już  popełnić  jeden  (dotychczas nie wykryty) błąd  i  który  we 
        wtorek rano miał popełnić następny.
             Stwierdzenie,  że  Eugene Bylighter przeżywał  teraz  agonię 
        fizyczną i psychiczną, byłoby klasycznym przykładem niedomówienia 
        i umniejszania wagi faktów.
             Przed   świtem,  niecałe  siedemdziesiąt  dwie  godziny   po 
        otrzymaniu serii miażdżących ciosów w krocze, Bylighter wyczołgał 
        się ze swej nory, żeby wrócić do pracy w Dziurawym Pączku.
             Zrobił  to nie dlatego, że był niezastąpiony, nie, bo  pracę 
        miał stosunkowo prostą. Zajmował się doprowadzaniem  młodocianych 
        -  i  względnie tanich - prostytutek do  mieszkań  tych,  których 
        przypiliło,   sprzedawaniem  niewielkich  ilości  kokainy   mniej 
        rozgarniętym  klientom  oraz  zmywaniem  tacek,  robieniem  kawy, 
        lukrowaniem pączków, wynoszeniem śmieci i wycieraniem  metalowych 
        stołów  przed  należącym  do mafii sklepem.  Zrobił  to,  bo  był 
        przerażony,  bo  bał  się, że Tęcza czy  Pilgrim  mogą  dojść  do 
        wniosku, że na wypierdkowatym nieudaczniku zwanym Piszczykiem nie 
        można już polegać albo że - co gorsze - stanowi dla nich  poważne 
        zagrożenie.                                         Zatrwożonego, 
        sparaliżowanego  bólem  i strachem Bylightera nie  pocieszyłby  z 
        pewnością fakt, że Tęcza doszedł do tego wniosku już dawno temu.
             Tak   naprawdę,   Piszczykowi   pozwolono   pełnić   funkcję 
        przeznaczonego  na straty pośrednika wyłącznie dlatego, że  Jimmy 
        Pilgrim  uznał,  iż gnojkowaty nieudacznik -  który  nie  wiadomo 
        dlaczego stał się obiektem wciąż nie wyjaśnionych zabiegów Kaaren 






        Mueller  i jej przyjaciela - może się jeszcze przydać. Po co?  Na 
        przynętę,  żeby  sprawdzić, kto zacznie wokół  niego  węszyć.  Na 
        szczęście Bylighter nie zdawał sobie z tego sprawy.
             Kiedy  zgięty  w pół przechodził ostrożnie między  dwoma  na 
        stałe  przymocowanymi stolikami, żeby z ich  emaliowanych  blatów 
        zebrać sterty lepkich papierowych talerzyków i na wpół opróżnione 
        kubeczki  z kawą, na jego cienkim i kruchym nadgarstku  zacisnęła 
        się ciepła ręka.
             - Piszczyk? To ty?
             - O Jezu!
             Nagły  i  niespodziewany  dotyk  spowodował,  że   Bylighter 
        podskoczył  jak  oparzony i gwałtownie się cofnął.  Cofając  się, 
        nieopatrznie potarł nogą o nogę i na jego bladym czole  wystąpiły 
        wielkie krople potu. Ból był tak przenikliwy, że bliski  omdlenia 
        Piszczyk  zacisnął  zęby, jęknął i żeby nie  upaść,  chwycił  się 
        kurczowo najbliższego stolika.
             -  Chryste, Piszczyk, co z tobą? Co ci jest? - Z oczu  Sandy 
        Mudd  bił  szczery niepokój i troska. Troska o  siebie,  albowiem 
        wyglądało na to, że Bylighter zaraz zwymiotuje na jej stolik.
             - Hmm... Nic, nic, wszystko w porządku... - wyszeptał  słabo 
        i  zamrugał nieprzytomnie, z trudem koncentrując wzrok na  twarzy 
        dziewczyny.
             - Boże, wyglądasz strasznie. Siadaj, odpocznij chwilę. Sandy 
        podtrzymała  trzęsącego się jak galareta Piszczyka  i  delikatnie 
        usadziła go na metalowym krześle.
             - Chyba nie czuję się najlepiej - przyznał, wciąż odczuwając 
        tępy  ból między udami. Patrzył na dziewczynę, mrugał i  usiłował 
        sobie  przypomnieć,  jak jej na imię. Susan? Sue? A  może....?  - 
        Sandy? - wykrztusił w końcu.
             -  Tak, Sandy - Kiwnęła głową, uśmiechnęła  się  przyjaźnie, 
        ani  na  chwilę nie zapominając, że choć  Bylighter  wygląda  jak 
        skrzywdzony    szczeniak,    może    być    człowiekiem    bardzo 
        niebezpiecznym. Tak, miała powody by tak sądzić.
             Tom  Fogarty  zdobył  na lewo  kopię  raportu  ze  wstępnych 
        oględzin  zwłok  Kaaren  Mueller i zanim  przeszli  do  omawiania 
        szczegółów  planu nawiązania kontaktu z Piszczykiem, kazał im  go 
        dokładnie przeczytać, stronę po stronie.
             Ledwo  to  wytrzymali,  bo  raport  był  nader  wyrazisty  i 
        obrazowy. Poza rzucającymi się w oczy otarciami od sznurów na obu 
        nadgarstkach, poza głębokimi cięciami zadanymi najpewniej brzytwą 
        i  rozległymi  obrażeniami potwierdzającymi,  że  Kaaren  została 
        zgwałcona,  między czterema przednimi zębami  dziewczyny  patolog 
        zauważył  obecność  resztek  ludzkiej skóry,  co  sugerowało,  że 
        broniąc się zadała napastnikowi widoczne rany.
             Sandy siedziała dokładnie naprzeciwko półleżącego na stoliku 
        Bylightera   i  wydawało  się  jej,  że  na  posiniaczonej   szyi 
        handlarza,   tuż   nad   niemal   całkowicie   ją   zasłaniającym 
        kołnierzykiem,  dostrzega  ślady  po ugryzieniu.  Już  sam  widok 
        najwyraźniej  świeżej  rany  tak  ją  rozwścieczył,  że  niewiele 
        brakowało,  a zwykle opanowana i daleka od  gwałtownych  poczynań 
        Sandy  rzuciłaby  się mu do gardła. Nie zrobiła  tego  z  jednego 
        powodu: nie wierzyła, że taki niedożywiony gówniarz jak  Piszczyk 
        mógłby  napaść,  zgwałcić i zamordować znakomicie  wytrenowaną  i 
        sprawną agentkę do zadań specjalnych.
             Co  nie  znaczyło, że tego nie  zrobił,  ponieważ  purpurowy 






        siniak na jego chudej szyi był najwyraźniej świeży.
             - Rozmawialiśmy kilka dni temu... 
             Głos Bylightera. Koniec rozmyślań.
             -  Chciałaś kupić trochę haszu na... chyba na jakieś  party. 
        Na   łodzi,   tak?  -  próbował  zrekonstruować   choć   fragment 
        poprzedniej  rozmowy.  Pamiętał  mgliście, że  wspominała  coś  o 
        jachcie w Newport Harbor i o starszym od niej chłopaku...
             Kiwnęła głową.
             - Tak, to ja, ale kiedy tu wróciłam, nie mogłam cię  nigdzie 
        znaleźć.
             -  Eeee...  Coś  mi  wypadło.  Musiałem  zająć  się  grubszą 
        dostawą.  Nagła sprawa, sama rozumiesz. - Bylighter wił  się  jak 
        piskorz, zdając sobie sprawę, że stąpa po bardzo cienkim  lodzie. 
        - Nadal cię to interesuje? - spytał nieśmiało, mając nadzieję, że 
        kilkoma dobrymi kontaktami może odzyskać przychylność Rayneego. - 
        Mógłbym...
             Sandy pokręciła głową.
             - Nie, już nie. A przynajmniej nie hasz.
             - Trawka? Trawka nie jest taka...
             - Nie, Piszczyk, trawka też mnie nie bawi. Szczerze  mówiąc, 
        sama nie wiem, czego tak naprawdę szukam. Pomyślałam sobie, że... 
        że skoro masz takie chody, jak mówią, to...
             -  Mówią  o  mnie?  - Bylighter  przełknął  głośno  ślinę  i 
        uśmiechnął  się  z  zażenowaniem,  bezskutecznie  próbując  ukryć 
        pyszałkowatą   dumę,  dzięki  której  niemal  zapomniał  o   bólu 
        promieniującym ze spuchniętego krocza. - To znaczy... No tak,  to 
        prawda.  Jak tylko powiesz mi, czego szukasz, to  ci  natychmiast 
        załatwię   -  wyjąkał.  -  Owszem,  widzisz...  mam   znajomości, 
        kontakty. Takie jak inni poważni handlarze. Wytrzasnę... Załatwię 
        ci wszystko, tylko muszę wiedzieć co...- dokończył chaotycznie.
             - O to właśnie chodzi. Nie jestem pewna, czego chcę.
             - Sandy zniżyła głos do konspiracyjnego szeptu, chociaż nikt 
        koło  nich  nie siedział. - Widzisz, kłopot w tym,  że  ci  trzej 
        faceci, z którymi mieszkam...
             -  Mieszkasz z trzema... facetami? -  Piszczyk  wytrzeszczył 
        oczy.
             Sandy wzruszyła ramionami.
             - Tak jakoś wyszło - odrzekła udając zakłopotanie. - W sumie 
        nawet  się  nam  układa, ale... Rozumiesz,  ostatnio  trochę  ich 
        zbajerowałam, no i teraz... - Zawahała się, niepewna, dokąd ją ta 
        improwizacja  zaprowadzi, choć starała się kierować rozmową  tak, 
        by  wykorzystać  słaby punkt Bylightera;  przez  kilka  ostatnich 
        tygodni   zdążyła  przedyskutować  z  Kaaren  wszystkie   możliwe 
        scenariusze pierwszego kontaktu z Piszczykiem. - Tak czy inaczej, 
        skończyło  się na tym, że obiecałam im coś lepszego niż hasz.  No 
        wiesz, coś, co doda nam sił i ochoty do... Rozumiesz?
             -  Aha!  Sił i ochoty do... tego? - Zareagował  z  refleksem 
        szachisty ale zareagował, co znaczyło, że połknął haczyk.
             -  No  właśnie. - Sandy kiwnęła głową, a na  jej  policzkach 
        wykwitły  rumieńce szczerego zażenowania. - Do  tego.  Pomyślałam 
        sobie, że może trochę koki...
             -  O tak, nie ma to jak koka, zwłaszcza na to -  zapewnił  z 
        miną  wybitnego eksperta. - Koka zadziała jak trzeba,  wydłuży... 
        te  sprawy i mogę ci załatwić całkiem przyzwoity towar, ale...  - 
        Nie, nie mógł się powstrzymać. -...Ale posłuchaj, może uda mi się 






        zdobyć coś, co daje jeszcze lepszy efekt.
             - Lepszy niż koka? - spytała szeptem, kompletnie  zaskoczona 
        nieoczekiwanym zwrotem w rozmowie.
             -  O  niebo  lepszy. Chryste, mówię  ci,  ten  towar  bierze 
        człowieka tak, że... - Tu bezwstydnie do niej mrugnął.
             - Próbowałeś? - spytała.
             - Kilka razy - skłamał. - Ale wiesz, co jest w tym wszystkim 
        najlepsze? Że towar jest całkowicie legalny.
             -  To co to jest? Chyba nie hiszpańska mucha, co? -  spytała 
        szybko,  wściekła,  że dała się wpuścić w kanał i  że  zamiast  o 
        kokainie  rozmawiają teraz o czymś, co można najpewniej  kupić  w 
        każdym  sex shopie. Sklęła siebie w duchu wiedząc, że musi  to  w 
        jakiś sposób naprawić.
             -  Nie,  nie,  to zupełnie coś innego.  To  działa  bardziej 
        jak... Tak czy inaczej, pomyślałem sobie, że moglibyśmy się jakoś 
        dogadać, no wiesz... - dodał śpiesznie, unikając  niebezpiecznego 
        wątku.  Po  ulicach  krążyły  już  plotki  o  jakiejś  rudowłosej 
        dziewczynie,  którą  znaleziono u stóp urwiska  Torrey  Pines,  i 
        Piszczyk  miał uzasadnione powody, by sądzić, że to jego  znajoma 
        ze  sklepu  z  pączkami, ta  sama,  którą  poczęstował  coca-colą 
        zaprawioną narkotykiem - ta, którą porwali Tęcza i Roy Tęcza, Roy 
        i...  on.  Dlatego lepiej trzymać język za zębami  -  postanowił. 
        Wcześniej  czy  później  ktoś zacznie tu  węszyć  i  chociaż  był 
        absolutnie  przekonany, że spotkał Sandy na długo  przed  Kaaren, 
        zawsze istniała możliwość, że...
             - Słuchaj - rzucił z nagłą determinacją. - Mam kilka  gramów 
        tego  nowego  prochu i chętnie się z tobą podzielę,  jeśli...  no 
        wiesz...  jeśli ty i ja... - Nie mógł tego zgłębia, ale  wydawało 
        mu się, że Sandy ma w sobie coś dobrodusznego, jakby  matczynego, 
        że  wygląda na dziewczynę, która mogłaby go do  siebie  zaprosić. 
        Jeśli  tylko dobrze rozegra karty; kto wie, może weźmie udział  w 
        zabawach wesołego czworokąta...?
             00Lecz  rozegrał  je  źle,  nieuważnie,  i  dał  Sandy   tak 
        potrzebny punkt zaczepienia.
             - To bardzo ciekawa propozycja, Piszczyku - powiedziała.-  I 
        strasznie ci dziękuję, ale wiesz, zamierzamy zorganizować dłuższą 
        wyprawę  łodzią.  Co najmniej tygodniową. I  myślę,  że  będziemy 
        potrzebowali co najmniej sześćdziesiąt gramów...
             -   Sześćdziesiąt  gramów?!  -  wykrztusił  zbity  z   tropu 
        Piszczyk.
             -  Tak,  co  najmniej. Ale  słuchaj,  jeśli  załatwisz  moim 
        chłopakom  dobrą kokę, możemy się później dogadać ů  propos  tego 
        nowego towaru, co? Tylko ty i ja, zupełnie osobny układ...
             Sandy   uświadomiła  sobie,  że  jeszcze   trochę,   jeszcze 
        troszeczkę,  i  Piszczyk  wpadnie w pułapkę. Sęk w  tym,  że  ten 
        wiecznie napalony sukinsyn mógł polecieć na wszystko, co w  nawet 
        najodleglejszy  sposób sugerowało to, o czym nieustannie  myślał. 
        Musi wreszcie coś powiedzieć, musi powiedzieć coś  konkretnego... 
        -  perswadowała sobie nie spuszczając oczu z bladej,  krostowatej 
        gęby  Bylightera  i  - co ważniejsze -  omijając  wzrokiem  pewną 
        furgonetkę  z przyciemnionymi szybami, która parkowała w  rzędzie 
        podobnych  furgonetek na podwórzu przed sklepem  samochodowym  po 
        drugiej stronie ulicy.
             - Sześćdziesiąt gramów to dla mnie za duży interes -  wyznał 
        strapiony Bylighter. - Ale mogę cię skontaktować z  pośrednikiem. 






        Spotkasz się z nim i...
             -  O nie, co to, to nie, Piszczyku. - Sandy  roześmiała  się 
        unosząc  ręce. - Kręcić się z takim szmalem po tej okolicy?  Beze 
        mnie,  za  tchórzliwa jestem. Dam forsę chłopakom i  niech  sobie 
        sami kupują. Dobiją targu, a my... - Sugestywnie zawiesiła głos.
             Bylighter wyraźnie się ożywił.
             -  Jasne,  jasne...  Posłuchaj, załatwimy to  tak  -  mówił: 
        Musisz  mi powiedzieć, jak oni wyglądają, jak będą ubrani  i  tak 
        dalej,  żeby pośrednik mógł sprawdzić, czy... czy chłopaki  są  w 
        porządku, no wiesz...
             -  Nie ma sprawy - odparła obojętnie. - Ben ma  jakieś  metr 
        osiemdziesiąt   wzrostu   i  trochę  przydługie   czarne   włosy. 
        Niebieskie  oczy, wąsy... No i jest mocno opalony. Pewnie  nałoży 
        obcisłe dżinsy i... - Poniewczasie przypomniała sobie o  maleńkim 
        nadajniku, który osobiście zainstalowała w sprzączce od paska,  i 
        poczuła, że się czerwieni.
             Nawet Piszczyk zauważył jej nagłe zmieszanie.
             -  To  chyba twój... eee... najbardziej  ulubiony...  hmm... 
        partner, co? - spytał ciekawie.
             - Co? A tak, chyba tak, tak jakby - wykrztusiła z  zawziętym 
        postanowieniem,  że  nie  odpuści,  że  za  wszelką  cenę  będzie 
        trzymała się scenariusza. Jednocześnie błagała Najwyższego,  żeby 
        to  Charley  siedział na nasłuchu. Boże, proszę  cię,  tylko  nie 
        Ben...
             - A ten drugi?
             -  Kto? Charley? - spytała i nagle stwierdziła, że ma  coraz 
        większe trudności z koncentracją. Zaczynała żałować, że  namówiła 
        Fogarty'ego,   by  chwilowo  zniósł  zakaz  stosowania   ukrytych 
        nadajników.  Pieprzony  mikrofon!  Ogarngła  ją  wściekłość,  ba! 
        furia. Była gotowa wstać i tu, przy stoliku, zerwać z siebie  ten 
        nieszczęsny  pasek,  ale dobrze wiedziała, że  napalony  Piszczyk 
        opacznie to zrozumie. Z dozą smutnego zażenowania stwierdziła, że 
        te  mikroskopijne cholerstwa są naprawdę niebezpieczne, choć  nie 
        ulegało  wątpliwości, że Fogarty miał na myśli  niebezpieczeństwa 
        zupełnie innego rodzaju.
             -  Tak, ten drugi. - Jej wyraźne zmieszanie spowodowało,  że 
        Piszczyk  odzyskał  pewność siebie i był  nawet  trochę  zaintry-
        gowany. - Charley. Jak on wygląda? - spytał. - To znaczy, jak  go 
        rozpoznamy?
             - Charleya? Och, z nim nie będziecie mieli żadnych  kłopotów 
        -  odrzekła z nagłym uśmiechem, a w jej oczach  rozbłysły  wesołe 
        iskierki. Wiedziała, jak Bylighter zareaguje na słowa, które miał 
        zaraz  usłyszeć,  i delektowała się wyrazem jego twarzy.  -  Otóż 
        Charley wygląda trochę inaczej. Widzisz, on jest...
             Tym  razem  chyba się zatrzymają -  mruknął  ponuro  Charley 
        Shannon z tylnego siedzenia.
             Na przednich fotelach furgonetki z przyciemnionymi  szybami, 
        parkującej  -  w  rzędzie  siedemnastu  podobnych  furgonetek   - 
        naprzeciwko  Dziurawego  Pączka,  siedzieli  Ben  Koda  i  Martin 
        DeLaura.   Cała  trójka  obserwowała  białą   rozklekotaną   pół-
        ciężarówkę,  która  pobrzękując  kubłami  i  drabiną  na   dachu, 
        zamrugała migaczem i wolno skręciła na parking. W ciągu ostatnich 
        czterdziestu pięciu minut przejeżdżała koło sklepu czterokrotnie.
             Z  bocznych  drzwi wygramoliło się  dwóch  gładko  ogolonych 
        mężczyzn   w  białych  kombinezonach.  Przeszli  obojętnie   obok 






        Bylightera i Sandy siedzących tuż przy chodniku, po czym  stanęli 
        przed okienkiem i złożyli zamówienie.
             Kierowca  pozostał  w  szoferce i wyglądało na  to,  że  nie 
        zwraca  uwagi  na pięć stolików zajętych przez jedzące  i  rozma-
        wiające  pary i dwa, przy których siedziały po cztery osoby.  Nie 
        zdawał  sobie sprawy, że jest obserwowany przez  trzech  agentów, 
        którzy  ze stoicką cierpliwością tkwili w furgonetce od  wpół  do 
        piątej rano.
             - No i co o tym myślisz? - spytał Koda.
             -  Albo  to  naprawdę malarze, albo są  cholernie  dobrzy  - 
        osądził  DeLaura przyglądając się każdemu z trzech mężczyzn przez 
        silną  lornetkę. - Wyglądają jak zwyczajni robotnicy w drodze  do 
        pracy. Pączki, poranna kawa...
             - Widziałeś ich przedtem?
             DeLaura  odłożył  lornetkę na deskę rozdzielczą  i  zastana-
        wiając  się  nad  odpowiedzią, upił łyczek  ciepławej  herbaty  z 
        cytryną.  W swojej piętnastoletniej karierze policjanta  -  przez 
        0ostatnie  sześć  lat pracował w biurze szeryfa w  San  Diego,  w 
        wydziale   walki   z  handlem  narkotykami   -   uczestniczył   w 
        niezliczonych  akcjach  ulicznych  i w setkach  zasadzek  i  jako 
        weteran dobrze wiedział, że zbyt dużo kawy czy herbaty wypitej na 
        początku długotrwałej operacji inwigilacyjnej może źle wpłynąć na 
        jego wrażliwy pęcherz. Wiedział też, że przez najbliższą  godzinę 
        -  co  najmniej  godzinę - za jedyną dostępną  ubikację  będą  im 
        służyć cztery plastikowe zbiorniki z szerokimi szyjkami,  stojące 
        z  tyłu  wynajętej furgonetki, obok rolki papieru  toaletowego  i 
        dwudniowego zapasu jedzenia i picia.
             Problem był prosty: grupa prowadząca obserwację rzadko kiedy 
        mogła  przewidzieć,  jak długo obserwacja potrwa.  Mogła  to  być 
        kwestia  jednej czy dwóch godzin spędzonych w dusznym  i  ciasnym 
        samochodzie,  ale  równie dobrze kwestia jednego czy  dwóch  dni. 
        Wybór   mieli   następujący:  albo  skorzystać   z   plastikowych 
        pojemników  albo  czekać,  aż  zapadnie ciemna  noc,  i  gnać  na 
        złamanie  karku do najbliższego przybytku -  często  najbliższego 
        drzewa  -  modląc  się, żeby akurat w  tym  najmniej  odpowiednim 
        momencie obserwowani przez nich ludzie nie postanowili odejść czy 
        odjechać.  Dlatego  profesjonaliści bardzo szybko  wyzbywali  się 
        wszelkich   zahamowań  przed  publicznym   załatwianiem   potrzeb 
        fizjologicznych.
             - Twarzy nie rozpoznaję - przyznał łysiejący detektyw -  ale 
        chyba nie wynająłbym ich do malowania chałupy.
             - A to dlaczego? - spytał Koda. Postukując delikatnie w  pęk 
        kluczyków  tkwiących w stacyjce, patrzył, jak  dwóch  atletycznie 
        zbudowanych  "malarzy" odchodzi od okienka i wciąż nie  zwracając 
        najmniejszej  uwagi  na Sandy i Piszczyka, siada dwa  stoliki  za 
        nimi; najwyraźniej czekali na zamówioną kawę i pączki. Ręka  Kody 
        opadła  na miękki woreczek zawieszony po prawej  stronie  fotela, 
        dotknęła nabitej i zabezpieczonej czterdziestki piątki i  wróciła 
        do kluczyków w stacyjce.
             -  Przyjrzyj  się ich kombinezonom i butom  -  podpowiedział 
        DeLaura.
             Koda  musnął palcami pokrętło obiektywu lunetki  zamocowanej 
        tuż nad deską rozdzielczą, przytknął oko do pojedynczego  okularu 
        i nagle wszystko zrozumiał.
             - Jakby trochę za schludni, co? - spytał cicho.






             -  W życiu nie widziałem malarza, który nie byłby  zbryzgany 
        farbą od stóp do głowy. Kurde, przecież ilekroć otwieram  puszkę, 
        ręce mam uwalane jak cholera - mruknął DeLaura. Otworzył na  wpół 
        wykorzystany zeszyt z napisem: " Zdjęcia" na okładce i  zanotował 
        w  nim  datę,  godzinę oraz  numer  rejestracyjny  półciężarówki. 
        Wreszcie  sięgnął  między nogi i podniósł  z  podłogi  obtłuczony 
        aparat fotograficzny z długoogniskowym obiektywem.
             -  Powiadają, że ten wasz Pilgrim ma na liście  płac  trzech 
        ostrych... bawidamków - dodał w zadumie. Oparł obiektyw na  desce 
        rozdzielczej, przytknął go osłoną filtra do przyciemnionej  szyby 
        i  skierował  na głowę kierowcy w szoferce. - Może  to  ci  sami, 
        którzy zabawiali się niedawno na urwisku, co?
             -  Może  -  mruknął Koda  obserwując  przez  lunetkę  twarze 
        mężczyzn. - Charley, chcesz rzucić na nich okiem?
             -  Chwila  - burknął Shannon. Zaczekał,  aż  aparat  DeLaury 
        przestanie  trzaskać  i  warkotać, po czym  ostrożnie,  żeby  nie 
        rozkołysać furgonetki, przeszedł do szoferki.
             Uklęknął  między przednimi fotelami, zdjął słuchawki,  podał 
        je Benowi, wziął lornetkę DeLaury i skierował ją na przyciemnioną 
        szybę.  Przyglądał  się mężczyznom przez pięć sekund, po  czym  z 
        wymijającym wzruszeniem ramion oddał lornetkę detektywowi.
             -  Możliwe - rzucił biorąc od Kody słuchawki. -  Wtedy  było 
        ciemno  i  nie widziałem dokładnie twarzy.  Ten  niższy  siedzący 
        przodem  do  nas, mógł tam być, i to spokojnie.  Jeśli  chodzi  o 
        sylwetki  i budowę ciała, pasują obydwaj. Co do kierowcy,  trudno 
        powiedzieć.
             - Za mało na pełne potwierdzenie? - spytał DeLaura.
             - Za mało, ale jeszcze ich nie skreślaj - odburknął  brodaty 
        agent.  Nałożył  słuchawki i zajął się nasłuchem  rozmowy  między 
        Piszczykiem i Sandy.
             Tuż za przednimi siedzeniami, w zasięgu ręki Kody i detekty-
        wa, leżała nabita i odbezpieczona strzelba typu pump-action  oraz 
        wyposażony  w  celownik optyczny karabinek DeLaury.  Na  pierwszy 
        znak  od  Charleya  Ben i Martin byli  gotowi  otworzyć  ogień  i 
        zapewnić Sandy osłonę zarówno z bliska jak i z daleka.
             - Ruszyli się - szepnął detektyw.
             Wyższy  mężczyzna wstał i podszedł do okienka, żeby  odebrać 
        zamówione pączki i kawę. Niższy, najszczuplejszy z całej  trójki, 
        powoli obszedł budynek, najwyraźniej w poszukiwaniu ubikacji.
             -  Wybrał  najdłuższą  drogę -  zauważył  Koda.  -  Sprawdza 
        okolicę, szuka ogona.
             -  Już  wraca,  z drugiej strony -  dodał  DeLaura  i  kiedy 
        mężczyzna  obrócił  głowę w ich stronę,  szybko  zwolnił  migawkę 
        aparatu.
             -  Dobrze, że nie zaparkowaliśmy obok sklepu.  Te  sukinsyny 
        natychmiast  by  nas  zwąchały. Spójrz tylko,  jak  ten  skurwiel 
        sprawdza samochody. Niby tylko przechodzi, a wszystko widzi.
             Mężczyźni spotkali się na rogu sklepu i z obojętnymi  minami 
        ruszyli w stronę półciężarówki. Minęli stolik Sandy i  Piszczyka. 
        Ręka Charleya spoczęła na rękojeści pistoletu tkwiącego w kaburze 
        u pasa. Jednocześnie usiłował wyłowić z głosu Bylightera coś,  co 
        wskazywałoby  na  jakąś  niezwykłą  nerwowość  -  bardzo   trudne 
        zadanie,  bo  kiedy Piszczyk przebywał w  towarzystwie  dojrzałej 
        seksualnie  dziewczyny,  zawsze mówił tak, jakby za  chwilę  miał 
        narobić  w  spodnie.  DeLaura spokojnie odłożył  aparat  i  wyjął 






        długolufy  rewolwer typu magnum, który mógł być teraz  narzędziem 
        bardziej  użytecznym.  Palce  Bena  zacisnęły  się  na   kluczyku 
        tkwiącym w stacyjce.
             Półciężarówka drgnęła, kubły na dachu zaklekotały i samochód 
        wyjechał powoli z parkingu.
             - Odjeżdżają - szepnął Koda.
             - Jedziemy za nimi? - spytał detektyw wydając z siebie ciche 
        westchnienie ulgi i wkładając broń do kabury pod ramieniem.
             Koda potrząsnął głową.
             - Nie - powiedział stanowczo. - Mogą sobie jechać do  samego 
        Locotty albo wracać w cholerę tam, skąd przyjechali. Dopóki Sandy 
        nie  spotka się z Bartem, pilnujemy jej, i kropka. Mamy od  groma 
        czasu,  zdążymy  się  z tymi dupkami zabawić.  -  Obrócił  się  w 
        fotelu. - No i jak to wygląda? - spytał.
             -  Zaraz  się z nim dogada - wymamrotał  Charley,  wskazując 
        pracujący  bezszelestnie magnetofon. Podniósł wzrok, spojrzał  na 
        przyjaciela, a na jego wyraźnie odprężonej twarzy zagościł wesoły 
        uśmiech.  - O ile tylko nie zapomnisz włożyć  obcisłych  dżinsów, 
        kiedy  pójdziemy  na  akcję - dodał  z  błyskiem  niezrozumiałego 
        rozbawienia w oczach.
        
             Tęcza  zatelefonował  do Jimmy'ego Pilgrima  około  wpół  do 
        dziewiątej rano.
             - Jesteś pewny, że była czysta? - spytał Pilgrim,  wysłucha-
        wszy pięciominutowej relacji Rayneego na temat poczynań ich żywej 
        przynęty, Bylightera.
             -  Nie  całkiem - odparł Tęcza. - Chłopcy nie  mieli  czasu, 
        żeby  sprawdzić,  czy  nie  naszpikowali  jej  nadajnikami.   Ale 
        pstryknęli jej kilka zdjęć i przeczesali teren. Nie zauważyli nic 
        podejrzanego.  Jechali  za nią aż do Newport i  potwierdzają,  że 
        lalka mieszka na jachcie z jakimś facetem. Jacht cumuje w porcie. 
        Prawdziwe cacko, gość musi być szmalowny. Kapitan portu mówi,  że 
        człowiek  nazywa się Bart Harrington. Przypłynął ze dwa  tygodnie 
        temu. Miejsce w basenie portowym jest wynajęte na inne  nazwisko. 
        Za kilka dni zdobędziemy więcej danych o całej grupie.
             - Dobrze. Osobiście tego dopilnuj - rozkazał Pilgrim. -  Je-
        śli to przypadkowy kontakt, jeśli dziewczyna i jej przyjaciele są 
        czyści,  przekażemy sprawę Generałowi. Ale najpierw  chcę  zdobyć 
        pewność,  że  ci  ludzie nie mają nic  wspólnego  z  tą  Mueller. 
        Absolutną pewność, rozumiesz?
             -  Jasne.  Chcesz jeszcze na trochę  przywarować?  -  spytał 
        Tęcza.
             -  Dopóki  nie zyskamy pewności, z kim mamy do  czynienia  - 
        odrzekł zimno Pilgrim.
             -  Powiadają, że Locotta się wnerwił. Chce z nami  gadać,  z 
        tobą i ze mną. Zwłaszcza z tobą.
             - Czego chce?
             -  Chyba  słyszał  coś o naszym nowym  produkcie.  Facet  ma 
        wszędzie wtyki, trudno zachować rzecz w tajemnicy.
             -  Spodziewaliśmy  się tego - przypomniał mu  Pilgrim.  Mamy 
        czym go zmylić. I chyba już najwyższy czas, żeby to zrobić.
             Tęcza zachichotał.
             - Rozumiem. A co z towarem dla tej Mudd? Sprzedajemy?
             - Ile chce?
             - Sześćdziesiąt gramów.






             -  Sprzedajemy, ale dobrze uważaj podczas transakcji.  Jeśli 
        to  konieczne,  podstaw kogoś od Generała. I załatw  to  tak,  że 
        gdyby doszło do wsypy, wpadnie tylko Piszczyk. 
             - Rozumiem.
             -  Tymczasem  będziemy  kontynuować  prace  z   prototypowym 
        laboratorium.   Zakładam,   że  przekazałeś   naszemu   chemikowi 
        odpowiednie instrukcje.
             -  Oczywiście.  Tylko nie jestem pewien, czy zdążył  je  za-
        uważyć. Był trochę... zajęty - Przypomniała mu się nocna  wyprawa 
        i, zadowolony z siebie, znów zachichotał.
             -  Zauważy - odrzekł chłodno Pilgrim. - Daj mi  znać,  jeśli 
        nie  zareaguje  jak trzeba. Tymczasem skontaktuj  się  z  Mike'em 
        Theissem  i powiedz mu, że wkrótce będziemy  potrzebowali  dużego 
        wsparcia  finansowego.  Już pora. Niewykluczone, że  z  tobą  też 
        zechce porozmawiać. Jeśli tak, spróbuj go przekonać.
             - Będzie trząsł portkami - przewidywał Raynee. - Po  zeszłym 
        tygodniu ci jego bankierzy mają pietra.
             -  Przypomnimy mu, że zostało bardzo niewiele  czasu.  Jeśli 
        nadal  chcą  czerpać  wysokie zyski ze  swoich  inwestycji,  będą 
        musieli wybierać. I to teraz, natychmiast.
             -  A  jeśli  nie zechcą wejść w układ?  -  spytał  ostrożnie 
        Tęcza.
             - Wtedy wywrzemy na nich odpowiedni nacisk - odrzekł Pilgrim 
        lodowatym  głosem.  -  Theiss powinien  już  chyba  rozumieć,  że 
        zostało  mu tylko jedno wyjście. On i jego przyjaciele  nie  mają 
        wyboru.
             Za  kwadrans  dziewiąta  w  luksusowym  apartamencie  Jake'a 
        Locotty rozdzwonił się telefon. Po czwartym dzwonku szef
              mafii  narkotykowej  usiadł ciężko na łóżku  i  sięgnął  do 
        przełączników  na prostopadłościennej skrzyneczce  pod  aparatem. 
        Wciśnięciem jednego z guziczków uruchomił urządzenie szyfrujące i 
        odczekał, aż modrooka blondynka zniknie za drzwiami  przestronnej 
        łazienki przylegającej do sypialni. Zaczął rozmowę dopiero  wtedy 
        kiedy dobiegł go przytłumiony odgłos lejącej się wody.
             - Locotta.
             - Jake? Mówi Al. Przepraszam, że tak wcześnie cię obudziłem.
             -  Nie  ma  sprawy  -  warknął  Locotta  poirytowany  szumem 
        elektronicznego   urządzenia  szyfrującego,   sterowanego   przez 
        komputer.  Nienawidził  tego  "skurwysyńskiego  pudła",  jak   je 
        nazywał,  lecz  jednocześnie potrafił docenić  jego  użyteczność. 
        Przy stu siedemdziesięciu miliardach możliwych kodów szyfrujących 
        obawa  przed podsłuchem ze strony federalnych  organów  śledczych 
        odeszła  w przeszłość. Przynajmniej taką miał nadzieję. - Co  się 
        dzieje, Rosey?
             - Chodzą słuchy, że źródło tego nowego towaru jest gdzieś na 
        terenie podlegającym Generałowi.
             - Taaa? A co ma do powiedzenia Pilgrim?
             -  W  dalszym ciągu nie mogę się z nim skontaktować.  Za  to 
        słyszałem  interesującą  plotkę. Gadają,  że  Generał  postanowił 
        zadziałać na własną rękę.
             -  Chcesz  powiedzieć,  że  ten  pieprzony   jednogwiazdkowy 
        wazeliniarz  miał odwagę wystąpić przeciwko  Pilgrimowi?  Locotta 
        wybuchnął gardłowym śmiechem. - Nie wciskaj mi kitu, Rosey. Gdyby 
        ten  grubodupiec  wyciął  taki  numer  Pilgrim  rozszarpałby   go 
        własnymi   rękami.  Albo  nasłałby  na  niego   tego   obłąkanego 






        czarnucha.
             -  Tak,  wiem,  ale mimo to z  kimkolwiek  nie  rozmawiałem, 
        wszyscy  twierdzili,  że  Pilgrim zniknął jak  kamfora.  Nikt  go 
        ostatnio nie widział.
             -  Powiedz  jego ludziom, że ma do mnie zadzwonić.  Daję  mu 
        czas do jutra, do dziesiątej rano - rozkazał spokojnie Locotta. - 
        Jeśli  nie zadzwoni, dam wolną rękę Tassiowi. Tassio  wyciśnie  z 
        Pilgrima  co trzeba. Powiedz im to, Rosey. I miej  oczy  otwarte, 
        rozumiesz? Chcę odpowiedzi na kilka pytań.
             - Trzasnął słuchawką, a prostopadłościenna skrzyneczka urzą-
        dzenia szyfrującego zaprotestowała nerwowym piśnięciem.
        
             Profesora  Isaaca obudziło dziwne, bardzo bliskie  i  silnie 
        promieniujące  ciepło. Nie potrafił go sobie z niczym  skojarzyć, 
        lecz jednocześnie czuł - dlaczego? tego nie wiedział - że jest to 
        ciepło rozkosznie znajome i zmysłowe. Możliwe, że nawet zakazane, 
        choć nie miał zielonego pojęcia dlaczego.
             Kiedy dryfował leniwie na falach podświadomości,  rozbudzona 
        część   mózgu  próbowała  ułożyć  napływające  bodźce   w   jakiś 
        rozpoznawalny wzór. Nagle źródło promieniującego ciepła  leciutko 
        drgnęło,  a  nogi, pośladki i plecy kogoś, kto  leżał  tuż  obok, 
        przesunęły się wzdłuż "łyżeczki" utworzonej przez uda, pachwiny i 
        brzuch profesora. W tej samej chwili impulsy napływające do mózgu 
        wywołały    w    nim   serię   ulotnych    erotycznych    obrazów 
        przedstawiających...
             Nichole?
             Isaac wzmógł nacisk na lewą dłoń - zrobił to nader  łagodnie 
        i ostrożnie - natychmiast ją uniósł i przesunął do góry. Muskając 
        mięciutką gorącą skórę, wędrował ręką tam i z powrotem, pieszcząc 
        delikatny  łuk  brzucha,  wystające żebra,  wklęśnięty  mostek  i 
        niewiarogodnie jędrną i krągłą...
             Wolno,  wolniutko  położył  dłoń  na  niewielkiej,  cudownie 
        gładkiej piersi, czując uległą i zmieniającą się miękkość  broda-
        wki.  Nichole Faysonnt cichutko jęknęła. Czując, jak pod  wpływem 
        łagodnego  i  miarowego nacisku dłoni fascynująca  sutka  zaczyna 
        powoli twardnieć, profesor Isaac uświadomił sobie - podobnie  jak 
        budząca  się  Nichole  -  że  komórki  jamiste  jego  ciała  żyją 
        najwyraźniej  własnym życiem i są całkowicie niezależne  od  jego 
        woli.
             Przez następne siedem czy osiem minut dwoje naukowców
             -  mistrz  i uczennica - spoczywali  na  grubym,  sprężystym 
        materacu,  nie  wypowiadając  ani  słowa.  Leżeli  w   absolutnym 
        bezruchu,  ponieważ  żadne z nich nie  chciało  powstrzymać  fali 
        stale rosnącego pożądania.
             0Ranek.  W  pokoju robiło się coraz cieplej.  Stykające  się 
        części  ich  ciał  pokryła cieniutka warstwa  potu.  Ręka  Isaaca 
        ruszyła  bezwiednie  w dół, jeszcze mocniej  podrażniając  wzwie-
        dzioną  sutkę, i wtedy Nichole nie wytrzymała. Jęknęła  głośno  i 
        ulegle i obróciła się twarzą do niego.
             -  Nie  - szepnęła błagalnie, potrząsając  długimi  ciemnymi 
        włosami, które opadły na jej zaróżowione policzki.
             Chciał ją objąć, ale mu nie pozwoliła.
             - Nie, ja sama...
             Wciągnąwszy głęboko powietrze, legła okrakiem na  podbrzuszu 
        Isaaca i ledwo powstrzymując okrzyk rozkoszy, z oczami utkwionymi 






        w jego oczach, podparła się rękami i wyprostowała.
             -  Nie,  nie ruszaj się! - szepnęła wnikając  spojrzeniem  w 
        kochanka  i  próbując zapanować nad własnym ciałem.  Nie  chciała 
        runąć  w  otchłań  nieuniknionego spełnienia,  jeszcze  nie,  nie 
        teraz,  więc znieruchomiała nad nim, a ich ciała, mocno  złączone 
        lędźwiami, utworzyły kąt prosty. - Nie, proszę, pozwól mi. ..
             Lecz ręce Isaaca już odnalazły jej nabrzmiałe piersi, już je 
        pieściły rozpalając. . .
             -  Tak... - Uległa, przymknęła oczy, załkała jak dziecko,  a 
        jej niedoświadczone ciało wygięło się w łuk i zadrżało.
             ...płomień, który...
             - Tak, tak... Nie przerywaj! Nie przerywaj!
             ...pochłonął   ją  całą,  który  trawił  jej   ciało   coraz 
        silniejszymi  falami spazmatycznej rozkoszy którego nie  mogła  w 
        żaden  sposób ugasić i któremu w końcu uległa: odrzuciła do  tyłu 
        głowę,  otworzyła szeroko oczy, a z jej ust wyrwał  się  gardłowy 
        okrzyk.
             Wtedy jej wzrok padł na kopertę przybitą do ściany - tuż nad 
        jej  głową - ostrym myśliwskim nożem. I krzyknęła  ponownie.  Tym 
        razem krzyczała głośno, długo i przeraźliwie.
        
                                       13
        
        
             Poobijana  i nadżarta przez rdzę furgonetka, ukryta w  kępie 
        drzew  niedaleko  rzędu ponurych domków z  okresu  drugiej  wojny 
        światowej,  sprawiała wrażenie porzuconej. W szoferce nie  paliło 
        się światło, wokoło nie widać było żadnego ruchu, kierowcy -  ani 
        śladu.
             Ale kierowca tam był, tyle że kilka metrów dalej. Siedział w 
        ciemności  i  opierając  się  o  w  miarę  wygodny  pień  drzewa, 
        cierpliwie  obracał w rękach kubeczek z kawą i obserwował dom  po 
        drugiej  stronie  rowu  melioracyjnego. Tkwił tam  już  od  ponad 
        godziny.
             Ostrzegł  go  cichy,  chrzęszczący odgłos  kroków  na  łasze 
        częściowo wysuszonych przez słońce igieł. Między pniami  wysokich 
        bagiennych  sosen przemykała ciemna sylwetka człowieka.  Człowiek 
        zmierzał w stronę pozornie obojętnego kierowcy.
             Koda pokręcił głową.
             -  Dobrze,  że nie masz większych kulasów. Ci  z  tego  domu 
        pomyśleliby, że jakiś słoń tratuje im podwórko.
             -  Chyba musiałbym przejść przez salon i rozwalić  im  tele-
        wizor, żeby zwrócili na mnie uwagę - odrzekł ze śmiechem Shannon. 
        - Kiepsko się pilnują.
             - Zauważyłeś coś?
             -  W  domu jest ich przynajmniej trzech. Jeden to  na  pewno 
        konwojent albo goryl. Twarzy dwóch pozostałych nie widziałem. Nad 
        drzwiami,  od frontu i od podwórza, kamery wideo. Sprzęt o  dużej 
        czułości,  ale nieprofesjonalny. Nie zauważyłem  żadnych  czujek. 
        Chyba że przywarowali w sąsiednim domu.
             - No więc kogo się tam spodziewasz? - spytał Koda.
             -  Bo  ja wiem? Jakiegoś hurtownika i  przynajmniej  jednego 
        ochroniarza.  Tak  jak  zakładaliśmy.  Przy  odrobinie  szczęścia 
        możemy spotkać samego Generała.
             - A Tęcza? Będzie?






             - Dzieee tam. - Shannon pokręcił głową. - Nielogiczne, w grę 
        wchodzi  za  mały  szmal. Taki facet jak  Tęcza  nie  będzie  się 
        fatygował dla paru gramów. Złożysz zamówienie na co najmniej  pół 
        kilo, to się zainteresuje.
             - Albo na skrzynkę trawy.
             -  Taa,  owszem - przyznał Charley. - Ale, jak  powiada  Fo-
        garty,  musimy przestać myśleć tymi kategoriami. Najlepiej o  tym 
        zapomnieć,  i  kropka. Musimy tam tylko wejść,  wcisnąć  im  kit, 
        dobić  targu,  zgarnąć sześćdziesiąt gramów koki, umówić  się  na 
        następną  dostawę,  powiedzieć grzecznie:  "Dziękujemy  szanownym 
        panom"  i szybko stamtąd wyjść. To wszystko. Aha,  jeszcze  pewna 
        drobnostka.  Spieprzymy to i do widzenia. Fogarty skreśli  nas  z 
        listy. Tyle.
             - Wiem, wiem... - Poirytowany Koda ciężko westchnął.
             - Zachować spokój i robić, co każą. Próbuję, Charley, napra-
        wdę próbuję.
             Shannon roześmiał się.
             -  Posłuchaj, stary, to przecież tylko taka gra,  pamiętasz? 
        Głupia  gra,  nic  więcej.  Graliśmy w  nią  setki  razy,  bo  to 
        najłatwiejsza  rzecz pod słońcem. Dzisiejsza zabawa różni się  od 
        tamtych wyłącznie tym, że zanim dobijemy targu, ci faceci  zechcą 
        nas  trochę  postraszyć, wymaglować psychicznie.  Co  za  sprawa? 
        Odegramy  komedyjkę  i  wyjdziemy  tylnymi  drzwiami  z   garścią 
        prochów.  Proste  jak  drut. Tylko wszystko  po  kolei.  Najpierw 
        dotrzemy  do  Generała,  a potem wrócimy  po  Tęczę  i  Pilgrima. 
        Pogramy  według planu i stary Locotta będzie miał  gówno  zamiast 
        organizacji.
             Koda skinął głową.
             - No dobra, compadre, przekonałeś mnie - powiedział  wstając 
        i  rozprostowując zesztywniałe nogi. - Oni to czarne  charaktery, 
        my,  białe.  Jak  rola w jakimś zasranym  westernie.  Lepiej  już 
        chodźmy, bo zapomnę tekstu.
             Koda  wyprowadził  furgonetkę na szosę, skręcił w  prawo,  w 
        słabo  oświetloną drogę, zaraz potem w lewo i znaleźli się  przed 
        domem,  który  obserwowali.  Ani w oknach,  ani  w  drzwiach  nie 
        zauważyli  nikogo. Koda pojechał dalej, do końca  uliczki,  gdzie 
        zawrócił.
             - Widzisz kogoś przed domem?
             Nieśpiesznie dojeżdżali na miejsce spotkania.
             - Nie, ale chyba namierzyli nas kamerą - odrzekł Shannon.
             - Tak myślałem. - Ben zaparkował naprzeciwko domu.
             -  No  to  idę.  Zobaczymy,  czy  dadzą  się  wyprowadzić  z 
        równowagi.
             Wysiadł. Shannon zajął jego miejsce.
             - Umawiamy się na jakiś specjalny sygnał?
             -  Trzymajmy  się  starych - odrzekł Koda.  -  Jak  wszystko 
        będzie w porządku, wyślę do ciebie tego goryla z moim  zegarkiem. 
        Wskazówki  nastawię  na  szóstą. Dziewiąta:  właź,  ale  zachowaj 
        ostrożność.  Dwunasta: tkwię po uszy w gównie.  Teraz  powinieneś 
        chyba sprawdzić broń, co? Jak regulaminowo, to regulaminowo.
             Shannon wyjął z kabury czterdziestkę piątkę.
             -  Punkt  szósta.  Broń nabita i  zabezpieczona  -  oznajmił 
        spokojnie. - Złam kark, Ben.
             Koda  zapukał  do drzwi. Otworzył mu bysior  wyglądający  na 
        typowego  sierżanta  piechoty morskiej wykopanego z  wojska.  Ben 






        rzucił  okiem na jego kwadratową twarz z nadzieją, że znajdzie  w 
        niej  choćby nikły ślad litości czy poczucia humoru.  Gdzie  tam. 
        Koda doszedł do wniosku, że zanim Kwadratowa Gęba został gorylem, 
        był w wojsku specem od musztry
             - Czego?
             - Mam na imię Ben. Jestem umówiony.
             Ponury,  ostrzyżony na jeża żołdak spojrzał mu w oczy.  Koda 
        ani mrugnął.
             -  Właź - warknął tamten. Zatrzasnął drzwi, chwycił Bena  za 
        ramię, obrócił go i gwałtownie pchnął.
             - Co jest, jak pragnę...
             -  Spokojnie, mistrzu - burknął  eks-piechociarz  wgniatając 
        Bena  w  ścianę.  - Zanim cię tam wpuszczę,  muszę  się  najpierw 
        upewnić,  czy jesteś czysty. Ci panowie nie lubią gości z  pisto-
        letami  - wyjaśnił swobodnym tonem, obmacując go fachowo od  góry 
        do dołu. - A wygląda mi na to, że pistolet to ty masz niekiepski, 
        brachu...  - Zachichotał wciskając mu dłoń w krocze i  uśmiechnął 
        się ironicznie, gdy Ben zacisnął zęby i nie zareagował. Przesunął 
        ręką  wzdłuż  lewego  boku Kody i  westchnął.  -  Szkoda.  Miałem 
        nadzieję, że coś znajdę. A wiesz, co bym wtedy zrobił?  Wyrwałbym 
        ci  te  pierdolone wąsiki, żebyś pokazał światu  swoją  dziecięcą 
        buźkę.  -  Uśmiechnął  się  złośliwie,  dwoma  grubymi  paluchami 
        chwycił go za koniuszek wąsa i mocno pociągnął.
             -  Nic  nie  szkodzi, stary. Prawdę mówiąc,  było  mi  nawet 
        przyjemnie...  -  odrzekł Koda mrugając do  niego  przyjacielsko. 
        Wierzchem dłoni poklepał go kilkanaście centymetrów poniżej  pasa 
        ozdobionego  wielką  klamrą  w  kształcie  kotwicy  i  rozbawiony 
        patrzył, jak na gębie silnorękiego maluje się wyraz  zaskoczenia, 
        niedowierzania, a potem złości.
             Kwadratowa  Gęba  podsunął  mu pod nos  zaciśniętą  pięść  i 
        warknął:
             - Słuchaj, ty pierdolony cwaniaczku, może sobie myślisz,  że 
        to zabawa...
             - Ostrożnie, miły, ostrożnie. - Ben pokręcił głową i zerknął 
        znacząco  na  obiektyw  kamery częściowo  ukryty  za  wiszącym  w 
        korytarzu  obrazem. - Chyba nie chcesz powiedzieć  czegoś,  czego 
        byś  później  żałował,  prawda? Twój szef  mógłby  nie  zrozumieć 
        takiego entuzjazmu. Wiesz, o co mi chodzi?
             -  Jesteś  czysty  -  prychnął  Kwadratowa  Gęba,  z  trudem 
        opanowując  wściekłość. - Bierz dupę w garść i  zjeżdżaj.  Cofnął 
        się i kiwnął głową wskazując korytarz. - Tędy, pierwsze drzwi  na 
        lewo.
             -  Uprzejmie dziękuję. - Ben skłonił się głęboko, wszedł  do 
        korytarza,  stanął  przed  drzwiami i  spojrzał  przez  ramię  na 
        podążającego  tuż za nim goryla. - Bez urazy, stary.  Może  byśmy 
        poszli  później  na  piwo,  co?  I  pogadali  o  tych  wszystkich 
        milutkich  żołnierzykach  z  piechoty  morskiej,  hę?  -  Zerknął 
        niedwuznacznie na krocze bysiora i znów do niego mrugnął.
             -  Masz  to jak w banku, ty pierdolony wszarzu  -  wyszeptał 
        dziko  Kwadratowa  Gęba. Otworzył drzwi i  niechętnie  przepuścił 
        przed sobą agenta.
             Koda  wszedł  do pokoju. Najpierw  zobaczył  dwóch  mężczyzn 
        stojących przed kominkiem, około trzech metrów od wielkiej sofy w 
        kształcie  podkowy.  Przed sofą ujrzał sekwojowy stół, a  na  nim 
        pięć  małych,  szczelnie  zamkniętych pakiecików  z  plastiku,  z 






        których każdy zawierał najpewniej sto pięćdziesiąt gramów białego 
        krystalicznego proszku. Wyraźny znak, że chcą zrobić interes.
             Mężczyzna stojący najbliżej stołu był drobnym hurtownikiem - 
        Ben i Charley poznali go już wcześniej, przez pośredników.
             Ten drugi miał wystający brzuch, a głowę ozdobił  nowiuteńką 
        furażerką,  którą  nosił  na bakier,  tak  że  niemal  całkowicie 
        zakrywała  siwiejące  skronie. Na furażerce  widniała  pojedyncza 
        brązowa gwiazda.
             O  żesz kurwa... Przecież to sam Generał! -  pomyślał  Koda. 
        Wygląda na to, że tym razem złowiliśmy grubszą rybę.
             -  Sie masz. Spodziewaliśmy się was o wiele  wcześniej...  - 
        zagaił gładko hurtownik, wskazując Benowi miejsce na końcu sofy.
             Grubobrzuchy  nie drgnął z miejsca. Stał przed  kominkiem  z 
        rękami w kieszeniach spodni.
             -...ciebie  i  twego  kumpla,  tego  czarnucha  -  dokończył 
        hurtownik. - Jak mu tam...
             -  Mówisz  o Charleyu? - zapytał spokojnie Koda. -  Czeka  w 
        samochodzie.
             -  Powiedz  mu,  żeby tu przyszedł -  rozkazał  siwowłosy  z 
        gwiazdą.
             -  Chyba tego nie zrobię - odrzekł powoli Ben. - A  przynaj-
        mniej  jeszcze nie teraz. Poproszę go, kiedy będę miał  lepsze... 
        samopoczucie - dodał znacząco.
             - Martwisz się o swoje samopoczucie?! - Generał był wyraźnie 
        zaskoczony uwagą Kody - O co ci...
             - Chodzi mi o to - przerwał mu Ben - że rozmawiałem  wczoraj 
        z pańskim kolegą i powiedziałem mu, że chcielibyśmy dobić dzisiaj 
        targu. Ale nie pamiętam, żeby wspomniał choć słowem, że będzie tu 
        jakiś... kurwa, jakiś generał brygady. Rozumie pan, chcę przez to 
        powiedzieć,  że  nie wiem, kim pan, do diabła, jest i co  pan  tu 
        robi.  I dopóki się nie dowiem, nie zacznę gadać o  interesach  - 
        dodał  z naciskiem. - Ja wykładam szmal, więc to chyba  rozsądne, 
        nie?
             - No cóż, w takim razie mamy remis, panie Koda, ponieważ  ja 
        również niewiele o panu wiem. A to za mało, żeby wciągnąć pana  w 
        sieć...
             -  Przepraszam, Generale - przerwał mu Koda - nie  chciałbym 
        być  niegrzeczny,  ale nie przypominam sobie,  bym  wyrażał  chęć 
        pracy dla pana.
             Ponieważ nikt na jego słowa nie zareagował, Ben mówił dalej:
             - Widzi pan, to jest tak: Charley i ja skontaktowaliśmy  się 
        z  panem, bo chcemy ruszyć z własnym interesem i słyszeliśmy,  że 
        pan  prowadzi tu sprzedaż hurtową. Ale ani on, ani ja nie  lubimy 
        pracować   z   bandą  dziwaków  i  przebierańców.   To   kurewsko 
        niebezpieczna zabawa. Rozumiemy się?
             W  nabiegłych  krwią  oczach  Generała  spoglądających  spod 
        furażerki  widać  było złość, potem zmieszanie,  wreszcie  coś  w 
        rodzaju zdumionego rozbawienia.
             Grubas wzruszył ramionami i powiedział:
             - Widać z tego, że pokładaliśmy w was zbyt wielkie nadzieje, 
        panie    Koda.   Sądziliśmy   że   zainteresuje    panów    umowa 
        długoterminowa.  Regularne  dostawy  stu  pięćdziesięciu   gramów 
        tygodniowo i spora zniżka przy zakupie. Zatem cóż,  uwzględniając 
        pańskie  obawy, możemy omówić szczegóły umowy mniej... hmm...  że 
        tak powiem, poważnej.






             -  Rzecz  w  tym, panie Generale, że  interesuje  nas  umowa 
        trochę bardziej, jak pan to raczył nazwać, poważna - odparł Koda. 
        - Interesują nas dostawy rzędu dziesięciu kilogramów miesięcznie, 
        począwszy  od  dzisiejszego wieczora. Płacimy  gotówką.  Dziesięa 
        procent zaliczki, reszta przy odbiorze towaru. Taki układ  bardzo 
        by nas zadowolił.
             Siwowłosy aż zamrugał z wrażenia.
             -  Przywieźliście tutaj sto dwadzieścia tysięcy dolarów?!  - 
        wyszeptał z niedowierzaniem podwładny Generała.
             -  Sto trzydzieści - poprawił go spokojnie Koda.  -  Płacimy 
        sto  trzydzieści  dolarów za gram i pięć tysięcy premii  za  gwa-
        rantowaną dostawę. Chodzi o to, że nie chcemy być na końcu listy, 
        gdyby zabrakło wam nagle towaru.
             Hurtownik  miał  wyraźne trudności z  oddychaniem.  Nic  nie 
        mówił,  tylko  gapił się na swego szefa  wytrzeszczonymi  oczami. 
        Generał  też milczał i przez długą chwilę przyglądał się  Benowi. 
        Napiętą  ciszę przerwał donośny, głęboki głos dobiegający  z  są-
        siedniego pomieszczenia.
             -  Co  pan  tak stoi, Generale? Niech  pan  odpowie  naszemu 
        gościowi. Niech się pan Koda dowie, że będziemy szczęśliwi  mogąc 
        pozbawić  go  takich  pieniędzy. - Drzwi  prowadzące  do  jadalni 
        otworzyły  się  wolno  i w progu  stanął  mężczyzna  o  hebanowej 
        skórze.
             Prawdziwie   teatralne  wejście.  W   normalnych   warunkach 
        obłąkany  uśmiech  i błyszczące od narkotyku, szalone  oczy  nowo 
        przybyłego  nie wywarłyby na Benie zbyt wielkiego wrażenia.  Lecz 
        niesamowite  ubranie, jakie miał na sobie nieznajomy,  podziałało 
        na Kodę jak zastrzyk adrenaliny.
             Murzyn  był chodzącym spektrum kolorów. Szopę  kędzierzawych 
        włosów ozdobił jaskrawoczerwoną szkocką czapeczką z  pomponikiem, 
        a  na szyi zawiązał niebieską apaszkę. Wzorzysta koszula  mieniła 
        się  wszystkimi  odcieniami koloru  pomarańczowego,  zielonego  i 
        żółtego, podobnie jak bermudy i długie podkolanówki, a błyszczące 
        buty  z krokodylowej skóry - na wysokim obcasie zresztą  -  miały 
        barwę ciemnego burgunda.
             Koda pokręcił głową, patrząc Murzynowi w twarz.
             - Nic nie mów - powiedział. - Ty jesteś Tęcza, tak?
             - Tak jest. - Raynee uśmiechnął się złowieszczo i z  udawaną 
        afektacją  skłonił nisko głowę. - Ale nie wiem jeszcze,  kim  pan 
        jest, panie Benjaminie Koda.
             - Owszem, nie wiesz - przyznał Ben.
             -  A  ponieważ od dłuższego czasu  przyciągasz  moją  uwagę, 
        chyba nadeszła już pora, żebyśmy się poznali. Co ty na to?
             -  Świetnie  -  odrzekł Koda czując, że  napięcie  w  pokoju 
        wzrasta z każdą sekundą.
             -  To dobrze. Zanim się sobie przedstawimy,  poprosimy  pana 
        generała,  żeby  przystawił ci do głowy pewien  przyrządzik.  Ten 
        instrument  pomoże  ci  zachować  pełną  koncentrację  w   czasie 
        rozmowy. O właśnie tak, o to chodzi...
             Ben zauważył kątem oka, że Generał ściska w ręku rewolwer  z 
        krótką lufą. Grubas przytknął go teraz do jego lewej skroni,  ale 
        Koda ani drgnął, cały czas wpatrywał się w szalone oczy Rayneego, 
        błyszczące pod czerwoną czapeczką.
             -  Zatem przejdźmy do rzeczy, panie Koda - wychrypiał  wciąż 
        uśmiechnięty  Tęcza.  -  Zdaje  się,  że  wspominał  pan  o   stu 






        trzydziestu tysiącach dolarów, prawda?
             -  Wspominałem - przyznał Ben, odruchowo  napinając  mięśnie 
        piersi i ramion.
             -  Chciałbym  te pieniądze zobaczyć, jeśli nie  ma  pan  nic 
        przeciwko temu.
             -  Owszem,  mam - odparł Koda w miarę  spokojnym  głosem.  - 
        Jeśli   chcesz   gadać   o   interesach,   to   powiedz   swojemu 
        żołnierzykowi,  żeby zabrał tę spluwę i wsadził ją sobie w  dupę. 
        Od tego zacznijmy.
             Złośliwie błyszczące ślepia rozszerzyły się, a  sarkastyczny 
        uśmiech  odsłaniający  rząd nieskazitelnie  białych  zębów  nagle 
        zniknął. Raynee wybuchnął głośnym śmiechem.
             - No, no. - Pokręcił głową. - Nie tak łatwo ustępujesz,  co? 
        Ale  widzisz,  rzecz w tym, że ci nie ufam. Jeszcze nie  -  dodał 
        znacząco. - Pieniądze ma pewnie twój kumpel, co?
             - Zgadłeś.
             - To dobrze. Lubię prowadzić interesy z ostrożnymi ludźmi. - 
        Raynee zerknął na eks-sierżanta piechoty morskiej.
             -  Jack, mój przyjacielu, wyjdź i poproś... - Zawahał się  i 
        spojrzał pytająco na Bena.
             - Charleya - podpowiedział mu Koda.
             -  Właśnie,  Charleya. Więc powiedz  szanownemu  panu  Char-
        leyowi,  żeby  przywlókł  tu swoją czarną dupę,  bo  inaczej  nie 
        zaczniemy poważnie gadać. I dopilnuj, żeby zaproszenie przyjął.
             -   Z  przyjemnością  -  odrzekł  ze   złośliwym   uśmiechem 
        Kwadratowa  Gęba. Już się obracał do drzwi, gdy znieruchomiał  na 
        dźwięk głosu Bena.
             - Czy będziesz go jeszcze do czegoś potrzebował?
             - Co? Kogo? - spytał Tęcza.
             -  Tego  głupiego pedała - wyjaśnił Ben  wskazując  eks-pie-
        chociarza.
             -  Chyba  tak - powiedział wolno Raynee. - A bo  co?  Chcesz 
        powiedzieć, że może mieć jakieś kłopoty?
             - Jeśli pójdzie bez tego, to owszem. - Koda zdjął zegarek  i 
        ustawił  wskazówki  na godzinę dziewiątą. -  Ale  proszę  bardzo. 
        Niech  spróbuje  przekonać  Charleya  na  własną  rękę.  Szczerze 
        mówiąc, mam to w dupie.
             Raynee pogrążył się w krótkiej zadumie.
             - Weź zegarek - rozkazał w końcu.
             Posępny żołdak podszedł do sofy, wyrwał zegarek z rąk Bena i 
        zniknął za drzwiami.
             Niecałą  minutę  później wrócił. Stanął  między  drzwiami  a 
        sofą,  tuż  przy Shannonie, który na szczęście nie  widział  jego 
        ciskających  gromy  oczu.  Charley omiótł  salon  jednym  szybkim 
        spojrzeniem,  a potem wbił bezczelnie wzrok w postać, której  nie 
        mógł nie zauważyć.
             - Jak pragnę zdrowia, bijesz wszystko na łeb - powiedział  z 
        uśmiechem, spoglądając na ubranie Tęczy. Potem przeniósł wzrok na 
        skonsternowanego  Generała i jego rewolwer, w końcu  spojrzał  na 
        Bena.  -  Wciąż masz kłopoty z nawiązywaniem  znajomości,  co?  - 
        spytał.
             -  Na to wygląda. - Ben wziął ze stołu jeden z  plastikowych 
        pakiecików  i  pokazał go Shannonowi. - Chcę im  za  to  zapłacić 
        grubą  forsę, ale oni mają to chyba gdzieś. - Obrócił pakiecik  w 
        ręku,  żeby  przyjrzeć się dokładniej jego zawartości.  -  Według 






        mnie to...
             Głośny, metaliczny szczęk otwieranego noża. Koda natychmiast 
        zamarł,  zastygł  w bezruchu i nie drgnął  nawet  wówczas,  kiedy 
        ostrze sprężynowca rozorało pakiecik w jego ręku.
             Z  pakiecika wytrysnął kwaśno pachnący obłok, a na dłonie  i 
        nogi Bena, na stół i podłogę spłynęła struga miałkiego proszku.
             Zanim Koda zdążył zareagować, Raynee chwycił go za  koszulę, 
        szarpnął do góry, a kiedy Ben wstał, przytknął mu do szyi płaskie 
        ostrze noża.
             - Rzecz w tym, mój miły - szepnął zbliżając twarz do  twarzy 
        agenta - że coś mi tu śmierdzi. Wiesz, o czym mówię?
             - Odjebało ci - odrzekł spokojnie Koda patrząc mu w oczy.
             - Nie wiem co - mówił dalej Tęcza - ale coś jest z tobą  nie 
        tak.  Bo  widzisz, nie spytałeś nawet o czystość towaru,  o  jego 
        wagę. Jakby cię to w ogóle nie obchodziło...
             -  Daj  spokój,  stary. Zostaw go,  robisz  poważny  błąd  - 
        ostrzegł  Shannon robiąc krok w głąb salonu. Ale drogę  zagrodził 
        mu Kwadratowa Gęba.
             Tęcza go zignorował.
             -  A  jedynym facetem, którego takie  rzeczy  nie  obchodzą, 
        jest...  policyjny  szpicel - mówił nie widząc  chłodu  w  oczach 
        Bena. - Wiesz dlaczego? Bo chce tylko kupić towar i czym  prędzej 
        zwiać. Słyszysz, co mówię, gnojku? - Przeciągnął nożem po  piersi 
        Kody i leciutkim muśnięciem ostrza obciął mu guzik od koszuli.
             - Przeciągasz strunę, Tęcza - ostrzegł go ponownie  Shannon, 
        nie  zwracając uwagi na Kwadratową Gębę, który zrobił nagle  krok 
        do przodu i chwycił Charleya za nadgarstek.
             Generał  i hurtownik jakby zmienili się w kamień. Obaj  byli 
        jednakowo skonsternowani i wystraszeni.
             -  A  dobrze wiesz, co robimy ze szpiclami,  prawda?  -  wy-
        charczał  wściekle  Raynee. - Nawet z  tymi  przebiegłymi  ślicz-
        notkami,  które  myślą,  że  mogą  nas  podejść.  Tak,   zgadłeś. 
        Zabieramy je nad wodę... - Ostrze musnęło drugi guzik.
             - Spokojnie, Ben! On cię tylko sprawdza! - krzyknął  Charley 
        ruszając w głąb salonu.
             -  Zamknij  mordę,  czarnuchu  -  warknął  Kwadratowa   Gęba 
        odpychając go pod drzwi.
             -...a tam, nad wodą, zaczynamy je powoli... krajać. -  Tęcza 
        obciął mu trzeci guzik i wybuchnął oszalałym śmiechem.
             Potwór  drzemiący w zakamarkach duszy Bena ożył i dał  upust 
        od dawna tłumionej wściekłości.
             - Ben! Nie!
             Koda krzyknął gardłowo, wykonał błyskawiczny obrót w lewo  i 
        zablokował nóż otwartą dłonią i przedramieniem. Zaskoczony Murzyn 
        stracił  równowagę, ale nim zdążył ją odzyskać i zareagować,  Ben 
        grzmotnął  go  pięścią  w nie osłoniętą twarz, łamiąc  mu  nos  i 
        rozcinając  wargi.  Trysnęła krew. Tęcza runął  na  podłogę,  nóż 
        wypadł mu z ręki.
             - Nie ruszać się! Stać!
             -  Ben! Przestań... - Shannon nie dokończył,  bo  Kwadratowa 
        Gęba uderzył go mocno w brzuch.
             Charley  jęknął i zgiął się wpół. Nagle podniósł wzrok  i  z 
        upiornym uśmiechem na twarzy zaprawił żołdaka klasycznym  bykiem. 
        Cios był tak silny, że łamiąc po drodze meble, pociągając za sobą 
        spanikowanego  hurtownika  i  wciąż  niedowierzającego  Generała, 






        runęli na sofę w kłębowisku splątanych nóg i ramion.
             -  Ty pierdolony gnojku... - wycharczał  Tęcza  skrwawionymi 
        wargami.  Obłęd w jego oczach ustąpił miejsca  nie  kontrolowanej 
        furii. Wymierzył straszliwy cios nogą w krocze Bena, lecz  chybił 
        i  w  następnej sekundzie ryknął z bólu, gdy Koda  wyrżnął  go  w 
        kolano krawędzią tenisówki i poprawił straszliwym ki-yi'd. Trafił 
        Tęczę w splot słoneczny i powalił na podłogę.
             Jęcząc i krwawiąc obficie z ust i nosa, Murzyn natrafił  ko-
        stkami palców na otwarty nóż...
             W  tym  samym  momencie  ciszę, jaka  zapadła  na  chwilę  w 
        salonie,  rozdarł  ryk gniewu, brzęk szkła  i  trzask  pękającego 
        drewna.  To Shannon. Wydźwignął się z kłębowiska ciał  na  sofie, 
        chwycił  Kwadratową  Gębę, uniósł go nad głowę i  wyrzucił  przez 
        okno.
             Wtem usłyszał szczęk odwodzonego kurka. Zrobił  błyskawiczny 
        obrót  i  zobaczył, że Tęcza usiłuje wstać, że klęczy  na  jednym 
        kolanie  i trzyma w ręku nóż. Znów chciał zaatakować,  zaatakować 
        Bena,  który  stał  niecałe trzy metry dalej i  ściskając  w  obu 
        rękach rewolwer Generała, mierzył w znienawidzonego szaleńca.
             Shannon nie zdążył ani krzyknąć, ani wykonać żadnego  ruchu. 
        Salonem  wstrząsnęła  ogłuszająca eksplozja, zaraz  potem  druga. 
        Oddawszy  dwa  strzały  w  pierś  Murzyna,  Ben  przesunął   lufę 
        rewolweru do góry, wymierzył między spanikowane, otumanione bólem 
        oczy czarnego handlarza i nacisnął spust po raz trzeci.
             - Przerwij ogień, do ciężkiej cholery! - ryknęły głośniki.
             - Koda, mówi Fogarty. Słyszysz mnie? Przerwij ogień!
             -  O  Chryste...  - wyszeptał Murzyn  ze  złamanym  nosem  i 
        rozciętymi  wargami,  patrząc z niedowierzaniem na  dymiącą  lufę 
        rewolweru w rękach Kody. Jaskrawoczerwona czapeczka z pomponikiem 
        zwisała smętnie z przekrzywionej kędzierzawej peruki.
             Shannon dopadł Bena pierwszy. Gdy wyrwał mu broń, do  pokoju 
        wpadli  pierwsi  agenci  ukryci dotychczas  w  sąsiednim  budynku 
        Centrum Szkoleniowego Federalnych Służb Śledczych.
             Pięciu agentów siedziało w dźwiękoszczelnej i zabezpieczonej 
        przed  podsłuchem  sali konferencyjnej, patrząc  w  milczeniu  na 
        migotliwy  ekran  telewizora.  Magnetowid  odtwarzał  wydarzenia, 
        które  miały miejsce niecałą godzinę wcześniej w jednym  z  domów 
        położonych na przedmieściach Glynco w Georgii.
             Gdy  doszli do sceny, w której agent odgrywający  rolę  Kwa-
        dratowej  Gęby (w rzeczywistości instruktor karate z  pobliskiego 
        Brunswicku,  który  służył niedawno w piechocie morskiej  i  tęgo 
        pracował   na   przykrywkę  faceta  z   uprzedzeniami   rasowymi) 
        roztrzaskał  głową  drewnianą  ramę i  wyleciał  przez  aż  nadto 
        prawdziwe okno, Shannon jęknął i wymamrotał coś niezrozumiałego.
             Potem  przyszła  kolej  na Kodę. Aż się skurczył  z  bólu  i 
        współczucia,  gdy zobaczył, jak pracownik agencji  -  instruktor-
        szkoleniowiec  -  który zgodził się odegrać  rolę  Tęczy,  obrywa 
        pięścią w twarz, kantem tenisówki w kolano, by wreszcie runąć  na 
        podłogę po straszliwym ki-yi'd w przeponę.
             Podczas  końcowych  fragmentów  sceny  odwrócił  wzrok.  Nie 
        chciał patrzeć na przerażoną i zakrwawioną twarz kolegi po fachu, 
        którym  targały  uderzenia wyimaginowanych  pocisków  z  nabitego 
        "ślepakami" rewolweru.
             W  sali  zaległa  martwa cisza. Przerwał  ją  Jim  Thornton, 
        zastępca  dyrektora  agencji, odpowiedzialny  za  szkolenie  pra-






        cowników, który cicho zaklął.
             -  Kurwa  mać!  - ryknął Shannon  zrywając  się  z  krzesła. 
        Grzmotnął  pięścią  w  ciężki  stół i dodał:  -  To  twoja  wina, 
        Thomton!
             - Przyznaję, możliwe, że posunęliśmy się trochę za daleko  - 
        warknął dyrektor i posłał Shannonowi wściekłe spojrzenie.
             - Ale to wcale nie znaczy, że próba jest nieważna. Dobrze...
             -  Dobrze wiesz, że aktorzy mogą dać się ponieść nerwom  tak 
        samo  jak ci, których chcesz sprawdzić - dokończyła  za  Charleya 
        Sandy. 
             -  Ile było takich przypadków? Cała masa. Sama  słyszałam  o 
        kilkunastu - powiedziała z naciskiem. - Wystarczy przejrzeć stare 
        taśmy.  Jak  choćby tę z prostytutką, którą chciałeś  udusić,  bo 
        próbowała kopnąć cię w krocze za to, że...
             -  Dobrze już, dobrze. - Thornton uniósł obie ręce w  geście 
        niechętnej  rezygnacji. Kiedy Shannon usiadł, dodał: - Nie  wiem, 
        może  rzeczywiście  Jacksona trochę poniosło.  Masz  rację,  były 
        takie  przypadki. Ale to niekoniecznie jego wina. Kazałem mu  iść 
        na całość. Po prostu...
             -  Jim, wszystkiemu jest winien ten nóż - przerwał mu  cicho 
        Bart  Harrington. - Nie aktorstwo Jacksona, tylko ten nóż.  Można 
        się  było  tego  spodziewać, jak tylko przeciął  nim  woreczek  z 
        kokainą w rękach Bena. Według mnie cała burda jest wynikiem złego 
        scenariusza.  Nie  powinieneś  był pozwolić,  żeby  Jackson  użył 
        prawdziwego noża.
             - Tak, być może - przyznał Thornton. - Ale nie zapominaj, że 
        Raynee ma na tym punkcie prawdziwego szmergla. Nie interesują  go 
        gumowe  majchry. Poza tym, taki był właśnie cel ćwiczenia.  Jeśli 
        któryś  z  was nie może znieść myśli, że  będzie  musiał  kupować 
        towar od kogoś takiego jak Raynee... - Spojrzał wymownie na Kodę. 
        - ...to musimy o tym wiedzieć już teraz!
             Podniesiony głos Thorntona dotarł w końcu do Bena, wybił  go 
        z  transu  i przywrócił rzeczywistości. Koda  podniósł  wzrok  na 
        dyrektora.
             - Co z Jacksonem? Wyliże się z tego? - spytał.
             -  Przez  jakiś czas ani się nie wysmarka, ani nie  zagra  w 
        piłkę   -  odpowiedział  ironicznie  Thornton  i,   zniesmaczony, 
        wykrzywił usta. - Przepraszam, to obrzydliwy żart. Wiozą go teraz 
        na  prześwietlenie.  Prawdopodobnie  ma  zmiażdżoną  chrząstkę  i 
        naderwane więzadło w kolanie.                  - Kurwa -  szepnął 
        Ben.
             - Sam sobie winien - wtrącił się Charley. - Kontuzja  kolana 
        to nic w porównaniu z kulą między oczy, a gdyby to była prawdziwa 
        akcja,  na  pewno  by ją oberwał. Może  się  dzięki  temu  czegoś 
        nauczył.  Może  będzie  lepszym instruktorem. Ale  w  tej  chwili 
        kolano  Jacksona  nie  jest  największym  problemem.  Największym 
        problemem jesteśmy teraz my - powiedział z naciskiem. - Co z nami 
        będzie?
             Thornton wzruszył ramionami.
             - To zależy od Fogarty'ego. Jeśli dojdzie do wniosku, że nie 
        potraficie dobić targu z Pilgrimem czy Tęczą...
             -  Jim,  do kurwy nędzy! - Koda zerwał się z krzesła.  -  Tą 
        pieprzoną  próbą niczego nie udowodniłeś, i dobrze o  tym  wiesz! 
        Kupowaliśmy  z  Charleyem towar od takich pojebów, że  nie  ufali 
        własnej  matce, bo myśleli, że chce ich narżnąć. Kiedy  przyjdzie 






        co do czego, nie zawalimy. Podejdziemy Generała i kupimy od niego 
        parę gramów jak planowaliśmy. Później złożymy zamówienie na  parę 
        kilogramów,  a  wtedy Generał będzie nas  musiał  zaprowadzić  do 
        Rayneego i Pilgrima. Tak działa ich system. Zdobędziemy  zaufanie 
        Tęczy i Pilgrima, i...
             - I rozwalicie ich, zanim zdążymy dorwać Locottę, tak?
             - wtrącił Thornton.
             - A gówno! - Shannon grzmotnął pięścią w stół.
             W tym samym momencie do sali konferencyjnej wszedł  technik-
        elektronik  z  magnetofonem  w ręku, a tuż za  nim  wkroczył  Tom 
        Fogarty.
             - Dobra, moi panowie i panie, wystarczy - rzucił  ironicznie 
        Fogarty  i  spojrzał  wymownie  na  Kodę,  Shannona  i  Sandy.  - 
        Przestańcie,  zanim  powiecie albo zrobicie  coś,  czego  później 
        będziecie  żałować.  Chciałbym, żeby wszyscy się  teraz  łaskawie 
        zamknęli  i posłuchali tej taśmy. Czy ktoś z obecnych na sali  ma 
        coś przeciwko temu?
             Nie odezwał się nikt.
             -  Znakomicie.  Więc  uważajcie.  Taśmę  otrzymaliśmy  mniej 
        więcej  trzy  godziny  temu ze  źródła,  które  będziemy  nazywać 
        poufnym  źródłem  rządowym - kontynuował  Fogarty,  jakby  między 
        członkami   jego  grupy  specjalnej  nie  zaszło   ostatnio   nic 
        szczególnego.  - Dla wyjaśnienia dodam, że nie zdradzono nam  ani 
        danych na temat osób rozmawiających, ani miejsca, gdzie  założono 
        podsłuch. Prawdopodobnie dlatego, że jest nielegalny.
             - Innymi słowy, oficjalnie taśma nie istnieje, tak? - spytał 
        Koda.
             -  Otóż to. Choć mając na uwadze cele  naszej  działalności, 
        nie  sądzę,  żeby  kwestia  legalności  czy  nielegalności  miała 
        jakiekolwiek znaczenie. Posłuchajcie sami - zakończył,  wciskając 
        klawisz z napisem: "Play".
             W  sali  konferencyjnej rozległ  się  stłumiony,  niewyraźny 
        głos.
             - Tęcza? Mówi Mike Theiss.
             - Sie masz. Jak leci?
             -  Znakomicie. Słuchaj, dostałem twoją wiadomość. Wiem,  jak 
        dzwonić. Podać ci numer?
             - Dawaj.
             - Dwa - dwa - siedem... pięć - pięć - dziewięć - dwa.
             - Dobra. Za kwadrans.
             Głośny trzask odkładanej słuchawki.
             Przez  kilka  sekund  głośnik  magnetofonu  milczał.   Potem 
        rozległ się dzwonek telefonu, cichutki trzask i usłyszeli  dalszą 
        część rozmowy
             - To ty?
             - Tak, stary, nawijaj. Jesteśmy czyści.
             - Założyli podsłuch w dwóch budkach telefonicznych? spytał z 
        niedowierzaniem Koda. - Skąd, do diabła, wiedzieli, gdzie...?
             Fogarty uciszył go machnięciem ręki.
             -  Słuchaj, Tęcza. Chodzi o ten interes,  który  omawialiśmy 
        wczoraj z Pilgrimem...
             - No i? Aż nie do wiary, co?
             -  Jezu,  z tego, co mówicie, można na tym  zbić  straszliwe 
        pieniądze...
             Śmiech.






             - Posłuchaj, Tęcza. Nie wciskam wam kitu i nie trzęsę  dupą. 
        Tak jak mówiłem wczoraj Pilgrimowi, mogę wyłożyć kilka melonów  z 
        własnej kieszeni, ale co mam do cholery powiedzieć tym bankierom?
             - Prawdę, przyjacielu, szczerą prawdę. Wywal kawę na ławę, i 
        kropka.  Mają  dość  zdrowego rozsądku,  żeby  trzymać  język  za 
        zębami.  Bo to, o czym mówimy, wywróci cały ten pierdolony  rynek 
        do góry nogami. Postawi go, kurwa, na głowie!
             -  Tak, rozumiem, co masz na myśli, i właśnie w  tym  rzecz. 
        Słuchaj,  czy  pomyśleliście, co się tu będzie działo,  jeśli  ta 
        wasza teoria się sprawdzi?
             -  Analogi  to nie teoria, przyjacielu. To fakty.  Mówimy  o 
        stuprocentowo  legalnym  narkotyku. Można nim  handlować,  palić, 
        wlać  sobie do ucha, można z nim zrobić, co ci się  tylko  żywnie 
        podoba.  Możesz go nawet opchnąć agentowi, jeśli będziesz  dobrze 
        nawijał. Bez znaczenia komu. Czy wy tego nie rozumiecie?  Szpicel 
        może ci naskoczyć, kapujesz? O ile tylko rozegramy to jak trzeba, 
        towar jest absolutnie legalny. Le-gal-ny. Dotarło?
             -  No  tak, ale słuchaj, jesteś pewien, że  to  nie  kolejny 
        sposób  na  upchnięcie  towaru  z  podkładką?  No  wiesz,  prochy 
        wyglądają  jak  prawdziwe, do tego lewa recepta i  tak  dalej,  a 
        zamiast  koki  czy  hery masz w kapsułce kofeinę czy  coś  w  tym 
        rodzaju.
             -  Nie,  łaskawco, nie tym razem. Posłuchaj uważnie.  To,  o 
        czym mówisz, to gówno za dziesięć centów. Towar dla  szczeniaków. 
        I ludzie o tym dobrze wiedzą. My mówimy o prochach dla dorosłych, 
        o mocnych prochach dla mocnych ludzi. O czymś, co wywraca ci mózg 
        na  lewą stronę i wyciska z niego takie obrazki, że lepszych  nie 
        można. I do tego jest legalny, stuprocentowo legalny. Czy wy tego 
        nigdy nie zrozumiecie?
             -  Ależ oczywiście, że rozumiemy, jak najbardziej. Nie  unoś 
        się,  po  prostu  to brzmi tak  dobrze,  tak  zachęcająco,  że... 
        Zwłaszcza  kiedy pomyślę, ile można na tym zarobić. Jezu,  Tęcza, 
        to  naprawdę  niesamowite. Ale to nie podpucha, co?  Nie  robicie 
        tego tylko po to, żeby wpuścić gliniarzy w kanał, prawda?
             - Nie, przyjacielu, nie o to chodzi.
             Znowu śmiech.
             - O Chryste, Tęcza, wiesz, co się będzie działo na  ulicach? 
        Wiesz,  w  jakie  kłopoty możemy się  wpakować?  Kurwa,  przecież 
        gadamy   tu   o   totalnym   wyrolowaniu   całej   zorganizowanej 
        przestępczości!  Jezu  słodki,  weź  choćby  rodzinę  Locotty.  W 
        kokainę i heroinę zainwestowali miliardy dolarów. Całe  miliardy, 
        kurwa!  Myślisz,  że na to spluną? Akurat. A jak odkryją,  że  to 
        my...  Boże,  nawet  nie  chcę o tym  myśleć.  -  Głos  mówiącego 
        wyraźnie  zadrżał.  -  Posłuchaj, Tęcza. Musimy  to  jeszcze  raz 
        obgadać z Pilgrimem...
             -  Wykluczone.  Teraz ty mnie  posłuchaj.  Pilgrim  wszystko 
        dokładnie rozpracował, jasne? Robi dla nas chemik nad  chemikami. 
        Mistrz,  arcymistrz,  chemik  numer  jeden,  kapujesz?  I  to  on 
        produkuje towar nie ten pojeb Drobeck. Ten facet wyprzedza  myślą 
        nasze  czasy  o  tysiące  lat  świetlnych,  rozumiesz?  A   wiesz 
        dlaczego?  Bo zaopatruje Pilgrima w całą serię różnych  analogów. 
        Pamiętasz,  co  ci mówiliśmy? Te analogi  działają  jak  normalny 
        narkotyk, z tym że mają trochę inną budowę chemiczną, co  znaczy, 
        że  są  legalne.  Musimy  je  tylko  przetestować,  żeby  wyłowić 
        najlepsze. A powiem ci, przyjacielu, że niektóre z nich  działają 






        tak, że proszę siadać. Lepiej niż hera.
             - Bajerujesz...
             - Mówię ci, stary, sam widziałem, na własne oczy. Powiem  ci 
        coś  jeszcze.  Nasza pierwsza świnka doświadczalna była  po  tych 
        prochach  tak napalona, że chciała się rypać  dwadzieścia  cztery 
        godziny  na  dobę.  Więc tak, jak  mówiłem:  te,  które  działają 
        najsilniej,  będziemy  wytwarzać  w  kilogramowych  paczkach,  po 
        kilogramie każdego analogu. Żeby nas powstrzymać, federalni  będą 
        musieli  zmienić  prawo. Zmienić je  bardzo  konkretnie,  zakazać 
        stosowania takiego to a takiego analogu, jasne? Zanim to  zrobią, 
        minie  co  najmniej rok. Rok na rozprowadzenie  zapasu  kolejnego 
        analogu.  A  jak  sądzisz,  od kogo ludzie  będą  przez  ten  rok 
        kupowali?  Od  tych,  co sprzedają kokę i herę?  Od  tych,  przez 
        których  mogą pójść do pierdla? Czy od kogoś takiego jak  my?  Od 
        kogoś,  kto  sprzedaje  legalne,  wspaniale  działające   prochy? 
        Wyobrażasz sobie tę forsę, przyjacielu? Pomyśl o tym, tylko o tym 
        pomyśl.
             - Jezu... - Szept niczym błagalna modlitwa.
             - Prawda? I pamiętaj, jak zmienią prawo, musimy tylko spalić 
        laboratorium   i   nie  zostawiając  za   sobą   żadnych   śladów 
        przestępczej  działalności,  przenieść się do  następnego.  A  to 
        żaden problem, bo zbudujemy ich dziesiątki. No i co ty na to?
             Znów zadziwiony szept:
             -  Chryste, wielka sieć punktów sprzedaży,  jak  restauracje 
        McDonalda...
             -  Otóż  to.  Dobrze to rozegramy i mówię  ci,  jeśli  tylko 
        zmylimy   Locottę,  nie  powstrzymają  nas  ani  federalni,   ani 
        gliniarze,  ani  nikt inny. A Locotta może nam  nakukać,  bo  tak 
        przywarujemy, że w życiu nas nie znajdzie. No i co? Mam rację?
             - A co z Lesterem?
             -  Mój drogi przyjacielu, przecież ci mówiłem, że Jimmy  się 
        nim zaopiekuje, prawda? No i się zaopiekował.
             -  Hmm... no chyba tak. A ten chemik? Dlaczego  nie  słysze-
        liśmy o nim wcześniej? Kto to jest?
             -  Nie mam zielonego pojęcia. Jakiś profesorek  z  uniwersy-
        tetu. Wiem tylko, że Pilgrim nazywa faceta alchemikiem.
             - Alchemikiem? Współczesny alchemik, który wytwarza  legalne 
        narkotyki?  Jezu,  czyż to nie piękne? Alchemik!  Chryste  panie, 
        współczesny alchemik!
        
             Trzask   wyłączanego  magnetofonu.  W  sali   konferencyjnej 
        zaległa grobowa cisza.
             -  No i co, Ben? - spytał cicho Fogarty przerywając  milcze-
        nie.  -  Nadal sądzisz, że możecie wyjść z Charleyem na  ulicę  i 
        kupić od Pilgrima pół kilograma kokainy?
        
        
                                      14
              
        
             Na  skutek  trzygodzinnej różnicy  czasu  między  pustynnymi 
        rejonami  południowej Kalifornii a bagnistymi okolicami Glynco  w 
        Georgii  niebo  nad południowo-zachodnią częścią  pustyni  Mojave 
        wciąż płonęło cudownymi wstążkami i kłaczkami cirrusów, w których 
        igrały  jaskrawopomarańczowe i czerwonawe promienie  zachodzącego 






        słońca.
             Po  długiej i wyczerpującej podróży profesor David  Isaac  i 
        Nichole  Faysonnt  stanęli  na  szczycie  góry.  Odległość,  jaką 
        pokonali,  nie była w gruncie rzeczy taka duża: niecałe  dwieście 
        kilometrów,  z czego ostatnie dwadzieścia krętą górską  drogą,  z 
        której  roztaczały  się wspaniałe widoki na  pustynię  porośniętą 
        karłowatymi  drzewkami  Jozuego.  W ciszy  i  samotności  jechali 
        pośród  skał i wdychali chłodne, czyste, nasycone zapachem  sosen 
        powietrze.
             Dla  dwojga  zakochanych  dwu-  i  półgodzinna   przejażdżka 
        powinna  być  czymś odprężającym i przyjemnym. I z  pewnością  by 
        była,  gdyby kochankami nie targały sprzeczne emocje,  takie  jak 
        pożądanie, chciwość, ambicja czy ciekawość; nie wspominając już o 
        tym,  że  narastająca w nich niepewność,  typowa  dla  wszystkich 
        dyletantów, przeradzała się stopniowo w czysty, niczym niezmącony 
        strach.
             Tak  więc  zamiast dwojga rozpalonych kochanków  z  niecier-
        pliwością wyglądających samotnego domku na szczycie Orlej Góry, z 
        "garbusa"  wysiadło  dwoje  zmęczonych,  wymiętych,  spoconych  i 
        psychicznie wyczerpanych konspiratorów. Wysiedli i rozprostowując 
        zesztywniałe  kości, z lubością zaczerpnęli chłodnego,  ożywczego 
        powietrza.
             Trzymając  się  za  ręce,  podeszli  do  krawędzi  wysokiego 
        nawisu, gdzie stali w milczeniu, patrząc, jak przetykane  purpurą 
        chmury  powoli bledną i szarzeją, by w końcu ściemnieć i  otoczyć 
        się granatową obwódką.
             -  Chyba  straciliśmy najpiękniejszy moment -  szepnęła  Ni-
        chole,  ściskając obiema rękami dłoń Isaaca. Stała w  zapadającej 
        ciemności, nie patrząc mu w twarz, gdyż bała się, że ujrzy w niej 
        odbicie własnego strachu i obaw.
             - Nie, Nichole, nic nie straciliśmy. Nie myśleliśmy o tym, i 
        tyle.  Ten  moment  po  prostu minął.  -  Obrócił  się,  żeby  ją 
        pocałować. - Będą inne zachody słońca - dodał z uśmiechem.
             - Równie piękne.
             - Boże, mam nadzieję - wyszeptała żarliwie.
             -  Musisz  pamiętać, że oni wcale nie  są  tacy  przebiegli. 
        Chcą, żebyśmy tak uważali, a to duża różnica - zapewniał i ją,  i 
        siebie.  -  Tak, na pewno są niebezpieczni, źli i  aroganccy.  To 
        fakt,  nie  ma co do tego żadnych wątpliwości. I z  pewnością  są 
        bardzo  dobrzy w nocnych podchodach i straszeniu ludzi...  takich 
        jak my.
             Przypomniał  sobie,  jak omal nie umarł z  przerażenia,  gdy 
        zrozumiał,  że krzyk Nichole nie jest już krzykiem  rozkoszy,  że 
        dziewczyna  krzyczy...  ze strachu? Jak podążył wzrokiem  za  jej 
        spojrzeniem,  by  zobaczyć  ten koszmarny ostry  nóż,  tkwiący  w 
        ścianie  niecały  metr nad jego głową. Jak nie mógł  się  później 
        skutecznie pobudzia, żeby... Tak, do tej pory nie mógł.
             - Ale to nic - dodał szybko. - Jakoś sobie z nimi poradzimy, 
        bo  wiemy  że  robią błędy jak wszyscy ludzie.  Jak  choćby  przy 
        testowaniu  A-17,  to  najlepszy przykład.  -  Isaac  zamilkł  na 
        chwilę,  starannie rozważając to, co miał powiedzieć.  -  Dlatego 
        musimy  być  czujni i gotowi natychmiast  wykorzystać  każdy  ich 
        błąd. Jeśli zdołamy to zrobić, nic nam nie będzie. Co ty na to? - 
        spytał.
             Coraz  bardziej spięta Nichole odetchnęła głęboko i  skinęła 






        niepewnie głową.
             -  Dobrze - powiedziała. - Więc bierzmy się do roboty,  żeby 
        jak najszybciej to skończyć i czym prędzej stąd wyjechać.
        
             W  innej  piwnicy - właściwie w  bunkrze  mieszczącym  kilka 
        gabinetów  i pokoi do pracy, usytuowanym pod luksusowym domem  na 
        wzgórzu Del Mar tuż nad Pacyfikiem - siedział Lafayette  Beaumont 
        Raynee.  Siedział sam, w prawie zupełnie ciemnym pokoju  długości 
        dwunastu  i szerokości sześciu metrów rozmyślając o  splatających 
        się z sobą elementach, które urozmaicały jego już i tak niezwykle 
        bogate  życie - w przeszłości, teraźniejszości i  przyszłości.  W 
        zupełnym  bezruchu czekał, aż z mroku wychynie  podarunek  Simona 
        Drobecka.
             Był  to  podarunek, który Raynee cenił  sobie  bardziej  niż 
        zbiór  kilkunastu egzemplarzy starożytnej broni zdobiącej  ściany 
        jego  groty.  Zawsze  fascynowały  go  historie  opowiadające   o 
        gwałtownej  śmierci,  jakie  wiązały się  z  każdym  wiszącym  tu 
        ostrzem,  historie  czyichś  rozpaczliwych  wysiłków  przerwanych 
        straszliwym  cięciem lub okrutnym sztychem. Mimo to dar  Drobecka 
        pociągał go jeszcze bardziej, gdyż był darem doprawdy niezwykłym.
             Bo  ten dar był śmiercią. Żyjącą, oddychającą,  pełzającą  w 
        milczeniu  śmiercią, o której krążyły upiorne legendy i która  od 
        wieków  napełniała  ludzi  przerażeniem bez względu  na  to,  jak 
        bardzo byli nieustraszeni.
             Dotykając  ostrych jak brzytwa kling, Raynee mógł  wyobrazić 
        sobie   grozę,  jaką  każda  z  nich  wywoływała.   Lecz   dzięki 
        podarunkowi  Drobecka nie potrzebował już wyobraźni.  Teraz  mógł 
        strachu  doświadczyć, osobiście go przeżyć, mógł  sprawdzić,  jak 
        czuje  się  człowiek widząc nadchodzącą śmierć.  I  pragnął  tego 
        bardziej niż czegokolwiek w świecie.
             Jedynym  źródłem światła w mrocznej grocie  była  pojedyncza 
        czerwona  żarówka  na  suficie,  z  której  sączyły  się   prawie 
        niewidzialne  szkarłatne promienie; kiedy padały na  jakiś  fluo-
        ryzujący  materiał,  zyskiwały na  intensywności  i  jaskrawości. 
        Żarówka stanowiła jedyne zabezpieczenie, na jakie pozwoliła sobie 
        straszliwa   osobowość  Tęczy,  odczuwająca  nieodparty   przymus 
        ciągłego   doświadczania  wrażeń,  które  towarzyszą skazańcowi 
        czekającemu na śmierć.
             W dodatku żarówka mogła się w każdej chwili przepalia...
             Nie licząc kilku nitek w jego ubraniu, w ciemnej grocie były 
        tylko  dwa obiekty zdolne do pochłonięcia szkarłatnego światła  i 
        wytworzenia  niesamowitego żółtawopomarańczowego odblasku. I  oto 
        nagle jeden z nich ożył...
             Tam! Po lewej stronie!
             W  przeciwległym rogu pomieszczenia zaświeciła  pomarańczowa 
        plamka.  Uniosła  się  wolno, obróciła w lewo, w  prawo  i  wtedy 
        Raynee  spostrzegł,  że  to  nie  jeden,  a  dwa  punkciki.   Dwa 
        żółtopomarańczowe  punkciki,  które  przeobraziły  się  szybko  w 
        pałające wściekłością ślepia...
             ...królowej wszystkich węży - kobry Naja.
             Stworzenie  pełzło w ciemności, chcąc odnaleźć  tego,  który 
        śmiał usiąść tak niedaleko i nie będąc w stanie ocenić  dzielącej 
        ich odległości, obserwować jej ruchy.
             W gabinecie obok zadzwonił telefon. Zdekoncentrowany  Raynee 
        niechętnie  wyciągnął  rękę,  pstryknął  przełącznikiem  i  grotę 






        zalało  łagodne niebieskawe światło. Kobra uniosła jedną  trzecią 
        długości  swego pięciometrowego cielska, rozłożyła kaptur, a  jej 
        oczy  rozbłysły  jeszcze  intensywniejszym  blaskiem.   Skupiona, 
        patrzyła,  jak Raynee wstaje, bierze hakowaty chwytak na  węże  i 
        wychodzi przez jedyne w pomieszczeniu drzwi.
             Sięgając  po słuchawkę, musnął ręką pakiecik z  dziesięcioma 
        szczelnie  zamkniętymi  fiolkami zawierającymi  dziesięć  różnych 
        analogów starannie oznaczonych symbolami od B-8 do B-16. Ostatnia 
        przesyłka od Isaaca. W każdej fiolce było około dziesięciu gramów 
        białego  krystalicznego proszku symbolizującego ich przyszłość  i 
        potęgę.  Dziesięć  analogów, z których  przynajmniej  jeden  mógł 
        kiedyś wyprzeć z rynku heroinę i kokainę, a już na pewno zastąpić 
        analog tiopeinowy, bo ten niezupełnie spełnił ich oczekiwania, co 
        wcale nie znaczy, że nie nadawał się do pierwszej serii prób.
             - Tęcza - wyszeptał.
             - Mówi Pilgrim. - Ponury lekko zachrypnięty głos. 
             - Opowiadaj.
             Raynee posłusznie zdał szczegółowe sprawozdanie z  przebiegu 
        dotychczasowych rokowań i prac.
             Michael  Theiss,  ich  kalifornijski  bankier  i  konsultant 
        finansowy, dał się przekonać i zabiegał już o fundusze  niezbędne 
        do  zbudowania  tajnych  laboratoriów.  Działał  trochę  nerwowo, 
        niemniej popierał ich w całej rozciągłości.
             Nadeszły nowe analogi.
             Tak, Isaac i jego przyjaciółka są już na miejscu i zakładają 
        prototypowe  laboratorium  do wytwarzania  analogu  tiopeinowego. 
        Będzie gotowe na czas.
             W  trakcie  prób z analogami pojawiły  się  pewne  problemy, 
        które Jimmy musi rozważyć.
             - Mów - rozkazał Pilgrim.
             Raynee  opisał, jak przebiegały pierwsze testy analogu  A-17 
        przeprowadzone  na  grupie  zawsze chętnych  wyrostków  ze  szkół 
        średnich, których wpływowi rodzice, wywodzący się z wyższych klas 
        społecznych,  przeżyli nielichy szok, kiedy otrzymawszy  wezwanie 
        do szpitala dowiedzieli się od policjantów, że ich pociechy  omal 
        nie umarły od przedawkowania nie ustalonego jeszcze narkotyku.
             W  rezultacie powyższego szefowie policji w niektórych  mia-
        steczkach  znaleźli się pod nader silną presją polityczną,  a  do 
        wytępienia  handlarzy sprzedających prochy dzieciakom i  tak  nie 
        potrzebowali  szczególnej  zachęty.  Dwóch  pierwszych  zastępców 
        Rayneego   musiało   zrejterować  i   czmychnąć   z   południowej 
        Kalifornii. Dlatego w przyszłości dobór obiektów  doświadczalnych 
        należy przeprowadzać o wiele staranniej.
             - Rozpracuj metody i nie przerywaj prób - rozkazał  Pilgrim. 
        - Te dane są nam bardzo potrzebne.
             - Załatwione.
             - Co z Locottą?
             - Ostatnio kręcili się tutaj jego ludzie - odrzekł Raynee.
             -  Sam  Rosey  rozpuszcza wieści,  że  Locotta  jest  ciężko 
        wnerwiony  i że czeka na twój telefon. Dał ci czas do  jutra,  do 
        dziesiątej.
             - O tym wiedzieliśmy - mruknął Pilgrim.
             -  Tak,  ale  wygląda  na  to,  że  stary  Jake  trochę  się 
        niecierpliwi.  -  Tęcza zachichotał. - Powiadają,  że  do  miasta 
        zawitał Tassio...






             - Naprawdę? - Pilgrim był lekko rozbawiony.
             -  Może  nadszedł już czas, żebyśmy z nim  pogadali,  co?  - 
        zasugerował Tęcza.
             Przez  krótką chwilę Pilgrim milczał i  rozważał  informację 
        uzyskaną przez wywiadowców Tęczy.
             - Tak - zdecydował w końcu - najwyższa pora, żeby ich  nieco 
        zmylić.  Niech mają o czym myśleć, podczas gdy my dokończymy  to, 
        co zaczęliśmy .
             - O tak, już ja im dam do myślenia! - Tęcza znów zachichotał 
        i  jak  zwykle  poniewczasie stwierdził, że Pilgrim  już  go  nie 
        słyszy.
             Odłożywszy  słuchawkę,  Lafayette Beaumont  Raynee  siedział 
        chwilę    za   biurkiem,   kontemplując    krystaliczne    piękno 
        śnieżnobiałego  proszku  błyszczącego  w  dziesięciu  fiolkach  i 
        zastanawiając  się, która z nich - jeśli w ogóle któraś -  będzie 
        właśnie  tą jedyną, tą wyśnioną. Jego wrażliwa ręka wędrowała  po 
        blacie,  aż odnalazła płaską rękojeść noża. Czułymi,  delikatnymi 
        palcami  musnął lśniące ostrze i chwilę ważył sztylet w dłoni.  I 
        nagle,  ruchem tak szybkim, że aż niewidocznym, wyrzucił  rękę  w 
        przód.  Ťwist,  głuche uderzenie i nóż utkwił  w  piersi  czarnej 
        sylwetkowej tarczy zawieszonej na ścianie.
             Zadowolony  z wyważenia sztyletu i czystości  kryształków  w 
        fiolkach, Raynee sięgnął po słuchawkę.
             - Zorza i Piszczyk - szepnął. - Za godzinę w moim biurze.
        
             Brutalnie go obudzono, kazano nałożyć poplamiony podkoszulek 
        i lepkie od brudu dżinsy, po czym Roy Schultzheimer dostarczył go 
        przed wejście do podziemnego gabinetu Tęczy. Kiedy tam dojechali, 
        trzęsący się jak galareta Bylighter miał łzy w oczach.
             Schultzheimer musiał pomóc mu wysiąść z samochodu, następnie 
        przeprowadził  Piszczyka  przez garaż.  Stanęli  przed  stalowymi 
        drzwiami.  Milczący  strażnik  wcisnął  guzik,  kiwnął  głową  do 
        obiektywu  kamery nad futryną, a kiedy  elektronicznie  sterowane 
        wrota  rozsunęły  się  z  metalicznym  trzaskiem,   niecierpliwie 
        mruknął i wepchnął Bylightera za próg.
             Bylighter wpadł do środka, cudem odzyskał równowagę, a kiedy 
        podniósł wzrok, stwierdził, że stoi przed dziwaczną, pudełkowato-
        ramiastą konstrukcją, która niecałe trzy metry dalej przechodzi w 
        duży  ciemny  pokój.  W  pokoju,  za  biurkiem,  ujrzał  Tęczę  w 
        towarzystwie  kogoś  o  długich,  jasnych  i  kręconych  włosach. 
        Piszczyk natychmiast pojął, że jedyna droga w głąb  pomieszczenia 
        wiedzie przez tę dziwną i groźną ramę.
             - Chodź tutaj - rozkazał Raynee.
             - Co...? - wybełkotał Bylighter.
              - A teraz stój. Ani kroku dalej.
             Piszczyk  znieruchomiał  widząc  w  uniesionej  dłoni  Tęczy 
        błyszczący  nóż.  Stał,  wytrzeszczając oczy, gdy  wtem  w  górze 
        rozbłysła ukryta lampa, zalewając mu twarz zielonkawą poświatą.
             - Rusz dupę i siadaj - warknął Raynee.
             Bylighter  zrobił kilka niepewnych kroków i usiadł,  jak  mu 
        kazano.  Zaraz  jednak wydał z siebie pełen  przerażenia  pisk  i 
        szarpnął  się  w bok. Ręka Tęczy wystrzeliła do  przodu,  sztylet 
        śmignął  Piszczykowi  tuż  koło ucha i  utkwił  w  czole  czarnej 
        sylwetki wiszącej na wykładanych korkiem drzwiach.
             Superczułe  detektory  umieszczone w  ramowatej  konstrukcji 






        strzegącej wejścia do gabinetu zareagowały błyskawicznie: światło 
        zmieniło barwę na jaskrawoczerwoną.
             Bylighter  oddał  mocz w spodnie. Co prawda zdawał  sobie  z 
        tego  sprawę,  ale  zupełnie  go  to  nie  obchodziło.  Twarz  mu 
        poszarzała,  drżał  ze strachu i nie mógł oderwać oczu  od  dwóch 
        identycznych  noży spoczywających na biurku tuż koło prawej  ręki 
        Rayneego.
             - Wygląda na to, że nie masz na sobie żadnej pluskwy
             - szepnął złowieszczo Tęcza.
             - Co...? Pluskwy? Jakiej...? Nie, Boże, skąd... - jąkał  By-
        lighter,  dziko  potrząsając głową i  obejmując  kurczowo  podło-
        kietniki  fotela.  -  Dlaczego miałbym...?  To  znaczy,  Chryste, 
        Tęcza, przecież nigdy bym nie śmiał...
             -  Wiem,  chłopcze,  wiem -  mówił  dalej  Raynee  ignorując 
        gorączkowe zapewnienia Piszczyka. - Wiedziałem, że nigdy byś  nie 
        śmiał, a teraz wiem, że nie śmiałeś. - Znacząco zawiesił głos.  - 
        No  cóż,  poznaj swoją nową partnerkę. Zorzo, kochanie,  to  jest 
        Piszczyk. Ten, o którym ci mówiłem.
             Po  raz  pierwszy  od chwili, kiedy  wkroczył  do  ciemnego, 
        strasznego  gabinetu,  Bylighter zdołał oderwać  wzrok  od  prze-
        rażającej kolekcji noży, mieczów i toporów wojennych zawieszonych 
        na  ścianie i spojrzeć na drobną blondynkę siedzącą  niecałe  dwa 
        metry od niego.
             Spojrzał  na  nią i od razu pomyślał, że to  niemożliwe,  że 
        dziewczyna jest tylko zwidą, sennym marzeniem. Tak, na pewno,  bo 
        była  zbyt  gładka,  zbyt...  doskonała.  Tęcza  schwytał  gdzieś 
        anioła,  ubrał go w jedwabną cieniutką jak pajęczyna  suknię,  po 
        czym  kazał  mu siedzieć w tym mrocznym,  przerażającym  lochu  i 
        świecić.
             Dziewczyna  -  bo istniała naprawdę - była  absolutnie  naj-
        piękniejszym  stworzeniem,  jakie kiedykolwiek widział.  O  wiele 
        bardziej erotyczna niż najwspanialsze i najbardziej  podniecające 
        modelki  z  jego  dobrze  już  zużytej  kolekcji  "Playboyów"   i 
        "Penthouse'ów". Spojrzał na jej długie włosy spływające lokami na 
        gładkie,  kształtne  i nagie ramiona, po czym długo  sycił  wzrok 
        wypukłościami  jej ciała, których delikatny materiał sukni  wcale 
        nie  osłaniał,  pełnymi, zmysłowymi wargami  układającymi  się  w 
        rozkoszny, jakby zaciekawiony uśmiech, dołeczkami w policzkach  i 
        drobnym noskiem.
             Lecz  kiedy  ujrzał jej błękitne oczy, które  lśniąc  niczym 
        tafla  głębokiego  jeziora  obiecywały  nie  kończące  się   noce 
        erotycznie  agresywnych uniesień, Piszczyk zrozumiał w końcu,  że 
        ta zwiewna, drobniutka istota ma więcej wspólnego z diabłem niż z 
        aniołem.
             Kiedy  profesor Isaac i Nichole Faysonnt zajęli się  składa-
        niem części "podziemnego" laboratorium, przerażające  wspomnienia 
        minionego    ranka    zaczęły    stopniowo    blednąć,     niczym 
        czerwonopomarańczowe  cirrusy odbijające  promienie  zachodzącego 
        słońca.
             Lecz  Isaac  uświadomił sobie, że ta poetycka  analogia  nie 
        jest  wcale  pocieszająca. Wszedł na czworakach  pod  zlew,  żeby 
        zbadać przerdzewiałe zawory odcinające dopływ wody, i zdał  sobie 
        sprawę,  że  tak samo jak słońce, które zniknęło  za  horyzontem, 
        poranna  zmora  wkrótce powróci. Że z czasem powróci i  jedno,  i 
        drugie, bo to po prostu nieuniknione.






             Zrozumiał  wreszcie, w jaki sposób funkcjonuje  nikczemny  i 
        złośliwy  umysł Jimmy'ego Pilgrima. A kiedy już zrozumiał,  wcale 
        mu się to nie spodobało.
             Na szczęście dla profesora, zbudowana z pustaków piwnica,  w 
        której  miało  powstać  bezpieczne i  sprawnie  działające  labo-
        ratorium, stwarzała takie ograniczenia, że Isaac szybko zapomniał 
        o Pilgrimie.
             Większość problemów była natury czysto mechanicznej:
             zatkane  przewody  wentylacyjne i rury  odpływowe,  iskrzące 
        bezpieczniki,  przepalone lub rozbite żarówki. Pobliska  pustynia 
        też  dawała się im we znaki. To właśnie stamtąd  pochodził  brud, 
        piasek,  chmary  much,  hordy pająków oraz...  bardzo  żywotny  i 
        wścibski  szczurek,  który - mimo licznych wysiłków  profesora  i 
        Nichole  - nie dał się schwytać i wyrzucić ze  swego  podziemnego 
        domu.
             Uporządkowanie  i doprowadzenie piwnicy do  stanu  względnej 
        używalności  zajęło naukowcom dwie godziny. Szczura wypędzić  nie 
        zdołali. Po trzeciej nieudanej obławie Nichole postanowiła  nadać 
        mu  imię dalekiego krewnego angielskich samochodów  sportowych  - 
        starego wozu jej ojca.
             Zrozumiawszy,  że  dalsze próby wysiedlenia  Mini-Coopera  z 
        jego  środowiska  są skazane na niepowodzenie,  Isaac  i  Nichole 
        złożyli  broń  i przed o wiele trudniejszym zadaniem,  jakie  ich 
        czekało - przed zmontowaniem skomplikowanej aparatury  chemicznej 
        - zrobili sobie półgodzinną przerwę na umycie się i posiłek.
             Podobnie  jak  Isaac, Nichole Faysonnt była  niezwykle  kom-
        petentną  chemiczką  i  uwielbiała  stawiać  czoło  wyrafinowanym 
        problemom.  Mimo strachu i niepewności, które stały się  ostatnio 
        częścią  składową  jej  związku  z  profesorem,  szybko  znalazła 
        pocieszenie  i zapomnienie w rozpakowywaniu grubościennego  szkła 
        laboratoryjnego,  w spinaniu klamer i zacisków oraz w łączeniu  i 
        uszczelnianiu klejem poszczególnych fragmentów aparatury.
             Kiedy  wszystkie szklane części zostały złożone i  należycie 
        ustawione,  przemyli  najważniejsze  elementy  wodą  destylowaną, 
        poprawili klamry i stojaki, odrzucili pod ścianę pakuły,  tekturę 
        oraz papier i przystąpili do następnej fazy operacji.
             Wielkie  kuliste  naczynia, w których miały  zachodzić  naj-
        ważniejsze reakcje procesu syntezy, podłączyli do skomplikowanych 
        chłodnic  zwrotnych, a te z kolei - przezroczystymi rurkami -  do 
        piwnicznej    kanalizacji:    do    rur    doprowadzających     i 
        odprowadzających wodę.
             Pompę i grubościenne kolby do filtrowania  skrystalizowanych 
        składników  cieczy  macierzystej  połączyli  gumowymi  przewodami 
        próżniowymi. 
             Zamontowali  też  niewielki okap wyciągowy. Połączyli  go  z 
        systemem  wentylacyjnym,  a  następnie ustawili pod  nim  tace  i 
        desykatory,  które  miały wysuszyć  czyste,  przefiltrowane  kry-
        ształki i zamienić je w kłaczkowaty biały proszek.
             Ku  rozbawieniu Isaaca i Nichole, brudna, pokryta  pajęczyną 
        piwnica  samotnego  górskiego  domku  zaczynała  coraz   bardziej 
        przypominać laboratorium średniowiecznego alchemika.
             Po  niecałych  trzech  godzinach  podstawowa  aparatura   do 
        wytwarzania  pięcio-  i  dziesięciokilogramowych  próbek  analogu 
        tiopeinowego   była  gotowa.  Delektując  się   smukłym   pięknem 
        pyreksowej  struktury, dwoje naukowców poświęciło kilka minut  na 






        dokładną  lustrację  wszystkich połączeń.  Później,  kiedy  Isaac 
        zaczął  sprawdzać  instalację elektryczną, Nichole  przyniosła  z 
        samochodu   sprzęt  o  wiele  mniej  skomplikowany,  acz   bardzo 
        przydatny.
             Isaac  klęczał właśnie przed pompą próżniową,  zastanawiając 
        się,  którędy  przeprowadzić  kabel uziemiający  -  miał  sięgnąć 
        pobliskiej  rury  kanalizacyjnej  - gdy w  piwnicy  rozszedł  się 
        aromatyczny zapach świeżo zaparzonej kawy.
             Kiedy  profesor  uznał, że pompa jest  właściwie  uziemiona, 
        zrobili  sobie  zasłużoną dwudziestominutową  przerwę.  Isaac,  z 
        łatwością  wpadając  w rolę doświadczonego  mentora,  wytłumaczył 
        Nichole,  dlaczego złożony system chłodnic i skraplaczy jest  tak 
        niezmiernie ważny dla powodzenia całego przedsięwzięcia.
             -   Ze  względów  bezpieczeństwa  nie  możemy  dopuścić   do 
        nagromadzenia oparów cyjanku i eteru - zaczął upijając z lubością 
        łyk gorącej kawy.
             -  To oczywiste - odrzekła niecierpliwie Nichole. -  Podsta-
        wowe  zasady  bezpieczeństwa  i  higieny  pracy  w  laboratorium. 
        Wszystko   to  rozumiem,  ale  dlaczego  nie  możemy  po   prostu 
        wyprowadzić  przewodów wentylacyjnych poza dom, zamiast  skraplać 
        opary  w  pobliżu  miejsca,  gdzie  zachodzą  krytyczne   reakcje 
        chemiczne?  -  spytała  rozsądnie.  -  Te  kondensatory   musiały 
        strasznie dużo kosztować.
             -  Tylko mi nie mów, że zaczęłaś troszczyć się  o  pieniądze 
        Pilgrima - rzucił wesoło Isaac.
             Nichole pokręciła ze znużeniem głową.
             -  Ani  myślę.  Tylko że to po prostu nie ma  sensu.  Po  co 
        wydawać  pieniądze na drogie skraplacze, skoro instalowanie  tych 
        urządzeń  w pobliżu głównej aparatury zwiększa  niebezpieczeństwo 
        eksplozji?   Ryzyko   wycieku   cyjankali   przy   tym   systemie 
        wentylacyjnym  jest minimalne. Instalację elektryczną  uziemiłeś, 
        więc prawdopodobieństwo wybuchu oparów eteru też jest nikłe.  No, 
        chyba że ichniejszy chemik będzie na tyle głupi, żeby tu palić. W 
        tym   wypadku...  -  Wzruszyła  ramionami,  rozglądając  się   po 
        ścianach.
             - Wciąż myślisz jak zawodowa chemiczka - skonstatował Isaac. 
        -  Zapominasz  o  pewnym  niezwykle  ważnym  czynniku:  w  tajnym 
        laboratorium    kamuflaż   jest   równie   ważny    jak    środki 
        bezpieczeństwa,  a  jeśli nasze przypuszczenia  są  trafne,  może 
        nawet  ważniejszy.  Tak  czy  inaczej,  Pilgrim  nie może sobie 
        pozwolić na zdekonspirowanie tej fabryczki. A dobrze wiesz, że  w 
        okolicy  jakiegokolwiek  laboratorium można bardzo  łatwo  wykryć 
        nawet śladowe ilości eteru czy cyjanku.
             - A więc zbudowaliśmy zamknięty system wentylacyjny,  dzięki 
        któremu  jakiś studenciak spali sobie płuca albo nafaszeruje  się 
        cyjankiem, tak?
             -  Ale  to  nie my narażamy go  na  to  niebezpieczeństwo  - 
        przypomniał  jej łagodnie Isaac. - Zgodziliśmy się  zbudować  dla 
        Pilgrima  system  funkcjonujący według  narzuconych  przez  niego 
        instrukcji.  Teraz  możemy mieć tylko nadzieję, że  pracujący  tu 
        chemik będzie często sprawdzał szczelność aparatury...
             -  I wiedział, że jeśli zapali tu papierosa, to  natychmiast 
        wyleci w powietrze - dokończyła Nichole.
             -  To  też  - zgodził się profesor. - Lecz  bez  względu  na 
        środki  bezpieczeństwa,  nie  możemy  brać  na  siebie  winy   za 






        nierozważne postępowanie innych.
             - Ale przecież...
             - Podobnie z naszymi analogami - rzekł Isaac z naciskiem.
             -  Ludzie  będą brali narkotyki bez względu na  to,  kto  je 
        wytwarza,  a  ci, co je wytwarzają i rozprowadzają, będą  z  tego 
        czerpali  olbrzymie  korzyści  materialne.  Tak  się  przypadkiem 
        złożyło,  że  tobie  i  mnie dano  wyjątkową  szansę  zbadania  i 
        wypróbowania  grupy  analogów,  które  mogą  w  sposób  radykalny 
        zmienić koncepcje współczesnej chemii neurologicznej.
             -  Zmienić  ją  kosztem... -  zaczęła  Nichole,  zdecydowana 
        odgrywać  rolę  advocatus  diaboli do chwili,  aż  wyzbędzie  się 
        dręczących ją wątpliwości.
             -  Kosztem kilku osobników, którzy tak czy  inaczej  zrujno-
        waliby  sobie organizm, szprycując się heroiną lub P$C$P w  głupi 
        sposób marnując sobie życie - dokończył za nią Isaac.
             - To prawda.
             - Wiem, że to prawda - stwierdził z naciskiem profesor. -  Z 
        etycznego   punktu  widzenia  koncepcja  wykorzystywania   żywych 
        obiektów  doświadczalnych,  łącznie z homo sapiens,  jest  sprawą 
        dyskusyjną,  lecz  bądźmy szczerzy. W jakiej  fazie  byłby  teraz 
        postęp  naukowy,  gdyby badacze nie nalegali  na  eksperymenty  z 
        żywymi organizmami?
             - Wiem, ale...
             -    Nichole,   możemy   przeprowadzić    setki    symulacji 
        komputerowych.  Możemy szacować, oceniać i teoretyzować, ale  do-
        póki  nie  przetestujemy  analogów  na  ludziach,  nie   będziemy 
        wiedzieli, jak naprawdę działają. Przy obowiązujących  przepisach 
        i  rozporządzeniach  minęłyby lata, może  nawet  dziesiątki  lat, 
        zanim  moglibyśmy  skutecznie wypróbować choćby jeden  analog.  A 
        biorąc  pod uwagę wielką różnorodność ich struktur... -  Profesor 
        pokręcił ze smutkiem głową i ciężko westchnął. - Za naszego życia 
        nie  zdołalibyśmy  rozwikłać nawet  drobnej  części  zagadnienia. 
        Przynajmniej nie w sposób legalny.
             Pogrążona  w zadumie Nichole milczała. Bardziej  niż  czego-
        kolwiek na świecie pragnęła, żeby wszystko było jak przedtem, jak 
        w czasach, kiedy Isaac nie wiedział jeszcze o istnieniu notatnika 
        alchemiczki  Marii...  jak w czasach, kiedy nie groził  im  żaden 
        złowieszczy  nóż, który tak bardzo profesora odmienił. Ale  teraz 
        było  już  za późno. O wiele za późno. Żeby przetrwać  jako  para 
        naukowców  i kochanków - żeby w ogóle przetrwać -  musieli  przeć 
        naprzód.
             - Tak więc nieuchronnie wracamy do punktu wyjścia podsumował 
        Isaac.   -   Pilgrim  dał  nam  olbrzymią  szansę.   Uważam,   że 
        postąpilibyśmy  głupio,  z  zawodowego,  historycznego,  a  nawet 
        etycznego  punktu  widzenia, gdybyśmy odrzucili  jedyną  w  życiu 
        możliwość zgłębienia chemii ludzkiego umysłu.
             Innymi słowy, gdybyśmy nie poszli w ślady Marii? -  szepnęła 
        Nichole patrząc w udręczone oczy Isaaca.
             -  Tak. Z jej notatek wynika, że chciała nam  przekazać  coś 
        niezwykle  ważnego. Myślę, że powinniśmy jej posłuchać.  Jesteśmy 
        jej to winni. Jej i sobie.
        
             Kiedy  Piszczyk  po raz kolejny spojrzał  na  siedzącą  obok 
        blondynkę, Tęcza grzmotnął pięścią w biurko i ryknął:
             -  Do kurwy nędzy! Słuchasz mnie, ty pierdolony głupku,  czy 






        nie?!
             -  Cccooo...? - Bylighter aż podskoczył. Ze strachu  zaschło 
        mu w ustach. - Tttaaak, oczywiście, Tęcza, słuchałem cały czas!
             -  No  to powtórz - warknął Raynee kierując w  stronę  prze-
        rażonego Piszczyka płaskie ostrze noża. - Ale już! Gadaj!
             - No... ja i Zorza... - dukał Bylighter - ja i Zorza... mamy 
        przetestować  te  nowe analogi. Mamy je dać dziwkom  i  niektórym 
        klientom. Mamy sprawdzić, czy...
             - Będziesz jej pomagał. Będziesz robił wszystko, co ci każe. 
        I tym razem nie zawalisz. Nie zawalisz, Piszczyk, rozumiesz?
             Bylighter kiwnął rozpaczliwie głową, bo nie mógł  wykrztusić 
        ani słowa. Wytrzeszczonymi ze strachu oczyma gapił się na  czubek 
        grubego noża o podwójnym ostrzu, skierowany prosto w jego pierś.
             - No?
             -  Roz... roz... rozumiem - zapiszczał, bo przerażenie  ści-
        skało mu gardło. - Jezu, Tęcza, przyrzekam, że nie... że nie...
             Raynee posłał mu wściekłe spojrzenie.
             - Wiem, że nie zawalisz. Teraz opowiedz mi jeszcze raz o tej 
        dziewczynie  i  jej przyjaciołach. O tej, która  nagabuje  cię  o 
        prochy.
             -  Eeee... Myślę, że nadal ją interesują, chyba tak.  Powie-
        działem  im, że... że spotkamy się jutro koło południa.  Że  może 
        coś do tego czasu załatwię. Jak się spotkamy, to...
             -  Spierdalaj,  Piszczyk - warknął Tęcza. - I  zmień  gacie, 
        zanim się na dokładkę zesrasz.
             - Ale... ale co z...
             - Won stąd!
             Raynee  i Zorza patrzyli z nie ukrywanym  rozbawieniem,  jak 
        Bylighter  zrywa  się  z  fotela  i  znika  za  ledwo  uchylonymi 
        drzwiami, które Tęcza otworzył przyciśnięciem guzika na biurku.
             - Nie wierzę. - Zadziwiona blondynka pokręciła głową.
             - Naprawdę zsikał się w spodnie...
             -  To  dla niego normalka -  prychnął  zdegustowany  Raynee, 
        rzucając  nóż na biurko. - Masz. Weź te analogi. -  Podsunął  jej 
        pakiecik  z  fiolkami.  - Rozważ je  na  dawki  wielkości  jednej 
        dziesiątej  grama i ponumeruj, żeby się nie pomieszały. Szlag  by 
        to trafił - warknął zirytowany. - Temu zasrańcowi nie można ufać. 
        Wszystko spieprzy.
             -  W  życiu  nie widziałam równie  beznadziejnego  faceta  - 
        odrzekła Zorza wkładając fiolki do torebki. - Wciąż nie rozumiem, 
        po co go przy sobie trzymasz. To do ciebie niepodobne.
             -  Kiedy myśliwy chce upolować grubą zwierzynę  -  wyszeptał 
        Raynee  - musi ją czasami zmylić. Wysyła naganiacza,  który  robi 
        dużo   hałasu,  zwraca  na  siebie  uwagę  i  zapędza  ofiarę   w 
        odpowiednie miejsce. Robota naganiacza jest niebezpieczna; bestia 
        może  go stratować. Dlatego wybiera się do tej  roli  najgorszego 
        patałacha,  którego nikomu nie żal. A niedługo na ulicach aż  się 
        zaroi od myśliwych... - dodał z uśmiechem.
             -  Trudno będzie rozróżnić, kto na kogo poluje.  Dasz  sobie 
        radę?
             -  Z Piszczykiem? - spytała z niedowierzaniem  i  roześmiała 
        się.
             - Z Piszczykiem, z dziewczynami, z klientami... z całym  tym 
        kramem. Zobaczysz, ludziom zacznie odbijać szajba. Niewykluczone, 
        że  będziesz  musiała udawać, że go lubisz. -  Raynee  wciąż  się 






        uśmiechał, ale tylko ustami. - Potrafisz?
             Zorza spojrzała na niego wzrokiem równie zimnym i obojętnym, 
        dotknęła przodu obcisłej jak druga skóra sukni i szepnęła:
             - Dobrze wiesz, że tak.
        
             Przycupnięty pod nowym, cuchnącym smarami przedmiotem, który 
        znalazł  się nagle w jego domu, maleńki pustynny szczurek  -  nie 
        wiedział,  bo  i skąd, że nadano mu imię MiniCooper  -  wyczuł  z 
        niepokojem, że wibracje cementowej podłogi - i dźwięki dochodzące 
        z  piwnicy  - uległy zmianie. Zamiast  dwóch  wielkich  stworzeń, 
        które  stanowiły cudowne urozmaicenie jego monotonnego  życia,  w 
        podziemnym  domu  były teraz dwa inne stworzenia -  też  wielkie, 
        niemniej... inne.
             Ponieważ natura obdarzyła jego gatunek wrodzoną ciekawością, 
        wielkie  stworzenia  zaintrygowały szczurka do tego  stopnia,  że 
        przerwał jedzenie i pokonując strach przed oślepiającym światłem, 
        wychynął z kryjówki, żeby zobaczyć, jakie to skarby przynieśli tu 
        nowi lokatorzy.
             Ostrożnie  wyszedł spod pompy,  wietrząc  niebezpieczeństwo, 
        natychmiast zastygł w bezruchu...
             ...by  zaraz wysoko podskoczyć i wydać z  siebie  przerażony 
        pisk.
             Między  jego maleńkimi, ale bardzo silnymi  nóżkami  śmignął 
        trójkątny łeb olbrzymiego węża.
             Niecałą  sekundę  później syczący  wściekle  gad  zaatakował 
        ponownie.  Pustynny  gryzoń zmarnował ten jakże  cenny  czas,  na 
        próżno  drapiąc pazurkami twardy cement. W  instynktownym  geście 
        obrony usiłował oślepia straszliwego przeciwnika nie istniejącymi 
        ziarenkami piasku i dosłownie w ostatniej chwili zdołał uciec pod 
        stertę kartonowych pudeł, które dały mu tymczasowe schronienie.
             Zakopawszy  się  głęboko  w pakułach  i  strzępach  papieru, 
        szczurek  przycupnął i gorączkowo dysząc, próbował odnowić  zapas 
        sił.  Tu, w nowej kryjówce, stwierdził, że jego główny  mechanizm 
        obronny  - wielkie uszy, którymi wyławiał z otoczenia  najlżejszy 
        dźwięk  - jest praktycznie bezużyteczny, albowiem  zneutralizował 
        go dziwaczny i całkowicie niezrozumiały odgłos.
             Pośrodku  piwnicy  stał Simon Drobeck.  Stał,  chichotał  na 
        widok   błazeństw  swego  podnieconego  pupilka  i   fotografował 
        polaroidem  każdy  fragment laboratorium Isaaca.  Delektował  się 
        myślą,  że maleńki przerażony szczurek nasłuchuje  teraz  szmerów 
        zwiastujących nadejście wielkiego głodnego węża - nowego lokatora 
        bezpiecznego dotychczas domu.
                                        15
        
        
             Wszyscy   gliniarze  nazywali  to  cmentarną   szychtą,   co 
        kojarzyło  się  z  obrazem samotnego  wozu  patrolowego  sunącego 
        powoli między rzędami spowitych mgłą nagrobków. Minęła północ, do 
        świtu  daleko, groby, cisza i oni: policjanci.  Wspaniały  obraz, 
        obraz urokliwy.
             Tym  bardziej  intrygujący, że emanujące z  niego  napięcie, 
        nerwowość i poczucie wszechobecnego niebezpieczeństwa wynikały  z 
        rzeczywistości i miały niewiele wspólnego ze światem duchów.
             Owa  rzeczywistość  to  przenikliwy chłód  nocy  -  nawet  w 
        najcieplejszym klimacie - to połyskliwy blask ulicznych  latarni, 






        w  którym  ciemne alejki i zaułki wyglądają jeszcze  odludniej  i 
        niebezpieczniej,  to  samotny patrol, to  sporadyczne  komunikaty 
        płynące  z radia, to mordercy, gwałciciele i włamywacze,  bo  oni 
        lubią pracować podczas tych cichych, spokojnych godzin.
             Policjanci i zastępcy szeryfów uwielbiali cmentarne szychty, 
        co  wiele  o  nich  mówi.  Uwielbiali  skradać  się  wyludnionymi 
        ulicami,  w  mroku  pełnym tajemniczych  cieni  wypatrywać  oznak 
        nagłego i podejrzanego ruchu, czyhać na przestępców zbrodniarzy i 
        handlarzy   białą  śmiercią,  odpracowujących   swoją   cmentarną 
        szychtę, i czekać na jeden z tych wymarzonych komunikatów,  który 
        nawet   na   doświadczonych  weteranów   działał   jak   zastrzyk 
        adrenaliny. Podobnie jak uzależnieni klienci Rayneego,  gliniarze 
        też musieli zaspokoić głód.
             I  nie miało znaczenia, jakiego rodzaju  komunikat  otrzymy-
        wali.  Doniesienie  o rabunku, gwałcie, napadzie czy  włamaniu  - 
        obojętne jaki. Bo tak naprawdę pragnęli tylko jednego:  pragnęli, 
        żeby  któryś z tych ciemnych typów wyszedł z ukrycia  i  popełnił 
        jakieś  wykroczenie.  Choć  jedno,  choć  najdrobniejsze.   Wtedy 
        rozpoczynała się zabawa.
             Nic  więc  dziwnego, że Raynee,  czatujący  na  opustoszałym 
        parkingu  w  centrum  San Diego,  wychynął  z  ciemności  dopiero 
        wówczas,   gdy  jaskrawe  światło  szperacza   policyjnego   wozu 
        patrolowego oddaliło się od niego i znikło.
             Z drugiej strony, niewykluczone, że jego reakcja wypływała z 
        czegoś  innego. Dobrze wiedział, że nazwisko  Lafayette  Beaumont 
        Raynee  alias Tęcza zajmuje na policyjnych listach  komputerowych 
        jedną z czołowych pozycji, że jest oznaczone specjalnym  symbolem 
        podpowiadającym   legitymującemu  zatrzymanego  gliniarzowi,   że 
        właśnie  trafił  w dziesiątkę. Narkotyki i sutenerstwo.  Napad  z 
        bronią  w ręku. Podejrzany o morderstwo. Uzbrojony w co  najmniej 
        dwa noże. Bardzo niebezpieczny. Natychmiast aresztować. Aha,  tak 
        przy  okazji:  ostro z nim, nie urazicie jego uczuć. On  ich  nie 
        zna.
             Raynee  nie  bał  się stawić czoło  żadnemu  policjantowi  z 
        okręgu  San  Diego, ale nie pałał też chęcią zadzierania  z  gli-
        niarzem o godzinie 3#/25 nad ranem... z tej logicznej  przyczyny, 
        że  gdyby  do czegoś doszło, bardzo szybko stosunek  sił  uległby 
        zasadniczej zmianie.
             Jeden na jednego? Nie w przypadku Rayneego alias Tęcza.
             Była to jedna z pierwszych lekcji, jaką otrzymał na  ulicach 
        Harlemu:  nawet  jeśli gliniarz potraktował  cię  jak  ostatniego 
        dupka,  stosunek  sił  zmieniał  się  błyskawicznie  na   korzyść 
        mundurowego.
             Jeden  meldunek przez radio, i już miałeś na  karku  trzech, 
        pięciu,  nawet  dziesięciu. Innymi słowy, siedziało ci  na  karku 
        dwóch,   pięciu  czy  dziesięciu  rozwścieczonych   gliniarzy   z 
        cmentarnej szychty, z których żaden ani myślał stanąć do uczciwej 
        walki  na  noże  z facetem takim jak Tęcza. No  bo  niby  po  co? 
        Przecież  mogli  go  łatwo  załatwić  z  bezpiecznej  odległości, 
        powiedzmy  z  sześciu,  siedmiu metrów.  Wystarczą  dwa  stępione 
        pociski  z  czterdziestki  piątki albo nisko  mierzony  strzał  z 
        giwery  typu  pump-action; kilkadziesiąt  grubych  śrutów  robiło 
        swoje.
             Raynee  doskonale  wiedział,  że z  jednym  policjantem  nie 
        miałby  żadnych  kłopotów: sprzyjające  okoliczności,  ostry  jak 






        brzytwa bagnet, który przyciskał do uda, i sprawa załatwiona. Ale 
        dwóch  to  zupełnie  co  innego. Poza tym  bagnet  -  ściskał  go 
        pieszczotliwie w prawej ręce - był przeznaczony dla kogoś innego.
             Dla  równie straszliwego człowieka nazwiskiem Joe  Tassio  - 
        dla siepacza Jake'a Locotty.
             Cierpliwość    Lafayette'a   Beaumonta   Rayneego    została 
        nagrodzona. Usłyszał metaliczny trzask i tylne drzwi baru stanęły 
        otworem.
             Najpierw wyszedł goryl Tassia. Wielki i żylasty - morderca z 
        zawodu  -  ledwo się rozejrzał, a już musiał wracać  do  ciemnego 
        gabinetu. Wracał powoli i ostrożnie, bo w jedną z pulsujących  na 
        szyi żył wbijał mu się paskudny nóż.
             Kilka  sekund później w gabinecie płonęło już światło, a  do 
        głębi wstrząśnięty goryl siedział za biurkiem z rękami na blacie. 
        Ani  drgnął obserwując nerwowo, jak Tęcza rozładowuje pistolet  i 
        rzuca go Tassiowi, jego pracodawcy.
             Joe  Tassio  chwycił  broń, zerknął ze  wstrętem  na  wysoko 
        opłacanego  pomagiera i z pozornie obojętnym mruknięciem  upuścił 
        spluwę na podłogę obok biurka.
             -  Miło cię widzieć, Tęcza - burknął spoglądając  na  bagnet 
        Rayneego.  Usiadł  powoli w fotelu i  chociaż  wszyscy  doskonale 
        wiedzieli,  że  Joe Tassio nigdy nie nosi broni  -  wolał  używać 
        swych potężnych rąk - roztropnie trzymał dłonie na widoku.
             Tassio  nie miał powodu do obaw, a przynajmniej jeszcze  nie 
        teraz. Rozumieli to obydwaj, Tęcza i on. Było oczywiste zwłaszcza 
        dla  rozbrojonego goryla - że gdyby Raynee żywił wobec niego  złe 
        zamiary,  skrwawiony  trup Tassia leżałby już  na  podłodze  obok 
        równie skrwawionych zwłok ochroniarza.
             Fakt,  że  Tassio  jeszcze żył, mimo  że  Tęcza  wykorzystał 
        moment zaskoczenia i miał teraz nad nim minimalną, lecz skuteczną 
        przewagę,  powstrzymał  siłacza przed wypróbowaniem swych  rąk  w 
        starciu z nożownikiem, o którego szybkości i zjadliwości  krążyły 
        legendy. Nie, nie tutaj, nie w ciasnym gabinecie. Tassio zaczeka. 
        Jeszcze będzie miał szansę. Kiedyś, później.
             Dręczyła  go  ciekawość. Przyjechał do San Diego  na  rozkaz 
        Locotty,  żeby  odszukać  Pilgrima  i  wycisnąć  z  niego   pewne 
        informacje.  Zważywszy  wszystkie  okoliczności,  łącznie  z  re-
        spektem,  jaki  żywił  dla ulicznej  reputacji  Rayneego,  rzeczą 
        rozsądną  było wysłuchać czarnego alfonsa. Kwestie  podrażnionych 
        ambicji  zawodowych i szacunku dla samego siebie  można  przecież 
        odłożyć na później.
             -  Wypytywałeś  o mnie - zaczął Raynee  odsłaniając  zęby  w 
        złowieszczym uśmiechu.
             -  O ciebie i o Jimmy'ego - burknął Tassio. -  Locottę  nie-
        pokoją  plotki  o  waszej  działalności.  Chce  z  wami  poważnie 
        pogadać,  i  to  szybko. Zwłaszcza z Pilgrimem.  -  Zawahał  się, 
        niepewny, jak daleko może się posunąć. - Problem w tym, że trudno 
        was znaleźć - dodał oskarżycielsko.
             Tęcza zachichotał.
             - Ostatnio nie miałem ochoty na pogaduszki. Spadło mi na łeb 
        od  groma roboty. I to ciężkiej. Muszę się w tym wszystkim  jakoś 
        rozeznać, zanim zacznę gadać z szefostwem. Rozumiesz, o co biega?
             Tassio  aż  zamrugał  z  wrażenia:  oto  Tęcza  sprzedał  mu 
        pierwszą informację.
             - Od kiedy to gadasz za Pilgrima? - spytał.






             Wciąż uśmiechnięty Raynee wzruszył obojętnie ramionami.
             - Jimmy wyjechał. Teraz ja doglądam interesu i robię to, jak 
        najlepiej umiem.
             -  Daleko wyjechał? - szepnął Tassio z niespokojną  nutką  w 
        głosie?
             Tęcza posłał mu koszmarny uśmiech.
             -  Bardzo,  bardzo  daleko... - odrzekł. -  Tam,  gdzie  psy 
        dupami szczekają. Kapujesz?
             Tassio rozważał chwilę tę wiadomość.
             - Chcesz, żebym przekazał to Jake'owi? - spytał.
             -  Byłoby miło z twojej strony. - Tęcza spojrzał na  zdener-
        wowanego  goryla.  - Tak sobie myślę, że szef nie chce tu  u  nas 
        żadnych  afer.  A przynajmniej nie teraz, bo i  po  co?  Przecież 
        szmal  regularnie  wysyłam,  nie?  Macie  od  groma  kłopotów  na 
        północy,  więc po jaką cholerę zawracać sobie głowę tym,  co  się 
        dzieje  w  San  Diego?  Na razie jest  git,  ale  jak  zaczniecie 
        rozrabiać, może być kiepsko. Chwytasz, co mówię?
             Zamyślony Tassio skinął wolno głową, uśmiechnął się leciutko 
        i posłał gorylowi wymowne spojrzenie.
             -  Dlatego pomyślałem sobie - dodał Tęcza - że pogadamy  jak 
        mężczyźni, ty i ja. Ty nie olewasz czarnuchów, ty zawsze  umiałeś 
        z nami gadać.
             -  Przekażę to Jake'owi - odrzekł Tassio  ignorując  dosadny 
        sarkazm  w głosie Rayneego. - Masz jeszcze coś? - Wstał, wolno  i 
        ostrożnie.  Wiedział,  że  groźba  nagłej  i  gwałtownej  śmierci 
        jeszcze nie zniknęła. Goryl ani drgnął.
             Tęcza wycofał się zwinnie za próg.
             - Nie. Nie chcę zabierać ci czasu. Miło się z tobą gadało.
             Tassio podjął ostatnią próbę potwierdzenia domysłów.
             - Tęcza - zawołał. - Słuchaj, przekaż Jimmy'emu, że wszystko 
        powinno się jakoś ułożyć, taką mam nadzieję. Nie chciałbym,  żeby 
        spotkała go jakaś krzywda.
             -  Nie  martw się o Jimmy'ego - odkrzyknął  Raynee.  -  Tam, 
        gdzie  teraz jest, znakomicie mu się powodzi. I żadna krzywda  mu 
        się  nie dzieje. Już nie. - Tęcza wybuchnął śmiechem i zniknął  w 
        ciemności.
        
             Ku  rozbawieniu  Drobecka, o godzinie 4#/30 nad  ranem  jego 
        wytrwały pieszczoszek, olbrzymi pyton, zdołał zapędzić pustynnego 
        szczurka  w  róg  piwnicy  pod  kupkę  starych  porwanych  gazet. 
        Przerażone  piski, jakie wydawał osaczony gryzoń,  podziałały  na 
        perwersyjnego  Drobecka  do tego stopnia, że  przerwał  oględziny 
        podziemnego    laboratorium,   by   obejrzeć   ostatnie    chwile 
        sparaliżowanego   strachem  zwierzątka.   Zmysłowo   podniecające 
        oczekiwanie  przerwał mu Bobby Lockwood; przywieziono go na  Orlą 
        Górę,  żeby  pomógł  Drobeckowi  w  fotografowaniu,  sporządzaniu 
        szkiców i opisywaniu supertajnego laboratorium.
             Już  bez  opaski  na  oczach - zdjął  mu  ją  na  górze  Roy 
        Schultzheimer - zszedł do piwnicy i od progu zawołał:
             -  Drobeck? Już jesteśmy... - W tej samej chwili po  drugiej 
        stronie  pomieszczenia  spostrzegł  ciemne,  wijące  się  cielsko 
        pytona. - Kurwa mać! - wybełkotał. - Drobeck! Ostrzegałem cię...
              - Ciiicho - syknął chemik.
             Lockwood  patrzył ze wstrętem, jak trójkątny łeb węża  sunie 
        za podskakującymi skrawkami papieru. I nie wytrzymał.






             - A chuj ci w dupę! - wrzasnął.
             Słysząc głośny metaliczny szczęk przeładowywanego pistoletu, 
        Drobeck obrócił się na stołku.
             -  Co? Nie! Zaczekaj! - krzyknął przerażony, widząc  w  ręku 
        Lockwooda  broń. Zeskoczył ze stołka, dopadł grubych  sprężystych 
        jak  guma  zwojów,  szamotał się chwilę, by w  końcu  jedną  ręką 
        chwycić  wściekle  syczącego  węża za łeb, a  drugą  za  cielsko. 
        Zasłoniwszy   pupilka   własnym   brzuchem,   posłał    Bobby'emu 
        oskarżycielskie spojrzenie.
             - Jak śmiesz! - wrzasnął piskliwie.
             -  Ostrzegałem  cię - wychrypiał  Lockwood  drżącym  głosem. 
        Krótkotrwały   napad   szału  minął.  Bobby   opuścił   pistolet, 
        wymierzony  dotychczas w tłuste brzuszydło chemika, i  zrozumiał, 
        dlaczego  nie  strzelił:  wiedział,  że  Jimmy  Pilgrim  i  Tęcza 
        potrzebują tego parszywego sukinsyna.  - Do diabła, już  przedtem 
        cię ostrzegałem.
             -  Ja tu rządzę - warknął Drobeck. - Sprowadzono was po  to, 
        żebyście wykonywali moje...
             - A gówno! - przerwał mu Bobby - Wiesz, że nie cierpię  tego 
        pierdolonego  węża. Chcesz, żebym ci z Timem pomógł, to  go  stąd 
        zabieraj.  I  to już! Ja nie żartuję, Drobeck -  dodał  wykonując 
        znaczący ruch pistoletem.
             -  Zabiorę  ją... tymczasem - wymamrotał  ponuro  chemik.  Z 
        wciąż  szarpiącym się wężem ruszył na skargę  do  Schultzheimera, 
        całkowicie   ignorując   Tima,  uczesanego  w   kucyk   pomocnika 
        Bobby'ego, który schodził ostrożnie do piwnicy.
             - Jezu, toż to kompletny pojeb - skonstatował Tim.
             -  Zgadza  się. - Lockwood schował  przemycony  pistolet  do 
        kabury przy bucie. - Po mojemu, nic więcej sobą nie reprezentuje. 
        Sęk w tym, że Tęcza sukinsyna lubi.
             - No dobra. To co tu niby mamy robić? Przenieść to wszystko?
             -  Nie. - Bobby wręczył mu polaroid oraz torbę z  filmami  i 
        jednorazowymi  lampami błyskowymi. - Mamy pomóc Drobeckowi  robić 
        zdjęcia i naszkicować schemat tej aparatury. Wszystkie połączenia 
        i  tak  dalej.  Roy  mówi, że  mamy  zbudować  gdzieś  identyczne 
        laboratorium. Właściwie nie jedno, a sześć.
             Tim był wyraźnie zniesmaczony.
             -  Dopiero co skończyli jedno, jeszcze go nawet nie  urucho-
        mili, a już zabierają się za następne?
             - Na to wygląda.
             -  Co  tu  jest  grane? To jakaś  banda  wariatów?  Jak  ten 
        Drobeck?
             - Cholera go wie. - Lockwood wzruszył ramionami, obserwując, 
        jak  pustynny szczurek, którego nieświadomie uratował  od  pewnej 
        zguby, śmiga po cementowej podłodze piwnicy. - Ja tylko dla  nich 
        pracuję. - Pomyślał o losie swojego kumpla, Jamiego MacKenzie.  - 
        I  już  dawno temu stwierdziłem, że lepiej  nie  zadawać  żadnych 
        pytań i solidnie wykonywać robotę.
        
             Gdy  zadzwonił  czerwony  telefon,  Raynee  przeciągnął  się 
        leniwie na wielkim łóżku. Punkt szósta. Dokładnie o czasie.
             Ziewnął i spytał:
             - Czyżby to moje wtorkowe budzenie?
             -  Słyszałem,  że  pogawędziłeś sobie  z  Tassiem  -  zaczął 
        chrapliwie Pilgrim.






             -  Ano  tak. Dowiedziałem się, że będzie łaził po  barach  i 
        pytał o pewnych dwóch niegrzecznych chłopców. No i łaził.
             -  Tęcza  parsknął śmiechem. -  Odbyliśmy  poważną  rozmowę. 
        Powiedziałbym, że miłą i przyjacielską.
             - No i?
             -  Pewnie  budzą teraz starego Locottę i mówią  mu,  że  ten 
        zwariowany czarnuch zaciukał Jimmy'ego Pilgrima.
             Reakcja  Pilgrima zaskoczyła go i zmroziła jednocześnie.  Bo 
        Pilgrim się roześmiał. Tak, a przynajmniej wydał z siebie  szereg 
        zduszonych  gardłowych  odgłosów  brzmiących  jak  śmiech.  Tęczę 
        przeszedł   zimny  dreszcz.  Pilgrim  był  człowiekiem   nie   do 
        przewidzenia.
             - Niecierpliwią się. - Jimmy wciąż chichotał. - Locotta pew-
        nie założy nam podsłuch. Może już to zrobił. Trzeba jak  najszyb-
        ciej uruchomić pocztę komputerową i ograniczyć telefony.
             -  Sieć jest już prawie gotowa - odrzekł Raynee. -  Zainsta-
        lują kilka brakujących terminali i możemy zaczynać.
             - Dobrze. Tymczasem mam dla ciebie trudne zadanie -  szepnął 
        Pilgrim, a niemal ludzki śmiech zamarł mu w gardle.
             Tęcza poczuł się nieswojo. Wolał rozmawiać z Jimmym, gdy ten 
        był  jak zawsze obojętny i chłodny, bo wtedy można go  jako  tako 
        rozgryźć.  Nie cierpiał tych dziwacznych gierek szefa.  Nikt  ich 
        nie cierpiał.
             - Tak?
             - Trzeba zbadać rynek, zorganizować sprzedaż próbnej  partii 
        analogu. Musimy sprawdzić, jak to wygląda od strony finansowej.
             - Co w tym trudnego? Chyba że czegoś nie rozumiem.
             - W tym wypadku byłoby dla nas korzystne, gdybyśmy sprzedali 
        towar komuś, kogo można spisać na straty - podpowiedział Pilgrim.
             -  Chcesz się zabezpieczyć na dwie strony, tak?  Jest  wiele 
        możliwości. Ile chcesz pchnąć?
             -  Najwyżej  pół kilograma. Drobeck  przygotuje  odpowiednią 
        próbkę  w  nowym laboratorium. Powinna być  gotowa  w  najbliższą 
        sobotę.
             - Pół kilo niepewnych prochów? To nam może zepsuć reputację. 
        Efekty nie są pewne.
             - Efekty nie mają znaczenia - odrzekł Pilgrim już normalnym, 
        chłodnym  i  obojętnym  głosem.  -  Jeśli  dobrze   zorganizujesz 
        sprzedaż, analog nie zdąży trafić na ulicę. - Zamilkł na  chwilę. 
        -  Co z tą dziewczyną z Newport? Z tą, która w  zeszłym  tygodniu 
        chciała kupić kokainę od Bylightera? Rozmowy w toku?
             -  Tak.  Piszczyk ma się dzisiaj z nimi  skontaktować.  Koło 
        południa,  bo  do  dwunastej  on  i  Zorza  będą  opychali  towar 
        dziewczynom. Ale wiesz co? Coś mi tu śmierdzi.
             - Myślisz, że babka jest podstawiona?
             -  Nie  wiem - przyznał Tęcza. - Ciągle  sprawdzamy  i,  jak 
        dotąd,  nic  na to nie wskazuje. W każdym razie ani ona,  ani  ci 
        faceci nie mają nic wspólnego z tamtą rudą. Ale jakoś mnie to nie 
        przekonuje.  Zresztą  i tak pomyślałem sobie, żeby  przekazać  ją 
        Generałowi. To co, chcesz im opchnąć ten analog?
             - Tak. Tak czy inaczej, doskonale się do tego nadają.
        
             O  dziewiątej  rano  Eugene Bylighter był  już  w  Dziurawym 
        Pączku.  Stał na zapleczu z rękami po łokcie w letniej  wodzie  z 
        mydlinami i na wpół śpiąc, usiłował pracować.






             Zmywał właśnie stertę metalowych tacek do wykładania pączków 
        gdy nagle zdał sobie sprawę, że nie jest sam. Był z nim ktoś, kto 
        miał  kręcone  złote  włosy, cudowne błękitne  oczy  i  wspaniałe 
        ciało.  Ciało zmysłowe i kuszące, z którego  emanowała  obietnica 
        niewyobrażalnych  wprost przyjemności wiadomej natury - ciało,  o 
        którym Piszczyk nieustannie myślał od chwili przebudzenia.
             Stała  przy  nim  wdzięczna,  wysportowana  i  uwodzicielska 
        Zorza.
             - Gotowy do wyjścia? - spytała spokojnym, twardym głosem.
             Piszczyk skinął głową. Mówić z wrażenia nie mógł.
             -  No to bierz co trzeba i chodźmy. Musimy dzisiaj  zaliczyć 
        sporo adresów.
             Następne trzy godziny były dla Bylightera istnym rajem.  Raj 
        to  w jego przypadku głęboki fotel w metalicznobłękitnym  Porsche 
        za  dwadzieścia  tysięcy  dolarów,  znakomita  muzyka  płynąca  z 
        pięciogłośnikowego  systemu  stereo, wyposażonego  w  trzydzieści 
        kilka  przycisków,  dźwigienek  i przełączników,  i  stan  niemal 
        orgazmicznej  ekstazy wynikający z faktu, że może  siedzieć  obok 
        Zorzy w luksusowej kabinie sportowego wozu.
             Bylighter posłusznie dostarczył nowy analog serii "B"  pier-
        wszym dwunastu dziewczynom z notatnika Zorzy.
             I  ani razu nie zadał sobie kilku oczywistych pytań,  choćby 
        następujących: dlaczego Tęcza zlecił mu tak odpowiedzialną misję, 
        skoro   Zorza  mogłaby  bez  trudu  wykonać  ją  sama?   Dlaczego 
        przedsiębrała daleko posunięte środki ostrożności i  zatrzymywała 
        rzucający  się  w  oczy samochód jak  najdalej  od  domów,  które 
        odwiedzali? Ale Piszczyk był zadowolony, że dziewczyna w ogóle  z 
        nim jest i na szczęście nie wiedział, że wkrótce rozgorzeje wokół 
        niego śmiertelna gra.
             Dziwne,  ale jego dziecięca naiwność w pewnym  sensie  Zorzę 
        bawiła. Łechcząc jego sfrustrowane libido, postanowiła zrobić  mu 
        poglądowy wykład na temat zorganizowanej prostytucji.
             I  tak Piszczyk bardzo szybko stwierdził, że  między  stylem 
        życia przepracowanych uciekinierek, tłoczących się w barach i  na 
        rogach  ulic w poszukiwaniu klientów na "szybki numer", a  stylem 
        życia dobrze opłacanych przez Zorzę dziewcząt istnieje zasadnicza 
        różnica.
             Choćby  w sposobie ubierania się. Znajome  Piszczyka  prefe-
        rowały  styl  tradycyjny,  nieco  toporny  i  pozbawiony   smaku: 
        jaskrawy,  superobcisły trykot, do tego króciutka,  kontrastująca 
        kolorem spódniczka i buty na bardzo wysokim obcasie. Efekt ogólny 
        nie  był  może najlepszy, ale reklamowany produkt  bez  wątpienia 
        rzucał się w oczy i, co najważniejsze, przyciągał  niecierpliwych 
        klientów  objeżdżających  rewir  w  poszukiwaniu  takich  właśnie 
        dziewcząt.
             Call girls Rayneego nie potrzebowały tak agresywnej reklamy. 
        Kontakty  załatwiała im Zorza, natomiast powodzenie  w  interesie 
        zależało   całkowicie  od  ich  wysiłków  i   entuzjazmu.   Zorza 
        zaopatrywała  je  również  w bogatą  garderobę,  w  najróżniejsze 
        stroje,   od   wytwornych  wieczorowych  sukien   począwszy,   na 
        króciutkich    przezroczystych    koszulkach    typu    "niewinne 
        dziewczątko"  skończywszy.  Zorza  i  jej  podopieczne  doskonale 
        wiedziały,   że  klienta  przyciąga  nie  chęć  przeżycia   kilku 
        podniecających   chwil  związanych  z  uprawianiem   płatnego   i 
        nielegalnego  seksu, a jakość świadczonych usług oraz  złudzenie, 






        że dziewczyna wykazuje nim prawdziwe zainteresowanie.
             Jeśli  zaś chodzi o samych klientów, tu również rzecz  spro-
        wadzała się do jakości, nie ilości. Dziewczęta pracujące u  Zorzy 
        rzadko  kiedy  musiały  obsługiwać  więcej  niż  jednego  klienta 
        dziennie. Poza tym ów klient był zawsze zdrowym, czystym,  pełnym 
        wigoru,  a  często  nawet czułym mężczyzną.  Wszystko  to  bardzo 
        kontrastowało  z  warunkami pracy koleżanek  Piszczyka,  które  w 
        ciągu   jednego  wieczora  usiłowały  "zaliczyć"  jak   najwięcej 
        klientów,  najlepiej bez zdejmowania trykotu i oddalania  się  od 
        ulubionego rogu ulicy.
             No i oczywiście kwestia ceny.
             Bylighter  skądinąd wiedział, że za podstawowe  usługi  jego 
        znajome  z ulicy chętnie przyjmowały dwadzieścia,  czasami  nawet 
        dziesięć  dolarów.  Dlatego  był  całkowicie  zszokowany,   kiedy 
        usłyszał, że pierwsza godzina uciechy z którąkolwiek z  dziewcząt 
        Zorzy kosztuje sto dolarów - płatnych z góry, gotówką albo  kartą 
        kredytową, obojętne jak.
             Wystarczyło zerknąć na jego pryszczatą twarz, by wyczytać  z 
        niej aż nadto oczywiste pytanie.
             - Pewnie chcesz wiedzieć, ile to kosztuje u mnie, co,  Pisz-
        czyku?  - Zorza dodała gazu. Zapiszczały opony i  smukły  Porsche 
        skręcił na autostradę.
             - Hę? Eeee... no... - wyjąkał Bylighter. - Nie sądziłem,  to 
        znaczy sądziłem, że ty nie...
             - Że nie pracuję? - Spojrzała na niego lekko zdumiona.
             - Naprawdę tak myślałeś?
             - No... no chyba tak. Myślałem, że...
             -  Że  wybieram  sobie klientów, tak? -  spytała  z  wesołym 
        błyskiem w oku.
             Bylighter  tylko kiwnął głową, bo czuł, że aż go ścisnęło  w 
        żołądku.   Ogarnęła  go  młodzieńcza  zazdrość,  bo  z   jakiegoś 
        kompletnie  niezrozumiałego  powodu uważał, że to  nie  fair,  że 
        ledwo ją znalazł, a już trzeba się nią dzielić.
             Zdumiona dziewczyna pokręciła głową.
             -  Ty  chyba  naprawdę  nic  nie  rozumiesz,  Piszczyku.   -  
        Bylighter spojrzał na nią pytająco.
             -  Posłuchaj  -  tłumaczyła - masz przed  sobą  kogoś,  kto, 
        owszem,  stara  się  wybierać sobie  klientów,  ale  jednocześnie 
        ciężko haruje. Tak, Piszczyku, wierz mi, mój wybór sprowadza  się 
        do tego, że idę do łóżka z każdym facetem, którego na to stać.
             - Z każdym...? - Bylighter nie dowierzał własnym uszom.
             - Z każdym, o ile tylko ma forsę i jaja.
             - I... i poszłabyś nawet ze mną? - Krtań miał tak ściśniętą, 
        że prawie się udusił.
             Zaskoczona  Zorza spojrzała na niego i wybuchnęła  śmiechem. 
        Nagle  przypomniała sobie słowa Tęczy: niewykluczone,  że  będzie 
        musiała udawać i okazać temu dupkowi odrobinę sympatii. Przestała 
        się  śmiać  i  zrobiła uwodzicielską minkę.  Bylighter  czuł,  że 
        krocze płonie mu żywym ogniem.
             - Tak, Piszczyku, nawet z tobą - odrzekła. - Zapłacisz i je-
        stem  cała  twoja. Ale musiałbyś wyłożyć piątkę  albo  trzy  razy 
        tyle, zależnie od usługi. 
             - Pięć dolarów? - Aż mu szczęka opadła. - Chcesz powiedzieć, 
        że...
             -  Chryste, Piszczyk, na jakim świecie ty żyjesz?  Skąd  cię 






        Tęcza wytrzasnął, na miłość boską?
             - No...
             -  Posłuchaj,  kochanie.  Moja cena  to  pięćset  dolców  za 
        godzinę.  Cała noc kosztuje trzy razy tyle, czyli tysiąc  pięćset 
        dolarów - wyjaśniła, mrugnąwszy do niego znacząco.
             -  Pięćset...  dolarów? -  wyszeptał  przygaszony  Piszczyk. 
        Godzina to... to bardzo krótko.
             -  Czasami  bardzo długo - odrzekła wesoło  Zorza.  -  Przy-
        najmniej  tak  myśli  większość moich klientów -  dodała  z  bez-
        wstydnym uśmiechem. - A co? Stać cię na całą noc?
             -  Ja... nie mam pięciuset dolarów. - Bylighter robił  wszy-
        stko, żeby nie zabrzmiało to jak rozpaczliwe błaganie. - Ale  mam 
        coś... co jest tyle warte, nawet więcej, i mogłabyś...
             - Naprawdę? Co to takiego?
             -  Kilka gramów najostrzejszych prochów na rynku.  Spojrzała 
        na niego z nie udawanym przerażeniem.
             - Chcesz mnie kupić za nowy towar Jimmy'ego? Chryste  panie, 
        Piszczyk,  czy  ty choć trochę myślisz? Wiesz, co  on  ci  zrobi, 
        jeśli mu o tym powiem?
             - Nie, nie. - Pokręcił gwałtownie głową. - To nie te prochy. 
        To  coś  innego,  coś...  specjalnego.  Zaoszczędziłem  trochę  z 
        pierwszych prób. Mówię ci, prawdziwy dynamit, tylko że...
             -  Zawahał  się,  bo nie wiedział, jak jej  opisać  aferę  z 
        analogiem  A-17  i  tiopeiną  bez  wchodzenia  w   kompromitujące 
        szczegóły. Szczegóły, które na pewno trafiłyby do Pilgrima.
             - Nie, Piszczyku, nic z tego. Mnie interesuje tylko gotówka. 
        Przyniesiesz  pięć  stów,  to  pogadamy.  Tymczasem  zostało  nam 
        jeszcze  kilka  adresów,  a już dochodzi  południe.  O  dwunastej 
        miałeś być w Dziurawym Pączku, tak?
             -  Zdobędę  pieniądze. - Nigdy w życiu nie był  tak  zdeter-
        minowany.
             -  Piszczyk, przestań na chwilę myśleć fiutem  i  posłuchaj. 
        Chcesz wracać do sklepu, czy nie? - powtórzyła cierpliwie Zorza.
             -  Nie - wyszeptał przygnębiony Bylighter. Nie,  jednak  jej 
        nie  zdobędzie. To nie fair. To po prostu nie fair... - Nie,  nie 
        chcę.  Najpierw skończymy rozwozić towar. Masz na liście  jeszcze 
        kilka...  kilka...  - Nie wiedział, jak je  nazwać,  więc  szybko 
        dodał:  -  A  potem zajmiemy się tymi z  ulicy.  Z  nimi  pójdzie 
        szybciej, bo... bo chyba trochę lepiej je znam. - Nie mógł znieść 
        myśli,  że  miałaby  zaraz odejść. Nie, jeszcze  nie  teraz,  nie 
        teraz...
             Zorza wzruszyła ramionami.
             - To twój pogrzeb, Piszczyk - stwierdziła i zjechała z auto-
        strady. Kolejna dziewczyna z jej listy mieszkała niedaleko.
             - Nie ma sprawy - wyszeptał Bylighter ni to do siebie, ni do 
        Zorzy. - Znajdę sposób, żeby zdobyć pieniądze. Zobaczysz.
              
                                         16
        
        
             Młody  kierownik dziennej zmiany, który miał stać  za  ladą, 
        był  pochłonięty  lekturą wystrzępionego komiksu. Co  jakiś  czas 
        wierzchem  dłoni wycierał zakatarzony nos, po czym tą  samą  ręką 
        brał ze sterty pączek za pączkiem i nurzał go w kuwecie płynnego, 
        lekko  podbarwionego lukru. Kiedy na zapleczu pojawiło się  dwóch 






        zmęczonych  i trochę zdenerwowanych mężczyzn, spojrzał na nich  z 
        wyraźnym lękiem.
             - Mogę w czymś pomóc?
             -   Szukamy  chłopaka  nazwiskiem  Bylighter  -   wykrztusił 
        przerażony  Koda,  zdawszy  sobie sprawę,  że  godzinę  wcześniej 
        zjedli z Shannonem po dwa identyczne lukrowane pączki.
             - Piszczyka? Nie ma go - odrzekł kierownik pociągając nosem.
             - To widzimy. Mieliśmy się tu spotkać, o dwunastej. Młodzian 
        wzruszył ramionami.
             - Dzisiaj go chyba nie będzie. Chcecie po świeżym pączku?
             -  Może  innym  razem - odrzekł Koda  i  zanim  jego  równie 
        skonsternowany partner zdołał odzyskać głos, spytał szybko:
             - Więc dzisiaj go nie będzie? A dlaczego tak myślisz?
             - Głównie dlatego, że o dziewiątej rano wybył gdzieś z  naj-
        piękniejszą  dupcią,  jaką w życiu  widziałem.  Dziewczyna  prima 
        sort,  mówię  wam.... - Zasmarkany  młodzieniec  zaczął  opisywać 
        Zorzę  najlepiej,  jak  umiał,  lecz  bezgranicznie  zdumiony   i 
        ogarnięty nagłymi podejrzeniami Koda natychmiast mu przerwał.
             - Jesteś pewien, że mówimy o tym samym Bylighterze?
             - Taki osiemnastoletni dupek z pryszczatą gębą? -  Kierownik 
        zmiany  odgryzł  potężny  kawał pączka. -  Taki  głupek,  co  nie 
        potrafi...
             - Tak, to chyba on - wtrącił Koda. - Nie wiesz  przypadkiem, 
        dokąd wybył?
             - Na jego miejscu...
             Ben przerwał mu po raz kolejny.
             -  Hmm,  no  tak, rozumiem. Innymi  słowy  nie  jesteś  tego 
        pewien?
             -  Raczej  nie - przyznał chłopak. - Ale  niewykluczone,  że 
        dostarcza  towar  dziewczynom.  A  wy  musicie  być  chyba   tymi 
        facetami, z którymi ustawił się na kryształki, zgadłem?
             - Że co? - Koda aż zamrugał z wrażenia.
             -  Na kryształki. No wiesz, na kokainę. - Spojrzał  na  nich 
        pytająco.  -  Jezu, przestańcie udawać, przecież wiecie,  o  czym 
        mówię, nie? Piszczyk powiedział mi rano, że przyjdzie tu  dzisiaj 
        taki  wielki czar... - Nagle zdał sobie sprawę z tego,  co  mówi, 
        zerknął   na  uśmiechniętego  złowieszczo  Shannona   i   dokonał 
        pośpiesznego przeglądu swego ubogiego zasobu słownictwa. -...taki 
        wielki  Murzyn  i  wąsiasty facet z długimi  czarnymi  włosami  - 
        galopował spoglądając nerwowo na Charleya.
             - To chyba wy, co nie?
             - Piszczyk powiedział ci, że przyjdziemy po kokainę? -  Koda 
        nie  wierzył własnym uszom. A dokładniej mówiąc, nie wierzył,  że 
        przy  pomocy takich patałachów Pilgrim i Raynee  chcieli  przejąć 
        handel  narkotykami  i pokonać zawodowych  morderców  z  imperium 
        Jake'a   Locotty.   Bandziorów  nadziewających  ludzi   na   haki 
        rzeźnicze,  sadystów  zalewających  ich  cementem  w   olbrzymich 
        beczkach po oleju napędowym. Chryste Panie - myślał, przecież  to 
        zupełnie nie klapuje...
             - No pewnie, to dla niego normalka. Rzecz w tym, że Piszczyk 
        nie umie trzymać języka za zębami. Nie wiedzieliście o tym, hę? - 
        Młodzieniec otarł nos i przyglądał się chwilę osłupiałym agentom. 
        Wreszcie coś zaczęło do niego docierać.
             -  O Jezu, chyba niepotrzebnie wspominałem o  kokainie,  co? 
        Bo... bo może jesteście z policji albo coś w tym stylu, tak?






             Charley Shannon podniósł oczy do nieba i mrucząc pod  nosem, 
        ruszył do drzwi.
             -   Hej,  słuchajcie,  przepraszam,   naprawdę   przepraszam  
        powiedział  pączkarz z miną skrzywdzonego psiaka na  kapiącej  od 
        brudu twarzy. - Nie chciałem... nie wiedziałem, że...
             -  Spokojnie,  chłopie  - pocieszył go Ben. -  Nic  się  nie 
        stało.   No   i  teraz  przynajmniej  wiesz,  że   nie   jesteśmy 
        gliniarzami, prawda?
             Młodzian uśmiechnął się z ulgą, lecz uśmiech szybko zniknął, 
        a jego miejsce zajął wyraz ogłupiałej konsternacji.
             -  To znaczy... skąd mam niby wiedzieć? - spytał  zmarszczy-
        wszy czoło.
             -  To  proste. - Koda wzruszył ramionami i ruszył  za  Shan-
        nonem, żeby nie oglądać gęby pączkarza, kiedy ten załapie w  czym 
        rzecz  i w nagłym przebłysku zrozumienia zacznie  kiwać  radośnie 
        głową.  - Znasz jakiegoś gliniarza, który nie chciałby  darmowego 
        pączka?
        
             Bogato inkrustowany zegar cyfrowy stojący na stoliku  nocnym 
        Tęczy   wskazywał   dokładnie   15.16,  co   znaczyło,   że   Roy 
        Schultzheimer czeka już przy telefonie.
             - Mam dla ciebie trudne zadanie - zaczął Raynee bez  wstępu. 
        - Jesteś gotowy?
             - Jasne, szefie. O co chodzi?
             Roy  Schultzheimer był zawsze gotowy pracować dla Tęczy.  Co 
        nie znaczyło, że rozumie, po co i dlaczego robi to, co mu  Raynee 
        zleca, ale w sumie mało go to obchodziło. Głównie z tego  powodu, 
        że  Tęcza  i  Pilgrim  zapewniali mu  wszystko,  czego  od  życia 
        potrzebował:  pieniądze na jedzenie i rozrywki, zawsze  chętne  i 
        uległe kobiety, i to w dużym wyborze, codzienne treningi karate z 
        Tęczą   -   Roy  uwielbiał  walki  wschodnie  -   i,   co   chyba 
        najważniejsze,  mnóstwo okazji do zadawania bólu zasługującym  na 
        to osobnikom. Człowiek okrutny i brutalny nie mógł żądać  niczego 
        więcej.  Dlatego o każdej porze dnia i nocy Schultzheimer był  do 
        dyspozycji Rayneego.
             - Musisz odszukać Bylightera.
             Roy parsknął śmiechem.
             - To chyba nie takie trudne.
             W normalnych okolicznościach, nie, ale chcę, żebyś go złapał 
        telefonicznie.  Skorzystaj  z  budki. Wybierz  którąś  na  chybił 
        trafił. Wiesz, co robić. Chcę wiedzieć, jak pograł z tą dupcią  z 
        Newport. Z tą, co podłapała tego frajera z jachtem.
             - Z tą, co mieszka z trzema facetami?
             -  Zgadza  się. Chcę wiedzieć, czy są  nadal  zainteresowani 
        kupnem prochów. Jak go znajdziesz, daj mi natychmiast znać.
             -  Byłoby znacznie szybciej, gdybym mógł zacząć od tej  jego 
        śmierdzącej  nory - zauważył Schultzheimer. - Kopa w drzwi  i  po 
        krzyku.
             Raynee zaśmiał się cicho.
             -  Nie, nie. Nie tym razem, stary. Nie mogę na to  pozwolić. 
        Widzisz, nasz mały Piszczyk jest teraz osobistością strategicznej 
        wagi. Nie chciałbym, żeby ktoś go z nami skojarzył. Jasne?
             - Dam ci znać - zapewnił Roy.
             - Czekam.
             Wytropienie  Piszczyka zajęło Schultzheimerowi  niemal  dwie 






        godziny. Znalazł go w mieszkaniu dwóch młodych, ciężko harujących 
        prostytutek: Sierotki Marysi i Sierotki Marychy. Kiedy  zadzwonił 
        telefon,  Piszczyk  wręczał  im  porcję  nowego  analogu,  a  one 
        cieszyły  się jak dzieci, bo ani jedna, ani druga nie  pamiętała, 
        żeby  Tęcza - czy ktokolwiek inny - dawał im za  friko  gatunkowe 
        prochy.  Schultzheimer  kazał Bylighterowi zostać  na  miejscu  i 
        czekać na wiadomość od Rayneego. Raynee zatelefonował dwie minuty 
        później.
             -  Roy  ci powiedział, o co chodzi? -  spytał  Tęcza,  kiedy 
        przerażony Piszczyk podniósł słuchawkę.
             -  Ttt...aak,  tak,  po... powiedział  -  jąkał  gorączkowo.               
        -  Ale  nie  wiem... Nie mogłem... Byłem  tak  zajęty  pomaganiem 
        Zorzy, że chyba... że zapomniałem o...
             -  Chcesz mi powiedzieć, że nie spotkałeś się  z  umówionymi 
        klientami? - szepnął złowieszczo Raynee.
             - Ale w każdej chwili mogę się z nimi skontaktować, w każdej 
        chwili...  -  zapewnił gorliwie Bylighter,  nie  mając  zielonego 
        pojęcia,  czy  zdoła to zrobić. - I mogę natychmiast się  z  nimi 
        ustawić. Kiedy tylko zechcesz...
             - W niedzielę.
             - Kkk...kiedy? - wykrztusił Piszczyk.
             -  Chcę,  żebyś  umówił się z nimi na  niedzielę  -  warknął 
        Raynee. - Tiopeina. Dwadzieścia pięć dekagramów.
             - Ale oni nie... - zaprotestował zdesperowany Bylighter.
             - Analog tiopeinowy - przerwał mu wściekle Tęcza.
              Dwadzieścia  pięć dekagramów. W niedzielę. Masz kłopoty  ze 
        słuchem?
             -  Nie,  nie... - Piszczyk pokręcił  głową,  nieświadom,  że 
        Sierotka Marysia i Sierotka Marycha obrzucają go  zaintrygowanymi 
        spojrzeniami.  - Tylko że... To znaczy, potrzebuję trochę  forsy, 
        żeby to wszystko załatwić - zapiszczał jękliwie.
             - Muszę mieć pięćset dolarów.
             - Po co ci tyle pieniędzy? - spytał Raynee.
             -  Dla Zorzy - wypalił Bylighter, zanim zdążył ugryźć się  w 
        język.
             Tęcza  zamknął  oczy i po raz kolejny zadał  sobie  pytanie, 
        dlaczego ten skończony idiota, ten kozioł ofiarny, musi kosztować 
        go  tyle  nerwów  i wysiłku. Ale z drugiej  strony,  skoro  Jimmy 
        Pilgrim  powiedział, że gówniarz jest tego wart, to pewnie coś  w 
        tym musi być. Wzruszył ramionami. Tak, inaczej być nie może. Poza 
        tym, im więcej o tym myślał, tym bardziej go to bawiło.
             Żeby nie wybuchnąć konwulsyjnym śmiechem, spytał szybko:
             -  Naprawdę  myślisz,  że taki zawszony kutas  jak  ty  może 
        zafundować sobie dupę jej klasy?
             -  Powiedziała, że ze mną też... - wyszeptał cichutko  Pisz-
        czyk. - Powiedziała, że...
             - Dobry Boże... - Raynee westchnął. - Wiesz co? Chyba  wytnę 
        ci jaja. Wytnę i będziesz miał kłopot z głowy.
             - Ale... Ale...! - Bylighter stracił panowanie nad głosem  i 
        znów rozpaczliwie zapiszczał.
             - Posłuchaj mnie, ty żałosny dupku - prychnął Tęcza.  Chcesz 
        zafundować sobie dupę, to lepiej pamiętaj o niedzieli.  Słyszysz, 
        co mówię?
             Bylighter wychrypiał coś, co zabrzmiało jak potwierdzenie.
             -  O  właśnie. To chciałem usłyszeć - powiedział  Tęcza  ła-






        godnym,  niemal  współczującym  głosem.  -  A  teraz   posłuchaj, 
        posłuchaj  uważnie.  Chcesz  zdobyć szmal na  Zorzę,  to  zacznij 
        wreszcie myśleć głową, a nie kutasem.
             - Ale...
             - Rusz mózgownicą, chłopcze - powtórzył z naciskiem  Raynee. 
        -  Posłuchaj  mnie. To ty nagrałeś tę babkę z Newport,  tak?  Mam 
        rację,  czy  nie?  A facet, który nagra klienta,  dostaje  za  to 
        szmal, rodzaj znaleźnego, kapujesz? Rozumiesz, co mówię?
             -  Eeee...  Tak, Tęcza, ro... rozumiem.  Jezu,  masz  rację, 
        dostanę za to forsę... - wyszeptał Bylighter.
             Kiedy Tęcza ryknął śmiechem i odłożył słuchawkę,  zadziwiony 
        odkryciem  Piszczyk pokręcił głową. Zaczynał wierzyć  -  naprawdę 
        wierzyć - że tym razem mu się uda.
        
             Zgodnie   z  zakodowanym  w  notatniku   harmonogramem,   za 
        dwadzieścia minut Generał miał czekać przy telefonie  wyposażonym 
        w  urządzenie szyfrujące; Pilgrim zakupił kilka takich  aparatów, 
        które  do  chwili uruchomienia o  wiele  bezpieczniejszej  poczty 
        komputerowej miały służyć jako tymczasowy środek łączności.
             - Halo?
             - Jak się pan miewa, generale?
             -  No cóż, chyba jestem trochę zniecierpliwiony -  odparł  z 
        lekką przyganą w głosie. - Długo musiałem czekać. A mamy przecież 
        interes do zrobienia, prawda?
             - Chodzi panu o nasz analog?
             -  Otóż  to.  Zastanawiałem  się,  kiedy  otrzymam  pierwszą 
        dostawę.
             - Za kilka dni - odparł Raynee. - Pilgrim właśnie  uruchamia 
        linię produkcyjną. Ale tymczasem pomyśleliśmy sobie, że dobrze by 
        było   przeprowadzić  małe  rozpoznanie  rynku.  Sprawdzić,   jak 
        zareaguje, zanim wyjdziemy na ulicę z większą partią towaru.  Nie 
        ma  sensu  odstraszać  regularnych  klientów,  jeśli  prochy  nie 
        chwycą.
             - Całkiem rozsądne - przyznał Generał. - Co konkretnie macie 
        na myśli?
             -  Jeden  z  naszych ludzi pracujących  na  pańskim  terenie 
        złapał  kilku  chętnych na kilkadziesiąt gramów  koki.  -  Raynee 
        opisał  Generałowi,  w jaki sposób Bylighter nawiązał  kontakt  z 
        Sandy Mudd i z jej trzema facetami.
             - Sądzicie, że pójdą na podmiankę?
             Raynee  uśmiechnął  się dziękując Najwyższemu,  że  załatwia 
        sprawę  przez  telefon. Nie był pewien,  czy  zachowałby  powagę, 
        gdyby  rozmawiali twarzą w twarz. Z Generałem trzeba ostrożnie  - 
        upomniał  się w duchu. Facet mógł w wojsku  przekładać  papierki, 
        fakt,  ale  że spędził dwadzieścia lat w  gronie  waszyngtońskich 
        polityków i ani razu nie zadał nikomu ukradkowego ciosu w  plecy? 
        Niemożliwe.
             -  Prawdopodobnie  tak  - odrzekł. - Widzi  pan,  chcemy  im 
        zaproponować  dwadzieścia pięć dekagramów analogu za  cenę  ponad 
        pięćdziesięciu gramów kokainy. Powinni na to pójść. Odłożą  sobie 
        tyle,  ile im trzeba, a resztę natychmiast opchną.  Będziemy  ich 
        przez  kilka  dni obserwować. Jak zrobi się gorąco, no  cóż...  - 
        zawiesił głos.
             -  Innymi  słowy  - powiedział Generał  -  jeśli  towar  nie 
        chwyci,  wszystkie pretensje spadną na nich. A jeśli prochy  będą 






        się sprzedawać, jak twierdzicie, w dalszym ciągu będziemy jedynym 
        źródłem zaopatrzenia. - Generał zamilkł na chwilę i kiwnął głową. 
        - Podoba mi się to. Nawet bardzo.
             Raynee zachichotał.
             - Tak myślałem, generale, tak myślałem. Ale musi pan  wysłać 
        na  spotkanie  kogoś naprawdę dobrego,  najlepszego.  Trzeba  tak 
        pograć,  żeby  ci ludzie nie zawalili nam planów. To  wymaga  nie 
        lada umiejętności. Nie pora na głupie błędy, nie teraz.
             - Dopilnuję tego osobiście - zapewnił skwapliwie Generał.
             - A ci klienci? Czyści?
             - Jak zwykle nie ma stuprocentowej gwarancji, ale jak  dotąd 
        wszystko   w  porządku.  Wciąż  sprawdzamy  ten  jacht   i   jego 
        właściciela.  Zresztą, tak czy inaczej, nie powinno  być  żadnych 
        problemów.  Przecież  towar  jest  legalny,  prawda?  Więc  jeśli 
        rozmowa   przebiegnie  jak  trzeba,  nie   przewiduję   kłopotów. 
        Niemniej, na pańskim miejscu, rozegrałbym to ostrożnie - dodał. - 
        Towar jest świeży, za wcześnie na przesadną swobodę.
             - Ma się rozumieć. Więc jak to załatwimy? - spytał Generał.
             -  Mój człowiek umówi się na niedzielę.  Prochy  dostarczymy 
        panu   w  sobotę  wieczorem.  Pan  ustali  miejsce  i   szczegóły 
        transakcji. Aha, miałem coś panu przekazać... Pilgrim zakłada, że 
        zechce  pan  załatwić  sprawę  osobiście.  Jest  pewien,  że  dla 
        fachowca  takiego jak pan kilka dekagramów kokainy to pestka,  że 
        sprzeda ją pan z zamkniętymi oczami.
              - Niech pan przekaże Jimmy'emu, że dziękuję za tak  wielkie 
        zaufanie,  ale  mimo  wszystko oczu nie  będę  sobie  zawiązywał, 
        wprost przeciwnie - odrzekł Generał ze śmiechem.
             Raynee mu zawtórował i odłożył słuchawkę.
        
             We  wtorek  o  wpół do siódmej wieczorem  Joe  Tassio  i  Al 
        Rosenthal skończyli składać raport o niepewnej sytuacji w rejonie 
        San Diego. Skończywszy usiedli wygodniej i czekali, aż milczący i 
        pogrążony  w  zadumie Locotta przypali piąte  tego  dnia  cygaro. 
        Piąte - to zły znak.
             Locotta zerknął na nich przez kłąb dymu z długiej hawany, po 
        czym utkwił wzrok w Tassiu.
             - Myślisz, że on nie żyje?
             -  Nie.  - Odpowiedź była pewna  i  natychmiastowa.  Locotta 
        skierował spojrzenie na swego doradcę i przyjaciela.
             - A ty, Rosey?
             - Nie sądzę, Jake. Według mnie, brak w tym logiki. Te plotki 
        o nowym narkotyku... Nie, coś tu się nie zgadza.
             -  Uważacie, że Raynee nie mógłby zabić Pilgrima? -  Locotta 
        rzucił  pytanie do obu współpracowników, ale Tassio pośpieszył  z 
        najbardziej oczywistą odpowiedzią.
             -  Pilgrim ma u siebie najwyżej jednego, może  dwóch  ludzi, 
        którzy mogliby stawia mu czoło i przeżyć. Tęcza to jeden z  nich. 
        Rzecz w tym, że chyba o tym nie wie. A jeśli wie, to może w to po 
        prostu  nie  wierzy.  Tak  czy  inaczej,  Pilgrim  trzyma  go   w 
        psychicznym szachu.
             Rosenthal dodał:
             - Tak, Raynee byłby w stanie zabić Pilgrima, ale  należałoby 
        sobie postawić nader ważne pytanie: Czy by tego chciał? Twierdzę, 
        że  chyba  nie.  Jakoś  nie wierzę, żeby  tak  wytrawny  gracz  i 
        zaprawiony w burdach ulicznik uderzył w najczulszy punkt systemu, 






        dzięki któremu jest tym, kim jest. To nie w jego stylu.
             -  Tak... - Locotta spiorunował ich wzrokiem. - To  by  zna-
        czyło, że Pilgrim...
             -...knuje przeciwko nam - dokończył za niego Tassio.
             - Innego wytłumaczenia nie ma.
             - Rosey?
             Stary księgowy wzruszył ramionami.
             - Według mnie, powinniśmy przyjąć założenie, że Pilgrim jest 
        w  stanie  się z nami skontaktować i zareagować  na  ostrzeżenie. 
        Tylko po prostu nie chce.
             Locotta spojrzał na Tassia.
             -  W takim razie wiesz, co zrobisz? - warknął. -  Dasz  Pil-
        grimowi  ostrzeżenie! I to takie, którego nie będzie mógł  zigno-
        rować!
        
             Tego  czwartkowego wieczoru na obszarze kontrolowanym  przez 
        Generała nie działo się właściwie nic szczególnego. Dostawa  tam, 
        dostawa tu - ot, nudnawa, monotonna robota, jak co dzień.
             Zamówienie od handlarza z Mission Beach przyszło w ostatniej 
        chwili  i na liście Generała figurowało jako  transakcja  niezbyt 
        wielkiej    wagi:    tylko    dwieście    pięćdziesiąt     gramów 
        osiemdziesięciosześcioprocentowej  kokainy - towar  zafakturowany 
        na trzydzieści tysięcy dolarów. Bobby Lockwood miał go dostarczyć 
        o dwudziestej.
             W  skrupulatnym systemie kontroli narzuconym przez  Generała 
        określenie  "transakcja  niezbyt  wielkiej  wagi"  oznaczało,  że 
        dostawę   załatwi  tylko  trzech  ludzi:   kędzierzawy   Lockwood 
        uzbrojony  w  automatycznego  Browninga, jego  uczesany  w  kucyk 
        pomagier  imieniem  Tim - za broń służył mu kij  do  baseballa  z 
        ołowianą wkładką - oraz Jose, meksykański emigrant, zaopatrzony w 
        dwa   sprężynowce  w  starannie  wypolerowanych  butach,   trzeci 
        przywiązany do nadgarstka i urzyn typu pumpaction w furgonetce.
             Bobby,  Tim  i Jose. Trzech dobrze uzbrojonych  i  zaufanych 
        pracowników,  z  których  każdy  przynajmniej  raz  zdążył  zade-
        monstrować  umiejętność  walki i gotowość  do  obrony  narkotyków 
        szefa. Generał uważał, że do ochrony dwustu pięćdziesięciu gramów 
        kokainy taka obstawa w zupełności wystarczy.
             I oczywiście miał rację. Trzech ludzi powinno wystarczyć  aż 
        nadto,  ponieważ w ciągu minionych trzech lat -  odkąd  Jimmy'ego 
        Pilgrima  i Lafayette'a Rayneego przeniesiono do San Diego,  żeby 
        położyli natychmiastowy kres wewnętrznym walkom między tutejszymi 
        hurtownikami   -  w  okręgu  nie  zanotowano  ani  jednej   próby 
        zagarnięcia większej partii narkotyków. Ani jednej. Co do pewnego 
        stopnia tłumaczyło reakcję Bobby'ego Lockwooda, który  pokonawszy 
        pieszo   długi  podjazd  stwierdził,  że  pod   wskazanym   przez 
        hurtownika adresem, na końcu wąskiej, osłoniętej drzewami  drogi, 
        stoi opuszczony dom.
             Otóż  Bobby  wcale  się  tym  nie  przejął.  Rozumując   jak 
        najbardziej  logicznie, założył, że źle przepisał adres, po  czym 
        spokojnie  zawrócił w stronę ciężarówki. Koło jej  tylnych  drzwi 
        stał  Jose. Stał tam, gdzie powinien stać, z tym że trzymał  ręce 
        nad  głową,  a  obok niego Bobby  ujrzał  ciemne  sylwetki  dwóch 
        mężczyzn.
             - Co jest, do diabła! - krzyknął.
             Nagle  wyrósł  przed  nim  krępy  siwowłosy  facet,  którego 






        Lockwood   nigdy   przedtem  nie  widział.   Z   grubymi   rękami 
        opuszczonymi wzdłuż boków, spojrzał na niego i warknął:
             -  Tylko  bez głupich sztuczek, chłopcze.  Zamknij  twarz  i 
        posłuchaj.
             - Kim do cholery... - Jezu...!
             Jak Tassio tego oczekiwał, Lockwood popełnił błąd i  sięgnął 
        po broń. Jego prawa dłoń zamknęła się wokół rękojeści pistoletu i 
        w tej samej chwili mocno zaciśnięta pięść grzmotnęła go w  niczym 
        nie osłoniętą szczękę.
             Bobby  upadł  na  ziemię  z  rozbitym  nosem  i  krwawiącymi 
        wargami.  Chociaż był ranny i oszołomiony zrobił  następny  jakże 
        głupi,  błąd:  nieświadom, że wciąż  ściska  rękojeść  pistoletu, 
        usiłował  wstać.  I  natychmiast boleśnie krzyknął,  po  czym  na 
        szczęście  zemdlał, gdyż ręka Tassia, zahartowana  ćwiczeniami  w 
        rozbijaniu cegieł, wykręciła mu nadgarstek i jednym szarpnięciem, 
        któremu towarzyszył chrzęst pękających kości, wyrwała broń.
             Tim,  pomocnik  Lockwooda,  okazał  się  młodzieńcem  równie 
        pewnym siebie. Z tym że miał trochę mniej szczęścia.
             Na  początku  Tim  nie wiedział nawet,  że  dzieje  się  coś 
        niezwykłego.  Dopiero  kiedy zobaczył, jak przed  Bobbym  wyrasta 
        sylwetka przysadzistego mężczyzny, jak Lockwood obrywa pięścią  w 
        twarz  i pada na ziemię, by oberwać ponownie, chwycił  swój  kij, 
        wyskoczył  z  szoferki  i usłyszał mrożący krew  w  żyłach  krzyk 
        rannego kolegi.
             Joe Tassio widział, jak Tim ku niemu zmierza, i  uśmiechając 
        się  lekko,  odczekał, aż chłopak weźmie  potężny  zamach.  Kiedy 
        ciężki  kij zaczął opadać na jego głowę, Tassio wyrzucił ręce  do 
        góry, twardymi jak kamień dłońmi zamortyzował uderzenie, po  czym 
        jednym  szarpnięciem odebrał Timowi broń. Zaskoczony chłopak  nie 
        zdążył nawet stęknąć, kiedy Tassio grzmotnął go w brzuch cieńszym 
        końcem kija. Tim zgiął się w pół, gwałtownie zwymiotował i  runął 
        twarzą  na  ziemię. Wtedy Tassio chwycił go  za  bezwładną  rękę, 
        uniósł  ją i wyrżnął kijem w muskularne przedramię.  Rozległ  się 
        głośny trzask łamanych kości.
             Tassio  zaczynał  zwykle od łokci  -  miażdżył  delikwentowi 
        jeden  albo  dwa, zależnie od rodzaju  przestępstwa  -  następnie 
        poświęcał chwilę kolanom.
             Jednak  ani Bobby Lockwood, ani Tim, ani Jose nie  popełnili 
        żadnego  wykroczenia  -  byli po prostu  pechowcami,  na  których 
        skrupiło  się ostrzeżenie Jake'a Locotty. A ponieważ  Joe  Tassio 
        zawsze  doceniał  odwagę i  agresywność  przeciwnika,  postanowił 
        oszczędzić członków grupy dostawczej Jimmy'ego Pilgrima i  trwale 
        ich  nie  okaleczać. Skomplikowane złamania wystarczą  i  osiągną 
        zamierzony skutek.
             Ale Tassio nie zdążył tego wyjaśnić, więc Jose, który dosko-
        nale  znał  metody  pracy  obowiązujące  w  podziemnym   imperium 
        Locotty, widząc, jak Tassio sięga po drugie ramię  nieprzytomnego 
        Tima i znów bierze zamach, doszedł do wniosku, że woli swoje ręce 
        i nogi takimi, jakimi są.
             Stojący  najbliżej  Tassia  goryl  usłyszał  znajomy  szczęk 
        otwieranego  sprężynowca i zareagował w ostatnim ułamku  sekundy: 
        wyrzucił  przed siebie otwartą dłoń i przyjął na nią  mierzony  w 
        brzuch cios.
             Sycząc  z  bólu, zaprawiony w ulicznych  walkach  ochroniarz 
        chwycił  Meksykanina za uzbrojone ramię i przytrzymał je na  tyle 






        długo, by jego towarzysz zdążył grzmotnąć Jose w skroń rękojeścią 
        rewolweru.
             Tassio obwiązał krwawiącą rękę pomocnika czystą  chusteczką, 
        po  krótkim  namyśle chwycił Meksykanina za  prawy  nadgarstek  i 
        jednym uderzeniem ciężkiego kija zmiażdżył mu łokieć.
        
             Kiedy policjanci z cmentarnej szychty natknęli się na cięża-
        rówkę,  stwierdzili,  że na podjeździe  prowadzącym  do  ciemnego 
        opustoszałego domu leży trzech nieprzytomnych mężczyzn.
             Przeszukali  ciężarówkę i znaleźli w niej kilka sztuk  mebli 
        oraz  uwalany krwią kij do baseballa. Nie znaleźli natomiast  ani 
        automatycznego Browninga, ani trzech sprężynowców, ani  wielkiego 
        urzyna. No i oczywiście nie znaleźli dwudziestu pięciu dekagramów 
        osiemdziesięciosześcioprocentowej kokainy z tego prostego powodu, 
        że żadnej z tych rzeczy już tam nie było.
             Właściciel  magazynu  meblowego stawił  się  na  posterunku, 
        zidentyfikował ciężarówkę, stwierdził, że nie zlecał  Lockwoodowi 
        żadnych  wieczornych  dostaw, i zasugerował, że  cała  sprawa  ma 
        najpewniej podtekst związkowy. Przyznał, że spodziewał się czegoś 
        takiego   od   chwili,  kiedy  zatrudnił   tego   agresywnego   i 
        niezależnego   pomocnika.   Powiedział  też,  że   za   bezprawne 
        wykorzystanie  ciężarówki do celów prywatnych  zamierza  wyrzucić 
        Bobby'ego z pracy.
             Kiedy  lekarz ze szpitalnej izby przyjęć  skończył  zakładać 
        Lockwoodowi gips, policyjny detektyw - po rozmowie z właścicielem 
        magazynu meblowego, dzięki której wiedział tyle co nic - usiłował 
        Bobby'ego  przesłuchać.  Gdy zadał mu  kilka  oczywistych  pytań, 
        Lockwood  -  jedyna  przytomna ofiara  napadu  -  stwierdził,  że 
        odgrywanie  roli człowieka zamroczonego, trochę  przygłupiego,  a 
        przede  wszystkim  nic  nie wiedzącego,  przychodzi  mu  z  coraz 
        mniejszym trudem.
             Skutkiem  powyższego Bobby dowiedział się, jak  potraktowano 
        jego kolegów z ekipy dostawczej, a detektyw wyszedł praktycznie z 
        niczym.  Tak  jak chcieli tego ci, którzy  zaplanowali  wieczorny 
        napad: Jake Locotta i Joe Tassio.
        
                                        17
        
        
              Punktualnie  o ósmej następnego ranka do sali, gdzie  leżał 
        Bobby,  weszła  kobieta  podająca  się  za  Elizabeth   Lockwood. 
        Zaaferowana,  z należytą w tych okolicznościach  troską,  zaczęła 
        rozpytywać lekarza o stan syna. Następnie, uważnie słuchając jego 
        zaleceń,   pomogła   Bobby'emu  zmienić  ubranie   i   usiąść   w 
        obowiązkowym fotelu na kółkach.
             Zapłaciwszy rachunek za pobyt w szpitalu - płaciła gotówką - 
        i  odebrawszy pokwitowanie oraz kartę ze wskazaniami do  dalszego 
        leczenia,   pani  Elizabeth  Lockwood  wzięła  syna  pod   ramię, 
        wyprowadziła go na parking, ostrożnie usadziła w starym Lincolnie 
        Continentalu i nieśpiesznie wyjechała na ulicę.
             Przez następny kwadrans pani Lockwood krążyła ulicami  Linda 
        Vista,  niewielkiego  osiedla  mieszkaniowego na  północ  od  San 
        Diego.   Jechała  wolno,  nie  szarżowała  i  co   mniej   więcej 
        trzydzieści  sekund zerkała we wsteczne lusterko. Przez cały  ten 
        czas oboje milczeli.






             W  pewnej chwili pani Lockwood spojrzała w lusterko  po  raz 
        ostatni, gwałtownie skręciła w lewo, wjechawszy w boczną uliczkę, 
        natychmiast  skręciła w prawo, zaparkowała w podziemnym garażu  i 
        odczekała  kilkanaście sekund, upewniając się, czy nie podąża  za 
        nimi żaden z "podejrzanych" samochodów jakie zauważyła na trasie. 
        Skinęła głową i przeniosła wzrok na "syna".
             -  Siódmy rząd. Dodge, biało-niebieska furgonetka -  rzuciła 
        nie siląc się na uśmiech. - Pytaj o Sama.
             Bobby wysiadł.
             -   Dziękuję,   mamusiu  -  wymamrotał,   ledwo   poruszając 
        opuchniętą szczęką.
             - Nie ma sprawy, synku - mruknęła obojętnie. Zmięła rachunek 
        i kartę ze wskazaniami do dalszego leczenia, wrzuciła je do kosza 
        na śmieci i ruszyła w stronę wyjścia.
             Czterdzieści  pięć  minut później - dwa  razy  zmieniali  po 
        drodze  samochody  - Bobby Lockwood siedział na  wygodnej  sofie, 
        ostrożnie  sączył zimne piwo i usiłował wyjaśnić  Generałowi,  co 
        właściwie zaszło w ciągu ostatnich dwunastu godzin. A  dokładniej 
        mówiąc, co sądził, że zaszło.
             -  Jesteś  pewien, że gliny nie znalazły kokainy?  -  spytał 
        Generał, kiedy Bobby opowiedział wszystko po raz drugi.
             Lockwood wzruszył ramionami.
             -  Tak  jak  panu  mówiłem...  -  Jęknął  pod  wpływem  bólu 
        wywołanego zbyt gwałtownym ruchem szczęki. - Według mnie to ją po 
        prostu  zwinęli.  Zresztą  nie  wiem.  Może  Tim  albo  Jose  coś 
        zauważyli, bo ja nie widziałem ni cholery.
             W  tej chwili Bobby pragnął tylko jednego: wrócić  do  domu, 
        walnąć  się  do  wyra, leżeć w nim choćby przez  cały  tydzień  i 
        czekać, aż ustanie ból szczęki i nadgarstka. Ale dobrze wiedział, 
        że  nic  z tego nie będzie. Teraz? Dzień po tym,  jak  obrabowano 
        jedną  z  ekip  dostawczych  powszechnie  szanowanego   Generała? 
        Wykluczone.  Zwłaszcza że zagarnięto dwadzieścia pięć  dekagramów 
        wysokogatunkowej  kokainy wartej trzydzieści tysięcy dolarów,  na 
        które Generał tak ciężko pracował.
             -  Panie  generale - spytał Bobby sądząc,  że  udzielił  już 
        odpowiedzi   na   najważniejsze  pytania   podenerwowanego,   ale 
        zdeterminowanego szefa. - Czy ktoś mi wreszcie powie, co z  Timem 
        i Jose? W szpitalu nie chcieli puścić pary z gęby  - dodał trochę 
        spokojniej.
             -  Z  Timem wszystko w porządku. Pół godziny temu  Jose  był 
        wciąż  nieprzytomny  -  mruknął na  odczepnego  Generał.  Bębniąc 
        palcami  w  lampę  na  biurku, po  raz  kolejny  analizował  cały 
        wachlarz nasuwających się możliwości i z nie pasujących do siebie 
        elementów  próbował ułożyć coś, czego w żaden sposób  ułożyć  nie 
        mógł.  W  końcu  sięgnął  po  słuchawkę  telefonu  połączonego  z 
        urządzeniem  szyfrującym,  który stał obok  furażerki  z  brązową 
        gwiazdą.
             Raynee był trochę zaspany, ale kiedy dotarły do niego  słowa 
        Generała, natychmiast się ocknął.
              -  Pamięta, jak wyglądał? - spytał, kiedy Generał  streścił 
        mu przebieg wydarzeń.
             Generał opisał człowieka, który rozgromił trzyosobową  ekipę 
        dostawczą. Dla potwierdzenia tego czy innego szczegółu zerkał  od 
        czasu do czasu na Lockwooda.
             -  Wie  pan - zakończył - teraz, kiedy myślę o tym  na  spo-






        kojnie, ten opis pasuje mi do...
             Ale  Raynee  mu  przerwał wypowiadając na głos  to,  o  czym 
        Generał bał się nawet pomyśleć:
             - Czy on widział kiedy Tassia?
             -  Nie,  chyba  nie. - Generał pokręcił  głową,  czując,  że 
        ściska  go  w  dołku.  Spojrzał  na  ciężko  pobitego  Lockwooda, 
        powtórzył pytanie Tęczy i aż go zmroziło, kiedy w wytrzeszczonych 
        oczach  Bobby'ego dostrzegł wyraz najwyższego  przerażenia.  Nie, 
        widzieć go nie widział, ale słyszał o nim na pewno.
             -  Chryste, myśli pan, że to był Tassio? -  wysapał  nerwowo 
        Generał, usiłując nie patrzeć na oszołomionego Lockwooda.
             - Co on by, do diabła, tu...
             - Nie, to mało prawdopodobne, żeby bez uprzedzenia węszył po 
        naszym terenie. To pewnie jakiś naćpany szprycun podobny do  tego 
        goryla.   Mało   tu  tych  zasranych   makaroniarzy?   -   Raynee 
        zachichotał.  -  Niech się pan nie martwi, Generale.  Jesteśmy  z 
        szefem w znakomitych układach. Jakiś chojrak próbuje szczęścia na 
        własną rękę, i tyle. Za pańskim pozwoleniem rozejrzymy się trochę 
        i urządzimy go na cacy. Nikt nie będzie nam tu rozrabiał. To jest 
        teren Jimmy'ego Pilgrima. I wszyscy muszą o tym pamiętać.
             -  Jasne,  jasne... - mruknął Generał z  roztargnieniem.   A 
        propos.   Skoro  już  mówimy  o  konkurencji,  chyba  będę   miał 
        opóźnienie w dostawach. Muszę skompletować nową ekipę.
             - Proszę się tym nie martwić - uspokajał Tęcza. - Niech  pan 
        tylko  zapakuje towar, a ja podeślę kilku chłopaków do pomocy.  I 
        proszę pamiętać, że już wkrótce zostanie pan głównym hurtownikiem 
        nowego analogu. A wtedy? Żadnych zmartwień, konkurencja z  głowy, 
        bo  źródełko  należy do nas, bo to my nim  jesteśmy.  Tak,  panie 
        generale.   Stary  Locotta  będzie  musiał  ucałować  tę   pańską 
        gwiazdkę, bo jeśli tym go nie załatwimy, to chyba pora umierać.
             -  Tak,  kiedy  zaczniemy dyktować  warunki,  Locottę  szlag 
        trafi,  to  murowane. - Generał przypomniał  sobie,  że  niedługo 
        zostanie  naprawdę kimś, i poczuł się trochę lepiej.  Tęcza  miał 
        rację.  To  mało prawdopodobne, ba,  zupełnie  bezsensowne.  Nowe 
        przedsięwzięcie Pilgrima nie stanowiło jeszcze żadnego zagrożenia 
        dla  rynku  kontrolowanego przez Locottę,  więc  dlaczego  Tassio 
        miałby  występować przeciwko jednemu z  największych  hurtowników 
        szefa?  Tak, to musiał być ktoś z zewnątrz, jakiś wolny  strzelec 
        badający  teren... - pocieszał się Generał. Głupi sukinsyn.  Musi 
        mieć  nie po kolei pod sufitem. Pilgrim i Tęcza pokażą mu,  gdzie 
        raki zimują. I dobrze, i tak powinno być...
             -  Trafi go jak cholera, bez dwóch zdań - zgodził się z  nim 
        Tęcza. - A teraz niech pan posłucha. Proszę przygotować resztę  z 
        tych  osiemdziesięciu kilo. Tak, jak się umawialiśmy: bierzemy  z 
        powrotem wszystko, czego pan nie zdąży opchnąć. Dwa kilo koki  za 
        kilogram  analogu. Jasne? I spokojna głowa, generale. Jimmy i  ja 
        znajdziemy tego sukinsyna.
             - Świetnie - odrzekł Generał.
             -  Aha,  jeszcze  jedno - dodał Raynee  uśmiechając  się  do 
        siebie. - Niech pan podeśle do mnie tego Lockwooda. Pod specjalną 
        obstawą. Chciałbym z nim chwilę pogadać...
        
             Boże drogi, jesteś pewien, że nie powiedzieli, kiedy  wrócą? 
        -  spytał  błagalnie  Bylighter  odkładając  słuchawkę.  Znów  ta 
        automatyczna sekretarka. Dzwonił pod ten numer co pół godziny  od 






        siódmej   rano.  Teraz  dochodziła  jedenasta.  Sandy  Mudd   nie 
        odpowiadała.
             -  Kurwa  mać, przecież od rana ci to  powtarzam  -  odrzekł 
        wciąż  zasmarkany  kierownik zmiany. - Nie powiedzieli  nic.  Nie 
        powiedzieli,  kiedy przyjdą, nie powiedzieli, dokąd  poszli,  nie 
        powiedzieli,  czy  w  ogóle  tu wrócą.  Według  mnie  nie  wrócą. 
        Wystawiłeś  ich wczoraj do wiatru, więc po jaką  cholerę  mieliby 
        wracać?
             -  Nie,  nie, to niemożliwe. Muszą wrócić,  muszą.  Chryste, 
        jeśli nie wrócą... - Głos mu się załamał, do oczu napłynęły  łzy. 
        Jeszcze nie płakał, ale czuł, że lada chwila zacznie.
             -  I  po  jaką cholerę wydzwaniasz do tej  babki?  -  spytał 
        kierownik.  - Dzisiaj mamy piątek, tak? Mówiła ci, że  pracuje  w 
        jakimś  biurze,  tak? Więc co może robić o jedenastej  w  piątek? 
        Siedzieć w domu i liczyć, ile razy do niej zadzwonisz? Jak pragnę 
        zdrowia,  kutas  z ciebie do kwadratu - prychnął  i  zdegustowany 
        pokręcił głową.
             -  Muszę  ją znaleźć, muszę się z nią umówić,  muszę,  rozu-
        miesz?  -  wyszeptał  Piszczyk,  nerwowo  obgryzając  prawie  nie 
        istniejący paznokieć. - Jeśli jej nie znajdę...
             I nagle zadzwonił telefon.
             -  Tak?  Sandy?  To ty, Sandy? - wypalił Piszczyk  i  aż  go 
        skręciło, kiedy usłyszał zdecydowanie męski głos:
             - Czekałem na wiadomość. Co się dzieje?
             - Eeee... Ona... ona ma zaraz od... od... oddzwonić.  Zaraz, 
        za chwilę... - wydukał Bylighter.
             -  Oby  -  mruknął złowieszczo Raynee. -  Pamiętasz,  co  ci 
        mówiłem?  Tiopeina. Dwadzieścia pięć dekagramów. Niedziela.  Wpół 
        do jedenastej wieczorem w hotelu Clairmont. Tak?
             - Ttt...tak, tak. Możesz na mnie pp... polegać, aaa... abso-
        lutnie.
             - Masz jeszcze ten numer, który ci dałem?
             -  Eeee...  -  Bylighter zaczął  gorączkowo  szperać  między 
        skrawkami papieru na nie uporządkowanym biurku. - Tak, tak,  mam, 
        tu   jest.  -  Drżącymi,  wilgotnymi  od  potu  palcami   chwycił 
        karteluszek. - Dwa-siedem-pięć...
             - Jak załatwisz sprawę, zadzwoń - przerwał mu Raynee. - Szef 
        czeka  na  wiadomość.  -  Trzasnął słuchawką,  bo  nie  mógł  już 
        ścierpieć  dukania przerażonego Piszczyka. - Są takie dni,  kiedy 
        nawet nie warto się na sukinsyna wysikać... - mruknął poirytowany 
        i musnął dłonią węża zwiniętego na kolanach. Pięciometrowy, gruby 
        jak ramię pyton Simona Drobecka już dawno doszedł do wniosku,  że 
        Lafayette  Beaumont Raynee jest za duży, by go zjeść, i  że  jego 
        silne i pewne ręce są zbyt łagodne, by stanowić zagrożenie. Ciało 
        Murzyna  było  jedynie  miłym  i  wygodnym  źródłem  ciepła  oraz 
        kryjówką pełną intrygująco głębokich kieszeni.
             Kciukiem  prawej dłoni Raynee ostrożnie uniósł gładką  szyję 
        lekko nakrapianego węża, aż trójkątny, wydłużony łeb znalazł  się 
        na  wysokości jego twarzy i poczuł na  nosie  łaskotliwo-badawczy 
        dotyk czerwonawego, rozszczepionego na końcu języczka.
               Wtedy  odsunął  gada  na  odległość  wyciągniętej  ręki  i 
        spojrzał  w jego zimne, nieruchome ślepia, tak bardzo podobne  do 
        jego oczu.
             - No dobrze - szepnął. Ominął spojrzeniem łysą, pomarszczoną 
        czaszkę Drobecka, jego obłąkanego właściciela, i skupił wzrok  na 






        pobladłej twarzy Bobby'ego Lockwooda. - Teraz pogadamy o  chemii. 
        Powiedz nam, kochany czego się na tym uniwersytecie nauczyłeś...
             Za  kwadrans druga coraz bardziej spanikowany Piszczyk  miał 
        za sobą dokładnie osiemnaście nieudanych prób nawiązania kontaktu 
        telefonicznego  z  Sandy Mudd. Zostawił jedną  wiadomość,  drugą, 
        wreszcie zrezygnował, bo automatyczna sekretarka doprowadzała  go 
        do szału. Zresztą, cóż jeszcze mógł dziewczynie powiedzieć?
             -  Chryste,  nagranie trwa trzydzieści  sekund  -  mamrotał, 
        patrząc na milczący aparat. - Na ile sposobów można w tym  czasie 
        prosić, żeby oddzwoniła?
             I  nagle,  ku jego wielkiemu  zdziwieniu,  telefon  donośnie 
        zaterkotał.
             -  Hhhaa...  halo!  -  Zabrakło  mu  tchu.  Usiłował   mówić 
        spokojnie,  próbował opanować drżenie rąk, lecz bezskutecznie.  - 
        Halo? Sss... Sandy?
             -  Co  ty wyczyniasz, do diabła?! -  rozdarła  się  Sierotka 
        Marysia  tak  głośno, że Bylighter musiał  odsunąć  słuchawkę  od 
        ucha.
             - O cholera... Jezu, ppp... przepraszam - wyjąkał niepewnie. 
        - Myślałem, że...
             - Nie jestem żadną Sandy obojętne co to za kurew -  warknęła 
        zaprawiona w ulicznych awanturach prostytutka. - To ja,  Marysia. 
        Pamiętasz mnie jeszcze?
             - No jasne, pewnie, Sierotka Marysia. Słuchaj... ja... Prze-
        praszam, ale muszę odłożyć słuchawkę. Czekam na ważny...
             -  Lepiej  jej  nie odkładaj, gnojku, bo  powiem  Tęczy,  że 
        spieprzyłeś mu całą imprezę - ostrzegła.
             -  Jaa... Jaką imprezę? O co ci chodzi? - Bylighter  poczuł, 
        że robi mu się niedobrze. - Przecież...
             -  Zorza  powiedziała,  że mam  zadzwonić,  jak  tylko  będą 
        wyniki. No to dzwonię.
              -  No tak, ale chyba miałaś dzwonić do niej, nie  do  mnie. 
        Nikt mnie nie uprzedzał, że...
             - Nie mogę jej złapać - wyjaśniła Sierotka Marysia. A  skoro 
        z  nią  jeździłeś,  dzwonię  do ciebie. Podam  ci  wyniki,  a  ty 
        przekażesz je Tęczy. Jasne?
             -  No...  Tak, tak, jasne. Dobra,  słuchaj,  zaraz  wszystko 
        zapiszę. Tylko się pośpiesz, bo...
             -  Powiedz  Tęczy,  że wypróbowałyśmy  z  Marychą  wszystkie 
        prochy  serii "B". Wszyściutkie. Numer  trzynaście,  czternaście, 
        piętnaście i szesnaście.
             -  Chryste, wszystkie?! To znaczy... Czy nie  miałyście  wy-
        próbować ich na... na koleżankach, żeby...?
             -  Złotko, chyba się z choinki urwałeś! -  Sierotka  Marysia 
        parsknęła  śmiechem,  zapominając o wybuchu  złości  na  początku 
        rozmowy. - Nigdy w życiu nie dałybyśmy nikomu prochów,  uprzednio 
        ich  nie  wypróbowawszy, kapujesz? Po to między  innymi  dzwonię. 
        Widzisz,  chcę,  żeby Zorza podrzuciła nam trochę  tego  B-16.  - 
        Sierotka  Marysia  zachichotała  jak podlotek.  -  Boże,  toż  to 
        prawdziwy dynamit!
             - Chcecie tego... więcej?
             -  Tak,  marzenie ty moje, dużo więcej! Słuchaj,  lepiej  to 
        sobie  zapisz. Ta trzynastka, to wiesz, słaba jest.  Niby  trochę 
        bierze, ale kiepsko. Przy czternastce zaczynasz widzieć  kolorki. 
        Nic wielkiego, ale przynajmniej wiesz, że wziąłeś. Piętnastka też 






        jest  niezła.  Coś jakby poczwórna dawka  czternastki  doprawiona 
        odrobiną  koki. Chwytasz mnie? Ale mówię ci,  złotko,  szesnastka 
        bije  wszystko  na łeb! - Piszczyk nie  pamiętał,  żeby  Sierotka 
        Marysia  była kiedykolwiek tak ożywiona. - Te kolory!  Człowieku, 
        prawdziwa  fantazja!  Kurwa,  jakbyś  w  tęczy  pływał!  -   Znów 
        zachichotała.  -  Nie wciskam ci żadnego kitu, naprawdę.  Po  tej 
        szesnastce byłyśmy tak napalone, że przeleciałybyśmy wszystko, co 
        się rusza. Nawet ciebie, i to za friko, dla samej frajdy. Dlatego 
        jeśli   ruszą   kiedyś   z  produkcją   następnego   numeru   tej 
        "supertęczy",   siedemnastki,  osiemnastki,   obojętne   jakiego, 
        weźmiesz dupę w garść i natychmiast nam go dowieziesz.  Rozumiemy 
        się?
             -  Jasne, rozumiemy się, jasne... -  powtórzył  rozkojarzony 
        Bylighter. Prawie jej nie słuchał, bo z każdą sekundą narastała w 
        nim  świadomość upływającego czasu. Musiał się tej  baby  pozbyć, 
        musiał  jak  najszybciej  skończyć  rozmowę.  Lada  moment   może 
        zadzwonić Sandy. Niewykluczone, że dzwoni właśnie w tej chwili... 
        -  Słuchaj, w czym problem? - wypalił nie myśląc. -  Jak  chcesz, 
        mogę  ci  załatwić trochę siedemnastki. Rzecz w  tym,  że  jestem 
        teraz zajęty i...
             - Masz siedemnastkę?! - ryknęła Sierotka Marysia.
             - Nnno... No ttt...tak - znów zaczął się jąkać. - Tak jakby, 
        ale...  Wywód Marysi poruszył w nim jakąś ukrytą strunę i  Eugene 
        Bylighter  po raz pierwszy w życiu doświadczył czegoś, czego  Bóg 
        mu  dotychczas  wzbraniał:  zaczął  myśleć.  Próbował  coś  sobie 
        kojarzyć,  układać  w głowie szczegóły, tworzyć z  nich  logiczną 
        całość, a im więcej myślał, tym bardziej był przerażony.  Kolory. 
        Wszystkie  kolory tęczy. Tamta dziewczyna, Kaaren.  Słyszał,  jak 
        szeptała  coś  o  kolorach. Płakała i  szeptała,  że  widzi  całe 
        spektrum kolorów. To jej słowa. 
             Chryste Panie.
             W nagłym przebłysku zrozumienia Bylighter wreszcie to  sobie 
        uprzytomnił.   Siedemnastka.   Numer  fiolki,  którą   Raynee   i 
        Schultzheimer  zabrali tamtego wieczoru z lodówki.  Przetestowali 
        jej zawartość i stwierdzili, że jest mało warta. O wiele bardziej 
        podobała im się tiopeina. Prochy które miał dać tej  dziewczynie, 
        Kaaren. Rzecz w tym, że o czymś nie wiedzieli...
             Nie wiedzieli, że fiolki wpadły do kociej miski z wodą.  Nie 
        wiedzieli,  że  mu się pomieszały, że nakleił  nowe  nalepki,  że 
        podał  Kaaren miksturę własnej roboty - trochę proszku z  jednej, 
        trochę  z  drugiej fiolki - aby mieć  stuprocentową  pewność,  że 
        dostała choć trochę tiopeiny.
             Nie  wiedzieli, że zachomikował większą część proszku,  jaka 
        pozostała  w fiolce z tiopeiną, bo bał się, że coś  wykryją.  Nie 
        wiedzieli,  że odsypał też trochę - tylko troszeczkę - proszku  z 
        fiolki oznaczonej symbolem A-17, bo któż by na to wpadł?
             Seria  B... - myślał. Im wyższy numer, tym  intensywniejsze, 
        tym  jaskrawsze  kolory.  Tak mówiła Sierotka  Marysia.  Czy  nie 
        znaczy  to  przypadkiem,  że następny  w  kolejności  jest  A-17, 
        proszek,  po którym widziało się prawdziwą "supertęczę"?  A  może 
        przy oznaczaniu fiolek popełnił jeszcze jeden błąd? Może  zamiast 
        litery B napisał literę A?
                  Pokręcił  głową,  odurzony lawiną  symboli  i  ulotnych 
        myśli. Czuł, że musi te myśli zrozumieć, zrozumieć je ze  względu 
        na...






             -  Odpowiadaj,  do ciężkiej cholery!  -  krzyknęła  Sierotka 
        Marysia.  - Naprawdę masz siedemnastkę? Przysięgnij, że ją  masz, 
        słyszysz?!
             ...na  Tęczę. Tak, bo Tęcza wie o kolorach. On też  słyszał, 
        jak Kaaren o nich mówiła. Powiedział wtedy, że to zabawne.  Gdyby 
        odkrył, że...
             -  Do kurwy nędzy słyszysz mnie, ty mendo w dupę jebana?!  - 
        Tym  razem  Marysia  nie  żałowała krzepy i  ryknęła  ile  sił  w 
        płucach.
             ...Sierotka Marysia też widziała kolory...
             - Albo dasz mi tę siedemnastkę, albo zaraz idę do Tęczy... 
             ...i  zrozumiał, że on, Piszczyk, musiał coś  spieprzyć,  że 
        musiał  zamienić  fiolki,  że dał Kaaren  mieszaninę  tiopeiny  i 
        siedemnastki...
             - ...i powiem mu, że nas celowo pomijasz...
             ...to  natychmiast  by  się  domyślił,  że  on,   Bylighter, 
        zatrzymał trochę proszku dla siebie. Z tym, że to wcale nie  było 
        trochę, bo...
             - ...i nie chcesz nam sprzedać dobrego towaru! 
             ...miał  prawie  pół fiolki proszku lepszego  niż  B-16,  po 
        którym - jak to ona ujęła? - były tak napalone, że...
             - Boże... - wyszeptał. 
             - No dobra, ty chuju zatwardziały sam tego chciałeś...
             -  Nie! Zaczekaj! - wrzasnął rozpaczliwie  Bylighter  pogrą-
        żając się w otchłani strachu i nadziei. - Posłuchaj, proszę  cię, 
        wysłuchaj mnie - błagał ze łzami w oczach. - Nie musisz do  niego 
        iść. Załatwię ci tę siedemnastkę...
        
             Po  raz piąty tego dnia Tina Sun-Wang, kryminolog  policyjny 
        okręgu  San  Diego,  ustawiła  pokrętła  chromatografu   gazowego 
        sprzężonego  z  komputerem  i wstrzyknęła  doń  pięć  mikrolitrów 
        wyciągu z krwi Kaaren Mueller.
             Podłączony  do chromatografu samopis zawarczał  donośnie,  a 
        jego  piórko, posłuszne sygnałom płynącym z czułego  analizatora, 
        zaczęło sunąć po karcie wykresowej rejestrując obecność śladowych 
        ilości substancji chemicznych w badanej próbce.
             Cieniutka   czerwona   linia  była   początkowo   graficznym 
        odzwierciedleniem   zestawu   znanych   związków,   który    Tina 
        wstrzyknęła  do chromatografu łącznie z wyciągiem z krwi  Kaaren. 
        Ale  po chwili, wbrew nadziejom chemiczki, piórko  wykreśliło  na 
        karcie   charakterystyczny  dla  P$C$P  "szczyt",  by   następnie 
        wystrzelić  w  górę,  opaść i nakreślić  jeszcze  dwa  zygzaki  - 
        podobne,  ale  zupełnie  nie pasujące do żadnej  ze  znanych  jej 
        substancji narkotycznych.
             Przez  kilka chwil Tina patrzyła w milczeniu na  rozwijający 
        się  papier.  Potem  zaklęła.  Dość  głośno,  wyraźnie  i   nader 
        soczyście.
             - Kłopoty?
             Paul Reinhart podniósł wzrok znad setek kabli  wypełzających 
        z brzucha innego, częściowo rozmontowanego przyrządu, zajmującego 
        prawie   jedną  trzecią  powierzchni  głównej  sali   policyjnego 
        laboratorium kryminalnego w San Diego. Podszedł do  chromatografu 
        i zerknął na wykres.
             - Piąty raz to samo - mruknął. - Co wstrzyknęłaś?
             -  Meskalinę, psylocybinę, serotoninę, P$C$P i  dwa  rodzaje 






        katecholaminy.
             - Zauważyłaś, że za każdym razem jeden z tych dwóch szczytów 
        prawie  idealnie odpowiada wykresowi P$C$P? Jesteś pewna, że  nie 
        przyplątał się tam jakiś metabolit?
             - Zbadałam całą serię P$C$P - odrzekła Tina kręcąc głową.
             - Dwa razy. Nie pasuje.
             -  Próbowałaś  nadfioletem?  -  spytał  Reinhart   doskonale 
        wiedząc, jak nużące i frustrujące mogą być problemy  analityczne, 
        zwłaszcza  toksykologiczne.  Istniało przecież  tyle  możliwości. 
        Dosłownie tysiące, tysiące najróżniejszych wariantów. I nigdy nie 
        starcza  czasu, żeby je sprawdzić - pomyślał spoglądając na  rząd 
        pięćdziesięciu kilku probówek na stole Tiny. Wszystkie czekały na 
        swoją kolej.
             -  Próbowałam.  -  Wskazała  dwa  arkusze  karty  wykresowej 
        przypięte nad jej biurkiem; na obu widać było  charakterystycznie 
        powyginane  linie  analizy widma UV. - Robiłam je dziś  rano.  To 
        mocz. W nadfiolecie mocz i krew wychodzą idealnie, więc  obecność 
        metabolitu   jest  prawie  wykluczona.  -   Wzruszyła   bezradnie 
        ramionami. - Ale chromatograf mówi co innego.
             -  A  próbki  z  organów  wewnętrznych?  Robiłaś?  -  spytał 
        Reinhart spoglądając na czerwone wykresy.
              -  Też  czekają  w  kolejce. Sęk w  tym,  że  nie  mogę  im 
        poświęcić  zbyt dużo czasu. W poniedziałek mam sprawę w sądzie  i 
        muszę zdążyć z badaniem krwi na zawartość alkoholu, bo prokurator 
        okręgowy  urwie  mi głowę - odrzekła  posępnie,  wskazując  rzędy 
        probówek z krwią. - Wątrobę i mózg zostawię na koniec. Gdyby dało 
        się  uruchomić  spektrograf,  poszłoby znacznie  szybciej.  No  i 
        miałabym dużo większą szansę na odkrycie właściwego tropu.
             -  Rano  znów do nich dzwoniłem. Technik  będzie  dopiero  w 
        przyszłą środę - odrzekł Reinhart. - Do tego czasu musimy  radzić 
        sobie   tak,  jak  radziliśmy,  zanim  przyszła  do   nas   pewna 
        wyrafinowana chemiczka - dodał ze śmiechem.
             -   Chyba  powinnam  wrócić  na  uniwerek  i  zrobić   drugą 
        specjalizację  - mruknęła Tina, sięgając po następną probówkę.  - 
        Kilka semestrów alchemii byłoby jak znalazł.
             -  Nie przejmuj się tak - pocieszał ją Reinhart  sprawdzając 
        woltomierzem  jeden  z  podejrzanych  obwodów.  -  Ile  byś   nie 
        studiowała,  zawsze  wyskoczy  coś  nowego.  Zaczniesz  się   tym 
        przejmować, wylądujesz u czubków.
             - Często wam się to trafia? - spytała wskazując próbki  krwi 
        Kaaren Mueller. - Coś, czego nie można zidentyfikować?
             - Cały czas - mruknął Reinhart porównując odczyt woltomierza 
        ze  specyfikacją  w  instrukcji obsługi  spektrografu.  -  Zawsze 
        znajdzie  się  ktoś, kto szuka sposobu na  morderstwo  doskonałe. 
        Próbuje  tego, tamtego, jeszcze czegoś. I dobrze - stwierdził  ze 
        zmęczonym  uśmiechem na twarzy. - Przelcież właśnie  dzięki  temu 
        nasza robota jest tak ciekawa, prawda?
        
             Był piątek, dochodziła siódma trzydzieści wieczorem i  Bobby 
        Lockwood  zastanawiał się, czy jego życie nie robi się  aby  zbyt 
        ciekawe - by nie powiedzieć niebezpieczne.
             Niecałe  dwadzieścia  cztery  godziny po  tym,  jak  oberwał 
        najcięższe w życiu cięgi, zrobił kolejny poważny krok w  karierze 
        handlarza narkotykami.
             Jednak  tym  razem był to krok trochę inny  niż  poprzednie. 






        Zamiast  sprzedawać kokainę na ulicach La Jolli czy pracować  dla 
        Generała  jako tajny kontroler jakości sprzedawanego  towaru  lub 
        przewozić  niewiarogodne  ilości  wysokogatunkowych  prochów  dla 
        Jimmy'ego  Pilgrima i Lafayette'a Rayneego, siedział zamknięty  w 
        piwnicy  starego  górskiego  domku razem  z  Simonem  Drobeckiem, 
        pięciometrowym  pytonem  w  klatce,  oszałamiającym  kłębowiskiem 
        szklanych  rur, rurek i retort, z nowym, nie działającym  jeszcze 
        komputerem i z instrukcją, według której mieli wypichcić coś,  co 
        nazywało  się  analogiem  tiopeinowym.  Co  to  było,  nie   miał 
        zielonego pojęcia.
             Od  drobnego  handlarza  do  członka  ekipy  dostawczej,  od 
        członka  ekipy  dostawczej  do...  średniowiecznego  alchemika  z 
        głębokich lochów. A dokładniej do jego pomocnika - poprawił się w 
        duchu,  patrząc, jak Drobeck przelewa do  lśniącego  odbieralnika 
        pierwszą  partię wrzącej mętnej cieczy macierzystej.  Lockwood  - 
        podobnie jak Drobeck - doskonale zdawał sobie sprawę, że  podczas 
        pierwszego,    jakże   katastrofalnego,   semestru   chemii    na 
        uniwersytecie  w San Diego nauczył się tyle co nic.  Wyciągnął  z 
        tego   oczywisty  wniosek,  że  Pilgrimowi  i  Rayneemu   musiało 
        straszliwie  brakować  chemików, no bo skoro  zatrudniali  takich 
        patałachów...  Albo działo się coś, o czym nie wiedział, bo  taka 
        możliwość zawsze wchodziła w grę.
             Mimo  beznadziejnych kwalifikacji w dziedzinie chemii  labo-
        ratoryjnej, w ciągu ostatnich kilku dni Lockwood zrobił duży krok 
        w swojej karierze. To na pewno. Pytanie tylko, czy do przodu, czy 
        do tyłu? A może w bok?
             Bobby wrócił do zajęcia, jakie zlecił mu Drobeck:  dokładnie 
        odmierzone  ilości  chemikaliów rozcierał w  wielkim  staromodnym 
        moździerzu,  który  przytrzymywał  unieruchomioną  gipsem   ręką. 
        Często mrugał, nie przyzwyczajony do oparów eteru  wypełniających 
        piwnicę  mimo  wyrafinowanych  środków  bezpieczeństwa  podjętych 
        przez profesora Isaaca. W dodatku ta nieszczęsna ręka  sprawiała, 
        że ruchy miał trochę niezdarne i kiedy wsypywał do kolb  roztarte 
        chemikalia, niewielkie ilości szybko parującego roztworu wylewały 
        się na podłogę.
             Do  przodu,  do tyłu czy w bok...  Jego  kochający  przygody 
        ojciec  mawiał, że jeśli człowiek chce dokądś zajść, musi  iść  w 
        jednym  z tych trzech kierunków. Co miało w sumie sens. Tak  więc 
        Bobby na pewno dokądś szedł. Tylko że wciąż nie wiedział dokąd.
        
                                         18
        
        
              Za kwadrans siódma w sobotę rano, ponad czternaście  godzin 
        po  tym,  jak zamknęli się w zimnej, wilgotnej piwnicy  domku  na 
        Orlej Górze, proces syntezy dobiegł końca. Bobby Lockwood patrzył 
        czerwonymi  zapuchniętymi  oczyma na  zaspanego  Simona  Drobecka 
        odważającego  trzysta czterdzieści gramów  mokrych,  błyszczących 
        kryształków koloru mlecznej czekolady, które wyskrobali z wnętrza 
        pokrytych brązową skorupą kolb.
             Tak  więc  po czternastu bitych godzinach  zbliżali  się  do 
        mety. Według obliczeń Drobecka, kiedy kryształki wyschną, powinni 
        otrzymać  mniej  więcej  dwieście  pięćdziesiąt  gramów  produktu 
        ostatecznego.     Dwieście     pięćdziesiąt     gramów     jeden-
        -jeden-dwa-tienyl-cykloheksyl-pipidryny,  innymi  słowy   tiopei-






        nowego  analogu  fencyklidyny  czyli nowej  odmiany  P$C$P.  Dwa-
        dzieścia pięć dekagramów tego, czego chciał Jimmy Pilgrim.
             - I to koniec? - spytał Lockwood stojąc przed powarkującym z 
        cicha   wyciągiem  i  patrząc,  jak  Drobeck  rozgarnia   kopczyk 
        brązowawych   kryształków   i  jak  pod   strumieniami   ciepłego 
        powietrza,  bijącymi z dwóch zamontowanych na stojakach  suszarek 
        do  włosów,  rozprowadza  je  równą  warstwą  po  dużym   arkuszu 
        aluminiowej folii.
             - Ostatnia faza - odrzekł Drobeck i ziewnął, nie przerywając 
        spulchniania wilgotnej warstwy i przesypywania kryształków,  żeby 
        rozpuszczalnik szybciej wyparował.
             -  To  dlaczego są takie brudne? - spytał  Lockwood.  -  My-
        ślałem, że będą białe.
             -  Większość  czystych związków organicznych  jest  biała  -  
        odrzekł   Drobeck,  wykonując  łyżeczką   metodyczne,   posuwisto 
        obrotowe  ruchy. - Jestem pewien, że i ten byłby biały,  gdybyśmy 
        otrzymali  substancję  absolutnie czystą. Ale czysta to  ona  nie 
        jest.
             - Chcesz powiedzieć, że coś poszło nie tak? - spytał  Bobby, 
        a na jego zmęczonej twarzy pojawił się wyraz zaniepokojenia.
             Podczas  minionych czternastu godzin jego opinia o  Drobecku 
        uległa  znaczącej  zmianie,  głównie  na  lepsze.  Chociaż  wciąż 
        uważał,  że  chemik  ma chorobliwego szmergla  na  punkcie  węży, 
        zaczął go niemal podziwiać za całkowite oddanie zawodowej pasji.
             Może ten stary pierdoła nie jest na tyle bystry, żeby samemu 
        rozpracować te wszystkie analogi - myślał Bobby, ale harował  jak 
        wół,  chociaż  brzuch zwisał mu do ziemi. I zawsze  wszystko  dwa 
        razy sprawdzał, żeby wykluczyć możliwość pomyłki.
             Dlatego  w głowie Bobby'ego nigdy nie zaświtała myśl,  że  w 
        trakcie syntezy analogu stary chemik popełnił jakiś błąd.
             -  Nie,  poszło jak trzeba - odrzekł Drobeck.  -  Instrukcja 
        mówi, że należy oczekiwać zanieczyszczeń w granicach od ośmiu  do 
        piętnastu procent. To głównie materiał nie przereagowany.  Sądzę, 
        że zmieściliśmy się w tym przedziale, i to z powodzeniem. - Znowu 
        ziewnął.  - Oczywiście, można to oczyścić jeszcze  bardziej,  ale 
        zabrakłoby  nam czasu. Poza tym, dla ich potrzeb, produkt  w  tym 
        stanie nada się znakomicie.
             -  Jesteś pewien? - spytał nerwowo Bobby, nie chcąc  znaleźć 
        się na czarnej liście Rayneego.
             -  Jak najbardziej - odrzekł zniecierpliwiony chemik.  Masz, 
        trzymaj. - Podał mu łopatkę. - Zastąp mnie. Muszę zatelefonować.
             Wyczerpany całonocną pracą - co było widać po jego  nalanej, 
        pomarszczonej twarzy - ruszył powoli w stronę przeciwległego rogu 
        piwnicy.
             Tam, ku przerażeniu Bobby'ego, nachylił się, otworzył klatkę 
        i  wyjął  z niej zimnego, nieruchomego i -  tak  to  przynajmniej 
        wyglądało  z  miejsca, gdzie stał Lockwood  -  pozornie  martwego 
        pytona.  Owinąwszy się wokół piersi ciężkimi, gumowatymi  zwojami 
        niczym  taśmami z amunicją, Drobeck spędził kilka chwil  szepcząc 
        coś  do pupilka i czule głaszcząc jego pokryty lśniącymi  łuskami 
        łeb. Czując ciepło bijące z otyłego ciała, wąż drgnął, zaczął się 
        ruszać. Lockwooda przeszły ciarki.
              Radośnie  uśmiechnięty Drobeck zaczekał, aż olbrzymi  pyton 
        przylgnie do niego jeszcze mocniej, po czym sięgnął po  słuchawkę 
        ściennego telefonu i nakręcił numer.






             -  Mówi Drobeck. - Piwnica zawtórowała mu głuchym  echem.  - 
        Mam wiadomość dla Tęczy. Wszystko poszło według planu. Za godzinę 
        analog będzie gotowy - zameldował gładząc pytona po łbie.
             Bobby  odwrócił  wzrok  i  usiłował  skoncentrować  się   na 
        mieszaniu  schnących  kryształków.  Nie  mógł  patrzeć  na  coraz 
        bardziej  ożywioną, okrutnie bezwzględną bestię i jej pana,  gdyż 
        wciąż pamiętał horror, jaki nieświadomie pomógł rozpętać w pokoju 
        swego przyjaciela, Jamiego MacKenzie.
        
             W San Diego, dokąd dotarła wiadomość Simona Drobecka,  miała 
        miejsce metamorfoza innego rodzaju.
             To  nieprawdopodobne, ale wszystkie przesłanki  zdawały  się 
        mówić,  że  Eugene Bylighter zaczyna wreszcie  dorastać.  Choć  z 
        drugiej  strony,  "dorastać" to chyba  lekka  przesada.  Piszczyk 
        zmieniał  się  -  to trafniejsze określenie.  Na  lepsze  czy  na 
        gorsze, tego nie wiedział jeszcze nikt.
             Jeśli wskaźnik rewolucji emocjonalnej dokonującej się w  Pi-
        szczyku w ogóle istniał, był nim z pewnością opór, jaki Bylighter 
        stawił  pokusie,  żeby  połknąć resztkę analogu  A-17  i  przeżyć 
        najbardziej odlotową "podróż" swego życia.
             Dawny  Piszczyk na pewno by jej uległ, gdyby tylko  nie  był 
        święcie  przekonany, że proszek, który Tęcza kazał mu  wsypać  do 
        coli Kaaren Mueller, jest jakąś trucizną. Dopiero rozciągnięta  w 
        czasie  reakcja  dziewczyny na kilka  łyków  mocno  rozcieńczonej 
        mikstury  - a zwłaszcza jej majaczenia o kolorach  -  uzmysłowiła 
        Piszczykowi,  że dał jej środek halucynogenny, i powstrzymała  go 
        od wyrzucenia resztek tiopeiny do zlewu.
             Ale teraz... Teraz Bylighter był absolutnie pewien, że  pro-
        szek  odsypany z fiolki oznaczonej napisem: "Tiopeina" to  analog 
        A-17  - narkotyk o działaniu takim samym, a może  nawet  lepszym, 
        jak B-16, po którym Sierotka Marysia i Sierotka Marycha  przeżyły 
        zmysłową  podróż w "supertęczy". Wystarczyło więc  tylko  sięgnąć 
        ręką,  połknąć  zawartość buteleczki  i  doznać  niepowtarzalnych 
        uniesień.
             Ale  Piszczyk umiał teraz nad sobą panować, bo  zmienił  się 
        naprawdę.  Otóż  po raz pierwszy w życiu  zaczął  wybiegać  myślą 
        naprzód. Obmyślił nawet swego rodzaju plan - a raczej  ociekający 
        śliną   scenariusz  z  nieprawdopodobnie   ekstatycznym   punktem 
        kulminacyjnym - który stał się opoką jego nowej egzystencji.
             Sęk  w tym, że do wcielenia planu w życie Bylighter  potrze-
        bował  całego  tajnie zgromadzonego zapasu  "supertęczy".  Połowę 
        musiał  już  oddać  obu Sierotkom, bo zagroziły,  że  powiedzą  o 
        wszystkim  Rayneemu.  Co  znaczyło, że  nie  może  spróbować  ani 
        odrobiny,   bo  nie  miał  najmniejszego  pojęcia,  ile   proszku 
        pochłonie realizacja planu. Poza tym doskonale wiedział, że jeśli 
        połknie choćby jeden kryształek, będzie chciał więcej. Już zawsze 
        będzie chciał więcej i więcej.
             Skoncentruj się na realizacji planu - powtarzał sobie w  du-
        chu. Jeśli chcesz, żeby starczyło ci proszku, myśl o planie...  i 
        o Zorzy! Tak, o planie...
             ...i  o pięciuset dolarach! W uszach zabrzmiał mu  przeraża-
        jący  głos Rayneego i Piszczyk poczuł, że robi mu się  niedobrze. 
        Była już sobota rano, a na niedzielę miał ustawić... Boże,  nigdy 
        tego nie zrobi, nigdy nie zdobędzie tych pięciuset dolarów, chyba 
        że...






             I nagle:
             - Najwyższa pora. Myślałam, że przepadłeś na amen. - Głos od 
        drzwi.
             Bylighter  obrócił  się jak dźgnięty  ostrogą.  Nie  wierzył 
        własnym oczom i uszom.
             - Sandy! Chryste, Sandy... Jezu, tyle razy ppp... próbowałem 
        się  z  tobą...  sss...  skontaktować... Tak  mi...  -  Nie  mógł 
        wykrztusić  nic  więcej.  Płacząc objął  dziewczynę  i  mocno  ją 
        przytulił.
             Na  szczęście  się  cofnął,  ponieważ  Sandy  Mudd   napięła 
        wyrobione  mięśnie,  zacisnęła pięści, a na jej  twarzy  zastygła 
        maska czystej wściekłości.
             A  wszystko  za przyczyną pewnego  dowodu  pośredniego,  jak 
        mawiają prawnicy.
             Otóż  Piszczyk miał rozpiętą koszulę. Stojąc przy  drzwiach, 
        Sandy  doskonale  widziała znikające już - ale  wciąż  wyraźne  - 
        ślady zębów na jego białej, chudej szyi. Ślady zębów Kaaren,  nie 
        miała  co  do tego prawie żadnych wątpliwości.  Ślady  zębów  jej 
        przyjaciółki i partnerki, którą zgwałcono, okaleczono i porzucono 
        w zimnej, słonawo-mokrej ciemności, gdzie umarła z mikroskopijnym 
        skrawkiem skóry w ustach.
             Sandy chciała Bylightera zabić. Chciała rozszarpać mu gardło 
        gołymi  rękami i wyjść z Dziurawego Pączka nie oglądając  się  za 
        siebie. Wiedziała, że jest w stanie to zrobić. A gdyby zniszczyła 
        ukryty nadajnik, gdyby wywróciła kilka krzeseł i ułożyła  zgrabną 
        historyjkę  o wymuszonej samoobronie, niewykluczone,  że  uszłoby 
        jej to na sucho.
             Ale  nie  mogła  tego  zrobić,  bo  w  tym  samym   momencie 
        zrozumiała, że koledzy mają rację. Bylighter to za mało. Podobnie 
        jak Ben Koda, Charley Shannon i Tom Fogarty, Sandy chciała dopaść 
        ich wszystkich.
             -  W czwartek nas olałeś, co, panie kolego? - spytała  omia-
        tając Piszczyka wściekłym spojrzeniem.
             -  Boże, sss... słuchaj, tak mi przykro, nnn... naprawdę  mi 
        przykro. Próbowałem, wierz mi...
             - Taak? To musiałeś kiepsko próbować. Moi chłopcy czekali na 
        ciebie dwie godziny, a ty jak kamień w wodę.
             - Www... wiem. - Przełknął nerwowo ślinę, myśląc gorączkowo, 
        jak   odzyskać   zaufanie  dziewczyny.  Tak  bardzo   jej   teraz 
        potrzebował... - Posss... Posłuchaj, dzwoniłem, Chryste,  wczoraj 
        dzwoniłem  co najmniej dwadzieścia razy. I zostawiłem  wiadomość, 
        tak,   zostawiłem  wiadomość.  Pewnie  gdzieś  wyjechałaś,   może 
        popłynęliście jachtem albo...
             -  Nie,  nigdzie nie popłynęliśmy. Moi przyjaciele  tak  się 
        wkurzyli z powodu tej koki, że nie chcieli nigdzie płynąć.  Mówię 
        ci, skakałam z radości. - Złośliwie odczekała kilka sekund,  żeby 
        jeszcze  bardziej  dobić bezradnego Piszczyka. - Tak czy  siak  - 
        dodała  nieco  łagodniejszym tonem - powiedzieli,  że  moglibyśmy 
        popłynąć  w  przyszłym  tygodniu, jeśli...  -  zawiesiła  głos  i 
        spojrzała Piszczykowi prosto w oczy.
             Zrozumiał. Po kilku sekundach.
             - Aha, to znaczy, że jeśli...
             Wolno skinęła głową.
             - Tak. Przekonałam ich, żeby dali ci jeszcze jedną szansę.
             - To śśś... świetnie. - Odetchnął głęboko, usiłując  przypo-






        mnieć  sobie, jak to wszystko zaplanował. Tak, miał  ją  skłonić, 
        delikatnie  i rozważnie, żeby zamiast kokainy kupiła  dwadzieścia 
        pięć  dekagramów  analogu...  -  Tylko  widzisz,  wysokogatunkowa 
        kokaina jest teraz bardzo poszukiwana...
             -  Chcesz  powiedzieć,  że po  tych  wszystkich  obiecankach 
        cacankach  nie  możesz  zdobyć  pięćdziesięciu  gramów  koki?!  -  
        spytała  z niedowierzaniem. - Piszczyk, jak pragnę zdrowia, co  z 
        ciebie za handlarz?!
             -  No tak... Jakoś mi się ostatnio nie układa. - Zerknął  na 
        dziewczynę i zrozumiał, że lada chwila straci ją bezpowrotnie.  - 
        Ale  naprawdę - dodał szybko - naprawdę harowałem jak  wół,  żeby 
        zdobyć dla was ten nowy towar. Wszyscy go teraz poszukują i...
             -  Te  prochy  o  których  mówiłeś  w  czwartek?  Posłuchaj, 
        Piszczyk.  Moich  przyjaciół interesuje tylko  koka.  Ustaliliśmy 
        przecież, że...
             - Tak, wiem, ale pamiętasz, ile ta koka miała kosztować?
             - No jasne. Dwa tysiące pięćset za dwadzieścia pięć gramów z 
        dziesięcioprocentową  zniżką,  jeśli wrócimy po  więcej.  Też  mi 
        interes - mruknęła sarkastycznie. - No i co?
             -  Widzisz,  przekonałem szefa, żeby sprzedał wam  towar  po 
        specjalnej  cenie.  Rozumiesz,  w  zeszłym  tygodniu   zawaliłem, 
        więc...  Tak czy inaczej, szef postanowił, że za prawie  tę  samą 
        cenę  sprzeda  wam  dwieście  pięćdziesiąt  gramów  tego   nowego 
        analogu. No wiesz, to rodzaj takiej próbnej oferty.. - Uśmiechnął 
        się z nadzieją.
             -  No  nie, Piszczyk. Za pięć kawałków  chcesz  nam  opchnąć 
        ćwierć kilo czegoś, o czym nigdy w życiu nie słyszeliśmy?!
             -  Właściwie to za pięć pięćset, bo pięćset muszę mieć...  z 
        góry. Sama widzisz, że propozycja jest...
             - Aha, i jeszcze pięćset z góry. Słuchaj, na jakim ty jesteś 
        procencie? - spytała podejrzliwie.
             - Hę? Ależ nie, nie, to nie o to chodzi. Po prostu  muszę... 
        muszę załatwić pewne sprawy z szefem, dlatego... Przecież  wiesz, 
        jak jest...
             Sandy pokręciła głową.
             - Nie wiem, Piszczyk. I nie sądzę, żeby moi chłopcy byli tym 
        zainteresowani.  Jak ci mówiłam, wolimy kokainę. Poza tym,  nawet 
        jeśli  to  dobry  towar,  co  zrobimy  z  dwudziestoma   pięcioma 
        dekagramami? Nas jest tylko czworo, na miłość boską.
             -  Żaden problem. Jak tylko wejdziemy z tym na  rynek,  cena 
        natychmiast  podskoczy. Będzie co najmniej dwa razy  większa  niż 
        cena  koki,  zobaczysz. Bo towar jest legalny  i  będzie  legalny 
        przez długi czas. Prawdziwy dynamit, a legalny, rozumiesz?  Jezu, 
        przecież na tym, czego nie zużyjecie, moglibyście zrobić fortunę.
             -  Ale  w sumie to chodzi o to, że nie możesz  załatwić  ani 
        grama koki, tak? - spytała poirytowana.
             - Nnnooo... tak, a przynajmniej nie teraz. Może za  tydzień, 
        góra dwa tygodnie, wtedy tak. Ale jak Boga kocham, Sandy - błagał 
        - mówię ci, te prochy są dwa razy lepsze niż koka.
             -  No  dobra. Zrobimy tak. Zadzwonię do moich  przyjaciół  i 
        spytam, co oni na to.
             - Jasne, pewnie, zadzwoń. Telefon jest na biurku.
             - Nie, dziękuję. Wolę z budki. Nie będę tak skrępowana.
             - A... tak, oczywiście, rozumiem. - Przytaknął nerwowo. - Po 
        prostu myślałem, że...






             - Zostań tu, a ja zadzwonię - rzuciła zdecydowanie. Przekażę 
        im,  co  mi powiedziałeś, i jeśli na to  pójdą,  dobijemy  targu. 
        Jeśli nie... - Wzruszyła ramionami. - Tak to już jest.
             - Dobrze, pewnie... Tak to już jest...
             Kiedy   Sandy  wychodziła  z  Dziurawego  Pączka,   Piszczyk 
        wyglądał  jak mały szczeniak, którego pierwszy  raz  pozostawiono 
        samemu  sobie.  Tymczasem Sandy przeszła na drugą  stronę  ulicy, 
        weszła do przeszklonej budki, zamknęła drzwi, wrzuciła do  otworu 
        dwadzieścia pięć centów rozejrzała się ukradkiem i  błyskawicznie 
        nakręciła pewien numer...
        
             Podczas  gdy  Bart Harrington rozmawiał przez  telefon,  Tom 
        Fogarty  stał  przy otwartym oknie hotelowego pokoju  na  trzecim 
        piętrze  i  z pięciowatowym radionadajnikiem w ręku  spoglądał  w 
        milczeniu na odległy ocean.
             - Rozumiem - rzucił do słuchawki Harrington, zapisawszy  coś 
        w  notatniku.  - Posłuchaj. Zostań na miejscu. Za pięć  minut  do 
        ciebie zadzwonimy. Dobra? Tak, wiem. Trzymaj się.
             Odłożył słuchawkę i spojrzał na Fogarty'ego.
             - I co teraz?
             Fogarty uciszył go gestem ręki, wcisnął guzik i przeszedł na 
        nadawanie.
             - Baza do Forysia, baza do Forysia. Czy mnie słyszysz?
             - Tu Foryś - zaskrzeczał w głośniku głos Bena Kody. - Słyszę 
        cię głośno i wyraźnie.
             - Baza do Wiewiórki, Baza do Wiewiórki. Czy mnie słyszysz?
             - Kiepsko, bardzo kiepsko.
             Ściany ekranizują - pomyślał Fogarty.
             - Foryś, czy widzisz gdzieś naszych koleżków? - spytał.
             - Nie, nikogo nie ma. Bawimy się sami. Co się dzieje?
             - Powstał niewielki problem. Wiewiórka musi zostać na  aucie 
        przez  pięć  minut.  Czy  ją  widzisz?  Powtarzam,  czy   widzisz 
        Wiewiórkę?
             - Tak, mam ją jak na dłoni. Co to za problem?
             -  Szaman  znów powtarza starą śpiewkę.  Teraz  jest  chwila 
        przerwy.  Wiewiórka wróci do gry jak tylko ustalimy nowe  reguły. 
        Chcę, żebyście przypilnowali boiska.
             Dwa króciutkie trzaski z głośnika - potwierdzenie odbioru.
             -  Słucham  propozycji - powiedział Fogarty  odkładając  na-
        dajnik na stół.
             Harrington wzruszył ramionami.
             - Po co kupować, skoro to legalny towar?
             - Po pierwsze, Bylighter to nasz jedyny porządny kontakt. Po 
        drugie,  nie dowiemy się, czy towar jest legalny czy nie,  dopóki 
        nie  zdobędziemy próbki. Po trzecie, ten sukinsyn i tak nie  może 
        załatwić koki.
             - A przynajmniej tak twierdzi. Rzecz w tym, że jeśli  prochy 
        są legalne, przegrywamy już na pierwszej bramce. I co potem?
             -  Nie  wiem - przyznał Fogarty. - Niewiele  możemy  zrobić. 
        Chyba że sytuacja ulegnie zmianie i do gry wejdzie sam Locotta  - 
        dodał złowieszczo.
             -  Widzę  jeszcze  jedno  wyjście  -  powiedział  Harrington 
        pykając  w  zamyśleniu z fajki. - To jest, jeśli  chcemy  z  nimi 
        wygrać...
             - No?






             - Trzeba ich przycisnąć.
             Sandy wróciła na zaplecze Dziurawego Pączka, zamknęła  mocno 
        drzwi i spojrzała na zdenerwowanego Bylightera.
             - Nic z tego - oświadczyła zdecydowanie.
             - Ale... ale... - zapiszczał bezradnie Eugene.
             - Posłuchaj, jest tak: chłopcy nie zamierzają wykładać  pię-
        ciu  kawałków na coś, o czym nigdy w życiu nie  słyszeli.  Chcesz 
        zrobić z nami interes, musisz zdobyć kokę.
             Bylighter miał łzy w oczach.
             -  Ale mówię ci, ten nowy towar jest... - zaczął  błagalnie, 
        ale Sandy mu przerwała.
             -  Nie  słuchasz  mnie, Piszczyk.  Dajemy  pięć  tysięcy  za 
        pięćdziesiąt gramów koki. Kropka. Rozumiesz?
             Wyglądało na to, że Piszczyk dostał napadu drgawek, bo  jego 
        głowa  i  ręce  wykonywały chaotyczne,  nie  kontrolowane  ruchy. 
        Tymczasem  Piszczyk myślał, gorączkowo myślał, jak ją  przekonać, 
        jakich argumentów użyć, żeby zmieniła zdanie...
             Sandy wzruszyła ramionami.
             -  No to cześć. Może się kiedyś zobaczymy. - Zrobiła  w  tył 
        zwrot,  sięgnęła  do klamki i w tym momencie  wkroczył  do  akcji 
        odmieniony  umysł  Bylightera, umysł  zorientowany  wyłącznie  na 
        jeden cel.
             -  Nie! Zaczekaj! - wrzasnął Piszczyk. - Zaczekaj... -  Pró-
        bował  złapać oddech, serce waliło mu jak młotem. -  Załatwię  ci 
        kokę. Nie wiem, jak, ale... ale załatwię - dodał szybko.
             - Tylko muszę mieć pięćset...
             -  Ano właśnie, te pięćset dolarów, - odrzekła Sandy  uświa-
        damiając  sobie, że cieszy ją widok Bylightera, który gotów  jest 
        błagać ją na klęczkach. - Ani centa z góry. Chcesz pięć stów,  to 
        odpal  nam  sześć,  siedem  gramów  tego  nowego  towaru.   Wtedy 
        dostaniesz szmal. Nic z góry - podkreśliła z naciskiem.
             - No dobra. Gdzie dobijemy targu?
             - Eeee... Macie zaparkować przed hotelem Ccc... Clairmont  - 
        wyjąkał płaczliwie. - O www.. wpół do jedenastej...
             - Przed hotelem Clairmont. Pojutrze o wpół do jedenastej.
             -  Kiwnęła  głową, przyglądając się uważnie  Piszczykowi.  - 
        Tak?
             -  Tak,  pojutrze o www... wpół do jedenastej.  -  Bylighter 
        wytarł  nos  i  oczy.  - Tylko nie  zapomnij  o  moich  pięciuset 
        dolarach...  - wyszeptał błagalnie, kiedy Sandy zamykała za  sobą 
        drzwi.
             Wszystko będzie dobrze - przekonywał siebie. Będzie  dobrze, 
        tylko muszę skądś wytrzasnąć tę kokę. Tak, w niedzielę muszę mieć 
        kokę, żeby nie wiem co...
             Dopiero  przed  południem, kiedy zebrał odwagę,  żeby  zate-
        lefonować  do  Rayneego, zdał sobie sprawę, że  pojutrze  jest... 
        poniedziałek.
        
             Profesor  David  Isaac i Nichole Faysonnt  byli  pochłonięci 
        pracą  nad  nową  serią analogów dla Jimmy'ego  Pilgrima,  gdy  w 
        pustym laboratorium zadzwonił telefon.
             Tym  razem  to Isaac wyszedł na ciemny parking, by  w  swoim 
        dobitym  "garbusie"  znaleźć  dużą  żółtą  kopertę.  Zdenerwowana 
        Nichole  obserwowała go z okna na piętrze, ale  poza  nadjedzonym 
        przez rdzę Volkswagenem Isaaca i motocyklem nocnego stróża  przed 






        gmachem wydziału chemii nie parkowały żadne pojazdy.
             Profesor wyjął z koperty kilka złożonych kartek, a potem,  o 
        wiele  ostrożniej  i delikatniej - zabezpieczony  folią  pożółkły 
        pergamin  z notatnika alchemiczki Marii. Miał przed  sobą  arkusz 
        numer dwa.
             Podczas  gdy zadziwiony Isaac stał przy stole i patrzył  bez 
        słowa  na  starożytny, dyszący historią dokument,  Nichole  prze-
        glądała plik odręcznie sporządzonych notatek.
             -  Mieliśmy rację - szepnęła. - Spójrz na to... -  Podsunęła 
        mu  przed  oczy  jedną z kartek  i  wskazała  palcem  odpowiednie 
        miejsce.  -  Popatrz, od B-11 do B-16. Spójrz na  wyniki.  "Lekki 
        odlot." "Miła podróż, ale za krótka." "Rozbłyski kolorów."
             "Zagięcie   przestrzeni."   "Czysty  seks."   "Dynamit!"   - 
        Odczytała   całą   listę  opisów  dostarczonych   przez   obiekty 
        doświadczalne Zorzy.
             -  Tak,  ale  spójrz na B-10 - powiedział  Isaac.  -  Cztery 
        obiekty doświadczalne... "zmarły". "Konwulsje i śpiączka."
             "Silne krwawienie z pochwy" i... "zmarły".
             - Tak, wiem, widziałam... - szepnęła cicho Nichole, ale  nie 
        mogła  się  powstrzymać i natychmiast ożywiła się  znowu.  -  Ale 
        spójrz  tylko na dwunastkę. Od dwunastki do szesnastki.  Widzisz? 
        Zauważyłeś, jak to postępuje?
             -  Tak,  kolory...  - Skinął  głową,  ulegając  wbrew  sobie 
        zaraźliwemu entuzjazmowi Nichole. - Dokładnie jak przewidzieliśmy 
        na  podstawie  analizy znanych nam  obszarów  recepcyjnych.  Tak, 
        efekt powinien być miły.
             -  Na pewno. Patrz, co jeszcze napisali. - Podała  mu  drugą 
        kartkę.
             -  "Poczta  komputerowa już  działa.  Natychmiast  zniszczyć 
        wszystkie notatki dotyczące analogów." - przeczytał Isaac.
             -  Rozsądne - przyznał. - Przygotowują się  do  uruchomienia 
        masowej produkcji.
             -   Mam   zniszczyć  mój  notatnik!?  -   spytała   Nichole, 
        zaszokowana  myślą,  że  będzie  musiała  spalić  tak   starannie 
        prowadzoną dokumentację.
             -  Nie. Uważam, że notatnik możemy zatrzymać. Nic złego  się 
        przez to nie stanie. Zresztą, chyba powinniśmy coś zachować... na 
        wszelki  wypadek.  Tak,  na pewno, to bardzo  ważne  -  dodał  po 
        namyśle.
             - Ale jeśli...?
             Pocieszył ją uśmiechem.
             -  Nie martw się. Nigdy się o tym nie dowiedzą. -  Przeniósł 
        wzrok na pożółkły arkusz pergaminu.
             -   Żądają  też  instrukcji  do  syntezy  B-16.  I  to   jak 
        najszybciej - przeczytała Nichole.
             -  Tak, spodziewałem się tego - odrzekł z roztargnieniem.  - 
        To żaden kłopot.
             -  Wszystkie dane są w komputerze. Przysłali kody  wejściowe 
        do sieci, więc jeśli chcesz, w każdej chwili mogę je przekazać. I 
        jeszcze  coś. Chcą wiedzieć, czy B-16 da się wyprodukować na  tym 
        samym sprzęcie co analog tiopeinowy.
             Isaac   przeanalizował   w  myśli   schemat   aparatury   do 
        wytwarzania analogów tiopeinowych serii A i B.
             -   Powiedz   im,  że  tak.  Wystarczy   zmodyfikować   ciąg 
        skraplaczy. To o wiele łatwiejsze niż budowa nowego  laboratorium 






        dla  naszych...  przyjaciół - prychnął nie  odrywając  wzroku  od 
        wystrzępionego i poplamionego arkusza, chłonąc niemal  wyczuwalne 
        tchnienie   historii   bijące  z   drobnego   pisma   legendarnej 
        alchemiczki.
             -  No tak, ale... - Zawahała się i pogładziła go  delikatnie 
        po brzuchu. Czuła, jak tężeją mu mięśnie. Bezwiedny odruch...?  - 
        Nie zapomniałeś o czymś?
             Myśli i wzrok Isaaca powędrowały ku Nichole.
             - A zapomniałem?
             Skinęła głową, nie przestając masować mu brzucha, by umysł i 
        ciało kochanka nie były tak spięte.
             -  A-17 - szepnęła. - Skoro szesnastka jest tak  dobra,  jak 
        piszą,  skoro  daje  tak kolorowe i...  -  Szukała  odpowiedniego 
        słowa.  -...erotyczne  efekty, czy możesz  sobie  wyobrazić,  jak 
        działa A-17?
             - Aż zdumienie człowieka ogarnia, prawda? - spytał poważnie.
             - Co? - Nie zrozumiała.
             -  A-17  -  wyjaśnił spokojnie.  -  Aż  zdumienie  człowieka 
        ogarnia, że jeszcze nie wiedzą, co im daliśmy.
        
             Tymczasem  troje  ludzi z  organizacji  Jimmy'ego  Pilgrima, 
        którzy  wiedzieli, jakie efekty wytwarza analog A-17,  bynajmniej 
        nie  miało żadnego interesu w tym, żeby dzielić się tą wiedzą  ze 
        swym okrutnym pracodawcą.
             Dwoje  z nich to Sierotka Marysia i Sierotka Marycha.  Przez 
        prawie sześć godzin leżały splecione w błogim uścisku, podróżując 
        na grzbietach nie kończących się fal, które zalewały je prawdziwą 
        orgią  kolorów  i barw, stymulujących każdy wrażliwy  na  rozkosz 
        neuron.   Do  cna  wyczerpane,  jęczały  drżąc  z   niezgłębionej 
        namiętności  i  pragnęły tylko jednego: by ta  podróż  nie  miała 
        kresu.
             Trzeci  wtajemniczony też miał na głowie inne nie  cierpiące 
        zwłoki  sprawy  -  sprawy tak ważne,  że  poczucie  lojalności  w 
        stosunku do straszliwego pracodawcy niewiele przy nich  znaczyło. 
        Przede wszystkim musiał zachować absolutną ciszę. Musiał poruszać 
        się   jak  najostrożniej  pośród  mebli  stojących  w   mrocznych 
        pomieszczeniach  bogatego domu, rozpaczliwie wytężać wzrok,  żeby 
        czegoś nie potrącić i nie obudzić śpiącego na górze gospodarza, a 
        przede wszystkim musiał... coś znaleźć.
             Tak,  w  tym  ciemnym jak grób domu  musiał  znaleźć  coś  - 
        cokolwiek! - co mógłby opchnąć za pięćset dolarów.
             Tak  naprawdę, decyzja, żeby włamać się do jakiegoś  domu  i 
        tym  sposobem  zdobyć  pieniądze  dla  Zorzy,  nie  była  decyzją 
        świadomą. Eugene Bylighter podjął ją spontanicznie, zdając  sobie 
        sprawę,  że znów zawalił, że znów będzie miał przeprawę z  Tęczą, 
        że  musi, że po prostu musi coś zrobić. Coś, cokolwiek,  obojętne 
        co.
             Piszczyk  nie  znał  się na  broni,  nożach,  na  stacyjkach 
        samochodowych  czy zamkach, więc ruszył piechotą  do  południowej 
        dzielnicy  San Diego i łaził tam trzy godziny, zanim znalazł  to, 
        czego szukał: dom na przedmieściach, z otwartym oknem na  piętrze 
        i z podwórzem, na którym nie było psa.
             Z sąsiedniego podwórka wziął starą drewnianą drabinę, wszedł 
        po  niej  do  sypialni, spędził  dziesięć  przerażających  minut, 
        skradając  się przez hall do schodów, zszedł do ciemnego  salonu, 






        stamtąd przeszedł do biblioteki, a potem do gabinetu. Tu trafił w 
        dziesiątkę.
             Odłączenie i staranne zwinięcie wszystkich kabli i  kabelków 
        biegnących do przenośnego telewizora, stereofonicznego gramofonu, 
        do  graficznego  korektora,  magnetowidu i  do  głośników  zajęło 
        Piszczykowi dobre dwadzieścia minut.
             Potem,  najostrożniej  jak  umiał,  ustawił  magnetowid   na 
        telewizorze,  na  magnetowidzie  adapter.  Kościstymi,   drżącymi 
        rękoma   dźwignął   trzydziestokilogramowy   ciężar   i    ruszył                                            
        chwiejnie do drzwi. W tym momencie zawsze czujne i złośliwe Parki 
        postanowiły zrobić mu jeszcze jednego psikusa.
             Kiedy  sunął  wzdłuż  ściany, jednym  ze  zwisających  kabli 
        zahaczył  o wystający przełącznik, skutkiem czego gabinet  zalały 
        potoki   oślepiającego  światła.  To  z  kolei  spowodowało,   że 
        przerażony Bylighter nieludzko wrzasnął i wyrzucił ręce do  góry. 
        Rezultat?  Telewizor grzmotnął ekranem w kant wielkiego  dębowego 
        biurka.  Adapter  i  korektor  -  w  dwie  lampy  na  blacie.   A 
        magnetowid?
             Magnetowid  wylądował  na  chromowanym  barku,   wypełnionym 
        wspaniałą kolekcją najprzedniejszych alkoholi.
             Skutkiem  natychmiastowej implozji, eksplozji,  straszliwego 
        zderzenia   ciężkiego   sprzętu  elektronicznego  z   meblami   i 
        niewielkiego pożaru, który wybuchł w kilku miejscach naraz, kiedy 
        iskry  z  rozbitych  lamp padły  na  strumień  wysokoprocentowego 
        alkoholu, było całkowite zniszczenie gabinetu i jego wyposażenia.
             Detektyw  z  biura  szeryfa - nie  ulegało  wątpliwości,  że 
        dzieło  Piszczyka  wywarło  na nim tęgie  wrażenie  -  stwierdził 
        później, że dewastacja była naprawdę "odlotowa". Celna  metafora, 
        zważywszy  stan umysłu przerażonego Eugene'a Bylightera - był  to 
        swego  rodzaju  "odlot".  Bo jak inaczej  nazwać  uczucie,  jakie 
        owładnęło Piszczykiem, kiedy wytrzeszczywszy oczy i rozdziawiwszy 
        usta  patrzył, jak długie jęzory ognia liżą czarną togę  sędziego 
        sądu stanowego...?
        
             Ben  Koda,  Charley Shannon, Bart Harrington  i  Sandy  Mudd 
        siedzieli w pokoju hotelowym Bena i Charleya, rozważając  wnioski 
        płynące  z  rozmowy  Sandy z  Piszczykiem  i  uaktualniając  plan 
        polowania na Pilgrima i Rayneego, gdy zadzwonił telefon.
             Odebrał Shannon.
             - Tak? - Podał słuchawkę Benowi. - Do ciebie. DeLaura.
             - Tak, Marty?
             - Pamiętasz tego szczeniaka, którego podchodziliśmy  wczoraj 
        w Dziurawym Pączku?
             - Bylightera? No jasne. Co z nim?
             - Lepiej usiądź, stary, bo nie uwierzysz...
                                         19
        
        
             Ze  względu  na  znaczenie,  naturę  oraz  smakowitą  ironię 
        wydarzenia  - cóż za postacie w nim uczestniczyły!  -  wystarczył 
        kwadrans, by wieść o "demolce" obiegła całe biuro szeryfa  okręgu 
        San Diego. Wszystko dzięki wysiłkom jego dwóch zastępców,  którzy 
        przybyli na miejsce zdarzenia jako pierwsi i którzy szybko doszli 
        do wniosku, że w tym wypadku nie muszą niczego wyolbrzymiać. Bo i 
        po co? Nic lepszego by nie wymyślili.






             - No nie, pierdolisz...
             - Jak Boga kocham! Mówię ci...
             - Bylighter? Eugene Bylighter? Piszczyk!? No nie... I tak to 
        szło.
             Zanim  go zarejestrowano, rozebrano, przeszukano,  odwszono, 
        przebrano  w  luźny kombinezon, sfotografowano, zanim  zdjęto  mu 
        odciski  palców,  złamany  duchowo  Piszczyk  został   prawdziwym 
        bohaterem.
             Skutkiem czego niemal wszyscy zastępcy szeryfa, którzy mieli 
        nocną   służbę,  przejeżdżając  koło  biura,   znajdowali   jakiś 
        pretekst,  by  zajrzeć  do aresztu, przejść koło jego  celi  i  z 
        niczym  nie  zmąconym  rozbawieniem  spojrzeć  na  wymizerowanego 
        szczeniaka, który miał odwagę - i to jaką, kurwa! - żeby  obrobić 
        dom sędziego Harolda Beenego, straszliwego Roya Szubienicy.
             Po prostu musieli się na własne oczy przekonać, że facet,  o 
        którym wszyscy tyle gadali, to naprawdę ten sam Eugene  Bylighter 
        alias Piszczyk.
             Najtreściwszym  i  chyba najlepszym opisem  śmiałego,  iście 
        epickiego,  wyczynu  Bylightera  były  słowa  policjanta,   który 
        przybył  na miejsce zdarzenia jako jeden z pierwszych.  Mówił  do 
        kolegów tak:
             -  Jak Boga kocham, przyjeżdżamy na wezwanie, stajemy  przed 
        domem i widzimy, że Piszczyk wyskakuje przez okno. Za nim gramoli 
        się  ten stary siwy pierdoła. Z gołą dupą na wierzchu, z  płonącą 
        togą  w jednej i z jakąś laską w drugiej ręce, wrzeszczy jak  sto 
        skurwysynów tłucze tą lagą Piszczyka, jakby chciał go zamordować, 
        a jednocześnie próbuje zadeptać ogień. Bosymi stopami,  kapujesz? 
        Bo-sy-mi!  Naprawdę,  nie zalewam! Mówię wam,  bez  żadnej  lipy, 
        nigdy,  ale  to  nigdy  w  życiu  nie  widziałem  czegoś   równie 
        nieprawdopodobnego.
             Wtedy   jeden  ze  wstrząśniętych   opowieścią   policjantów 
        stwierdził, że Bylighter będzie ani chybi pierwszym włamywaczem w 
        historii sądownictwa okręgu San Diego skazanym na karę śmierci, a 
        to  z kolei zainspirowało dwóch detektywów z wydziału zabójstw  i 
        jednego    z   wydziału   zwalczania   handlu   narkotykami    do 
        zorganizowanego zbierania zakładów; polegało to na tym, że kumple 
        obstawiali, jaką karę otrzyma nieszczęsny Piszczyk.
             Dlatego było do przewidzenia, że część z tych informacji,  w 
        formie plotek przekazywanych telefonicznie i ustnie,  przecieknie 
        na  zewnątrz i dotrze w końcu do Lafayette'a Beaumonta  Rayneego. 
        Tak  też się stało. Tęcza otrzymał wiadomość już o ósmej  rano  w 
        niedzielę.
             Kiedy  odłożył  słuchawkę, natychmiast pomyślał,  że  trzeba 
        jakoś  zmusić sędziego Roya Szubienicę, by zacisnął  stryczek  na 
        chudej szyi Eugene'a Bylightera. Koniecznie. Jeśli zaszłaby  taka 
        potrzeba, Raynee gotów był nakłonić go do tego osobiście.
             Ale  potem  przemyślał całą sprawę i kiedy  wyobraził  sobie 
        scenę  przed  domem legendarnego Harolda Beene'a,  zachichotał  i 
        sięgnął po telefon, żeby zadzwoni do Jimmy'ego Pilgrima.
             -  No  i co o tym myślisz? - spytał  streściwszy  wydarzenia 
        minionej nocy i przedstawiwszy Pilgrimowi swoją propozycję.
             -  Myślę, że pan Bylighter jest człowiekiem  tak  niezwykle, 
        tak  błyskotliwie nieudolnym i głupim, że gdybyśmy się  go  teraz 
        pozbyli, ponieślibyśmy olbrzymią stratę - wyszeptał  beznamiętnie 
        Pilgrim. - Nigdy nie pzzypuszczałem, że pan Bylighter tak  dobrze 






        wykona swoją pracę. Co z tiopeiną? Czy jest już gotowa?
             - Odebraliśmy ją dziś rano. Razem z instrukcjami do  syntezy 
        B-16. Za kilka dni ruszamy z produkcją.
             -  Znakomicie.  Im szybciej, tym lepiej.  Szczegóły  omów  z 
        Generałem. Ja porozmawiam z prawnikami.
             Ogarnięty  euforią, porwany przez fale entuzjazmu,  trawiony 
        niecierpliwym  oczekiwaniem aktów gwałtu i przemocy, które  miały 
        nieuchronnie nastąpić, Tęcza wyszeptał:
             -  Powiedz,  Jimmy, ale tak naprawdę. Wszystko  wypali,  co? 
        Wszystko pójdzie jak trzeba, nie?
             -  Tak,  przyjacielu - odrzekł Pilgrim. -  Wszystko  pójdzie 
        znakomicie. Po prostu znakomicie.
        
             Generał  siedział  na przestronnym tarasie swego domu  w  La 
        Jolla.  Czytał  gazetę i jadł śniadanie składające  się  z  jaje-
        cznicy,  grzanek  z  dżemem  truskawkowym  i   rumowo-cytrynowego 
        koktajlu. Zadzwonił telefon.
             -  Aaaa, dzień dobry - Generał uśmiechnął się,  rozpoznawszy 
        głos Rayneego. - Mam nadzieję, że usłyszę dobre wieści.
             -  Przed chwilą skończyliśmy omawiać szczegóły transakcji  - 
        odrzekł  Tęcza z rozbrajającą wesołością. - Zostało jeszcze  parę 
        drobnych spraw, ale wygląda na to, że dobijemy targu w  niedzielę 
        wieczorem  o  dziesiątej  trzydzieści.  Proszę  zaparkować  przed 
        hotelem Clairmont na Lemon Grove. Wie pan, gdzie to jest?
             -  Oczywiście. Czy dowiedzieliście się czegoś nowego o  wła-
        ścicielu tego jachtu z Newport?
             Tęcza zachichotał.
             -  Facet  ma  hopla na punkcie balecików  i  orgietek.  Rolę 
        gwiazdy  pełni  na nich jego przyjaciółeczka. Ale  w  Newport  to 
        normalka. Doszliśmy, skąd bierze szmal. Jego znajomi twierdzą, że 
        puszcza pieniążki tatusia. Za to tych dwóch, z którymi trzyma, to 
        faceci ciężkiego kalibru. Roy przywiezie panu kilka zdjęć.  Niech 
        pan ich sobie obejrzy, zanim zaczniecie uganiać się po parku.
             - Dobra. Co z towarem?
             -  Roy  wszystko przywiezie. Będzie  tego  około  dwudziestu 
        pięciu dekagramów.
             - A kiedy ruszacie z produkcją na większą skalę?
             -  Za  kilka dni. Najpierw musimy  sprawdzić,  jak  wypadnie 
        nasza mała próba. Będziemy bardzo bogaci, generale. To chyba miłe 
        uczucie,  prawda? Sam nie wiem, na co wydam taką górę  szmalu.  - 
        Westchnął i roześmiał się perliście.
             Generał mu zawtórował.
             - Na pewno jakoś sobie poradzimy.
             - Bez wątpienia, bez wątpienia. Ale w poniedziałek proszę na 
        siebie  uważać.  Nie  możemy sobie  pozwolić  na  stratę  takiego 
        człowieka jak pan. Nie teraz, nie na początku gry.
             -  Niech  pan będzie spokojny. Zapewniam pana,  że  będę  na 
        siebie uważał nie tylko w niedzielę i w poniedziałek, ale później 
        też - odrzekł Generał kładąc nacisk na ostatnie słowa.
             Tęcza wybuchnął śmiechem i skończyli rozmowę.
             Generał siedział na tarasie jeszcze przez jakiś czas, podzi-
        wiając  wspaniały widok roztaczający się ze wzgórza.  To  intere-
        sujące  - myślał. Raynee ani razu nie wspomniał o losie  Eugene'a 
        Bylightera... (Faktycznie, bardzo interesujące, ponieważ  Generał 
        słyszał  już  o  wydarzeniu,  jakie  miało  miejsce  przed  domem 






        sędziego.) Więc jak, jakim cudem, ten nieszczęsny osiemnastoletni 
        głupek wywiąże się ze swego zadania? Przecież siedzi za kratkami, 
        na miłość boską...
        
             Bylighter  skończył  właśnie śniadanie - odgrzali  mu  je  w 
        kuchence  mikrofalowej - i pogrążył się w rozpaczliwych  myślach. 
        Wtem  zamontowany  pod sufitem głośnik ożył  i  wyskrzeczał  jego 
        nazwisko.
             - Bylighter do wyjścia. Masz gościa.
             Ta  niespodziewana  wiadomość  nie wywarła  na  nim  żadnego 
        wrażenia, bo któż by się o niego troszył na tyle, by zadać  sobie 
        trud  zdobycia przepustki do aresztu? Doszedł do wniosku,  że  to 
        najpewniej jakaś pomyłka, a w najlepszym wypadku wizyta księdza.
             Dlatego  kiedy  klawisz prowadził go  do  pokoju  odwiedzin, 
        Piszczyk nie zadał mu nawet najbardziej oczywistego pytania.
             -  Wygląda  na to, że załatwiłeś sobie niezłego  adwokata  - 
        powiedział strażnik rozciągając usta w szerokim uśmiechu. Wielkim 
        mosiężnym kluczem otworzył drzwi i dodał: - Powodzenia, chłopcze.
             - Hę? - Teraz Piszczyk chciał mu zadać dziesięć pytań naraz, 
        ale było już za późno, drzwi się zamknęły, szczęknął zamek.
             Za  niewielkim stołem Bylighter ujrzał niezwykle  wytwornego 
        siwowłosego  mężczyznę,  ubranego  w  trzyczęściowy  garnitur   w 
        jodełkę.  Mężczyzna  spojrzał na niego z  przyjemnym,  spokojnym, 
        nawet przyjaznym wyrazem twarzy i gestem ręki wskazał mu krzesło.
             - Jest pan pewien, że to ze mną chce pan rozmawiać? - spytał 
        Piszczyk, całkowicie przekonany że zaszła pomyłka. Jego  zdolność 
        postrzegania była co prawda wielce upośledzona, mimo to nawet  on 
        zauważył,   że  mężczyzna  nie  wygląda  na   przepracowanego   i 
        przygnębionego obrońcę z urzędu.
             - Pan Eugene Bylighter prawda?
             - No... no tak.
             -  Wobec  tego  wszystko się zgadza.  Nazywam  się  Alberton 
        Cahoon,  jestem  adwokatem. - Wyciągnął rękę, uścisnął  miękką  i 
        spoconą dłoń Piszczyka i ponownie wskazał mu krzesło.
             - Zechce pan usiąść.
             Bylighter  usiadł rozglądając się nerwowo, jakby  oczekiwał, 
        że  lada moment ktoś na niego wrzaśnie. Mężczyzna  obserwował  go 
        chwilę.
             -  Jeśli obawia się pan, że naszą rozmowę ktoś  podsłuchuje, 
        proszę  się uspokoić - powiedział łagodnie. - Wbrew temu, co  pan 
        zapewne  słyszał, biuro szeryfa szanuje świętość układu  adwokat- 
        klient.
             -  Ale...  Nnn...  nie  o  to  chodzi  -  wyjąkał   Piszczyk 
        spuściwszy oczy. - Mnie nie sss... stać na adwokata.
             - Wprost przeciwnie, panie Bylighter - odparł Cahoon.
             -  Zresztą, kwestia mojego honorarium nie należy do  sprawy. 
        Nawiasem  mówiąc,  wszystkie  sprawy  finansowe  załatwia  pański 
        pracodawca.
             - Hę? - Zdumiony Piszczyk podniósł wzrok.
             -  Najwyraźniej  bardzo  pana ceni  -  spekulował  siwowłosy 
        prawnik. - Było nie było, dziś rano wpłynął do naszego biura czek 
        na pięć tysięcy dolarów. Zgodnie z umową.
             Piszczykowi dosłownie opadła szczęka.
             - Ale nie traćmy czasu na drobiazgi, które nas  bezpośrednio 
        nie  dotyczą  - kontynuował spokojnie Cahoon. -  Jeśli  chodzi  o 






        pańską   sprawę,  widzę  kilka  obiecujących  możliwości   bardzo 
        skutecznej  obrony.  Proponuję,  żebyśmy  je  przedyskutowali  po 
        pańskim zwolnieniu.
             -  Po moim zzz... zwolnieniu? - Piszczyk omal się nie  udła-
        wił. Był święcie przekonany, że ma halucynacje.
             -  Za kaucją rzecz jasna. - Cahoon powiedział to tak,  jakby 
        sprawa  była zupełnie oczywista. - Dziś rano przejrzałem  wstępne 
        raporty.  Widać  z nich, że nic nie stoi  na  przeszkodzie,  żeby 
        jutro pana zwolniono.
             -  Ale...  ale sss... sędzia. - Piszczyk pokręcił  głową.  - 
        Ppp... powiedział, że...
             - Tak, jestem pewien, że sędzia Beene mówił różne rzeczy.  - 
        Cahoon uśmiechnął się leciutko, jakby perspektywa obrony klienta, 
        który omal nie zginął z rąk sędziego stanowego, biegającego  nago 
        z  płonącą  togą w ręku, była po  prostu  kwestią  posegregowania 
        kilku  drobnych szczegółów i odpowiedniego do nich  podejścia.  - 
        Zapewne  zdążył się pan już przekonać - dodał współczująco  -  że 
        sędzia  Beene  ma osobowość nader barwną  i  porywczą.  Niemniej, 
        wierzę, że osiągniemy coś w rodzaju... - szukał odpowiednich słów 
        - ...obopólnie korzystnego porozumienia.
             -  Nie, nie wierzę. - Piszczyk potrząsnął głową. -  Przepra-
        szam, ale ja... nic z tego nie rozumiem - wyszeptał.
             -  Ależ  tak, naturalnie - zreflektował się  Cahoon.  -  Nie 
        rozumie pan, na czym to polega, prawda?
             - No... chyba nie - szepnął Bylighter z rozbrajającą bezrad-
        nością.
             -  Widzi  pan,  w tego rodzaju  porozumieniach  -  tłumaczył 
        spokojnie  adwokat  głosem wykładowcy  prowadzącego  zajęcia  dla 
        studentów   pierwszego  roku  prawa  -  pańscy  pracodawcy   mogą 
        zwyczajowo  żądać  od  pana czegoś w zamian.  Quid  pro  ęuo.  Na 
        przykład jakiejś przysługi.
             - Quid... przysługi? Chcą, żebym ja zrobił przysługę im?
             -  Sądzę,  że dokładnie o to im chodzi -  powiedział  Cahoon 
        wyciągając  z teczki notatnik z żółtymi kartkami. - Pozwoli  pan, 
        że to szczegółowo wyjaśnię...
             Podczas  gdy  mecenas Cahoon  uświadamiał  Piszczykowi  jego 
        nowy,  znacznie wyższy status w organizacji Jimmy'ego Pilgrima  i 
        wprowadzał  go w związane z tym obowiązki, dwóch innych  członków 
        tej  samej  organizacji  dokonywało  pokrewnej  wymiany  usług  i 
        przysług.
             Chociaż  z  drugiej strony, gdyby spojrzeć na  to  z  punktu 
        widzenia kogoś z branży, Sierotka Marysia i Sierotka Marycha były 
        raczej  "zespołem  specjalistek" niż "specjalistkami  od  usług". 
        Innymi słowy, były po prostu dwiema zadziornymi, nieco  topornymi 
        lesbijkami, które lubiły sobie przyćpać z klientem czy klientką i 
        jako   zespół   takich  właśnie   "specjalistek"   żądały   nader 
        wygórowanych cen za swoje usługi.
             Dlatego  więc,  kiedy poproszono je o  coś,  co  rozgrzałoby 
        umysł i ciało, Sierotka Marysia długo się nie namyślała: sięgnęła 
        po resztkę zapasu "supertęczy" - taką nazwą ochrzciły analog A-17 
        -  i podzieliła się nią z Małym Williem, ambitnym, pnącym  się  w 
        górę   członkiem   miejskiej  komisji   oświatowej,   który   był 
        jednocześnie   -  to  kwestia  czystego  przypadku  -  jednym   z 
        częstszych klientów obu Sierotek.
             W następstwie takiej szczodrości Sierotka Marysia,  Sierotka 






        Marycha  i  Mały  Willie  spędzili  razem  ponad  trzy   godziny, 
        doświadczając  czegoś,  co William Benson Sandcastle  III  nazwał 
        później - opowiadał o tym w swoim klubie, przy szóstej  filiżance 
        herbaty  -  przeżyciem  lepszym niż seks, alkohol  i  golf  razem 
        wzięte.
             W  tej samej chwili Sierotka Marysia czyniła niemal  identy-
        czne  wyznanie  swej  wszystko rozumiejącej i  podobnie  jak  ona 
        skonfundowanej przyjaciółce:
             - Wiesz - szepnęła - przez tych kilka godzin chyba  naprawdę 
        tego faceta kochałam...
        
             W  innym  mieszkaniu, położonym  niedaleko  uniwersyteckiego 
        kampusu  w San Diego, młoda kobieta, która  również  doświadczała 
        swoistego zamętu ducha i ciała, rozmieszała starannie  odmierzoną 
        dawkę analogu A-17 w dwóch filiżankach kawy, po czym wyniosła  je 
        na balkon, skąd roztaczał się wspaniały widok na rozległe  błonia 
        porośnięte zieloną trawą i karłowatymi drzewkami.
             Kiedy postawiła filiżankę przed swoim kochankiem i mistrzem, 
        David  Isaac zerknął na nią znad oprawionego w  plastikową  folię 
        pergaminu i zmarszczył czoło.
             - Dobrze się czujesz, Nichole? - spytał zatroskany. - Ostat-
        nio jesteś taka... rozkojarzona.
             Uśmiechnęła  się tajemniczo. Tak, była  rozkojarzona,  nawet 
        bardzo  - od chwili, kiedy świadomie i celowo połknęła  niewielką 
        dawkę  A-17.  I  teraz,  patrząc  spokojnie  na  pożókłe  zapiski 
        starożytnej  alchemiczki  Marii, które nagle stały  się  zupełnie 
        jasne i logiczne, doświadczała wspaniałych kolorowych wizji.
             Z całkowicie niewytłumaczalnych powodów Nichole poczuła,  że 
        rozumie  ból, niepokój i frustrację, jakie  zdeterminowana  Maria 
        musiała  przeżywać  wkraczając na teren  zakazany,  zarezerwowany 
        wyłącznie dla jej kolegów po fachu.
             -  Nie, nic mi nie jest - odrzekła z ciepłym  uśmiechem,  bo 
        wiedziała, że i on to wkrótce zrozumie. Tak, już niedługo, już za 
        chwilę... - Wypij kawę. Wszystko będzie dobrze. Teraz jestem tego 
        pewna.
        
             Podczas  gdy obie Sierotki i William Benson  Sandcastle  III 
        usiłowali opisać i sprecyzować przeżyte niedawno wrażenia,  jeden 
        z zastępców szeryfa okręgu San Diego, sierżant Wilbur Hallstead z 
        wydziału narkotyków zastrzygł uszami, wytężył uwagę i wbił  wzrok 
        w dystyngowanego siwowłosego mężczyznę siedzącego naprzeciwko.
             Uważał, i to jak! Uważał, bo chociaż nie był tego stuprocen-
        towo  pewien, wydawało mu się, że przed chwilą usłyszał  magiczne 
        słowa, które mogły oznaczać tylko jedno: awans.
             Po  chwili sierżant Hallstead przeprosił  prawnika,  wyszedł 
        śpiesznie  na korytarz podzielony zdalnie  otwieranymi  drzwiami, 
        wpadł do biura i szybko nakręcił służbowy numer detektywa Martina 
        DeLaury.
             - Narkotyki.
             -  Marty? Tu Hallstead. Jestem w areszcie, w  pokoju  odwie-
        dzin. Rusz dupę i przychodź. Natychmiast!
             - Po jaką...?
             - Chyba dorwaliśmy Generała - powiedział tajemniczo sierżant 
        i odłożył słuchawkę, zanim DeLaura zdążył spytać
             zwierzchnika, o co właściwie chodzi.






             Dwie  minuty  później poirytowany, lecz  wciąż  zaciekawiony 
        DeLaura  wszedł  do  pokoju odwiedzin i  stanął  jak  wryty,  gdy 
        zobaczył,  że za stołem, naprzeciwko sierżanta Hallsteada,  czeka 
        cierpliwie  siwowłosy dystyngowany mężczyzna, facet  zupełnie  do 
        tego pomieszczenia nie pasujący, ale i nie sprawiający  wrażenia, 
        że źle się w nim czuje.
             -  Wejdź,  Marty.  - Hallstead posłał mu  wesoły  uśmiech  i 
        wskazał  mu  wolne krzesło. - To jest mecenas Alberton  Cahoon  z 
        firmy Jason, Saul i Cahoon. - Przeniósł wzrok na adwokata. - A to 
        Martin DeLaura, jeden z naszych najlepszych specjalistów od spraw 
        handlu narkotykami.
             Zdziwiony   DeLaura  uniósł  brwi,  co  Cahoon   natychmiast 
        zauważył.
             -  Ależ oczywiście, pan DeLaura - powiedział z dobrze  ukry-
        wanym rozbawieniem. - Muszę przyznać, że cieszy się pan u nas, to 
        jest  w naszej firmie, niezbyt dobrą reputacją.  To,  oczywiście, 
        kwestia  punktu widzenia. Nie chciałbym, żeby zabrzmiało  to  jak 
        pochlebstwo,  ale nie ukrywam, że nader często zmusza pan nas  do 
        bardzo  ciężkiej  pracy. Ale jeśli dobrze  pamiętam,  mamy  teraz 
        remis, prawda? Osiem do ośmiu.
             -  Coś  koło  tego. - DeLaura  wzruszył  ramionami.  Podczas 
        trzynastoletniej  kariery policyjnej miał do czynienia z  wieloma 
        prawnikami   takimi  jak  Cahoon  i  żadnego  nie   wspominał   z 
        przyjemnością. - Pan jest chyba adwokatem Generała, panie Cahoon, 
        co? - spytał grzecznie, acz obojętnie.
             Cahoon  roześmiał  się,  a w jego  oczach  rozbłysły  wesołe 
        ogniki.
             -  Niezupełnie,  Martin. Wynajęto  mnie,  bym  reprezentował 
        interesy niejakiego Eugene'a Bylightera.
             DeLaurę  zamurowało. Badał wzrokiem twarz adwokata, ale  ten 
        miał iście pokerową minę.
             - Pieprzysz pan... - mruknął po dobrej chwili.
             - Marty... - warknął ostrzegawczo Hallstead.
             -  Nie,  nie, wszystko w porządku. - Cahoon  uniósł  rękę  i 
        pokręcił  głową. - Martin ma prawo być... - Szukał  odpowiedniego 
        słowa. - ...zaskoczony.
             - Może raczej podejrzliwy - burknął DeLaura. - Przypuszczam, 
        że nie zechce pan zdradzić, kto za to płaci?
             -  Obawiam  się, że nie, Martin. Tajemnica  służbowa  i  tak 
        dalej,  i  tak dalej. Doskonale pan wie, jakie są  zasady  gry  - 
        odrzekł  Cahoon z błogim uśmiechem na twarzy. - Ale tak,  owszem, 
        upoważniono  mnie  do  przedstawienia  pewnej  propozycji,  którą 
        właśnie omawiałem z panem Hallsteadem. Chodzi mianowicie o to, że 
        mój klient chce zawrzeć porozumienie...
             -  Porozumienie?!  Bylighter chce zawrzeć  porozumienie?!  I 
        fatygował  się  pan  tutaj, żeby mi o  tym  powiedzieć?  Chryste, 
        Cahoon,  ja  cię,  kurwa, strasznie  przepraszam,  ale  chyba  ci 
        odjebało. Nawet zapominając o takiej drobnostce jak ta, że sprawa 
        Piszczyka  nie  ma  nic wspólnego z narkotykami,  wiesz  pan,  co 
        sędzia Beene szykuje dla tego biednego sukinsyna?
             -  Tak,  wiem, zarzuty są poważne - odparł  spokojnie  wciąż 
        uśmiechnięty Cahoon. - Ale szczerze mówiąc, kusi mnie, by skłonić 
        pana  Bylightera do nieprzyznawania się do winy. Tak, mój  klient 
        mógłby domagać się procesu, choćby dlatego, że to jedyna  szansa, 
        żeby  wziąć  sędziego Beene'a w ogień krzyżowych pytań  na  temat 






        jego zadziwiająco gwałtownej reakcji na... stosunkowo  nieznaczne 
        pogwałcenie  prawa. - Tu ciężko westchnął. - Ale obawiam się,  że 
        nie  możemy  sobie pozwolić na zabawę kosztem  klienta.  Tak  czy 
        inaczej,  pan Bylighter uważa, że jego sytuacja upoważnia  go  do 
        zawarcia  obopólnie korzystnego porozumienia. Co w  jego  imieniu 
        niniejszym  czynię,  choć "porozumienie" nie jest w  tym  wypadku 
        najlepszym określeniem. Pan Bylighter chciałby doprowadzić  do... 
        wymiany.
             -  Wymiany?  Kogo  za ko... - zaczął DeLaura  i  szczęka  mu 
        opadła. - Jezu słodki... wyszeptał.
             -  Tak, zgadłeś, Martin. Pan Bylighter, mój klient  -  dodał 
        niepotrzebnie - za Generała.
             Oszołomiony  DeLaura  siedział przez chwilę w  milczeniu,  a 
        potem spojrzał na swego zwierzchnika.
             -  Chryste Panie, Hallstead, co się z tobą dzieje?  Przecież 
        wiesz,  że  nie możemy czegoś takiego  zrobić.  Prokurator  okrę-
        gowy...
             - Martin, myślę, że pan Hallstead zdążył się już  skontakto-
        wać z prokuratorem - przerwał mu Cahoon. - Doskonale pan wie,  że 
        unieszkodliwienie  Generała,  tego  powszechnie   znienawidzonego 
        nikczemnika, ucieszyłoby wielu wpływowych ludzi. Zwłaszcza  teraz 
        - dodał ze znaczącym, smutnym uśmiechem. - Zbliżają się wybory...
             -  Nie do wiary... - szepnął DeLaura wbijając wzrok w  stół. 
        Kto za tym wszystkim stoi? - myślał. Dlaczego? I po co?  Spojrzał 
        na adwokata. - Czy dobrze pan sypia, mecenasie? - spytał.
             -  A wie pan, że tak - odrzekł poważnie Cahoon. -  Pocieszam 
        się  wiarą,  że moje wysiłki mogą czasami  wyeliminować  potrzebę 
        rozwiązań...  znacznie gwałtowniejszych. Oczywiście  zdaję  sobie 
        sprawę,  że  to rozumowanie bardzo egocentryczne,  ale  zapewniam 
        pana, że bardzo pomocne, proszę mi wierzyć.
             Martin DeLaura zamknął oczy i wolno pokręcił głową.
             - No więc, jak to ma niby przebiegać?
             -  Po zwolnieniu z aresztu pan Bylighter postąpi zgodnie  ze 
        wskazówkami,  jakie  ode mnie otrzymał. Nawiąże kontakt  z  pewną 
        młodą  damą  i  jej przyjaciółmi, którzy  wykazali  chęć  nabycia 
        określonego  towaru.  Ten  towar to kokaina i chcą  ją  kupić  od 
        samego  Generała.  Do  transakcji  dojdzie  jutro  o   dziesiątej 
        trzydzieści  wieczorem, w parku naprzeciwko hotelu  Clairmont  na 
        Lemon  Grove. - Otworzył walizeczkę i wyjął z niej kilka  czarno-
        białych  fotografii.  - To są zdjęcia tej młodej  kobiety  i  jej 
        dwóch  przyjaciół.  Robiono  je  z  ukrycia  -  dodał   wręczając 
        fotografie DeLaurze, który stał się nagle mniej gadatliwy.
             - Zakładając, że wszyscy zainteresowani naprawdę chcą się go 
        pozbyć  -  wyjaśniał  łagodnie  Cahoon  -  moi  klienci   podejmą 
        odpowiednie  kroki, by umożliwić panu Bylighterowi  zrealizowanie 
        planu.
             -  A sędzia Beene? - spytał cicho DeLaura  spoglądając  obo-
        jętnie na zdjęcia.
             -  Jestem gotów wspomóc prokuratora okręgowego  i  przekonać 
        sędziego,  że mój klient stanowi dla społeczeństwa  zagrożenie  o 
        wiele mniejsze niż człowiek pokroju Generała - odrzekł Cahoon.  - 
        I jestem niemal całkowicie przekonany, że moje argumenty  odniosą 
        pożądany  skutek.  Wnoszę, że kiedy będziemy to  mieli  za  sobą, 
        panowie zajmiecie się... szczegółami sprawy.
        






             Wstrząśnięty  DeLaura wrócił do biura i natychmiast  sięgnął 
        po  słuchawkę.  Wykręcił numer motelu i czekając  na  połączenie, 
        gorączkowo próbował rozwikłać kłębowisko problemów i ułożyć je  w 
        jakimś logicznym porządku.
             Przy czwartym sygnale doszedł do wniosku, że tylko jedno wie 
        na  pewno:  było już za późno na powiadomienie szeryfa  o  tajnym 
        układzie z Benem Kodą. Nie, teraz nie może tego zrobić, bo...
             - Halo?
             - Ben, tu Marty.
             - Sie masz, stary. Jak...
             - Słuchaj - przerwał mu DeLaura - czy możesz złapać Sandy  i 
        kazać  jej wracać do domu? I to zaraz, natychmiast. Ktoś do  niej 
        zadzwoni.
             - Żadna sprawa. Ale co się, do diabła, dzieje, hę?
             -  Bylighter. Miał dla was załatwić kokę, tak?  -  tłumaczył 
        szybko detektyw
             - O kurwa - mruknął zniesmaczony Koda. - Co z nim?
             -  Chyba  znowu będziesz musiał usiąść, Ben. Bo,  nie  uwie-
        rzysz, kurcze, głowę daję, że nie uwierzysz...
        
                                       20
        
        
             W poniedziałek o dziewiątej rano Eugene Bylighter, ubrany  w 
        workowaty kombinezon z napisem: "Areszt Miejski San Diego",  stał 
        spokojnie   przed   zdumionym  sędzią  i  z   nabożnym   podziwem 
        wysłuchiwał   krótkiego,  acz  treściwego  oświadczenia   swojego 
        adwokata.
             Bo w rzeczy samej, prestiżowa firma prawnicza Jason, Saul  i 
        Cahoon dała przedstawienie, jakiego dawno tu nie widziano.  Kiedy 
        dystyngowany i stanowczy mecenas Cahoon, który pobierał za  swoje 
        usługi tysiąc sześćset dolarów dziennie, oznajmił wszem i  wobec, 
        że  pan  Bylighter,  jego  bezpodstawnie  oskarżony  klient,  nie 
        przyznaje  się do winy i będąc świadomym czekającego go  procesu, 
        prosi  o  zwolnienie z aresztu, ocknął się nawet  znudzony  woźny 
        sądowy, a sam sędzia był wyraźnie pod wrażeniem.
             -  Panie Bylighter - rzekł zwracając się do Piszczyka -  zna 
        pan zarzuty jakie postawił panu zastępca prokuratora  okręgowego, 
        a  przed chwilą wysłuchał pan oświadczenia mecenasa Cahoona.  Czy 
        rzeczywiście odrzuca pan postawione panu zarzuty, nie  przyznając 
        się tym samym do winy?
             -  Ttt...  to  znaczy  czy  ttt..  to  zrobiłem?  -  wyjąkał 
        niepewnie Piszczyk.
             -  Panie mecenasie, będzie pan łaskaw... - Sędzia  westchnął 
        głęboko i cierpliwie czekał, aż znany adwokat poinstruuje szeptem 
        wyraźnie skonsternowanego klienta.
             - Eee... tak, proszę pana... Wysoki Sądzie. Jestem...  no... 
        niewinny - powiedział bez przekonania Piszczyk.
             - Dziękuję panu, panie Bylighter - rzekł sędzia z prawie nie 
        ukrywanym   sarkazmem.  Patrzył  chwilę  na  swoje  ręce,   jakby 
        zatopiony w cichej modlitwie, i zanim znów się odezwał,  pokręcił 
        głową   i   jeszcze  raz  ciężko   westchnął.   -   Przesłuchanie 
        przedprocesowe  odbędzie  się dwunastego  września  w  dziewiątym 
        oddziale tego sądu. Odrzucam pańską prośbę o zwolnienie w  trybie 
        zwykłym  i  wyznaczam kaucję w wysokości  pięćdziesięciu  tysięcy 






        dolarów. - Podniósł wzrok znad dokumentów i spojrzał na  Cahoona. 
        -  Czy  słusznie zakładam, że pan mecenas  jest  przygotowany  do 
        załatwienia formalności związanych z wpłaceniem kaucji?
             - Tak, Wysoki Sądzie - odparł grzecznie Cahoon.
             -  Panie  Bylighter, czy mogę uważać, że jest  pan  świadomy 
        poważnych konsekwencji, jakie panu grożą, jeśli nie stawi się pan 
        w sądzie?
             - Hmm... ttt.. tak proszę pana.
             - Pragnę zapewnić Wysoki Sąd - wtrącił spokojnie Cahoon - że 
        poinformuję mojego klienta o poważnej odpowiedzialności, jaka  na 
        nim ciąży.
             -  Jestem tego pewien, panie mecenasie - mruknął  sędzia  ze 
        znużonym sarkazmem i wręczył woźnemu akta. - Następna sprawa.
        
             Posłusznie   podpisawszy  przerażającą  stertę   dokumentów, 
        których  nawet nie usiłował przeczytać, tym  bardziej  zrozumieć, 
        pokwitowawszy odbiór ubrania, kluczy i drobnych, Eugene Bylighter 
        opuścił z Cahoonem gmach sądu.
             -  Mam  nadzieję,  że rozumie pan,  czego  dzisiaj  od  pana 
        oczekują,  prawda?  -  spytał adwokat z  cierpliwym,  może  nawet 
        życzliwym   wyrazem  twarzy,  patrząc  na  Piszczyka   łagodnymi, 
        nieruchomymi  oczyma. - Przede wszystkim musi pan spotkać  się  z 
        detektywem   DeLaurą.  W  barze  MacDonalda  naprzeciwko   hotelu 
        Clairmont, punktualnie o piątej po południu. Nie zapomni pan?
             -  Nie, proszę pana. - Bylighter przełknął nerwowo  ślinę  i 
        rozejrzał się ukradkiem.
             -  Pozwoli  pan, że przed pożegnaniem dam mu  jeszcze  jedną 
        radę...
             - Tak? - szepnął Piszczyk i znów się rozejrzał.
             - Rób, co ci każą, synu. Rób dokładnie, co ci każą, i  nawet 
        nie  myśl o ucieczce. Wierz mi, oni traktują to  wszystko  bardzo 
        poważnie. Bardzo, ale to bardzo poważnie - dodał mecenas  Cahoon. 
        Potem zawrócił i zniknął w gmachu sądu.
             Znalezienie  wolnej budki telefonicznej zajęło  Bylighterowi 
        prawie dziesięć minut. Zgodnie ze wskazówkami, najpierw zadzwonił 
        do  Rayneego.  Wyjąkał  coś  szybko,  uważnie  słuchał,   nerwowo 
        potakując,  wreszcie,  kiedy Tęcza trzasnął  słuchawką,  Piszczyk 
        odwiesił swoją. Potem zatelefonował pod numer, który wrył mu  się 
        w pamięa.
             - Hhh... halo? Zorza?
             Uwodzicielski głos zawahał się leciutko i Bylighter usłyszał 
        wesoły perlisty śmiech.
             - Piszczyk? - spytała zaskoczona. - To ty?
             -  Eee... ttt..tak, to ja - wydukał uszczęśliwiony,  czując, 
        że serce wali mu jak młotem.
             - Skąd dzwonisz?
             - No... z budki na rogu ulicy C. Wypuścili mnie.
             -  Tak,  słyszałam, Tęcza mi powiedział.  Piszczyk,  Chryste 
        Panie, wdepnąłeś w takie gówno, że aż strach.
             - Boże, wiem...
             -  Czekaj  - przerwała mu Zorza - musisz mi  to  powiedzieć. 
        Tylko  bez  żadnego kitu, dobra? Czy naprawdę zrobiłeś  kipisz  u 
        Roya Szubienicy tylko po to, żeby zdobyć te pięćset dolarów?
             - No... tak.
             - Jezu, taki jesteś napalony?!






             - Chyba tak - przyznał zakłopotany. - Ale najważniejsze,  że 
        mam pieniądze.
             -  Co?! - Roześmiała się z niedowierzaniem. -  Myślałam,  że 
        cię złapali, zanim...
             - Tak, ale www...wiesz, wszedłem w taki układ. Może ci Tęcza 
        mówił?
             Zorza przestała się śmiać.
             - O hotelu Clairmont? Tak, wiem, o co chodzi. No i?
             - Widzisz, jestem w tym wszystkim czymś w rodzaju pośrednika 
        i dostanę za to pieniądze. Pięćset dolarów - oświadczył z dumą. - 
        A  moi...  moi przyjaciele, oni wynajmą mi pokój w  hotelu.  Okna 
        wychodzą  na  park, więc pomyślałem sobie, że...  -  Mówił  coraz 
        szybciej,  serce  omal nie wyskoczyło mu z piersi. -  ...że  może 
        przyszłabyś  popatrzeć, jak załatwiam sprawę, a potem, no  wiesz, 
        moglibyśmy zostać i...jakoś to uczcić. Razem, jak mówiłaś.
             Zorza   chwilę   milczała,  rozważając   instrukcje   Tęczy. 
        Słuchawka w kurczowo zaciśniętej dłoni Bylightera ślizgała się od 
        potu.
             -  Dobra,  Piszczyku! - Zorza zaśmiała się wesoło.  -  Skoro 
        pragniesz  mnie do tego stopnia, że zadarłeś z Royem  Szubienicą, 
        to zgoda.
        
             Jake  Locotta  odpoczywał nad basenem swojego  domu  w  Palm 
        Springs. Na leżaku obok sadowił się właśnie Al Rosenthal.
             - No i? - spytał Locotta.
             - Powiadają, że nasz przyjaciel Generał zamierza dobić targu 
        dziś wieczorem. Dwieście pięćdziesiąt gramów tego nowego  towaru. 
        Co ciekawsze, chodzą słuchy że załatwi rzecz osobiście.
             - Słowem, olali nasze ostrzeżenie, hę?
             - Najwyraźniej, Jake.
             -  Sfilmuj  ich, Rosey - rozkazał Locotta. -  Zanim  skasuję 
        Pilgrima,  chcę  na  własne oczy zobaczyć, co  jest,  do  diabła, 
        grane!
             - Myślisz, że Pilgrim knuje coś przeciwko nam?
             -  Nie mam pojęcia. - Locotta wzruszył  opalonymi,  natłusz-
        czonymi  olejkiem  ramionami. - Może Pilgrim, może  Raynee,  może 
        Generał. A może rozgrywają coś między sobą. Nie wiem. Ale  powiem 
        ci coś: to nie ma żadnego znaczenia! - warknął. -  Najmniejszego, 
        bo jeśli na moim terytorium toczy się jakaś gra, to...
             -  ...to  chcesz znać jej uczestników - dokończył  za  niego 
        Rosenthal.
             - I to wszystkich, Rosey - wyszeptał złowieszczo Locotta.  - 
        Chcę znać wszystkich skurwysynów, którzy wchodzą mi w drogę.
        
             Kilka  minut  po rozmowie z Bylighterem  Lafayette  Beaumont 
        Raynee zatelefonował do Jimmy'ego Pilgrima.
             - Przed chwilą dzwonił Piszczyk.
             - I?
             -  Prokurator okręgowy poszedł na układ. Wygląda na  to,  że 
        już od dawna polowali na Generała. Wiedziałem, że te dupki połkną 
        haczyk. Było nie było, przynęta jest tłusta.
             - Co z Bylighterem?
             Raynee parsknął śmiechem.
             - Chodzi za nim całe stado ludzi. Właściwie dwa stada: ich i 
        nasze. Ale nic się nie martw. Przed wieczorem włos mu z głowy nie 






        spadnie. Osobiście tego dopilnuję - zapewnił.
             - Świetnie. Czy Generał wie o kłopotach Bylightera?
             - To zawsze możliwe. Ale mało prawdopodobne. Nie ma  powodu, 
        żeby  zajmował się jakimś nic nie znaczącym gnojkiem.  Siedzi  na 
        zbyt wysokim stołku.
             - Co w gazetach?
             -  Kilka  wzmianek o włamaniu do domu  sędziego.  Piszą,  że 
        sprawcą jest młodociany przestępca. Nazwiska nie podają.  Zresztą 
        Generał nie wie, kto naraił mu klientów. A nawet gdyby  wiedział, 
        nie  będzie sobie tym zawracał głowy. Ma cykora. Tassio nie  daje 
        mu spać.
             - No i wie, że towar jest legalny - dodał Pilgrim. - Hmm, to 
        powinno  być  bardzo  ciekawe.  A nasi klienci?  Ta  Mudd  i  jej 
        przyjaciele? Nie wycofali się?
             - Nie, skąd.
             - Dobrze ich sprawdziłeś?
             - Ma się rozumieć. Jak dotąd, nic nie znaleźliśmy. Ale,  jak 
        sam mówiłeś, nawet jeśli okaże się, że są podstawieni, rzecz  nie 
        będzie miała znaczenia.
             -  Powiem  ci, że byłoby nawet lepiej, gdyby  pracowali  dla 
        policji  - odrzekł Pilgrim. - Nasza próba zyskałaby przez  to  na 
        wiarogodności  i  moglibyśmy dzięki niej wyjaśnić  sprawę  tamtej 
        dziewczyny i jej przyjaciela.
             - Pokomplikowało się, co? - Raynee zachichotał.
             -  Owszem - szepnął Pilgrim. - Dlatego musimy  dobrze  wszy-
        stkiego  przypilnować. Musimy zademonstrować  skuteczność  teorii 
        analogów  Michaelowi Theissowi i naszym poplecznikom, ale  trzeba 
        to   zrobić  z  zachowaniem  jak  najdalej  posuniętych   środków 
        ostrożności.  Locotta  nie poprzestanie  na  ostrzeżeniach.  Lada 
        chwila straci cierpliwość i zdejmie Tassiowi kaganiec.
             - Jasna sprawa. Jesteśmy na to przygotowani.
             -  Znakomicie - pochwalił Pilgrim. - Ale jeśli  to  możliwe, 
        unikajcie Tassia, przynajmniej na razie. Wystarczy, że  wzięliśmy 
        do  tego Bylightera. Przynęta nie powinna za bardzo rzucać się  w 
        oczy.  Jutro  rano będziemy mieli znacznie  lepsze  rozeznanie  w 
        kwestii... wielu spraw.
        
             Na  tarasie  domu położonego nad brzegiem  oceanu  człowiek, 
        który  w  ciągu  kilku ostatnich dni  stał  się  nagle  najistot-
        niejszym,  niezmiernie  ważnym  ogniwem  w  łańcuchu  decyzyjnym, 
        odbywał poważną rozmowę z jednym ze swoich zaufanych handlarzy.
             -  Na  pewno wszystko zrozumiałeś? - spytał  cierpliwie  Ge-
        nerał.
             -  Siedzę  w samochodzie z włączonym silnikiem i  czekam  na 
        pana  sygnał - powtórzył Lennie Orrson z  uśmiechem,  poprawiając 
        czarne  okulary przeciwsłoneczne. - Widzę sygnał,  gaszę  silnik, 
        wysiadam z wozu i robię swoje. W życiu nie zarobiłem łatwiejszego 
        szmalu.
             - Obyś miał rację - mruknął Generał.
             -  Myśli pan, że to pułapka? - Orrson  przekrzywił  ciekawie 
        głowę, postukując o blat biurka paczką pięćdziesięciu  nowiutkich 
        banknotów studolarowych.
             -  Nie,  chyba nie - odrzekł Generał. - A  przynajmniej  nie 
        widzę   w  organizacji  nikogo,  kto  śmiałby   rzucić   wyzwanie 
        Pilgrimowi albo Tęczy. Niemniej...






             -  ...Woli pan uważać na własny tyłek - dokończył  za  niego 
        Orrson.
             - Otóż to. Stary dobry zwyczaj. Kazałem nawet zbadać  towar, 
        na wypadek...
             - ... gdyby ci faceci okazali się gliniarzami od narkotyków? 
        - podsunął Orrson.
             Generał wzruszył ramionami.
             -  To nie powinno mieć większego znaczenia. Z tego  prostego 
        powodu,  że nie sprzedajemy niczego nielegalnego. Na tym  właśnie 
        polega teoria handlu analogami, tłumaczyłem ci przecież.
             - Więc tak czy inaczej, jesteśmy kryci, o ile tylko zachowa-
        my ostrożność przy podmiance, tak?
             -  Ostrożność  i czujność. A  nasz  posterunek  obserwacyjny 
        powinien zebrać w trakcie wymiany szereg cennych informacji.
             -  Zatem cała rzecz sprowadza się do tego, że płaci  mi  pan 
        pięć  kawałków za to, że będę osłaniał pański tyłek -  podsumował 
        Orrson z szerokim uśmiechem. - Prawda, panie generale?
             - To jedna z pierwszych lekcji, jakiej nauczyłem się  pracu-
        jąc w instytucjach rządowych, Lennie. A ten interes prawie niczym 
        się od tamtego zajęcia nie różni.
             - Naprawdę? Dlaczego?
             -  To  proste - wyjaśnił Generał. - Za każdym  razem,  kiedy 
        dwie albo trzy układające się strony omawiają warunki  kontraktu, 
        można śmiało przypuszczać, że w grę wchodzą przynajmniej dwie lub 
        trzy sprzeczne z sobą strategie działania, w wyniku których jedna 
        z tych stron zostanie wyrolowana. Dlatego chcę się upewnić, że tą 
        stroną nie będę ja.
             Gdyby  detektyw  Martin DeLaura  słyszał  powyższą  rozmowę, 
        byłby wielce zaskoczony, że on i Generał są do siebie tak  bardzo 
        podobni  - przynajmniej w tym sensie, że obydwu  charakteryzowała 
        ta sama zawodowa paranoja.
             Podobnie  jak Generał, DeLaura znalazł się nagle  w  centrum 
        sprzecznych  z sobą zakulisowych manipulacji, co mu zupełnie  nie 
        odpowiadało.   Zwłaszcza   kiedy  uzmysłowił   sobie,   że   jego 
        pogłębiający  się  związek  z Shannonem i Kodą  oraz  śledztwo  w 
        sprawie   morderstwa   Kaaren  Mueller  narażają  go   na   coraz 
        poważniejsze kłopoty.
             Wściekły,   ogarnął   spojrzeniem   czyhającego   na   awans 
        zwierzchnika  oraz  równie egocentrycznego  zastępcę  prokuratora 
        okręgowego i powiedział:
             - Mówię wam, temu dupkowi nie można ufać. Zrobi nas w konia.
             -  Ale  przecież go pilnujecie, prawda?  -  spytał  zastępca 
        prokuratora.
             - Czy go pilnujemy?! - prychnął DeLaura. - Jak się szczeniak 
        odesra w publicznym kiblu, to chłopcy tam włażą, żeby  sprawdzić, 
        ile papieru zużył. Zgubimy go i Roy Szubienica każe nas  powiesić 
        przed swoim zasranym biurem. Nie o tym mówię.
             -  Marty,  już to słyszeliśmy... - wtrącił  sierżant  Wilbur 
        Hallstead.
             -  Tak,  ale  nie słuchaliście.  Powtarzam,  nie  ma  cudów, 
        rozumiecie?  Ten  szczeniak nigdy nie  zadrze  z  południowokali-
        fornijską  mafią. Nigdy. Dotarło? Obojętne czym mu  zagroził  ten 
        zwariowany sędzia.
             -  Marty,  co  się,  do diabła,  z  tobą  dzieje?  -  spytał 
        Hallstead.  - Możemy załatwić Generała, tak? Wszystko nagrane,  a 






        ty...
             DeLaura grzmotnął pięścią w blat biurka.
             -  A  ja  wam mówię, że kaktus mi  tu  wyrośnie,  jeśli  ten 
        pierdolony  Generał  nadstawi  karku,  żeby  osobiście   sprzedać 
        dwadzieścia pięć dekagramów kokainy! Zwłaszcza że klientów naraił 
        mu taki niewydarzony kutas jak Bylighter - dodał.
             - Przecież to idiotyczne. Ma od tego drobnych handlarzy.
             - Bylighter ma jedynie dopilnować, żeby sprzedaż nastąpiła w 
        naszej   obecności,  Martin  -  zauważył   zastępca   prokuratora 
        okręgowego.  -  On  nam nikogo nie  wystawia.  Nie  twierdzi,  że 
        Generał na pewno tam będzie. Powiedział jedynie, że może być.
             -  I  nadal  uważacie, że cały ten  porąbany  układ  to  nie 
        podpucha?! - rzucił z niedowierzaniem DeLaura.
             - Dlaczego mielibyśmy tak myśleć? - spytał ciekawie zastępca 
        prokuratora, najwyraźniej nie poruszony zdenerwowaniem detektywa.
             DeLaura nie wytrzymał.
             -  Do  kurwy  nędzy! - wrzasnął. - A  kto,  waszym  zdaniem, 
        wynajął tego Cahoona?! Mamusia chrzestna Piszczyka?! Jakaś  dobra 
        wróżka?!
             - Marty! - warknął ostrzegawczo Hallstead.
             - A kto zapłacił kaucję, co?! - pytał rozwścieczony DeLaura. 
        -  Kto waszym zdaniem wyłożył pięćdziesiąt tysięcy dolarów,  żeby 
        ten nieszczęsny dupek wyszedł z pierdla?!
             -  Nie wiem, kto wynajął mecenasa Cahoona ani  kto  zapłacił 
        kaucję  - wyjaśnił cierpliwie zastępca prokuratora. - I  szczerze 
        mówiąc, zupełnie mnie to nie obchodzi.
             - Co?! - DeLaura zerwał się z krzesła. Twarz mu posiniała.
             -  To bardzo logiczne, Martin - odrzekł tamten spokojnie.  - 
        Nawet jeśli to podpucha, jak pan sugeruje, co na tym tracimy?
             - Przecież mówię wam, że...
             -  Nie, Martin - przerwał mu zastępca prokuratora -  zrobimy 
        to  tak  czy  inaczej. A wie pan  dlaczego?  Bo  całą  transakcję 
        sfilmujemy  na  wideo.  Sfilmujemy  tych  trzech  na  razie   nie 
        zidentyfikowanych osobników i Generała. Generała albo któregoś  z 
        jego  handlarzy  -  dodał.  -  Jeśli  to  Generał  dobije  targu, 
        natychmiast  go  zdejmiecie. Tam, w parku,  na  gorącym  uczynku, 
        jasne?   Natomiast   jeśli  się  nie  pokaże,   nie   przerwiecie 
        transakcji,  pójdziecie  za  tymi trzema  i  w  jakimś  ustronnym 
        miejscu namówicie ich do współpracy z nami. Zgodzą się, to lepsze 
        niż więzienie. A dalej? Poprzez tych trzech nawróconych obywateli 
        będziemy  podbijali  stawkę,  aż  w  końcu  zechcemy  kupić  tyle 
        kokainy, że sprawa będzie wymagała obecności samego Generała.
             DeLaura usiadł, wolno kręcąc głową.
             -  Teraz  już  chyba  pan  rozumie  -  kontynuował  zastępca 
        prokuratora  okręgowego  -  że  nawet  jeśli  ktoś  chce   wrobić 
        Generała,  dla nas rzecz nie ma znaczenia. Dostaniemy go tak  czy 
        inaczej.  Zresztą  -  dodał  z  naciskiem  -  nawet  jeśli  mafia 
        rzeczywiście chce go załatwić, to co nas to obchodzi? Posadzą  na 
        jego  miejscu kogoś innego, i tyle. Czy teraz mnie  pan  rozumie, 
        Martin? To naprawdę nie ma znaczenia - powtórzył.
             - Może tylko takie, że będą o was pisać w gazetach - mruknął 
        ponuro DeLaura.
             Zastępca prokuratora uśmiechnął się wesoło.
             -  Aha, jeszcze jedno - powiedział. - Jak wiesz,  pierwotnie 
        uzgodniliśmy, że po udanym zakończeniu pierwszej fazy  transakcji 






        Bylighter  będzie  mógł stamtąd odejść. Ale  zmieniłem  zdanie  i 
        poprosiłem  o  zgodę na podsłuch. Chcemy, żeby  miał  przy  sobie 
        nadajnik i żeby został na miejscu jak najdłużej.
             - Och, naprawdę? - mruknął zgryźliwie DeLaura.
             -  Tak, Martin. Sierżant Hallstead i ja uważamy, że taśma  z 
        takim nagraniem okaże się nader pomocnym argumentem w rozmowach z 
        naszymi trzema... hmm, obywatelami. Dzięki niej łatwiej przystaną 
        na współpracę.
             Do rozmowy wtrącił się Hallstead.
             - Martin - tłumaczył - zastępca prokuratora okręgowego chce, 
        żebyś wyjaśnił sytuację Bylighterowi, żebyś go do tego  nakłonił. 
        Powiedz mu, że to dla jego własnego bezpieczeństwa, że... Zresztą 
        sam wiesz, co mówić.
             -  Rzecz  w  tym, Martin  -  dodał  konspiracyjnie  zastępca 
        prokuratora  -  że  nasze dotychczasowe  kontakty  z  Bylighterem 
        wskazują na to, że niezbyt chętnie ukryje na sobie nadajnik. Więc 
        może  pan  go  do  tego nakłoni, może uzmysłowi  mu  pan,  że  to 
        naprawdę dla jego dobra.
        
             Poniedziałek, 12#/30.
             DeLaura oparł bolącą głowę o wezgłowie motelowego łóżka Bena 
        Kody  i  cierpliwie  odczekał,  aż Koda,  Shannon  i  Sandy  Mudd 
        wreszcie  się  uspokoją.  Potem upił łyk  coca-coli  i  dokończył 
        krótkie sprawozdanie.
             -  Mówię wam - rzekł gestykulując prawie pustą puszką -  nie 
        mam  żadnego wpływu na przebieg transakcji. Zastępca  prokuratora 
        zrobił z Piszczyka swoją prywatną wtykę. Szczeniak będzie miał na 
        sobie  "pluskwę" i już samo to jest cholernie niebezpieczne.  Ale 
        to  jeszcze  betka,  bo ten gówniarz twierdzi,  że  na  spotkanie 
        przyjdzie sam Generał.
             - Więc... - zaczęła Sandy, ale detektyw jej przerwał.
             - Więc powtarzam - dodał z naciskiem - jeśli Generał  wręczy 
        wam  towar osobiście, nasi od razu wejdą do akcji, żeby nie  wiem 
        co. Dlatego lepiej dobrze uważajcie. Żadnych głupich sztuczek, bo 
        was  zakatrupią. - Dopił coca-colę i wyrzucił puszkę do kosza  na 
        śmieci.
             -  Co  proponujesz? - spytał Koda wymieniwszy  spojrzenia  z 
        Charleyem i Sandy.
             - Jeśli nasi wkroczą do akcji, spróbuję tak się w tym  wszy-
        stkim  ustawić,  żebym mógł was aresztować. Tylko tyle  dam  radę 
        zrobić. - Wzruszył ramionami. - Chyba że wcześniej puszczę farbę. 
        Jak chcecie.
             - Dzięki, ale nie skorzystamy - odrzekł spokojnie Shannon. - 
        Mamy inne plany
             - Chcemy dorwać Generała o wiele bardziej niż wasi -  dodała 
        Sandy - On jest tylko ogniwem pośrednim. Mierzymy wyżej.
             - No to lepiej módlcie się, żeby ten skurwiel nie  przyszedł 
        - odpowiedział DeLaura. - Bo jeśli przyjdzie - mruknął posępnie - 
        to nie ma chuja na Marysię. Przegracie.
        
                                          21
        
        
             W  poniedziałek o wpół do szóstej wieczorem recepcjonista  z 
        podupadającego  hotelu Clairmont doszedł do wniosku, że gdzieś  w 






        pobliżu  będzie miało miejsce jakieś niezwykle ważne  wydarzenie.                
        Sęk  w tym, że nie miał zielonego pojęcia, co to  za  wydarzenie, 
        kiedy  nastąpi  i  gdzie,  ani nawet czy  w  ogóle  będzie  miało 
        miejsce.
             Tak  czy siak, kroi się coś wielkiego... -  tłumaczył  sobie 
        ciekawski  urzędnik  czekając, aż czwarta tego  popołudnia  grupa 
        gości  dźwigających ciężkie walizy ze sprzętem i statywy  skończy 
        wypełniać  karty  meldunkowe.  Na pewno - dumał. No  bo  żeby  do 
        drugorzędnego, podupadłego hotelu takiego jak Clairmont  zjechały 
        nagle  ekipy  filmowe  czterech sieci  telewizyjnych  naraz?  Coś 
        niebywałego.
             Był  bardzo podniecony - i sfrustrowany jednocześnie  -  po-
        nieważ  żaden  z  gości  nie chciał mu  zdradzić  celu  wizyty  w 
        Clairmont. Co tylko umacniało go w przekonaniu, że wkrótce zdarzy 
        się tu coś niezwykle ważnego.
             Jak dotąd, zdołał jedynie ustalić, że ma to coś wspólnego  z 
        zapuszczonym  parkiem  po  drugiej stronie  ulicy,  bo  wszystkie 
        cztery  obładowane  sprzętem ekipy, które zameldowały się  w  po-
        niedziałek  po południu, zażądały pokoi z oknami wychodzącymi  na 
        ten właśnie park. A tego recepcjonista zupełnie już nie rozumiał, 
        podejrzewał  bowiem, że regularna klientela hotelu Clairmont  nie 
        zwróciłaby  uwagi na okna nawet wówczas, gdyby zabił je  deskami. 
        Niestety, tacy to goście tu ostatnio bawili.
             Zaraz,  zaraz...  Wiedział też jeszcze  coś.  Pierwsze  dwie 
        ekipy  były  z  ABC i z CBS;  poznał  to  po  charakterystycznych 
        naklejkach umieszczonych na walizach ze sprzętem.
             Ba!  Kiedy  do  hotelu  zjechali ci z  CBS,  starał  się  im 
        podlizać   i  zawiadomił  szefa  ekipy  -   jak   najdyskretniej, 
        oczywiście - że godzinę wcześniej przybyli tu dziennikarze z ABC. 
        Skądinąd  rozsądne  ryzyko, drobna  niedyskrecja  i...?  Obojętne 
        wzruszenie ramion tudzież gburowate mruknięcie szefa trzyosobowej 
        grupy  ochroniarzy  Jimmy'ego  Pilgrima.  Niezbyt  wdzięczna   to 
        reakcja - nie takiej się nasz recepcjonista spodziewał.
             A  potem,  pół  godziny później, kiedy  do  hotelu  zawitała 
        najbardziej profesjonalnie wyglądająca grupa fotoreporterów
             - przywieźli z sobą górę nowiutkiego sprzętu zapakowanego  w 
        walizy bez żadnych nalepek - podstępny komentarz recepcjonisty  - 
        "musicie  być  chyba z NBC, bo ci z ABC i z CBS już tutaj  są"  - 
        spotkał  się  z  przelotnym,  lekko  spłoszonym  spojrzeniem  Ala 
        Rosenthala, który za dwa sąsiadujące z sobą apartamenty na  ósmym 
        piętrze zapłacił garścią szeleszczących  pięćdziesięciodolarówek. 
        Urzędnik  był coraz bardziej poirytowany - trzykrotna  frustracja 
        nikomu nie służy.
             Kiedy więc do hotelu zjechała czwarta grupa gości (sądząc po 
        obszarpanych  pokrowcach  i walizach na sprzęt oraz  po  żałosnym 
        wyglądzie zakatarzonego asystenta, najwyraźniej nie dofinansowana 
        ekipa  jakiejś  subwencjonowanej lokalnej  stacji  telewizyjnej), 
        kiedy ludzie ci wpadli do halu i zażądali trzech pokojów z oknami 
        wychodzącymi na park, recepcjonista nie miał nastroju, by  służyć 
        im pomocą.
             Wyniosłym  głosem  oświadczył,  że  w  sezonie  turystycznym 
        goście   winni   rezerwować  pokoje  z  dużym   wyprzedzeniem   i 
        niecierpliwemu tudzież bardzo aroganckiemu osobnikowi
             -  w  końcu  pracownik hotelu nie  musiał  w  nim  rozpoznać 
        jednego    z   zastępców   prokuratora   okręgowego,    sprytnego 






        karierowicza i niepoprawnego pyszałka - zaoferował trzy pokoje na 
        piątym  piętrze,  z których roztaczał się najgorszy  z  możliwych 
        widok na park. Dodał oschle, że owszem, są jeszcze inne pokoje  - 
        po  przeciwległej stronie hotelu, z pięknym widokiem  na  odległy 
        ocean.
             Załatwianie  spraw meldunkowych czwartej grupy gości  uległo 
        dalszemu   opóźnieniu,  kiedy  okazało  się,  że  ważność   karty 
        kredytowej,  którą  zamierzali  płacić,  wygasła  trzy   tygodnie 
        wcześniej.   Recepcjonista  stał  za  ladą  i  z   ukontentowanym 
        śmieszkiem  na twarzy delektował się widokiem mężczyzn  wiodących 
        zażarty   spór   na  temat  sposobu  płatności   i   jednocześnie 
        usiłujących  zrobić wszystko, by zatrzeć nieodparte wrażenie,  że 
        cała sprawa zaczyna się jak typowo rządowe przedsięwzięcie.
             Kiedy wreszcie wyszperali z kieszeni wystarczającą ilość go-
        tówki,  by zapłacić za pokoje, recepcjonista nie widział  żadnego 
        powodu, dla którego miałby skierować ich do jedynej czynnej windy 
        na   drugim  końcu  hotelowego  foyer.  Ci  nędzni  pismacy   nie 
        zasługiwali  także na to, by powiadamiać ich, że konkurencja  już 
        od  dawna  czeka  na  strategicznie  obranych  pozycjach,  gotowa 
        relacjonować to, co będzie się tu działo. Cokolwiek by to było.
             Ta  drobna  zemsta cieszyła recepcjonistę przez  dobry  kwa-
        drans, dopóki w progu nie stanęła najbardziej erotyczna blondyna, 
        jaką kiedykolwiek w życiu widział. Blondyna przeszła przez  hall, 
        zatrzymała  się  przed ladą i spytała o numer  pokoju  niejakiego 
        Eugene'a  Bylightera.  Recepcjonista  natychmiast  skojarzył   to 
        nazwisko z niebywale obszarpanym osobnikiem należącym do czwartej 
        grupy gości - z zakatarzonym facetem o pryszczatej gębie.
             Do  wpół  do dziesiątej wieczorem - o tej  właśnie  godzinie 
        znużony   DeLaura  skończył  pomagać   zdezorganizowanej   ekipie 
        zastępcy  prokuratora  okręgowego w  instalowaniu  przestarzałego 
        sprzętu  i  ruszył  korytarzem do pokoju  Eugene'a  Bylightera  - 
        napalony  młodzieniec zdążył już poznać kilka  ważnych  życiowych 
        prawd.
             Dowiedział się mianowicie, że mimo głośnych wysiłków,  jakie 
        włożył w zdobycie pięciuset dolarów, mimo faktu, że
        
             - jak obiecał - przyniósł na spotkanie resztkę  "supertęczy"              
        ,  o  którą  Sierotka Marycha tak molestowała  Zorzę,  w  pewnych 
        zawodach  najpierw załatwia się rzeczy najważniejsze,  a  dopiero 
        potem przyjemne.
             Zanim  zdążył pomyśleć o przyjemnościach, Zorza  uświadomiła 
        mu,  że  dla  niej rzeczą najważniejszą jest  pięćset  dolarów  w 
        bezpiecznie  zamkniętej  torebce.  Choć,  szczerze  mówiąc,   nie 
        martwiła  się  zbytnio o  konieczność  dotrzymania  podniecającej 
        obietnicy,  jaką złożyła Piszczykowi. Nie, Tęcza zapewnił ją,  że 
        wcale  nie  musi.  Tak  wielkie  poświęcenie  wcale  nie   będzie 
        konieczne.
             Zmęczony,  podenerwowany,  z głową  nabitą  tysiącem  myśli, 
        DeLaura  otworzył drzwi do numeru Bylightera, wszedł do środka  i 
        dopiero  kiedy  znalazł  się  pośrodku  pokoju,  napotkał  oczyma 
        sylwetkę Zorzy spoczywającej na podwójnym łóżku.
             Zamarł i przez długą chwilę stał z szeroko otwartymi ustami, 
        spoglądając to na Piszczyka, to na...
             - Kim pani jest, do diabła?! - wykrztusił w końcu.
             -  Eee...  To  jest...  hmm,  Zorza  -  wydukał   Bylighter. 






        Dziewczyna  o  twarzy  anioła  ogarnęła  detektywa  powłóczystym, 
        taksującym spojrzeniem łagodnych, wiele obiecujących oczu.
             -  Detektyw  DeLaura,  prawda?  -  szepnęła  cicho.   Prawie 
        niedostrzegalnym  muśnięciem  języka  oblizała  pełne,   miękkie, 
        wargi, ułożyła wygodniej jedwabiste nogi i oparła się o wezgłowie 
        łóżka.
             I  nagle DeLaura stwierdził, że musi zwalczyć w sobie  irra-
        cjonalną  pokusę,  by chwycić Bylightera za kark, wyrzucić  go  z 
        piątego piętra na bruk i obłapić przepyszne ciało dziewczyny.
             Opanował  się jakoś i przyjął postawę, jakiej  wymagał  jego 
        zawód.
             - Tak - mruknął. - Pozwoli pani, że spytam...
             -  Eee... Zorza jest moją... No, właściwie, to jest  moją... 
        dziewczyną - wyjaśnił Piszczyk.
             - Kim?! - DeLaura aż podskoczył.
             -  Łączy  nas związek rokujący wielkie nadzieje  -  wtrąciła 
        Zorza. - Związek, że tak powiem, potencjalnie obiecujący.
             -  Potencjalnie?  - Ogłupiały DeLaura spojrzał  w  fiołkowe, 
        uwodzicielskie  oczy  dziewczyny  i dopiero  po  dłuższej  chwili 
        zwyciężył  w  nim  instynkt starego weterana  policyjnego.  -  To 
        znaczy, że...?
             Zorza skinęła głową i posłała mu promienny uśmiech.
             - Nie wierzę - wyszeptał. - No nie, kurwa, nie wierzę.
             - Zerknął na Piszczyka. - Przyprowadziłeś tu...
             -  Właściwie  to nie, panie oficerze - przerwała  mu  wesoło 
        Zorza.  - Jest trochę inaczej. Widzi pan, Piszczyk nie  dotrzymał 
        słowa i nie przyniósł pieniędzy, więc...
             -  Nieprawda!  - zaprzeczył gorączkowo  Bylighter,  próbując 
        pocieszyć  wyraźnie  rozczarowaną  Zorzę.  -  Ddd...   dostaniesz 
        pieniądze, jak tylko on mi je da. - Ruchem głowy wskazał DeLaurę.
             -  Jak tylko kto ci je da?! - spytał detektyw jakby  go  nie 
        dosłyszał. - Myślisz, że zapłacę za...
             - Obiecał pan! - zapiszczał Bylighter. - Powiedział pan,  że 
        dostanę pięćset dolarów, jeśli...
             -  Pięćset dolarów?! Chcesz jej dać pięćset dolarów za...  - 
        DeLaura musiał przełknąć ślinę.
             - ...za najprzyjemniejszą godzinę życia? - podsunęła  usłuż-
        nie  Zorza. Zabrzmiało to nawet dość skromnie. - Choć  z  drugiej 
        strony, myślę, że gdybyście panowie połączyli siły, to...
             - Dość. Nie chcę tego słuchać - uciął stanowczo detektyw.  - 
        Nawet  myśleć  o  tym  nie chcę  -  mruknął  omiatając  Piszczyka 
        wściekłym  spojrzeniem.  -  Chodź tu. No  rusz  dupę!  -  warknął 
        wyciągając  z kieszeni bandaż elastyczny i metalowe pudełeczko  z 
        długą anteną.
             - Ccc... co to? - wychrypiał Bylighter podchodząc bliżej.
             - Nadajnik, który masz nosić na polecenie tego  pierdolonego 
        prokuratora  - wyjaśnił DeLaura. Podwinął Piszczykowi  koszulę  i 
        zaczął owijać go bandażem w pasie.
             -  Ale...  ale  przecież mówił pan, że  nie...  -  Bylighter 
        prawie szlochał.
             DeLaura  obrócił go gwałtownie, chwycił za kołnierz i  spoj-
        rzał mu w załzawione oczy.
             -  Posłuchaj mnie, ty zasrańcu - syknął. - Jak  chcesz  mieć 
        pięć stów - sięgnął do kieszeni i wyjął z niej zwitek banknotów - 
        to  pójdziesz  tam  i  do  końca  transakcji  będziesz  robił  za 






        mikrofon, jasne?
             - Ale... ale...
             - Zamknij mordę! - wrzasnął detektyw.
             - Ale... - Piszczyk łkał jak skrzywdzone dziecko.
             -  Chcesz mieć pięć stów, ty pojebańcu? -  szepnął  wściekle 
        DeLaura.
             Bylighter kiwnął głową. Kilka razy.
             - Ttt... tak - wystękał.
             -  No  to  punktualnie  o  dwudziestej  drugiej  dwadzieścia 
        weźmiesz  dupę w garść i pójdziesz do tego parku. Jasne? Jak  nie 
        pójdziesz, osobiście zawiozę cię do domu Roya Szubienicy i  oddam 
        w jego łapy. Rozumiesz, co do ciebie mówię?
             - Ale... ale...
             - Ale co, do kurwy nędzy?! - wydarł się DeLaura.
             - Ale... jjj... ja nie mam zzz... zegarka!
             - Jezu słodki - mruknął detektyw i zaczął zdejmować swój.
             -  Nie trzeba, panie oficerze - odezwała się  Zorza  unosząc 
        rękę  ozdobioną  pięknym zegarkiem. - Dopilnuję, żeby  wyszedł  o 
        czasie. Było nie było, ja też mam w tym swój interes. Poza tym  - 
        dodała  nieśmiało - nie chciałabym, żeby później pan wracał  i... 
        nam przerywał.
             Kiedy  DeLaura wyszedł trzasnąwszy drzwiami, roześmiała  się 
        rozkosznym, niepohamowanym śmiechem.
        
                                      22
        
        
             O godzinie dwudziestej drugiej dwadzieścia pięć  śmiertelnie 
        przerażony  Bylighter  wyszedł przed  hotel  Clairmont,  przeciął 
        ulicę i ruszył w stronę gęstego, słabo oświetlonego parku.  Szedł 
        wolno,  bo nogi odmawiały posłuszeństwa i w każdej  chwili  mogły 
        się pod nim załamać. Ze strachu. Z koszmarnego strachu.
             Zważywszy  jego  stan  psychiczny -  zawdzięczał  go  przede 
        wszystkim  nerwowej  świadomości  faktu, iż  ma  na  plecach  ten 
        nieszczęsny  i jakże zdradliwy nadajnik - było chyba  lepiej,  że 
        nie  zdawał  sobie  sprawy,  iż jego  wyjście  z  hotelu  zostało 
        skrupulatnie  odnotowane  przez  co  najmniej  dwudziestu   ośmiu 
        czujnych   obserwatorów,  nie  licząc   oczywiście   ciekawskiego 
        recepcjonisty,  który  już od godziny siedział w  parku  i  marzł 
        samotnie na zimnej, wilgotnej ławce, czekając, aż zdarzy się  coś 
        niezwykłego,  oraz Zorzy która też by go obserwowała,  gdyby  nie 
        była   zajęta   przetrząsaniem   pokoju   -   szukała   obiecanej 
        "supertęczy".
             Tak,  na pewno było lepiej, że o tym nie wiedział,  albowiem 
        ogrom  wysiłku  (w  postaci drogiego  sprzętu  i  siły  roboczej) 
        włożonego  w  obserwację  takiego miazglaka  i  nieudacznika  jak 
        Piszczyk  naprawdę  zatykał dech w piersi i przerastał  jego  po-
        tencjał umysłowy.
             W  rozdzielonych  sufitem pokojach zajmowanych  przez  ekipy 
        Jimmy'ego  Pilgrima  i Jake'a Locotty  wysoko  opłacani  technicy 
        natychmiast  uruchomili  noktowizory oraz drogie kamery  wideo  i 
        przy pomocy teleobiektywów zaczęli uwieczniać każdy chwiejny krok 
        Bylightera.  Jednocześnie obie ekipy nawiązały kontakt radiowy  z 
        uzbrojonymi czujkami rozstawionymi na obrzeżach parku oraz w jego 
        głębi; w sumie czatowało tam pięciu ludzi.






             W  pokoju  mieszczącym się dwa piętra niżej -  na  prawo  od 
        pokojów  zajmowanych  przez  techników  Pilgrima  -  dwóch  ludzi 
        wynajętych przez nieco mniej ekstrawaganckiego Generała pilnowało 
        Bylightera przy pomocy noktowizorów drugiej generacji, z  których 
        jeden  był  przymocowany  do  półautomatycznej  strzelby  kalibru 
        czterdzieści   pięć   milimetrów,  wyposażonej  w   magazynek   z 
        dwudziestoma  sztukami amunicji. Oni również utrzymywali  kontakt 
        radiowy  z  obserwatorem  naziemnym,  na  którego  komendę  mieli 
        otworzyć  ogień  -  naturalnie tylko  w  wypadku,  gdyby  szefowi 
        groziła obława, bynajmniej nie policyjna.
             W sumie, obserwacja parku prowadzona przez trzy różne  grupy 
        działające  pod wspólnym mianem "zorganizowanej  przestępczości", 
        była  obserwacją  pod każdym względem profesjonalną  i  wyjątkowo 
        dyskretną, czego jedynym - i znakomitym - miernikiem był fakt, że 
        jak  dotąd  żadna  z  trzech ekip  nie  wykryła  obecności  dwóch 
        pozostałych.
             Jednak  w przypadku ekipy czwartej rzecz miała się  zupełnie 
        inaczej.   DeLaura  i  klnący  jak  szewc  zastępca   prokuratora 
        okręgowego  musieli ograniczyć się do  obserwowania  przerażonego 
        Piszczyka   przez   niemal  kompletnie   bezużyteczną   lornetkę. 
        Towarzyszył im wierny Hallstead, który siedział przy trzeszczącym 
        odbiorniku  i wsłuchiwał się w nierówny oddech Bylightera.  Dwóch 
        "ochotników"  wybranych  przez prokuratora -  ludzi  bez  żadnego 
        przeszkolenia  technicznego!  - czyniło rozpaczliwe  wysiłki,  by 
        stwierdzić, dlaczego w ciągu ledwie pół godziny dwa noktowizory z 
        czasów wojny wietnamskiej oraz przedpotopowa czarno-biała  kamera 
        wideo odmówiły posłuszeństwa.
             Nie trzeba oczywiście dodawać, że ekipa zastępcy prokuratora 
        okręgowego nie miała zielonego pojęcia, że w hotelu pracują  trzy 
        inne  kamery i że w parku roi się od postronnych, to  znaczy  nie 
        policyjnych,  obserwatorów. A nieprzerwany  strumień  przekleństw 
        płynący  z  ust DeLaury oraz narastające  zdenerwowanie  zastępcy 
        prokuratora  świadczyło  o  tym,  że  gdyby  nie  cudem   jeszcze 
        działający odbiornik, nie wiedzieliby nawet, czy Bylighter tam  w 
        ogóle jest.
             Jedyną   osobą,   która  dysponowała  w   miarę   dokładnymi 
        informacjami  na temat liczby ludzi zaangażowanych  w  obserwację 
        planowanej  przez  Generała transakcji, był Tom Fogarty.  Już  od 
        dziesiątej rano czuwał w hotelu usytuowanym na ukos od  Clairmont 
        -  po  drugiej stronie sąsiadującego z nim parku -  w  pokoju  na 
        najwyższym piętrze.
             Dzięki  nieustannie napływającym meldunkom  dobrze  ukrytego 
        Barta  Harringtona  oraz  dzięki  wysiłkom  obserwacyjnym  Sandy, 
        Charleya  i  Bena, Tom Fogarty zdobył w miarę  dokładne  rysopisy 
        ośmiu  "czarnych typów" wciąż przebywających w Clairmont,  pięciu 
        snujących   się  po  parku,  rysopisy  członków  ekipy   zastępcy 
        prokuratora  okręgowego, przynajmniej trzech innych -  jak  dotąd 
        nie  zidentyfikowanych - osobników, którzy nie nawiązali z  nikim 
        kontaktu  i  mogli  być po czyjejkolwiek  stronie,  oraz  rysopis 
        hotelowego recepcjonisty marznącego samotnie w głębi parku.
             -  Wygląda na to, że będzie tu jak na strzelnicy  -  mruknął 
        Shannon  obserwując przez noktowizor sporadyczne ruchy jednej  ze 
        zmotoryzowanych   czujek  przed  parkiem.  Bóg  wie,   dla   kogo 
        pracowała.
             -  Dlatego wcale nie jestem pewien, czy mi się to  podoba  - 






        stwierdził spokojnie Fogarty. - Was dwóch na...
             -  Chciałeś  powiedzieć "was troje", prawda?  -  spytała  od 
        niechcenia  Sandy  przyciskając  do  oka  wizjer  wyposażonego  w 
        noktowizor   aparatu.  Próbowała  sfotografować  twarz   jakiegoś 
        blondyna  czy  blondynki  w  jednym  z  dalszych  okien   hotelu, 
        doskonale  wiedząc,  że  Kaaren poradziłaby  sobie  za  pierwszym 
        razem.
             Fogarty  chciał  powiedzieć, że czworo, bo Sandy  liczy  się 
        podwójnie, ale zmienił zdanie. Zerknął na zegarek.
             - Jest w tej chwili dokładnie dziesiąta trzydzieści - oznaj-
        mił.  - Już pora. Ruszajcie. Cała trójka - dodał z  naciskiem  na 
        ostatnie  słowo. - Mamy potwierdzenie od Barta, że Bylighter  już 
        tam jest. Czeka na was w głębi parku.
             -  No  to chodźmy. - Koda wyciągnął zza pasa  nabitą  czter-
        dziestkę piątkę i rzucił ją na łóżko. - Gotowi?
             -  Chyba  tak - szepnęła Sandy. Położyła aparat  na  stół  i 
        odetchnęła. Głęboko i spokojnie.
              Najwyższy  czas,  żebyśmy zaczęli zarabiać na  to  wystawne 
        życie - burknął Shannon.
             Jego  czterdziestka  piątka  i Walther  Sandy  dołączyły  do 
        pistoletu  Bena. Troje nieuzbrojonych agentów stało już w  progu, 
        kiedy nagle...
             -  Czekajcie...  - Fogarty chciał coś  powiedzieć,  ale  się 
        zawahał.
             -  Tak,  szefie?  Mamy szybko  wracać?  -  Koda  zachichotał 
        złośliwie.  Teraz, kiedy wszystko miało się lada  chwila  zacząć, 
        był spokojny i opanowany, gotowy odegrać swoją rolę.
             -  Tak,  o  północy  chcę ją widzieć  w  łóżku  -  odwarknął 
        Fogarty. - Uważajcie na siebie i... - Podniósł rękę. - Moment.  - 
        Stał  w półmroku przyciskając do ucha niewielki odbiornik.  Potem 
        go odłożył.
             - To Bart. - Jego głos brzmiał jakoś dziwnie. - Przed chwilą 
        zauważył Rayneego.
        
             Eugene  Bylighter  kręcił się nerwowo w  migotliwym  świetle 
        latarni już od pięciu minut. Wreszcie spostrzegł znajome sylwetki 
        Sandy Mudd i jej dwóch przyjaciół.
             - Sss... Sandy! - zawołał dzwoniąc zębami. - Ttt... tutaj!
             -  Co ci jest, Piszczyku? Zimno? - spytała Sandy  podchodząc 
        do  przestępującego z nogi na nogę Bylightera. Skoncentrowana  na 
        swojej roli, kątem oka widziała, że Ben i Charley rozglądają  się 
        czujnie po okolicy sprawdzając, czy za czarnymi pniami drzew  lub 
        w  tajemniczych cieniach nie ukrywa się groźny morderca,  którego 
        tak bardzo pragnęli schwytać.
             Bylighter  wzruszył ramionami i unikając  krótkiego  przeni-
        kliwego spojrzenia błyszczących oczu Shannona, odparł:
             -  Nie, po prostu... No wiesz, chciałbym to jak  najszybciej 
        zacząć.
             -  Piszczyku, pozwól, to są moi przyjaciele. Ben i  Charley. 
        Opowiadałam ci o nich.
             -  A tak, oczywiście. Cześć! - Bylighter kiwnął głową,  wsu-
        wając ręce do kieszeni kurtki.
             -  Gdzie  ten  twój facet? -  warknął  Koda  ignorując  jego 
        nerwowy uśmiech.
             - No... chyba zaraz...






             W  tej samej chwili dwa samochody mijające park - jechały  w 
        przeciwnych kierunkach, równoległymi do siebie uliczkami -  nagle 
        wyhamowały  i  zatrzymały  się przy krawężniku.  Na  oczach  Kody 
        Shannona,   Mudd,   Bylightera   i   około   trzydziestu   innych 
        obserwatorów  czuwających w ukryciu wokół parku, drzwi  samochodu 
        stojącego najdalej od hotelu Clairmont otworzyły się i na chodnik 
        wysiadł  mężczyzna  w doskonale widocznej  furażerce,  ozdobionej 
        błyszczącą gwiazdą.
             - O żesz kurwa... - szepnął Koda.
             Brzuchaty Generał ruszył w ich stronę.
        
             W czterech pokojach Clairmont i w jednym pokoju na  szczycie 
        hotelu po drugiej stronie ulicy zabrzmiały te same słowa:
             -To on! To on!
             Poza  noktowizorem  zamontowanym  na  strzelbie,  który  nie 
        przestawał   omiatać   terenu  wokół  Kody,  Shannona,   Mudd   i 
        Bylightera,  oraz  poza zepsutą kamerą gorączkowo  rozbieraną  na 
        części przez ludzi z ekipy zastępcy prokuratora okręgowego, każda 
        sztuka sprzętu optycznego w hotelu Clairmont została  natychmiast 
        skierowana na Generała.
             A  Generał podchodził właśnie do czterech  ciemnych  postaci 
        stojących  w głębi parku. Podobnie jak Bylighter, ręce trzymał  w 
        kieszeni.
        
             Dobry  wieczór. - Skinął dostojnie głową. - Obawiam się,  że 
        to  niezbyt szczęśliwe miejsce na spotkanie, ale, jak państwo  na 
        pewno  rozumieją  ma  też swoje  zalety.  -  Zlustrował  wzrokiem 
        mroczną okolicę i nie omieszkał zauważyć walizeczki w lewej  ręce 
        Shannona. - Piszczyka oczywiście znam - mówił dalej, pozdrowiwszy 
        Bylightera  przyjacielskim skinieniem głowy. - Pani  Sandy  Mudd, 
        jak przypuszczam, prawda? - Skinął głową po raz trzeci i spojrzał 
        na Kodę i Shannona. - A panowie...?
             -  Ben  - mruknął Koda trzymając ręce na  biodrach;  były  w 
        każdej chwili gotowe do użytku w przeciwieństwie do rąk Generała, 
        który jak dotąd nie raczył ich wyjąć z kieszeni płaszcza. - A  to 
        Charley. - Wskazał gestem przyjaciela.
             - Ben i Charley - powtórzył Generał, jakby szufladkując  ich 
        w swojej kartotece. - Bardzo dobrze.
             - Co pan na to, gdybyśmy zeszli z tego światła i pogadali  w 
        jakimś ustronniejszym miejscu? - zaproponował Koda.
             -  Eee... Ale tam już ktoś... - Piszczyk nie  dokończył,  bo 
        przerwał mu Shannon:
             - To wstanie - warknął.
             Z Charleyem i Benem na czele, pięć ciemnych sylwetek ruszyło 
        w  stronę  metalowych ławek ustawionych półkolem  poza  zasięgiem 
        światła. Zatrzymali się przy nich i spojrzeli na  przemarzniętego 
        recepcjonistę.
             -  Chcemy  tu  usiąść - oświadczył bez  wstępów  Koda.  Mimo 
        strachu i podniecenia recepcjonista popatrzył na nich wyniośle  i 
        rzekł:
             - Przepraszam, ale siedzę tu już od...
             I  nagle  stwierdził, że kołnierz wiatrówki zaciska  mu  się 
        wokół  szyi, że czyjaś ręka podnosi go z ławki i że przeszywa  go 
        spojrzenie stalowych, błyszczących oczu bardzo czarnego Murzyna.
             -  Spierdalaj  stąd  -  syknął  Charley  i  zwolnił  uchwyt. 






        Recepcjonista  omal  nie narobił w spodnie.  Mieli  wrażenie,  że 
        zniknął w ciemności, zanim jeszcze dotknął nogami ziemi.
             Shannon mrugnął do Generała i burknął:
             - Serdecznie zapraszam.            
             Potem odwrócił się i ruszył w stronę latarni stojącej jakieś 
        dziesięć  metrów dalej. Kiedy do niej dotarł, postawił  na  ziemi 
        walizeczkę,  wyszedł  z  migotliwego kręgu światła  i  zniknął  w 
        ciemności między drzewami.
             -  Jak  widzę,  nie martwicie się zbytnio, że  ktoś  ją  wam 
        ukradnie - skonstatował Generał.
             Koda wzruszył ramionami.
             -  Nie ma powodu - odrzekł. - Charley przyniósłby ją  z  po-
        wrotem.
             - Imponujące, bardzo imponujące. Jestem pewien, że ktoś taki 
        bardzo się panu przydaje. Bez względu na to, co pan... robi.
             -  Tak,  w domu też mam z niego pociechę -  odparł  niecier-
        pliwie Koda. - Ale za pozwoleniem, generale, chcielibyśmy przejść 
        do interesów.
             -  Oczywiście. O ile wiem, wyraziliście państwo  zaintereso-
        wanie kupnem próbki naszego nowego produktu.
             -  Znacznie bardziej jesteśmy zainteresowani  kupnem  próbki 
        waszego starego produktu - wtrąciła Sandy. - A konkretnie, chodzi 
        nam  o dwadzieścia pięć dekagramów koki.  Uprzedzałam  Piszczyka, 
        że...
             Generał roześmiał się cicho i pokręcił głową.
             -  Koki?  Moja droga, jeśli ma pani na  myśli  kokainę,  ten 
        nielegalny narkotyk, to strasznie mi przykro, ale obawiam się, że 
        ktoś  musiał panią źle poinformować. Pan Bylighter  powinien  był 
        państwu wyjaśnić, że jestem zwykłym biznesmenem i prowadzę czyste 
        interesy.  Nie,  panno  Mudd,  ja  nie  sprzedaję  kontrabandy  - 
        zakończył  spoglądając  na Piszczyka z takim wyrazem  twarzy,  że 
        nawet on zrozumiał nieme polecenie: mordę w kubeł.
             -  Ale  tak  w ogóle to pan coś sprzedaje,  prawda?  -  Koda 
        uśmiechnął się ze zrozumieniem.
             - Oczywiście, dlatego tu jestem. Zapewne wiecie państwo,  że 
        konkurencja  w  moim zawodzie jest naprawdę mordercza  -  odrzekł 
        siwowłosy hurtownik.
             Obserwował  ich  ręce, bo w migotliwej poświacie  bijącej  z 
        dwóch  latarni,  w  nikłym świetle padającym  z  okien  odległego 
        hotelu i w mglistym blasku samochodowych reflektorów  dochodzącym 
        z  ulicy  nie  widział wyrazu ich twarzy.  Ręce  Bena  spoczywały 
        nieruchomo na kolanach, ale wydawało mu się, że palce prawej ręki 
        Sandy Mudd leciutko drgnęły.
             W  tej samej chwili zdenerwowany głos w  aparacie  słuchowym 
        Generała  (w  rzeczywistości  bardzo  czułym  odbiorniku)  zaczął 
        przekazywać bardzo niepokojące wieści.
        
             Trzech  ukrytych obserwatorów, których pędzący  na  złamanie 
        karku  recepcjonista omal nie stratował, nie zawracało nim  sobie 
        głowy,   ponieważ   koncentrowali  się  na   rzeczach   o   wiele 
        istotniejszych:  jeden  z  nich przekazywał  meldunki  Alowi  Ro-
        senthalowi,  drugi szefowi ochrony Jimmy'ego Pilgrima,  a  trzeci 
        snajperowi Generała.
             Czwarty  obserwator - człowiek Locotty, jak ten  pierwszy  - 
        też  by recepcjonistę zlekceważył, gdyby nie fakt, że pędzący  na 






        oślep  urzędniczyna  zahaczył butem o wyciągnięte  nogi  ukrytego 
        strzelca  wyborowego,  potknął  się i grzmotnął  głową  w  gruby, 
        solidny pień drzewa.
             Na czworakach, z boleśnie rozpłaszczonym, ociekającym  krwią 
        nosem, oszołomiony upadkiem recepcjonista spojrzał  nieprzytomnie 
        za  siebie  i zobaczył coś, co wyglądało  jak...  zwłoki?  Nabrał 
        powietrza  przygotowując  się do wydania przeraźliwego  krzyku  i 
        nagle  zwiotczał  jak omdlały kwiat - robocza  końcówka  ciężkiej 
        kichy pomacała go tuż za lewym uchem.
             Dzięki  ruchowi ulicznemu jego w miarę spokojne  zejście  ze 
        sceny  przeszłoby  najpewniej nie zauważone, gdyby  nie  hotelowy 
        obserwator   Generała,   który   kątem   oka   dostrzegł   upadek 
        nieszczęsnego  recepcjonisty. Ponieważ biedny urzędniczyna  długo 
        się  nie  pojawiał,  obserwator  skierował  noktowizor  na   kępę 
        świecących  zielonkawo  krzewów, by sprawdzić, co  się  właściwie 
        stało. I wówczas...
             Szybko  wyregulował ostrość. Jedna noga... Ciężki but  -  to 
        stopa recepcjonisty. Tak, druga noga... Jezu, a to co?! Trzecia?!
             I  właśnie wtedy Generał otrzymał ostrzeżenie, którego  pod-
        świadomie oczekiwał:
             - Niech pan lepiej uważa, generale. Ma pan towarzystwo.
             Przepraszam.  -  Siwowłosy hurtownik pokręcił  głową.  Chyba 
        straciłem wątek...
             -  Mówił  pan o morderczej konkurencji w naszym  zawodzie  -  
        przypomniał  mu  spokojnie  Koda.  -  Najpewniej  zamierzał   pan 
        powiedzieć,  że  my, ludzie interesu, bardzo się  wkurzamy  kiedy 
        ktoś próbuje nas wykiwać.
             - A tak, rzeczywiście - potwierdził Generał z uśmiechem. - I 
        właśnie  dlatego...  - Zawiesił głos, patrząc na Kodę  z  dziwnie 
        rozbawionym, jakby zadumanym wyrazem twarzy. - Ben - powiedział w 
        końcu  -  nie  znamy się na tyle, by wypytywać  się  wzajemnie  o 
        sprawy osobiste i zawodowe, prawda?
             - Nie na tyle, by odpowiedzi były szczere - przyznał Koda.
             -  Otóż  to. Nie jestem wścibski, dlatego  proszę,  żebyście 
        państwo  odebrali moje pytania jako wyraz swego rodzaju troski  o 
        własne sprawy.
             - W porządku - mruknął Koda. - Wal pan.
             - Dobrze. Ben, wygląda pan na... Ma pan w sobie coś, co może 
        sugerować, że niedawno służył pan w wojsku.
             - Możliwe - przyznał obojętnie Koda.
             -  Co więcej, pan i pańscy przyjaciele, łącznie z obecną  tu 
        panną   Sandy  oraz  z  panem  Shannonem  -  uśmiechnął  się   na 
        wspomnienie  imponującego  zniknięcia Charleya -  nie  sprawiacie 
        wrażenia  ludzi  interesu wykorzystujących nadmiar  inwencji  dla 
        własnych potrzeb.
             -  To  również  możliwe - odrzekł spokojnie  Koda.  -  Nawet 
        prawdopodobne.
             - Właśnie. Dlatego zastanawiam się...
             -  ...kim do diabła jesteśmy - dokończył z uśmiechem Ben.  - 
        Jesteśmy  poważnymi biznesmenami, panie  generale.  Biznesmenami, 
        którzy  zachowują  daleko  posuniętą ostrożność  w  kontaktach  z 
        obcymi. Albo z gliniarzami.
             - Tak też myślałem. Jak pan zapewne wie, bardzo często
             trudno ich rozróżnić.
             - Problem dotyczy nas obu, prawda?






             - Hmm, tak, chyba tak.- Generał skinął w zamyśleniu głową. - 
        Wobec tego co pan proponuje?
             -  Widzi  pan,  tak się przypadkiem  składa,  że  wiem,  jak 
        pracuje  policja  - powiedział Koda.- Nie  pański  interes  skąd. 
        Najważniejsze, że chyba znalazłem sposób na zaspokojenie pańskiej 
        ciekawości. Ot, choćby ta walizeczka.
             - Tak?
             - Jest pańska.
             - Przepraszam?
             -  Jest pańska - powtórzył Koda. - Jeśli pan chce, może  pan 
        ją wziąć i zabrać do samochodu.
             - A Charley?
             -  Pozwoli  panu  odejść.  O ile  wiem,  policja  nazywa  to 
        "zaliczką". 
             -  To  ciekawe.  - Zaskoczony  Generał  przechylił  głowę  i 
        uśmiechnął się.
             - Gdybym był gliniarzem - mówił dalej Ben - nie pozwolono by 
        mi tego zrobić, bo...
             -  ...bo mógłbym na przykład zatrzymać pieniądze i  sprzedać 
        panu towar znacznie gorszej jakości, jak choćby trzcina cukrowa - 
        dokończył za niego Generał. - Nie dysponowałby pan  odpowiednimi, 
        to jest legalnymi środkami, ponieważ nie rozmawialiśmy jeszcze  o 
        tym, co pan chce kupić.
             -  Gdybym  był gliną, nie  dysponowałbym  żadnymi  środkami, 
        generale - szepnął Ben.
             Powiedział  to  tak zimnym, tak lodowatym głosem,  że  Sandy 
        poczuła  na  karku nieprzyjemne mrowienie, a  milczący  Bylighter 
        omal  nie zmoczył spodni; dotychczas rozluźniony i  spokojny  Ben 
        przypominał mu teraz kogoś, kogo bał się bardziej niż... 
             -  Ale  gliną  nie jestem - dodał Koda  nieco  łagodniej.  I 
        szczerze  mówiąc,  nie wygląda mi pan na faceta,  który  chciałby 
        spędzić resztę życia zastanawiając się, gdzie Charley, Sandy i ja 
        spędzamy wieczory.
             - Rozumiem - szepnął Generał tak cicho, że chyba nikt go nie 
        usłyszał.
             Przyglądał  się im dłuższą chwilę, a potem, nagle i  niespo-
        dziewanie,  wstał,  ostrożnie  obszedł  skrzyżowane  nogi  Sandy, 
        ruszył w stronę latarni, zatrzymał się przy walizeczce,  spojrzał 
        na nią i przeniósł wzrok na Bena.
             Potem  lekko  skłonił głowę, zasalutował,  jeszcze  raz  się 
        uśmiechnął, podniósł walizeczkę i odszedł w stronę samochodu.
        
             Niespodziewana    reakcja   Generała    wywołała    nielichą 
        konsternację wśród wielu ludzi - w szczególności zaś wśród człon-
        ków ekipy obserwacyjnej zastępcy prokuratora okręgowego.
             - Chryste, on odchodzi! - wysapał z niedowierzaniem zastępca 
        prokuratora. - Co robić?
             Zanim Hallstead czy ktokolwiek inny zdążył mu  odpowiedzieć, 
        w głośniczku radioodbiornika zabrzmiał cichy chrapliwy głos:
             - Piątka do jedynki, piątka do jedynki. Zdejmujemy go?
             Zastępca  prokuratora okręgowego wybałuszył oczy i  spojrzał 
        na  Hallsteada,  który  tkwił  przy  odbiorniku   przechwytującym 
        sygnały z nadajnika umieszczonego na plecach Bylightera.
             - Piątka do jedynki, piątka do jedynki - powtórzył  niecier-
        pliwie  chrapliwy głos. - Odezwijcie się do ciężkiej cholery!  Co 






        robimy? On zaraz... Już odjeżdża!
             Hallstead zerknął na skonsternowanego zastępcę prokuratora i 
        pokręcił głową.
             -  Nie. Do niczego nie doszło. Nie padła  żadna  propozycja, 
        nic mu nie sprzedał. Nic na niego nie mamy
             -  Kurwa  -  warknął zastępca  wykrzywiając  wściekle  usta. 
        Podniósł nadajnik i rozkazał: - Jedynka do wszystkich  jednostek. 
        Nie  zdejmujemy  go. Powtarzam, nie zdejmujemy go.  Pozwólcie  mu 
        odjechać!
             - Jezu słodki - jęknął sierżant Hallstead. - Co teraz?
             -  Czekaj  - przerwał mu zastępca  prokuratora,  spoglądając 
        przez lornetkę w stronę parku. - Spójrz tylko na to.
        
        
              O  Boże, nie - załkał Piszczyk patrząc, jak Generał  wsiada 
        do samochodu i odjeżdża. - Co on robi?
             - Zamknij mordę - warknął Koda.
             Wstał,  rozluźnił ręce, znieruchomiał i zaczął  nasłuchiwać. 
        Nasłuchiwał  odgłosów  jakichkolwiek dźwięków, które  mogłyby  go 
        ostrzec i uprzedzić, że gdzieś tam, w mroku, czai się Tęcza.
             Kątem oka zauważył, że Sandy też wstała, i wkrótce poczuł na 
        plecach delikatne muśnięcie jej łopatek.
             Cichy  trzask  otwieranych i zamykanych drzwi.  Samochód  po 
        drugiej stronie parku. Wyostrzone zmysły Bena zareagowały jak  na 
        dotknięcie rozpalonym żelazem.
             Od  samochodu stojącego między parkiem a  hotelem  Clairmont 
        oderwała  się  ciemna sylwetka mężczyzny i powoli  weszła  między 
        drzewa.  Koda  ruszył  naprzód.  Kimkolwiek  ten  mężczyzna  był, 
        kierowany agresywnym instynktem Ben chciał mu przeciąć drogę.
             Idącego  ostrożnie  Orrsona uratowało wyłącznie to,  że  był 
        biały.  Kiedy się do siebie zbliżyli, nawet tam, w tym  mrocznym, 
        pełnym  tajemniczych  cieni parku, biel jego  skóry  rzuciła  się 
        Kodzie w oczy.
             Gdy jak spod ziemi wyrósł przed nim ciemnowłosy olbrzym, gdy 
        wbił w niego rozwścieczony wzrok, przerażony handlarz miał  tylko 
        ułamek   sekundy   żeby  zareagować.  Na   szczęście   zareagował 
        prawidłowo:  rozdziawił  szeroko usta i skamieniał. W  tym  samym 
        momencie Ben zrozumiał swoją pomyłkę i doznał tęgiego szoku. Fala 
        wściekłości  nieco opadła, rozczapierzona ręka  znieruchomiała  o 
        centymetry od grdyki zdjętego trwogą Orrsona.
             I  stali tak w bezruchu, twarzą w twarz: jeden trząsł się  z 
        ledwo  hamowanej wściekłości, drugi ze strachu. Stali tak  długo. 
        Wreszcie Koda cofnął się o krok.
             -  Myślałem,  że  to ktoś  inny  -  mruknął  przepraszająco. 
        Przypomniało  mu  się ostrzeżenie Harringtona i  omiótł  wzrokiem 
        czarne drzewa.
             Orrson przełknął ślinę.
             -  Ppp... pan... Czy ty jesteś... Ben? - wyjąkał  nerwowo  i 
        przez  krótką chwilę zastanawiał się, jakim cudem Generał  zdołał 
        go  do  tego wszystkiego namówić. - Miałem ci coś  dostarczyć.  - 
        Pokazał  Kodzie szczelnie owiniętą paczkę wielkości cegły. -  Nie 
        chciałem...
             -  Chodźmy  tam. - Ben wskazał głową  miejsce,  gdzie  stała 
        Sandy, która przed chwilą pchnęła Piszczyka na jedną z metalowych 
        ławek. Piszczyk grzmotnął plecami w oparcie.






             W  tym  samym momencie sierżant Hallstead  i  zastępca  pro-
        kuratora okręgowego aż podskoczyli. Ich odbiornik wydał z  siebie 
        przeciągły elektroniczny pisk, zaskrzeczał i nie wiadomo dlaczego 
        - to prawdziwy cud! - wznowił pracę.
             -  Chyba  zaszło  tu jakieś małe  nieporozumienie  -  zaczął 
        Orrson, kiedy wszyscy usiedli naprzeciwko siebie.
             - Jedyne nieporozumienie, jakie tu zaszło, dotyczy tego,  co 
        od was kupujemy - odrzekła Sandy. - Chcieliśmy kokę.  Dwadzieścia 
        pięć dekagramów koki - dodała.
             - A dostajecie coś znacznie lepszego, bo...
             Rozzłoszczony Ben natychmiast mu przerwał:
             -  Już  to przerabialiśmy - warknął. - Chcemy  się  wreszcie 
        dowiedzieć,  co to, do diabła, jest. Śnieg? Morfina?  Jakaś  nowa 
        mieszanka?
             -  Nie,  nie. - Orrson pokręcił głową. - Nic z  tych  rzeczy 
        Właśnie próbuję wam powiedzieć, że...
        
             No  to  wreszcie powiedz, do ciężkiej  cholery!  -  wrzasnął 
        Hallstead na trzeszczący radioodbiornik.
             Wstrzymali  oddech,  on i zastępca  prokuratora  okręgowego. 
        Wsłuchiwali  się w każde zniekształcone słowo przekazywane  przez 
        szwankujący nadajnik na plecach Bylightera, nieświadomi, że  tam, 
        w  ciemnym  parku,  czuwa czterech  innych  obserwatorów,  którzy 
        przysunęli się ostrożnie do ustawionych półkolem ławek i słyszeli 
        tę samą rozmowę...
        
             Posłuchaj,   kolego  -  mówiła  Sandy.  -  Chyba   się   nie 
        spodziewasz, że zapłacimy tyle szmalu za coś, czego nigdy  przed-
        tem  nie  widzieliśmy i nie braliśmy. Kto tak robi  interesy,  na 
        Boga?
             Orrson  wzruszył ramionami i podsunął im szczelnie  owiniętą 
        paczkę.
             - No to częstujcie się, zapraszam.
             - Tutaj?! Zwariowałeś - prychnął Koda.
             - Słuchaj, dlaczego nie możesz nam powiedzieć, co to jest? - 
        nalegała Sandy. - Choćby w przybliżeniu. No bo, Chryste Panie, po 
        jaką   cholerę  te  tajemnice?  Odkryliście  sposób   wytwarzania 
        kanabinolu,  czy  co?  - spytała  posługując  się  uliczną  nazwą 
        tetrahydrokanabinolu,   inaczej   T$H$C,   aktywnego    składnika 
        marihuany.
             -  Hmm... Właściwie można tak powiedzieć - odrzekł Orrson  z 
        uśmiechem.
             - Znaczy to kanabinol? - spytał Koda przypominając sobie, że 
        podczas ostatniego szkolenia w agencji jeden z chemików tłumaczył 
        im, że synteza T$H$C jest przedsięwzięciem niezwykle trudnym.
             - W zasadzie tak - przyznał Orrson.
             - Ale myślałem... - zaczął Koda.
             -   ...że   nie   można  tego   wyprodukować   w   warunkach 
        laboratoryjnych?  Nie ma rzeczy niemożliwych, przyjaciele. W  tej 
        paczce - oświadczył jowialnie, odzyskawszy pewność siebie -  jest 
        towar  najprzedniejszej jakości, bo wiecie, kto dla nas  pracuje? 
        Pracuje dla nas prawdziwy alchemik!
        
             Nareszcie!   Mamy  go!  -  wrzasnął   zastępca   prokuratora 
        okręgowego sięgając po nadajnik.






             - Ale... Jest pan pewien? - spytał z wahaniem Hallstead.
             Zastępca prokuratora wybuchnął śmiechem.
             -  T$H$C, tetrahydrokanabinol! - ryknął. - Jeden  z  najnie-
        bezpieczniejszych narkotyków, o jakich słyszałem!
             Skonsternowany Hallstead zmarszczył czoło.
             - Tak, wiem, ale on nie powiedział, że to kanabinol.
             -  T$H$C, kanabinol, co za różnica? -  Zastępca  prokuratora 
        wzruszył  ramionami. Z twarzą opromienioną  uśmiechem  zwycięstwa 
        podniósł  do  ust nadajnik i krzyknął: -  Jedynka  do  wszystkich 
        jednostek! Tango-Delta! Powtarzam, Tango-Delta! Zdejmijcie ich!
        
             Na   oczach   trochę   rozbawionych,   trochę    skwaszonych 
        obserwatorów  Locotty,  Pilgrima  i Generała  niewielki  park  po 
        drugiej  stronie ulicy został momentalnie okrążony przez  oddział 
        ośmiu migających światłami wozów patrolowych.
             Nie  wyłączając kamer patrzyli, jak z  samochodów  wyskakuje 
        piętnastu  mundurowych i cywilnych zastępców szeryfa  okręgu  San 
        Diego. W kamizelkach kuloodpornych, z odbezpieczonymi  strzelbami 
        i   rewolwerami,  wbiegli  do  parku,  by  w   imieniu   zastępcy 
        prokuratora okręgowego dokonać aresztowania czterech przestępców. 
        Tymczasem sam zastępca prokuratora, sierżant Hallstead oraz dwóch 
        skądinąd  zupełnie  bezużytecznych  pseudotechników  pędziło   na 
        złamanie  karku w stronę schodów, by jak najszybciej włączyć  się 
        do akcji. Słów płynących z maleńkiego nadajnika  przytwierdzonego 
        do pleców Bylightera nie słuchał już nikt.
             Kiedy  pierwsza trójka zastępców szeryfa - był w  niej  zdy-
        szany  DeLaura - dotarła na miejsce, Ben, Sandy i  Lennie  Orrson 
        stali   spokojnie   w  migotliwym  świetle   latarni   z   rękami 
        podniesionymi do góry.
             -  Stać!  Nie  ruszać się! -  ryknął  DeLaura;  chodziło  mu 
        głównie o nadbiegających policjantów, bo Sandy, Ben i Orrson  nie 
        mieli zamiaru ruszyć nawet palcem.
             I  właśnie  w  tym jakże nieodpowiednim  momencie  z  cienia 
        wyskoczył  Piszczyk.  Wyskoczył, wrzasnął: "Poddaję się!"  i  po-
        pędził  w  stronę  DeLaury.  Pięciu  zaskoczonych  policjantów  w 
        ostatniej  chwili zdjęło palce ze spustów. Sam DeLaura  też  miał 
        ochotę  go  rozwalić, bo zabrakło mu sił, żeby  udusić  sukinkota 
        gołymi rękami, jak to sobie poprzysiągł.
             - Kurwa mać! - wrzasnął. - Co ty wyczyniasz?!
             -  Moje  pieniądze!  -  zapiszczał  przeraźliwie  Bylighter.  
        Obiecał mi pan...
             - Jezu Chryste - wymamrotał detektyw. Drżącą ręką sięgnął do 
        zewnętrznej  kieszeni,  patrząc, jak  sześciu  tajniaków  zakłada 
        kajdanki  głośno protestującej trójce. - Masz, dupku,  trzymaj  - 
        prychnął, ciskając w Piszczyka zwitkiem  pięćdziesięciodolarówek. 
        -  Mam  nadzieję, że będziesz zadowolony -  dodał  sarkastycznie. 
        Odwrócił  się na pięcie i podszedł do swoich ludzi, żeby  przejąć 
        nadzór nad aresztantami.
             Zaabsorbowany   koniecznością   udzielenia    realistycznego 
        wsparcia  aktorskim poczynaniom Bena Kody i Sandy  Mudd,  DeLaura 
        nie  zauważył,  że  Piszczyk  pognał na  oślep  w  stronę  hotelu 
        Clairmont. I nie wiedział, że zaledwie po kilkunastu potężnych  i 
        męczących  susach  przez  łachy  rozmytego  światła   przeplatane 
        połaciami aksamitnej czerni nieszczęsny młodzieniec poczuł, że na 
        ustach zaciska mu się czyjaś ręka.






             Zerknął przez ramię, wydał z siebie przerażający, acz  niemy 
        krzyk  i  rozszerzonymi  ze  strachu  oczami  spojrzał  prosto  w 
        straszliwe  oczy Rayneego. W tym samym momencie lśniąca i  bardzo 
        ostra brzytwa rozpłatała mu gardło.
        
                                           23
        
        
             Co  znaczy  "nie  wiem?  warknął  wściekle  sierżant  Wilbur 
        Hallstead  spoglądając  na  chemiczkę  siedzącą  przy   zawalonym 
        rupieciami stole laboratoryjnym.
             Blondynka przybrała cierpiący wyraz twarzy, który sugerował, 
        że przechodziła przez to wiele razy, i spokojnie wyjaśniła:
             - To znaczy, że twoja dwudziestopięciodekagramowa  paczuszka 
        nie  zawiera ani P$C$P, ani L$S$D, ani kokainy ani  heroiny,  ani 
        żadnego innego narkotyku z naszej listy. Dotarło?
             - Tracy, a może zbadalibyśmy to gdzieś indziej, co? - spytał 
        zastępca prokuratora okręgowego z wyraźną nutką goryczy w głosie.
             Wzruszyła ramionami.
             - Główne laboratorium policyjne jest o kwadrans jazdy  stąd. 
        Nie  obrażę  się.  Zresztą  tak będzie  nawet  lepiej,  bo  jeśli 
        naprawili  spektroskop,  niewykluczone, że powiedzą  wam,  co  to 
        właściwie  jest.  Ale to nie ma znaczenia. Tak  czy  inaczej,  ta 
        substancja jest całkowicie legalna.
             Zastępca prokuratora okręgowego zamknął oczy i rozdrażniony, 
        ciężko westchnął.
             -  No  cóż - burknął, straciwszy pewność  siebie.  -  Zawsze 
        możemy go oskarżyć o "podmiankę".
             -  Chcecie postawić mu zarzut, że sprzedał nie to,  co  miał 
        sprzedać? - spytała Tracy Nokes. Zaciekawiona, ożywiła się nieco, 
        choć  wyciągnęli ją z łóżka o trzeciej nad ranem i kazali  zbadać 
        tę nieszczęsną próbkę.
             -  Nic więcej nie możemy zrobić, chyba że zmienisz zdanie  - 
        mruknął posępnie zastępca prokuratora okręgowego.
             -  A  niby co to miało być? - spytała. Wciąż  denerwował  ją 
        fakt, że nie znana substancja tak bardzo przypomina P$C$P.
             -  Stary, poczciwy kanabinol - odrzekł zastępca  prokuratora 
        głosem doświadczonego speca od narkotyków. - T$H$C.
             Tracy pokręciła głową.
             - No to chyba zepsuję wam humor - powiedziała cicho.
             - Znaczy, że...
             -  Ma  pan rację. Kanabinol to slangowe określenie  T$H$C  -  
        tłumaczyła  cierpliwie. - Ale tak się składa, że jest to  również 
        nazwa  produktu,  jaki  powstaje  podczas  rozkładu   tetrahydro-
        kanabinolu.  Ten  produkt  jest  produktem  całkowicie  legalnym, 
        panowie - dodała.
             Zastępca prokuratora okręgowego wyglądał tak, jakby miał  za 
        chwilę dostać ataku serca.
             - To znaczy, że nie możemy...
             -  Obawiam  się, że nie -  potwierdziła  pełnym  współczucia 
        głosem. - Każdy w miarę przyzwoity adwokat da wam tak popalić, że 
        hej.
             -  Wszystko przez Bylightera! - wychrypiał  zastępca  proku-
        ratora spoglądając na Hallsteada. - Tego przeklętego  Bylightera! 
        Powiedz  DeLaurze,  żeby  mi  go  natychmiast  znalazł!  Trzasnął 






        pięścią w stół i wymiotło go z laboratorium. Zniechęcony sierżant 
        podążył za nim.
             Tracy  Nokes  odczekała, aż znikną za drzwiami,  i  ponownie 
        zadzwoniła  do  policyjnego laboratorium  kryminologicznego.  Tym 
        razem numer był wolny i w słuchawce zabrzmiał wesoły głos:
             - Laboratorium. Sun-Wang, słucham.
             - Cześć, Sun-Wang.
             -  To  ty,  Trace?  Co się dzieje?  Tylko  mi  nie  mów,  że 
        stchórzyłaś i chcesz się wycofać. Co ja zrobię z dwoma facetami?
             -  Ja ci ufam, ale na wszelki wypadek powiedz  mojemu,  żeby 
        trzymał łapy przy sobie - odrzekła Tracy ze śmiechem.
             - Ale nie po to dzwonię. Słuchaj, masz chwilę czasu?
             -  Jasne. Przeglądam właśnie stertę zdjęć i próbuję  ustalić 
        rozmiary  butów, których ślady znaleźliśmy przy zwłokach.  Będzie 
        tego   z   dwieście  sztuk.  Jeden  z  tych  facetów   to   chyba         
        jakiś niedźwiedź. Co najmniej piętnastka.
             - Jezu, toż to prawdziwy goryl!
             - Kto wie. No i co tam masz?
             - W sumie nic takiego. Dziś rano dostaliśmy próbkę  jakiegoś 
        zwariowanego  narkotyku i ślęczę nad nią jak katorżnica.  Nic  mi 
        nie pasuje.
             -  Zwariowanego  powiadasz...? -  Dociekliwy  i  analityczny 
        umysł Sun-Wang zareagował wzmożoną czujnością.
             -  Tak,  dziwne  to jakieś, nie  mogę  tego  zidentyfikować. 
        Jasnobrązowy   proszek.   Bardzo podobny do P$C$P, ale na 
        wykresach...
             - Trace - przerwała jej Sun-Wang - badałaś to w nadfiolecie? 
        Co ci wyszło na 232? Taki łagodny szczyt?
             - Tak, a skąd wiesz?
             -  Trace - rzuciła szybko Sun-Wang - zaczekaj tam  na  mnie. 
        Już wychodzę.
        
             Ben  Koda i detektyw DeLaura siedzieli w areszcie  okręgowym 
        San  Diego. "Przesłuchiwali się" ostrożnym szeptem  i  wymieniali 
        uwagi,  gdy  do pokoju wkroczył zastępca prokuratora  i  sierżant 
        Hallstead.
             -  Chcę  z  tobą pogadać, Koda, albo jak ci  tam  -  warknął 
        zastępca  prokuratora. Po niedawnej rozmowie w  laboratorium  nie 
        doszedł jeszcze do siebie i wciąż miał zaczerwienioną twarz.
             - Czemu nie? - doparł Koda spoglądając mu w oczy. - Tylko  o 
        czym?
             -  Chcę  ci  zaproponować  pewien  układ  -  rzekł  zastępca 
        prokuratora;  powiedział  to tak, jakby cały  pomysł  napawał  go 
        bezgranicznym  wstrętem.  - Napiszę do sędziego  list.  Długachny 
        choćby na dziewięć metrów. Musisz tylko wrócić na ulicę i  zrobić 
        dla sierżanta małe zakupy.
             -  Ciekawi  pana, gdzie mam taki układ? -  spytał  spokojnie 
        Koda.
             - Słuchaj no, ty... - warknął zastępca prokuratora.
             -   Czego  mam  niby  słuchać,  ważniaku?  Może  chcesz   mi 
        powiedzieć,  że  nastąpiła  jakaś cudowna  przemiana?  Że  pewien 
        niewinny  proszek  zmienił  się  w  kanabinol?  -  szydził   Koda 
        wykorzystując przewagę, jaką zapewnił mu DeLaura, który z  samego 
        rana zadzwonił do laboratorium po wyniki analiz wstępnych.
             Ponieważ  zastępca prokuratora okręgowego milczał,  wyraźnie 






        zniesmaczony Koda pokręcił głową i dodał:
             -  Lepiej  dajcie sobie spokój, panowie. Dobrze  wiecie,  że 
        cała sprawa była nieudaną podpuchą. Wzięliście tego  pryszczatego 
        czubka i nas przypucował. A wszystko po to, żeby wyrobić  średnią 
        miesięczną. Zgadza się?
             Zastępca prokuratora okręgowego patrzył na Kodę i patrzył, i 
        usiłował wymyślić jakiegoś haka. Haka, choćby maleńkiego haczyka, 
        byleby tylko go usadzić.
             - No to jak będzie, panie prokuratorze? - spytał  ironicznie 
        Koda.
             DeLaura  nie miał jeszcze żadnych wiadomości od  Charleya  i 
        Fogarty'ego.  Ben  bardzo się tym martwił i  szydził  z  zastępcy 
        prokuratora tylko po to, żeby odpędzić przerażające wizje,  jakie 
        go  chwilami  nawiedzały. Shannon leżący w  ciemności  twarzą  do 
        ziemi.  Ziejąca  nienawiścią twarz Tęczy i  jego  obłąkany  głos, 
        płynący  z  magnetofonu podłączonego  do  aparatu  telefonicznego 
        Kaaren Mueller...
             -  Zamierza pan oskarżyć nas o jakąś zbrodnię? Jak choćby  o 
        nakłanianie nieletniego do przestępstwa?
             Nie  było na nich żadnego haka i cała czwórka dobrze  o  tym 
        wiedziała.  Zastępca prokuratora okręgowego  musiał  zaakceptować 
        to, co oczywiste. Nie miał innego wyboru.
             -  No  dobra,  pies  cię trącał. Wypuść  ich  -  warknął  do 
        Hallsteada.
             -  To  bardzo ładnie z waszej strony, panowie  -  stwierdził 
        Koda.  -  Mam  nadzieję, że  jesteście  ubezpieczeni  na  wypadek 
        pomyłkowych aresztowań.
             -  Pomyłkowe  aresztowanie!  Ja  ci,  kurwa,  dam  pomyłkowe 
        aresztowanie! - wybuchnął zastępca prokuratora. - Posłuchaj mnie, 
        ty pierdolony szprycunie! - wrzasnął mierząc do niego z palca.  - 
        Zebraliśmy  wystarczająco  dużo  materiału,  żeby  domniemywać  o 
        prawdopodobieństwie winy. Wezmę za dupę tego twojego pryszczatego 
        znajomka, postawię go przed sądem, odegram pewną taśmę i...
             -  Czyżby mówił pan o Bylighterze? - spytał  DeLaura,  który 
        miał już dość poirytowanego głosu zastępcy prokuratora.
             -  Oczywiście,  że mówię o Bylighterze!  -  prychnął  tamten 
        czerwieniąc się jak burak. - A propos Bylightera...
             -  Kiepska sprawa - mruknął DeLaura. - Nie wiem, jak pan  to 
        zrobi. To znaczy, jak go pan postawi przed sądem. Ciężko będzie.
             -  Nie będzie! - wrzasnął dziko zastępca prokuratora. -  Nie 
        będzie!  Jeśli ruszysz pan tyłek i znajdziesz pan  tego  głupiego 
        sukinsyna, to nie będzie! Jasne?!
             DeLaura wzruszył ponuro ramionami.
             - Nie muszę go szukać. Chłopcy z patrolu znaleźli  Piszczyka 
        ponad  godzinę  temu. Leżał twarzą do ziemi w  parku  naprzeciwko 
        Clairmont. Z poderżniętym gardłem.
        
             Migotliwe  iskierki życia Eugene'a Bylightera  dogasły  tego 
        samego  wieczoru, kiedy w szpitalnej separatce Jamiego  MacKenzie 
        po raz ostatni zapiszczały alarmowe buczki urządzeń nadzorujących 
        przebieg procesu intensywnej terapii.
             Ten smutny i ponury przypadek nie obszedł praktycznie nikogo 
        poza  kilkoma mieszkańcami okręgu San Diego. Tak się złożyło,  że 
        akurat w tym momencie dwóch z nich pracowało w piwnicy  samotnego 
        domu  na  skraju  pustyni  Anza-Borrego  (Anza-Borrego  to   park 






        narodowy w północno-wschodnim rejonie okręgu), gdzie  korzystając 
        z  długich  zestawień,  list,  całej  kolekcji  szkiców  i  zdjęć 
        polaroidowych,   budowali  duplikat  prototypowego   laboratorium 
        profesora Davida Isaaca. Przerwał im dzwonek telefonu.
             Telefonował  Raynee.  Sprawdziwszy,  jak  radzi  sobie  nowa 
        dwuosobowa   ekipa  budowniczych,  poświęcił  kilka   chwil,   by 
        przekazać  zabawną wiadomość o śmierci MacKenziego  i  Bylightera 
        człowiekowi, który tak samo jak on miał dość szczególne  poczucie 
        humoru.
             Simon   Drobeck   natychmiast  przekazał   wieść   Bobby'emu 
        Lockwoodowi i, naturalnie, zrobił to z wielką rozkoszą.
             -  Oto  co może się przytrafić komuś, kto  zaczyna  za  dużo 
        myśleć. Ukąsi go wąż, i kropka. - Drobeck zachichotał  złośliwie, 
        poklepał   ciężką   drewnianą  klatkę,   gdzie   spoczywał   jego 
        ulubieniec, i posłał Lockwoodowi znaczący uśmiech.
             Nieodpowiedni  gest  w  bardzo  złym  momencie  -   Lockwood 
        zareagował zupełnie inaczej, niż można było tego oczekiwać.
             W  chwilę  później podjął ostateczną  decyzję,  niewątpliwie 
        najłatwiejszą w swoim życiu.
             - Masz rację, kurcze, lepiej nie myśleć - rzucił z uśmiechem 
        do  spoconego  chemika.  - Słuchaj, Simon,  chciałem  cię  o  coś 
        spytać.  Mówiłeś, że Pilgrim będzie potrzebował ludzi do  obsługi 
        tych wszystkich laboratoriów, tak?
             -  I to wielu. Na szczęście nie tylko my będziemy  je  budo-
        wali. Słyszałem, jak wspominał o minimum stu takich fabryczkach w 
        samej tylko Kalifornii. Dzierżawa, udział w zyskach i tak dalej.
             - Jezu, jak Burger King?! Jak MacDonald's?!
             -  Coś  w  tym rodzaju. W sumie ma  to  nawet  sporo  sensu. 
        Zachęca  do inicjatywy, no i ryzyko rozkłada się na  wiele  osób. 
        Wszystkie  laboratoria  będą  pewnie  podłączone  do  sieci  kom-
        puterowej  i do głównej bazy danych, żeby sprawniej  reagować  na 
        potrzeby rynku. A dlaczego pytasz? Piszesz się na to? - spytał  z 
        ironicznym uśmiechem.
             - Gdzie tam, co ze mnie za chemik. Prawdziwy cud, że jeszcze 
        nie  wysadziłem  nas w powietrze - odrzekł  ignorując  szyderstwo 
        Drobecka.  - Zwłaszcza z tym brudnym kawałem gipsu zamiast  ręki. 
        Ale  mam  takiego kumpla - dodał obojętnie. - Student  chemii.  W 
        zeszłym roku rzucił uniwerek, żeby się trochę powałęsać.  Dzwonił 
        do  mnie wczoraj wieczorem i pytał, czy nie słyszałem  o  jakiejś 
        ciepłej  posadce. Swego czasu bił na łeb  wszystkich  laborantów. 
        Myślisz, że miałby szanse?
             - Naturalnie, ręczysz za niego, tak?
             - Ufam człowiekowi jak tobie. - Lockwood mrugnął do wyraźnie 
        rozbawionego   Drobecka.  -  Facet  będzie  dzisiaj   w   Centrum 
        Studenckim, na kampusie. Pomyślałem sobie, że gdybyś dał mi kilka 
        godzin wolnego, mógłbym tam pójść i z nim pogadać.
             -  Poradzę sobie - mruknął Drobeck. - Idź, tylko uważaj,  co 
        mówisz - ostrzegł. - Jeśli wykaże zainteresowanie, daj mi znać, a 
        ja  porozmawiam z Tęczą. Kwalifikowany pomocnik bardzo by mi  się 
        przydał...  dla odmiany - dodał ironicznie i zajął  się  montażem 
        delikatnej chłodnicy skraplacza.
             -  Dobra.  -  Bobby uśmiechnął się do siebie.  -  Chyba  tak 
        zrobię.
        
             Dozorca spojrzał na wielki, wbudowany w ścianę zegar.






             -  Wtorek  przed południem, dokładnie  wpół  do  jedenastej. 
        Piękny,   słoneczny  dzień  -  rzekł  sympatycznie,   skończywszy 
        wypełniać   odpowiedni  formularz.  -  Wspaniały  na  wyjście   z 
        więzienia.
             -  Dla  mnie na pewno - odrzekł zgodnie  Koda  równie  miłym 
        głosem.  -  Nie wie pan przypadkiem, kiedy  wyproszą  stąd  moją, 
        hmm... przyjaciółkę? - spytał podpisując formularz.
             - Zaraz... Mówi pan o Sandy Mudd, tak?
             - Zgadza się.
             Dozorca zachichotał.
             -  No  cóż,  o ile tylko nie  rozerwie  na  strzępy  jakiejś 
        strażniczki, to za dziesięć, piętnaście minut.
             - Jezu, pobiła kogoś? - spytał Koda, poważnie zatroskany, że 
        Sandy  mogła  narozrabiać i wejść w poważny  konflikt  z  prawem. 
        Jednocześnie  wyobraził sobie, jak jedna z nie dających  się  tak 
        łatwo  zastraszyć  strażniczek  rozbiera  wściekłą  Sandy  by  ją 
        zrewidować, i bardzo go to rozbawiło.
             Wesoły dozorca pokręcił głową:
             -  Nie, nastroszyła trochę piórka, i tyle. W domu  musi  być 
        narowista  jak  arabska klacz, jeśli wolno mi tak  powiedzieć.  - 
        Mrugnął do Bena i podał mu jedną z licznych kopii formularza.
             Benowi  ulżyło.  Było jasne, że  poranna  zmiana  strażników 
        miała  całkowicie  inną  opinię o  aresztancie  nazwiskiem  KODA, 
        przecinek,  BENJAMIN.  Domyślał  się, że ma to  coś  wspólnego  z 
        faktem,  iż  zwalniali ich z powodu  "niewystarczających  dowodów 
        rzeczowych",  co  zdarzało się tu zapewne  nieczęsto.  Albo  więc 
        zmienili  do niego stosunek, albo na nocnej  zmianie  zatrudniali 
        strażników o zupełnie innym stosunku do ludzi.
             -  Ano  jest,  nie będę się spierał -  potwierdził  Koda  ze 
        szczerym   rozbawieniem.  -  Gdybym  był   trochę   sprytniejszy, 
        pozwoliłbym jej zostać tu nieco dłużej, żeby złagodniała.
             -  O  nie, tylko nie to! - Dozorca parsknął śmiechem  i  za-
        znaczył  coś  w swoim notatniku. - Jedyna hetera,  która  mogłaby 
        stawić  czoło pańskiej przyjaciółce, zeszła ze służby  o  szóstej 
        rano.
             Koda  wsunął  do  kieszeni  portfel,  usiadł,  by   zawiązać 
        sznurowadła  tenisówek, i musnął palcami głębokie wyżłobienie  na 
        prawej zelówce, które powstało, gdy czarne fale oceanu cisnęły go 
        na oblepioną muszlami skałę.
             - Coś jeszcze? - Wstał i spojrzał przez siatkę na  uśmiecha-
        jącego się przyjaźnie dozorcę.
             - Nic, to wszystko. Musi pan tylko wyjść tamtymi drzwiami... 
        -  Sięgnął  pod biurko, wcisnął ukryty guzik  i  w  pomieszczeniu 
        rozległ  się metaliczny szczęk zdalnie otwieranego zamka. -  ...i 
        miło spędzić dzień.
             Po wyjściu z aresztu Koda poświęcił kilka minut na  dokładne 
        sprawdzenie,  ilu  ludzi  w najbliższej  okolicy  wykazuje  zain-
        teresowanie jego poczynaniami.
             Zadowolony  z wyników dyskretnej obserwacji,  usiadł,  oparł 
        się  plecami  o  pień starej rozłożystej palmy,  zamknął  oczy  i 
        rozkoszując  się  promieniami słońca, które  muskały  jego  wciąż 
        widoczne i bolące sińce, cierpliwie czekał, aż otworzą się  drzwi 
        do żeńskiego skrzydła aresztu.
             Otworzyły   się   po  mniej  więcej   dziesięciu   minutach. 
        Zrelaksowany  i  wolny od trosk, siedział pod  szumiącą  z  cicha 






        palmą  i chłonął ciepłe kojące promienie. Nagle ktoś zasłonił  mu 
        słońce.
             Otworzył   oczy  i  ujrzał  przed  sobą  Sandy   Mudd.   Jej         
        wściekły wzrok, zasznurowane usta i zaciśnięte pięści  zdradzały, 
        że  dziewczyna ma nieprzepartą chęć rozerwać coś na strzępy.  Coś 
        albo kogoś.
             - Chciałeś mnie tam zostawić, aż złagodnieję?! - warknęła  z 
        niedowierzaniem w głosie. 
             - Sie masz, garowniczko! - odrzekł przyjaźnie Koda i  wstał. 
        - Słyszałem, że dałaś klawiszom do wiwatu.
             -  Ta stara, pieprzona lesba! - prychnęła Sandy, gotowa  dać 
        ujście tłumionym emocjom i bluznąć stekiem nie pasujących do niej 
        wyzwisk,  gdy  nagle  zdała  sobie  sprawę,  że  Koda  ujmuje  ją 
        delikatnie za głowę, pochyla się i zupełnie nieoczekiwanie  mocno 
        ją całuje.
             Zszokowana, wytrzeszczyła oczy i gwałtownie zamrugała. Potem 
        -  wbrew  sobie!  - otoczyła ramionami jego  muskularne  plecy  i 
        natychmiast  stwierdziła, że mu ulega, że  niezręczny  początkowo 
        uścisk oznacza teraz coś zupełnie innego.
             W  końcu przerwali pocałunek i wciąż objęci,  stali  naprze-
        ciwko  siebie:  Ben, który próbował nie  myśleć  o  podniecającym 
        cieple  bijącym  z jędrnego ciała koleżanki, i Sandy,  która  pa-
        trzyła na Bena, nic z tego nie rozumiejąc.
             - Co...? - zaczęła, ale Koda nie pozwolił jej dokończyć.
             -  Przekonałaś  mnie - szepnął i pokręcił  głową  z  dziwnym 
        rozbawieniem   w  ciemnych  oczach.  -  Te   mundurowe   panienki 
        definitywnie ci nie odpowiadają.
             - Ty sukinsynu jeden!
             Nareszcie  znalazła obiekt, na którym mogła  się  wyładować. 
        Zebrawszy wszystkie siły - a miała ich sporo - zacisnęła pięść  i 
        grzmotnęła zaskoczonego Kodę w splot słoneczny. Upadli i spleceni 
        prężnymi ramionami, potoczyli się po trawie walcząc, śmiejąc  się 
        i chichocząc. W końcu przygniotła Bena do ziemi, unieruchomiła mu 
        ręce i zacisnęła dłonie na jego szyi.
             - Nielicha z ciebie aktorka - wysapał z wysiłkiem, czując na 
        przedramionach  pulsowanie  jej piersi.  Pulsowanie  rytmiczne  i 
        bardzo miłe.
             Zmieszana  i  urażona,  zamrugała  nieprzytomnie  wilgotnymi 
        oczyma.
             -  Niech cię szlag trafi, Koda - wychrypiała szeptem. -  Kto 
        powiedział, że udawałam?
             - Brak scenicznego talentu, co? Wiesz, przepraszam, że  walę 
        tak  prosto z mostu, ale... - Położył jej ręce na głowie i  czule 
        przytulił do piersi. - ...ja też nie.
             Co  z kolei zaowocowało nieco dłuższym pocałunkiem,  którego 
        ani  ona,  ani on nie chcieli przerwać. Zwłaszcza  on,  bo  coraz 
        trudniej  mu było zachować obojętność na dotyk jej ud  i  bioder, 
        którymi do niego przywarła.
             Kiedy wreszcie zabrakło im tchu, kiedy musieli skończyć  to, 
        czego skończyć nie chcieli, Koda powiedział:
             -  Kłopot w tym, że obserwuje nas całe stado ludzi. I  wcale 
        nie robią tego dla samej frajdy.
             Uświadomił jej nagle, że leżą na trawie w publicznym  parku, 
        dokładnie naprzeciwko okręgowego aresztu.
             - O Boże!






             -   Nie,   nie,  nie  oglądaj  się   -   szepnął,   łagodnie 
        przytrzymując jej głowę.
             -  Boże! - powtórzyła, nadal sfrustrowana i  miotana  sprze-
        cznymi emocjami. - Co teraz?
             - No cóż... - Walcząc z emocjami, usiłował mówi spokojnie  i 
        obojętnie.  - Teraz, kiedy ku zadowoleniu wszystkich  ciekawskich 
        potwierdziliśmy  prawdziwość  łączących nas stosunków,  tutaj,  w 
        miejscu  publicznym,  niewiele zostało nam do  roboty.  Chyba  że 
        dopuścimy się czynu niemoralnego tudzież nieprzyzwoitego i  znowu 
        trafimy za kratki.
             - Ale...?
             -  A  wiedząc, że jednym z tych ciekawskich jest  Charley  -  
        dodał  po  krótkim,  acz  nader  satysfakcjonującym  pocałunku  - 
        myślę...  - Obrócił ją delikatnie na plecy i pomógł wstać.  ...że 
        powinniśmy stąd odejść i zaczekać na niego dwie przecznice dalej. 
        Inaczej  ten  palant  zapomni, na kogo tu czeka  i  w  ogóle  nie 
        przyjedzie.
        
             W  bezpiecznym  zaciszu letniego domu w  Palm  Springs  Jake 
        Locotta  i  Joe Tassio wpatrywali się z uwagą  w  ekran  drogiego 
        telewizora.  Oglądali  taśmę  nagraną  przez  ekipę  obserwacyjną 
        Rosenthala.
             Na  ekranie  poruszała  się  zielonkawa  sylwetka   Eugene'a 
        Bylightera  wchodzącego  nerwowo do parku, potem  sylwetki  Kody, 
        Sandy  i Shannona nawiązujących z nim kontakt,  sylwetki  tęgiego 
        Generała  i szczupłego Orrsona, wreszcie wkraczających  do  akcji 
        policjantów.
             -  Więc kiedy ich zwolnili? - spytał Locotta,  kiedy  Tassio 
        zapalił  światło, a Rosenthal wyłączył telewizor i przewinął  ta-
        śmę.
             - Dziś o wpół do jedenastej - odrzekł Al.
             - Podpucha - mruknął basem Tassio.
             Locotta skinął w zamyśleniu głową.
             - Albo stan faktyczny. A ten dzieciak... jak mu tam? Byligh-
        ter? Ten, który wziął pieniądze i uciekł? Co z nim?
             Rosenthal wzruszył ramionami.
             -  Założyłem, że to plotka. Kazałem chłopakom  skoncentrować 
        się  na  aresztowaniu. Gliniarze znaleźli go w  krzakach,  między 
        ławkami  a  ulicą. Leżał tam z poderżniętym  gardłem.  Pojedyncze 
        cięcie. Bardzo głębokie.
             -  Tęcza  -  szepnął Locotta i usta  wykrzywił  mu  leciutki 
        uśmiech.
             - A któżby inny - burknął Tassio.
             -  Trzyma się kupy - skonstatował Locotta. -  Biorą  takiego 
        gówniarza, każą mu opchnąć towar, a kiedy zrobi swoje, kiedy  już 
        wszyscy wiedzą, że towar jest legalny, podrzynają mu gardło, żeby 
        nikogo nie przypucował. Ładnie. Bardzo ładnie - wyszeptał, a oczy 
        zwęziły mu się z tłumionej złości. - Orrsona znam. Opowiedz mi  o 
        pozostałej trójce, Rosey. O tej dziewczynie i jej  przyjaciołach. 
        Co to za jedni?
             - Prawdopodobnie przypadkowi klienci - odrzekł Rosenthal.  - 
        Nasi ludzie z biura szeryfa widzieli tę taśmę. Puściłem im ją, bo 
        chciałem  sprawdzić,  czy  ich znają. Nikt ich  tu  przedtem  nie 
        widział.  Nie  ma  ich  ani  w  kartotekach  federalnych,  ani  w 
        stanowych, ani w miejscowych. Sądząc po tym, jak ich  zatrzymano, 






        powiedziałbym, że są czyści. Po mojemu, wyglądało to trochę  zbyt 
        realistycznie - dokończył z uśmiechem.
             -  Ale  tego wielkiego czarnucha nie złapali -  mruknął  Lo-
        cotta.
             - Zniknął. Pewnie jeszcze teraz ucieka - odrzekł Tassio.
             - Pewnie tak.
             Mafioso  myślał o czymś innym. Wiedział, że  musi  rozprawić 
        się  z tymi, którzy śmieli wkroczyć mu w drogę, i że musi  zrobić 
        to  jak najszybciej, bo jeśli tego nie zrobi, lada chwila  zaczną 
        krążyć  plotki, że Jake Locotta traci kontrolę nad swoją  dopiero 
        co  skonsolidowaną  organizacją. Nie mógł do tego  dopuścić.  Nie 
        teraz, nie w tym momencie.
             - Jake.
             -  My  też będziemy musieli uciekać, jeśli tego  szybko  nie 
        załatwimy - dodał i spojrzał na Rosenthala. - No? Słucham,  Rosey 
        - powiedział trochę łagodniej. - Ile mamy w narkotykach?
             - Osiemdziesiąt jeden procent - odrzekł spokojnie Rosenthal. 
        - Zainwestowaliśmy prawie wszystko, co mamy.
             -  A  tamci  tylko na to czekają - warknął  Locotta.  -  Jak 
        zwęszą,  że  mamy  kłopoty, rozerwą nas  na  strzgpy,  jak  stado 
        rekinów.
             -  Narkotyki to niebezpieczna sprawa, Jake - przypomniał  mu 
        niepotrzebnie Rosenthal. - Dobrze wiesz, ilu naszych uważa, że...
             -  Sram  na  nich - prychnął Locotta. -  Jak  myślą,  że  to 
        niebezpieczne,  niech  stoją z boku. Wiesz, ile  forsy  przepływa 
        przez moje terytorium? I mam przymknąć na to oko? Nigdy.  Kłopoty 
        mają  ci, którzy zaczynają spiskować, zamiast myśleć o  poważnych 
        interesach.
             - Mam ich załatwić? - spytał spokojnie Tassio.
             Locotta patrzył w dal nie widzącymi oczyma.
             -  Nie,  jeszcze nie - wyszeptał po  chwili  zimnym,  pełnym 
        rezerwy  głosem. - Muszę wiedzieć, co jest grane. -  Spojrzał  na 
        swoich  wiernych  pomagierów. - Rozpuśćcie  wici.  Do  wszystkich 
        związanych  z Pilgrimem, Tęczą i z Generałem. Powiedzcie  im,  że 
        Jake Locotta chce informacji. I to teraz! Natychmiast!
        
             Pod  czujnym okiem Tracy Nokes, jej przyjaciółka  Tina  Sun-
        Wang  wstrzyknęła  do chromatografu gazowego odrobinę  wyciągu  z 
        krwi     Kaaren     Mueller.     Próbka     przemknęła      przez 
        dwudziestotrzymetrową rurkę z cienkiego jak włos szkła i  dotarła 
        do  czujników  zamontowanych na jej końcu. Jak  tego  oczekiwały, 
        dwie obce substancje zawarte w badanej krwi
             - w trakcie długiej podróży przez szklane, utrzymywane w tej 
        samej temperaturze zwoje rozdzieliły się, ponieważ mknęły z różną 
        szybkością   -   utworzyły  dwa  wyraźne  "szczyty"   na   karcie 
        wykresowej.
             - Dobra. Teraz ty - Sun-Wang ustąpiła miejsca  kryminologowi 
        z biura szeryfa.
             Tracy  wstrzyknęła do chromatografu kilka  mikrolitrów  roz-
        tworu,  który  uzyskała rozpuszczając odrobinę proszku  z  paczki 
        przechwyconej   przez   sierżanta  Hallsteada.   Jej   poczynania 
        obserwowała  Sun-Wang oraz detektyw z wydziału zabójstw,  którego 
        tu z sobą przyciągnęła.
             Zgodnie  z  przewidywaniami Tiny, tym  razem  piórko  pisaka 
        wyrysowało  na  karcie tylko jeden szczyt, ale jego  położenie  i 






        kształt  wskazywały  na  to,  że  substancja  zawarta  w  proszku 
        sierżanta Hallsteada przeszła przez szklane zwoje chromatografu z 
        dokładnie taką samą szybkością jak substancja w ekstrakcie z krwi 
        ofiary morderstwa w Torrey Pines.
             Innymi  słowy,  niewykluczone, że miały do czynienia  z  tym 
        samym związkiem chemicznym.
             Dwa  jednakowe  szczyty na wykresie  nie  stanowiły  wystar-
        czającego dowodu, ale czterdzieści pięć minut później, po żmudnej 
        analizie kroplowej, dowodów było więcej: wyniki wskazywały na to, 
        że mają do czynienia z tą samą substancją.
             Znużony  i śpiący detektyw wyszedł po kawę, a  zainspirowane 
        odkryciem chemiczki kontynuowały pracę.
             Godzinę  później  - teraz były już niemal  absolutnie  pewne 
        swego,  ale  wciąż  zachowywały rezerwę -  skończyły  badanie  na 
        podczerwień.  O wpół do pierwszej w południe Tina  położyła  swój 
        wykres  na  wykres Tracy i natychmiast zauważyły,  że  wyniki  są 
        identyczne aż w trzydziestu siedmiu miejscach.
             Trafiły w dziesiątkę.
             Strzał w dziesiątkę oznaczał, że choć wciąż nie znały chemi-
        cznej nazwy związku zawartego w piętnastogramowej próbce proszku, 
        którą  otrzymały  od  sierżanta  Hallsteada,  jedno  nie  ulegało 
        wątpliwości: był to jeden z dwóch narkotyków znalezionych we krwi 
        okrutnie okaleczonej i wciąż nie zidentyfikowanej młodej kobiety, 
        którą zgwałcono i porzucono u stóp Torrey Pines osiem dni temu.
             Wytłumaczyły  to wszystko detektywowi. Ten  natychmiast  się 
        ożywił i chwycił za telefon, żeby zadzwonić do kumpli z  wydziału 
        zabójstw.
             -  Bill? Tu Frank... Jak to skąd? Z laboratorium,  wciąż  tu 
        siedzę. Co? Tak, porównały. Strzał w dziesiątkę. Tak, tak,  wiem, 
        odlotowa  sprawa.  Słuchaj, może lepiej złap  tego  sierżanta  od 
        narkotyków, jak mu tam... O właśnie, Hallsteada, starego Wilbura. 
        Powiedz  mu,  żeby  tu przyszedł. Tak sobie myślę,  że  ktoś  się 
        powinien tym naprawdę zainteresować...
        
             Detektyw Martin DeLaura zamierzał właśnie wstać zza biurka - 
        wolał  pojechać  do  laboratorium z  sierżantem  Hallsteadem  niż 
        siedzieć i przeklinać całe to gówno, w jakie się z Kodą wpakowali 
        - gdy zadzwonił telefon.
             Westchnął ciężko i podniósł słuchawkę.
             - DeLaura.
             -  Mam  coś dla ciebie, Wilbur -  powiedział  wesoło  oficer 
        dyżurny.  - Dzwoni jakiś facet. Chce się nawrócić, zejść ze  złej 
        drogi i wydać wszystkich handlarzy z San Diego.
             -  Powiedz mu, żeby się odpierdolił, dobra?  -  zaproponował 
        spokojnie DeLaura, sięgając do szuflady po buteleczkę z aspiryną.
             Porucznik zachichotał.
             -  Nie,  nie,  Wilbur, chcę, żebyś z  nim  pogadał.  Wy  też 
        musicie  dbać o dobre, szczere kontakty z naszymi podatnikami.  O 
        reklamę  i  tak  dalej,  prawda?  Płacimy  wam  za  nadliczbówki? 
        Płacimy. No to do roboty. Klient czeka na cztery-sześć. -  Trzask 
        odkładanej słuchawki.
             DeLaura  patrzył  chwilę na milczący telefon,  połknął  trzy 
        aspiryny,  popił  kilkoma łykami zimnej gorzkiej kawy  i  wcisnął 
        guzik oznaczony liczbą 46.
             - DeLaura - mruknął bez entuzjazmu.






             -  Hmm... Czy to wydział narkotyków? -  spytał  przytłumiony 
        głos.
             -  Nie,  portiernia  - warknął detektyw.  -  Czy  wy  zawsze 
        wtykacie sobie rolkę papieru toaletowego w gębę, zanim zaczniecie 
        rozmawiać przez telefon?
             - Co? Ach to - odrzekł głos i po chwili brzmiał już znacznie 
        wyraźniej. - Teraz lepiej?
             -  Znacznie. No dobra, jestem z wydziału narkotyków. O  czym 
        chciał pan rozmawiać?
             - Widzi pan... - Facet nabrał powietrza i westchnął. -  Będę 
        sypał. Wiem, gdzie jest laboratorium.
             -  Będzie pan sypał. Wie pan, gdzie jest laboratorium -  po-
        wtórzył wolno DeLaura. - A jak się pan nazywa?
             - Hę? Bobby
             - To imię. Nie ma pan nazwiska?
             - Co? Eee... No nie, nazwisko też mam.
             -  No  dobrze,  Bobby - mruknął  DeLaura  tracąc  gwałtownie 
        cierpliwość.  -  Powiedz mi w takim razie, o  jakim  laboratorium 
        mówisz.
             - Robią w nim narkotyki.
             - Robią w nim narkotyki. Świetnie. - DeLaura zamknął
             oczy.  -  Szczerze  mówiąc,  spodziewałem  się,  że   chcesz 
        rozmawiać  o laboratorium, w którym robią narkotyki. Może  lepiej 
        będzie, jeśli...
             - Proszę posłuchać - przerwał mu Lockwood. - Nie  chciałbym, 
        naprawdę nie chcę rozmawiać o tym przez telefon.
             - Jasne, nie ma sprawy - DeLaura usłyszał w głosie Bobby'ego 
        nutkę  nie udawanego zdenerwowania i trochę się ożywił. -  Chcesz 
        się gdzieś spotkać i pogadać?
             -  Tak,  chcę. Wiem, co pan myśli. Myśli pan pewnie,  że  to 
        jakiś  głupi  dowcip,  ale ja mówię  poważnie.  Jamie  MacKenzie. 
        Słyszał pan to nazwisko?
             - Obiło mi się o uszy
             - Wie pan, jak umarł?
             -  Durny szczeniak wyskoczył przez okno, bo ugryzł  go  wąż, 
        jego pupilek. No i co z tego?
             - To, że Jamie nigdy nie miał węża. Wiem na sto procent,  że 
        śmiertelnie się ich bał.
             - Wielkie mecyje. Ja też się ich boję.
             -  Dobra.  A  gdybym  panu  powiedział,  że  faceci,  którzy 
        wpuścili  mu  do pokoju węża, to ci sami ludzie,  którzy  rozpro-
        wadzają teraz ten nowy analog?
             - Pieprzysz. - DeLaura zesztywniał.
             - Nie, absolutnie.
             - Chryste - wyszeptał detektyw.
             - Teraz pan wie, że mówię poważnie. Niech pan posłucha.  Czy 
        możemy się spotkać... w akwarium na uniwerku?
             - O której?
             - Za godzinę. Przyjadę niebieskim Datsunem.
             - Numer? - spytał DeLaura sięgając po notatnik.
             - Jeden-ce-gie-be, dwa-siedem-dziewięć.
             -  Będę  czekał, chłopcze. - Detektyw  odłożył  słuchawkę  i 
        wyjął z szuflady rewolwer z kaburą.
                                       24
        






             Kiedy  DeLaura  wybiegał  na  parking,  sierżant  Hallstead, 
        śledczy z biura szeryfa i detektyw z miejskiego wydziału zabójstw 
        - obaj mocno podekscytowani - doszli do fascynującego wniosku, że 
        dziwna wsypa znanego hurtownika może się w jakiś sposób łączyć ze 
        szczątkami dotychczas nie zidentyfikowanego osobnika, rozerwanego 
        wybuchem   mniej  więcej  ośmiu  lasek  dynamitu   w   mieszkaniu 
        wynajmowanym  przez  piękną rudowłosą kobietę  nazwiskiem  Kaaren 
        Mueller   oraz   z   morderstwem   dokonanym   na   również   nie 
        zidentyfikowanej rudowłosej kobiecie, którą tej samej nocy zabito 
        u stóp urwiska Torrey Pines.
             Sęk w tym, że nie miało to żadnego sensu, ponieważ nikt  nie 
        umiał  przedstawić  w miarę  logicznego  wytłumaczenia,  dlaczego 
        troje ludzi - włączając w to pechowego Bylightera - zamordowano z 
        powodu jakiegoś nie znanego proszku, którego posiadanie nie  jest 
        prawnie zabronione.
             Skutkiem  powyższego,  Tracy Nokes i Tina  Sun-Wang  dostały 
        natychmiast   nowe   zadanie:  posługując  się   wykresami   spe-
        ktrofotometrycznymi   -  nie  pasującymi  do   żadnych   wykresów 
        wzorcowych  z  komputerowej  bazy  danych  -  oraz  skomplikowaną 
        analizą  matematyczną,  musiały  krok  po  kroku  rozgryźć  skład 
        chemiczny i strukturę molekularną tajemniczej substancji. Wkrótce 
        wszystkie  stoły  i biurka były zawalone  ich  pisanymi  naprędce 
        notatkami.
             Kiedy  do  laboratorium wrócili zmęczeni  i  uwalani  błotem 
        ludzie  z ekipy badającej okoliczności śmierci Bylightera -  spę-
        dzili  w parku cztery godziny - kiedy stanęli w progu  obładowani 
        sprzętem,  torbami z dowodami rzeczowymi i skrzynkami z  odlewami 
        gipsowymi,  stwierdzili,  że  nie  mają  gdzie  tego  wszystkiego 
        położyć,  bo  wszędzie  walają  się  sterty  zapisanego  papieru, 
        wykresy, zdjęcia i kubeczki po kawie.
             -  Tracy,  jak pragnę zdrowia - jęknął  jeden  z  techników, 
        stając  pośrodku  sali z tekturowym pudłem w rękach  i  z  dwiema 
        papierowymi torbami, które przyciskał do boków drżącymi z wysiłku 
        ramionami. - Może zrobisz tu trochę miejsca, co?
             - O Boże, przepraszam. Już. - Obie z Tiną wstały, żeby pomóc 
        zmordowanej ekipie. - Daj, wezmę to - powiedziała i aż przysiadła 
        uginając  się  pod niespodziewanym  ciężarem  tekturowego  pudła. 
        Powoli  ustawiła je na stole i spytała: Chryste, ile gipsu na  to 
        zużyłeś?
             - Chyba całe wiadro - odparł tamten z uśmiechem. - To  odlew 
        największego   śladu,  jaki  w  życiu  widziałem.   Co   najmniej 
        piętnastka - dodał kręcąc głową.
             Nagle ktoś szarpnął go za ramię, gwałtownie obrócił i  prze-
        rażony technik ujrzał przed sobą Tinę Sun-Wang. Stała przed nim z 
        rozdziawionymi  ustami i wytrzeszczonymi oczyma, jakby  zobaczyła 
        ducha.
             - Co powiedziałeś?!
        
             Bobby Lockwood czekał już od dwudziestu minut. Zdenerwowany, 
        siedział  w  małym  niebieskim Datsunie  -  zaparkował  go  przed 
        budynkiem  uniwersyteckiego akwarium położonego w połowie  krętej 
        skalistej  drogi wiodącej do ekskluzywnej plaży w  miasteczku  La 
        Jolla,  na północ od San Diego - i był przekonany, że wszyscy  na 
        niego patrzą. Nagle z gmachu akwarium wyszedł mężczyzna ubrany  w 
        błękitną wiatrówkę. Stanął przy samochodzie i spytał:






             - Bobby?
             - Tak. Pan...?
             -  Detektyw  Martin  DeLaura. Objedź budynek  i  zaparkuj  z 
        drugiej strony, dobra? Spotkamy się na plaży, za tymi drzewami.
             Lockwood rozejrzał się niepewnie.
             - Dobrze, ale...
             - Spokojnie, chłopcze. Obserwowałem twój przyjazd. Nikt  nie 
        siedzi  ci na ogonie. No to na razie - dodał i odszedł  w  stronę 
        gmachu.
             Cztery  minuty później wciąż zdenerwowany  Lockwood  wręczył 
        wyraźnie zainteresowanemu DeLaurze plik kolorowych zdjęć.
             - To laboratorium, gdzie robią te analogi? - upewnił się  na 
        wszelki wypadek DeLaura.
             - Tak, jedno z nich.
             - To znaczy że jest ich więcej?
             - Słyszałem o co najmniej dwóch - potwierdził Bobby. Ma  być 
        znacznie więcej, docelowo około setki.
             - Jezu. - Detektyw pokręcił głową. - A to? Gdzie się mieści? 
        - spytał przeglądając fotografie.
             -  Na... na skraju Anza-Borrego - skłamał Lockwood.  Doszedł 
        do   wniosku,   że  chociaż  zdjęcia  przedstawiały   to   drugie 
        laboratorium,  rzecz  nie  ma  znaczenia.  Ich  wyposażenie  było 
        dosłownie  identyczne,  a ponieważ zawiązano mu wtedy  oczy,  nie 
        wiedział, gdzie znajduje się to górskie. - Ale na razie  wolałbym 
        nie podawać dokładnych namiarów.
             -  Bobby,  jak pragnę zdrowia! - zaczął  DeLaura,  lecz  na-
        tychmiast  się  uspokoił. - Dobra, rozumiem cię. Nie  ma  sprawy, 
        zrobimy  to po twojemu. Ale posłuchaj. Musisz mi coś  powiedzieć, 
        to  bardzo  ważne. Chodzi o te analogi. Czy któryś  z  nich  jest 
        nielegalny?
             - Nie wiem. Nie jestem pewien. - Wzruszył ramionami.
             - Szczerze mówiąc, nie wiem nawet, co tam właściwie  robimy, 
        to znaczy, jaki wytwarzamy narkotyk. Ja tylko pomagam  chemikowi. 
        Ale  widzi  pan  - dodał szybko, bojąc  się,  że  DeLaura  straci 
        zainteresowanie  -  pomyślałem sobie, że mógłbym  wprowadzić  tam 
        kogoś, kto się na tym...
             -  To możesz tam kogoś zabrać? - spytał  zdumiony  detektyw. 
        Czego jak czego, ale tego się nie spodziewał.
             - Tak, chyba tak. - Lockwood wyjaśnił DeLaurze, że Pilgrim i 
        Tęcza  szukają  chemików,  i opowiedział mu  o  propozycji,  jaką 
        złożył Drobeckowi.
             -  Jimmy  Pilgrim i Tęcza - mruknął detektyw  kręcąc  głową. 
        Spojrzał  mu w oczy. - Zadajesz się z ludźmi  ciężkiego  kalibru, 
        chłopcze.
             - Mnie pan to mówi? - Bobby oblizał nerwowo usta.
             - Powiedz mi dlaczego? Co chcesz przez to osiągnąć?
             Bobby  spróbował  mu wszystko wyjaśnić. Zaczął od  tego,  że 
        opowiedział  DeLaurze o roli, jaką odegrał w morderstwie  Jamiego 
        MacKenzie,  a skończył na Simonie Drobecku i jego wężach oraz  na 
        opisie  wieczornego napadu na ciężarówkę. Na zakończenie  wyznał, 
        że doszedł wreszcie do wniosku, iż narkotyczne bagno wciągnęło go 
        znacznie głębiej, niż tego chciał.
             - To już nie zabawa - wyszeptał spoglądając na ocean.
             - Wiem, że jeśli w ogóle chcę się z tego wyplątać, muszę  to 
        zrobić  teraz. Myślę, że jestem to winien Jamiemu. - Odetchnął  z 






        ulgą. - No i dlatego siedzę tu teraz i gadam. - Spojrzał DeLaurze 
        prosto w oczy. - Chcę to jakoś naprawić.
             - Po tym wszystkim będziesz potrzebował ochrony.  Pomyślałeś 
        o tym?
             - Nie, ochrona nie będzie mi potrzebna. Jak tylko  wprowadzę 
        tam  kogoś  od was, wsiądę w pierwszy samolot  na  Alaskę.  Kiedy 
        wyląduję w Anchorage, jakoś sobie poradzę. Znam tam sporo  ludzi. 
        I miejsc, gdzie można przepaść bez śladu na kilka lat.
             -  Jak chcesz, chłopcze. - DeLaura wstał. - Tak  więc  pozo-
        staje mi tylko znaleźć ochotnika
        
             Dobrze się tam bawiliście?
             Bart  Harrington  zadał  to pytanie ot tak  sobie,  niby  od 
        niechcenia,  kiedy Ben i Sandy usiedli na hotelowym łóżku  między 
        Fogartym i Shannonem. Sandy usiadła nieświadomie tak, że dotykała 
        kolanem uda Kody, co nie uszło uwagi ludzi w rodzaju Harringtona, 
        speców od wnikliwej i dokładnej obserwacji.
             Na  szczęście tylko Charley znał intymne szczegóły  obciąża-
        jące  parę  spóźnionych agentów, bo nie kto inny jak  właśnie  on 
        oświadczył  im wcześniej, że mają dokładnie dwie godziny  na  to, 
        żeby  się  zdrzemnąć, pójść na spacer albo  gdziekolwiek.  Dzięki 
        temu  mógł  spokojnie  zejść na plażę,  obejrzeć  fragment  meczu 
        siatkówki, wrócić do hotelu Mission Bay i zawiadomić Fogarty'ego, 
        że "aresztanci" są już na wolności.
             - Jak wychodzisz z pierdla, zawsze musisz mieć trochę  czasu 
        dla  siebie.  - Wzruszył obojętnie ramionami. -  No  wiesz,  żeby 
        wszystko sobie jakoś poukładać. Tylko bądźcie tutaj najpóźniej  o 
        wpół do drugiej - dodał.
             I  rzeczywiście. Zgodnie z obietnicą, punktualnie o  trzyna-
        stej trzydzieści czekał na uśmiechniętych i odprężonych agentów w 
        wynajętym samochodzie.
             -  Znakomicie  - prychnął Koda, z  trudem  zachowując  twarz 
        pokerzysty  i  mając nadzieję, że Sandy też się to uda.  -  Tylko 
        obsługa  była  tam  trochę  kiepska. Nie  to  co  tutaj  -  rzekł 
        rozglądając się po luksusowym wnętrzu nowej kwatery głównej.
             - Mówiłem wam, że człowiek mięknie - rzucił Shannon półleżąc 
        w  jednym  z  wielkich miękkich foteli.  -  Kilkunastu  gliniarzy 
        wsadza  go  do  ciupy i facet  natychmiast  zaczyna  narzekać  na 
        jedzenie.  Jeszcze  trochę  i  zażąda  forsy  za  nadliczbówki  - 
        prorokował ze smutnym zatroskaniem.
             -  No więc co nasz grubasek porabiał, kiedy nas nie było?  - 
        spytał Koda Fogarty'ego. - Wiem już, że zamartwiał się o mnie  na 
        śmierć. A poza tym?
             - Wszyscy byliśmy bardzo zajęci - odrzekł poważnie Tom.
             - Nawet Charley. Bart ci opowie.
             -  Kiedy  robiliście tę chryję w parku -  zaczął  Harrington 
        pykając  z  fajki - zdołaliśmy z Charleyem  siąść  Generałowi  na 
        ogonie  i  dojechać za nim do jego... nie wiem,  jak  to  nazwać. 
        Chyba  do jego rezydencji. To chałupa stojąca dwa domy  dalej  od 
        miejsca, gdzie oficjalnie mieszka.
             - Nie kapuję. Jeszcze raz, Bart - rzucił Koda.
             - Ja też nie zrozumiałam - wtrąciła Sandy.
             -  O  ile zdołaliśmy wykoncypować, rzecz polega na  tym,  że 
        Generał  wjeżdża  samochodem do garażu jednego domu,  wchodzi  do 
        środka,  a potem, jakieś dwie minuty później, nie  wiadomo  jakim 






        sposobem,  pojawia  się  w domu stojącym  dwie  posesje  dalej  - 
        tłumaczył Harrington. - Wpadliśmy na to, kiedy Charley  uruchomił 
        ten mały nadajnik, który Sandy ukryła w walizeczce z  pieniędzmi. 
        Trudno jest namierzyć faceta w domu, kiedy już go tam nie ma.
             - Tunel między pierwszą a trzecią chałupą? - spytał Koda.
             -  Na  sto  procent. Dziś rano złożyłem  wizytę  w  urzędzie 
        miejskim  i  dowiedziałem się, że właścicielem  trzech  domów  od 
        strony  oceanu  i trzech po drugiej stronie ulicy  jest  ta  sama 
        firma  inwestycyjna. Głowę daję, że jest tam nie jeden,  a  kilka 
        tuneli. Pewne jak w banku.
             -  Pięknie - stwierdził Koda. - Więc Generał może  czmychnąć 
        jedną z co najmniej sześciu nor, tak?
             -  Otóż  to - potwierdził Fogarty. - Co może  sugerować,  że 
        Pilgrim i Tęcza mają podobnie urządzone domostwa.
             - Szkoda, że zamiast Generała nie dorwałeś tego skurwysyna - 
        mruknął Ben.
             - Rayneego? Nie mogłem go podejść - odrzekł Shannon.
             - Ale wpadłem na coś interesującego. Pamiętasz te dwa  samo-
        chody na urwisku?
             - No? - Ben kiwnął głową z nadzieją w oczach.
             -  Ten skurwiel zwiał jednym z nich. Czekali na  niego  dwie 
        przecznice dalej. Te same numery rejestracyjne.
             -   Świetnie  -  szepnął  Koda  z  trudem  tłumiąc   nerwowe 
        podniecenie.
             -  I chyba widziałem, jak załatwił Bylightera - mówił  dalej 
        Shannon. - Szkoda, cholera, szkoda - burknął wściekle.
             - Był na pewno uzbrojony a ty nie - zauważył Fogarty,  który 
        zdążył  już  to  przemyśleć i przedyskutować  z  Harringtonem.  - 
        Zresztą  nawet  gdybyś go podszedł i  wyeliminował,  spieprzyłbyś 
        całą operację. A ten szczeniak? Zabrakło mu szczęścia. Takie jest 
        życie.
             - Gówniarz, nigdy go nie miał - mruknął Ben. - No dobra.  Co 
        teraz?
             - Za dwie godziny Bart wsiądzie na jacht i odpłynie.  Będzie 
        to  wyglądało  tak,  jakby uciekał  po  waszym  aresztowaniu.  To 
        powinno  umocnia  ich  w  przekonaniu,  że  jesteście   amatorami 
        handlującymi na własną rękę.
             -  Jednego agenta mniej, co pewnie znaczy,  że  najciekawsze 
        zachowałeś na koniec - skonstatował Koda.
             -  Powiedzmy - odparł Fogarty. - Biorąc pod uwagę  wszystko, 
        co  do  tej  pory  ustaliliśmy  na  temat  bieżącej  działalności 
        Jimmy'ego  Pilgrima,  a  niestety  ustaliliśmy  niezbyt  wiele  - 
        oświadczył ponuro - muszę zgodzić się z sugestią Barta.  Istnieje 
        tylko jeden sposób, żeby do nich dotrzeć.
             - To znaczy? - spytała podejrzliwie Sandy.
             -  Trzymać  się tego, co wiemy, i wywrzeć  na  nich  większy 
        nacisk  -  odparł Fogarty. Wyjął z walizeczki broń  i  rozdał  ją 
        agentom. 
             -  Większy nacisk, hę? - szepnęła Sandy spoglądając na  swój 
        mały,  lecz zabójczy pistolecik, z którego nigdy nie strzeliła  w 
        złości czy ze strachu.
             -  Kiedy  zaczynamy?  - spytał  Ben  wsuwając  czterdziestkę 
        piątkę za pasek dżinsów.
             Tom  Fogarty  patrzył na niego przez chwilę i  dumał.  Sandy 
        Mudd... To jej rozmarzone, jakby nieobecne spojrzenie... A  potem 






        doszedł do wniosku, że to nie pora na tego rodzaju zmartwienia.
             - Jeśli o mnie chodzi, choćby zaraz - odrzekł.
        
             Jake  Locotta  siedział,  słuchał i  milczał.  Al  Rosenthal 
        odczytywał    mu   właśnie   streszczenie   licznych    meldunków 
        telefonicznych, które zaczęły do nich napływać zaraz po tym,  jak 
        w  podziemnym światku San Diego rozeszła się wieść, że król  żąda 
        informacji.
             - Więc jak w tym wszystkim stoimy, Rosey? - spytał zapadając 
        się w fotel i sięgając po cygaro.
             - Myślę, że pora wkroczyć, Jake. Ulica aż huczy od plotek na 
        temat tej "supertęczy". Mówią, że w tym tygodniu Generał ruszy ze 
        sprzedażą.
             - Supertęczy?! - prychnął Locotta. - Pieprzysz, Rosey.
             - Tak to nazwali - potwierdził równie rozbawiony Tassio.
             - Raynee, ten gnojek Raynee - mruknął w zamyśleniu  Locotta. 
        - Jak on się może tak ubierać?
             -  Jake,  jeszcze  chwila, a stracimy  nad  tym  kontrolę  -  
        ostrzegł  Rosenthal. - Powiadają, że to prawdziwy dynamit.  LaQue 
        donosi, że niektórzy hurtownicy z północy mają kłopoty ze  zbytem 
        koki.  Twierdzą, że klienci chcą tego nowego narkotyku, o  którym 
        tyle  słyszeli. Wszyscy mówią, że znają kogoś, kto tego  próbował 
        i...
             -  Ci  durnie  wstrzyknęliby sobie każde  gówno!  -  warknął 
        Locotta. - Każde! Ile to nas będzie kosztowało, Rosey?
             -  Za  wcześnie na pełny bilans, ale wygląda na to,  że  pod 
        koniec miesiąca sprzedaż spadnie o cztery procent.
             -  O  cztery  procent?! - Locotta omal  nie  wypluł  cygara. 
        Wybałuszył oczy i zerwał się z fotela. - Chcesz powiedzieć, że...
             - Tak, Jake. I zauważ, że to tylko dane szacunkowe - dodał z 
        naciskiem.  -  Myślę, że może spaść nawet o pięć.  Moim  zdaniem, 
        trzeba coś zrobić, bo może być naprawdę gorąco.
             - Racja. - Locotta usiadł, próbując zdusić w sobie  dławiącą 
        go furię. - W takim razie zaczniemy od samego źródła.
             - Od naszej gwiazdki? - spytał Tassio.
             - Od naszej gwiazdki - mruknął zjadliwie Locotta.
             - Ruszaj.
        
             Jeden  z zastępców szeryfa - człowiek doskonale  obeznany  z 
        ruchem  ulicznym - potrzebował niecałych dziesięciu  minut,  żeby 
        przejechać  przez zatłoczone centrum i dowieźć Tinę  Sun-Wang  do 
        policyjnego  laboratorium kryminalnego. Z pomocą Paula  Reinharta 
        zebrała  wszystkie notatki, jakie sporządziła na  urwisku  Torrey 
        Pines, wszystkie zdjęcia i gipsowe odlewy, po czym wsiadła z  nim 
        do samochodu i popędzili z powrotem do laboratorium szeryfa.
             Po  powrocie  Tina, Reinhart, Tracy Nokes,  Hallstead,  cała 
        ekipa  śledcza  i  pięciu  tajniaków  z  biura  szeryfa  spędzili 
        półtorej  godziny w parku naprzeciwko hotelu Clairmont.  W  końcu 
        znaleźli  to,  czego  szukali:  trzy  wyraźne  ślady   olbrzymich 
        buciorów  i  ślad  tenisówki z równie  wyraźnym  wyżłobieniem  na 
        prawym obcasie.
             Od tej chwili wszystko potoczyło się o wiele szybciej. Ekipa 
        techników  rozpracowywała  zdjęcia i gipsowe odlewy,  a  tajniacy 
        policyjni i detektywi z biura szeryfa prowadzili długie rozmowy z 
        nadzorcą  aresztu,  który zamykał Kodę, Orrsona i Sandy  Mudd,  z 






        zastępcą  prokuratora  okręgowego,  z jego dwoma  śledczymi  i  z 
        sierżantem  Hallsteadem. Wszystko po to, żeby dokładnie  ustalić, 
        jakie  obuwie nosili podejrzani, kiedy aresztowano ich  po  akcji 
        przed hotelem Clairmont.
             I tak, kiedy uśmiechnięty DeLaura zaparkował samochód, kiedy 
        wbiegł schodami do swego biura, ujrzał w nim niezwykle wkurzonego 
        sierżanta  Hallsteada, który wrzeszczał na kogoś  przez  telefon. 
        Wywrzaskiwał  coś  o  nakazie  aresztowania  dla  ludzi,  których 
        niedawno zwolniono z aresztu. Krzyczał, że trzeba ich natychmiast 
        zatrzymać. Pod jakim zarzutem? Pod zarzutem zamordowania  pięknej 
        rudowłosej dziewczyny nazwiskiem Kaaren Mueller.
        
                                         25
        
        
             Będąc  człowiekiem  o wielu ustalonych  i  miłych  nawykach, 
        Generał  rzadko kiedy dopuszczał do tego, by praca  przeszkadzała 
        mu w zażywaniu czystych zmysłowych przyjemności, do których  poza 
        alkoholem,  golfem i seksem zaliczał również  oglądanie  zachodów 
        słońca.
             Tego wtorkowego wieczoru zaciągnięte chmurami niebo i  nisko 
        stojąca  mgiełka  stworzyły naprawdę oszałamiający  obraz,  pełen 
        najprzeróżniejszych   barw   i  odcieni:  na   horyzoncie   stała 
        bursztynowa  poświata,  a nad nią  unosiły  się  półprzezroczyste 
        obłoczki,  przetykane  długimi ognistymi jęzorami. Był  to  chyba 
        najpiękniejszy zachód słońca w tym roku.
             Kiedy czerwonawa poświata zaczęła ciemnieć, pogrążając się z 
        wolna  w  aksamitnej  czerni,  Generał  odszedł  od  komputera  z 
        bladozielonym   ekranem  monitora  i  pośpieszył  na  taras,   by 
        nacieszyć oczy ostatnimi chwilami zamierającego dnia.
             Opierając  się brzuchem o sięgającą do pasa  barierkę,  stał 
        obok  jednego  ze swych goryli, spoglądając na  horyzont  poprzez 
        ognisto lśniące pasmo spokojnego oceanu, gdy nagle...
             - Piękny widok, co?
             Generał  aż  podskoczył. Znał ten głos, na  pewno  skądś  go 
        znał!
             - Kto...?!
             Sapnął  obracając  się  na  pięcie w  chwili,  gdy  goryl  - 
        niestety, człowiek o kiepskim refleksie - sięgnął po broń.
             -  Nie  rób tego - ostrzegł go Ben i  ruchem  odbezpieczonej 
        czterdziestki piątki kazał mu schować rewolwer do kabury.
             - A teraz podnieś łapy do góry. I to migiem!
             Kiedy  ochroniarz  podniósł  ręce, Koda  podszedł  bliżej  i 
        szybko go rozbroił.
             -  Na  pewno nas pan pamięta, generale, prawda?  -  Wyrzucił 
        krótkolufy  rewolwer  silnorękiego  w gęste  krzaki  rosnące  pod 
        tarasem.
             Sandy obszukała siwego hurtownika, trzymając swego  Walthera 
        przy biodrze, poza zasięgiem rąk Generała i pechowego goryla.
             - Czyżby zapomniał pan ludzi, których nie chciał pan  puścić 
        kantem,  bo  wcześniej  czy później  pojawiliby  się  na  tarasie 
        pańskiego domu? Nie wierzę.
             - Posłuchaj, synu, nie wiesz nawet... - zaczął Generał,  ale 
        Koda pchnął go w stronę leżaków; skierował tam również markotnego 
        i podenerwowanego ochroniarza.






             Ben  i  Sandy usiedli tyłem do szumiącego w  oddali  oceanu, 
        twarzą do przeszklonej, wykładanej drogim drewnem ściany domu.  Z 
        bronią  na  kolanach,  patrzyli na  dwóch  mocno  przestraszonych 
        mężczyzn.
             -  Powiem panu, co wiem, generale - odrzekł Koda.  Wiem,  że 
        wziął  pan od nas pięć i pół tysiąca dolarów. Wiem też, że  jeśli 
        nie liczyć tego, że nas aresztowano i że figurujemy teraz w  tych 
        pieprzonych kartotekach, nie otrzymaliśmy w zamian nic.
             -  Przepraszam.  -  Generał zrozumiał, że  tych  dwoje  chce 
        rozmawiać  i  odetchnął  z wyraźną ulgą.  -  Przepraszam  za  ten 
        incydent z policją. Proszę, uwierzcie mi, nie mogłem  przewidzieć 
        tego, co się wczoraj zdarzyło. Nie zdołałem...
             - Chce pan powiedzieć, że to pana próbowano wrobić?!
             -  Otóż  to. Wygląda na to, że ten chłopak,  Bylighter,  był 
        policyjną   wtyczką.  -  Wzruszył  ramionami.  -  Braliśmy   taką 
        możliwość pod uwagę, więc...
             - Więc rozegrał pan wszystko tak, żeby zgarnąć szmal, a  nas 
        wystawić  na odstrzał. Zgadza się? - spytała Sandy,  z  łatwością 
        wpadając w swoją rolę.
             -  Właśnie  usiłuję  wam  powiedzieć,  że  pieniądze,  które 
        straciliście, są rzeczą drugorzędną i nieistotną - rzekł  Generał 
        twardo, acz ostrożnie. - Poddano was próbie i jej przebieg wyrwał 
        się spod kontroli. Mogę wam je zwrócić choćby zaraz, ale  obawiam 
        się,  że  w  chwili obecnej cała  wasza...  -  Przypomniał  sobie 
        interesujące poczynania Shannona w parku przed hotelem Clairmont, 
        rozejrzał   się  i  w  przebłysku  nagłego  zrozumienia  skinął   
        głową.  -  ...cała  wasza  trójka  będzie  musiała  stawić  czoło 
        problemom znacznie poważniejszym.
             -  Jeśli  próbuje nas pan zastraszyć,  generale,  traci  pan 
        czas. - Koda uśmiechnął się znacząco i wskazał głową na bezradne-
        go goryla siedzącego z rękami na podłokietnikach leżaka.
             -  Miałem  na  myśli  problemy  natury  prawnej  -  wyjaśnił 
        Generał, zdenerwowany oczywistą nieudolnością swoich ludzi. Drugi 
        ochroniarz powinien już dawno...
             -  Jakiej  natury  prawnej,  łaskawco  -  warknął  Koda.   - 
        Gliniarze  nas zwolnili, bo opchnął nam pan ćwierć kilo  jakiegoś 
        bezwartościowego  gówna.  To jak pan myśli, niby o co  mieli  nas 
        oskarżyć?
             -   Tak,  wiem,  że  oskarżenie  o  posiadanie  i   sprzedaż 
        narkotyków  zostało  wycofane. Mówiłem  o  nakazie  aresztowania, 
        który  na  was  wydano. Poszukują  was  pod  zarzutem  podwójnego 
        morderstwa. Potrójnego, jeśli liczyć Bylightera.
             - Co?! - wykrzyknęli chórem Ben i Sandy.
             - W nakazie wspomina się o młodej kobiecie nazwiskiem Kaaren 
        Mueller i jakimś nie zidentyfikowanym mężczyźnie...
             Nagle wszyscy troje usłyszeli odgłos szybko biegnących  stóp 
        - dochodził zza rogu domu - a zaraz potem krótki stłumiony krzyk, 
        przerwany straszliwym trzaskiem pękających kręgów szyjnych. W tej 
        samej chwili wieczorną ciszę zburzył donośny wrzask Shannona:
             - Uwaga !!!
             Ben  zerwał  się z leżaka i już miał runąć  na  ziemię,  gdy 
        uświadomił  sobie, że zszokowana Sandy wciąż jeszcze  siedzi,  że 
        siedzi wyprostowana, patrzy z niedowierzaniem na Generała,  który 
        -  podobnie  jak  skonsternowany ochroniarz  -  obrócił  głowę  i 
        spoglądał  w  stronę,  skąd - był o  tym  przekonany  miał  zaraz 






        nadbiec drugi goryl.
             Na  przekór  instynktowi samozachowawczemu Koda  skoczył  ku 
        sparaliżowanej  przyjaciółce, chwycił ją za ramię i w  tym  samym 
        momencie   za  oknem,  na  tle  oświetlonego  wnętrza   gabinetu, 
        dostrzegł  zarys  ciemnej  postaci.  Postaci,  która  nagle   się 
        zawahała, bo zamiast dwóch, na tarasie ujrzała cztery osoby.
             Koda   stał  tuż  za  Sandy  -  jego  czterdziestka   piątka 
        przywierała  do  pleców  dziewczyny - więc nie  mógł  zrobić  nic 
        innego, jak wykonać gwałtowny półobrót, upaść na twardą sekwojową 
        podłogę  tarasu i pociągnąć za sobą przyjaciółkę. Ułamek  sekundy 
        później posypał się na nich deszcz drzazg i odłamków.
             Ben  upadł na lewe przedramię i biodro.  Natychmiast  pchnął 
        Sandy w róg tarasu i w trakcie błyskawicznego obrotu uniósł rękę, 
        opuścił ją łukiem, a kiedy muszka czterdziestki piątki  natrafiła 
        na  sylwetkę  mężczyzny trzymającego na wysokości  pasa  coś,  co 
        przypominało   długi  plujący  ogniem   cylinder,   instynktownie 
        nacisnął spust.
             Ogłuszający  huk,  błysk z lufy potężny  odrzut  broni.  Ben 
        potrząsnął  głową i wymierzył ponownie, tym razem chwytając  broń 
        oburącz.  Miękkie, bezwładne, tryskające krwią ciało  ochroniarza 
        grzmotnęło  na  roztrzaskany  stół  i  stoczyło  się  prosto   na 
        wyciągnięte ręce Kody, w których ściskał dymiącą jeszcze broń.
             Ben stęknął, wstał, chwycił śmierdzące, targane  konwulsjami 
        ciało  goryla  i  zasłaniając się nim jak  tarczą,  pognał  przez 
        taras.
             Tymczasem  Sandy wciąż leżała na brzuchu i  wśród  uwalanych 
        krwią  drzazg,  odłamków  szkła,  kawałów  tynku,  wśród   innych 
        trudnych  do  zidentyfikowania  szczątków - zapadł  już  zmrok  - 
        rozpaczliwie  szukała  maleńkiego Walthera, który  wypadł  jej  z 
        dłoni podczas upadku.
             Wreszcie  go  zauważyła: rękojeść pistoletu  wystawała  spod 
        pokrytej   ciemnymi  plamami  furażerki,  ozdobionej   błyszczącą 
        gwiazdą. Ogłuszona wystrzałem czterdziestki piątki Bena,  chciała 
        sięgnąć  po  broń, ale w tej samej chwili  kątem  oka  dostrzegła 
        jakiś  ruch - słyszeć, nic nie słyszała. Obróciła głowę i  ledwie 
        półtora,  dwa  metry  dalej,  kilka  centymetrów  nad   drewnianą 
        barierką  tarasu dostrzegła jakiś gruby  cylindryczny  przedmiot. 
        Była    to   długa,   wyposażona   w   nakręcany   tłumik    lufa 
        szybkostrzelnego pistoletu maszynowego typu Ingram.
             W tym straszliwym momencie zdała sobie sprawę, że nie zdąży, 
        że  nie  dosięgnie Walthera, i kiedy lufa skierowała  się  w  jej 
        stronę,  zdesperowana  Sandy  wyciągnęła  przed  siebie  rękę   i 
        skoczyła naprzód jak rozwścieczona tygrysica.
             Zdołała   chwycić  za  sam  koniec   szorstkiego   cylindra. 
        Ogarnięta  paniką, naparła nań piersią i przygniotła do  krawędzi 
        barierki.  W  tej  samej chwili  zakapturzony  mężczyzna  zwolnił 
        spust,   rozległ  się  przytłumiony  huk  krótkiej  serii  i   na 
        wykrzywioną  twarz  Sandy  posypał się  grad  rozpalonych  łusek. 
        Pociski rozorały podłogę tarasu.
             Sparaliżowana   strachem,   mogła   walczyć   tylko   dzięki 
        instynktowi  samozachowawczemu. Rzuciła się na  straszliwą  broń, 
        przygniotła  ją  całym ciałem, zacisnęła na tłumiku obie  ręce  i 
        krzykngła  z  przerażenia,  kiedy  mężczyzna  zaklął  i  potężnym 
        szarpnięciem wyrwał spod niej broń.
             Niczym  nie  osłonięta  i  bezbronna  na  otwartym  tarasie, 






        zamarła  i  naprężyła mięśnie w oczekiwaniu straszliwego  bólu  i 
        śmierci. Dlatego kiedy zza barierki wychynęła wielka czarna ręka, 
        kiedy  pchnęła zakapturzoną głowę na grubą twardą  poręcz,  Sandy 
        nie wiedziała, co się właściwie dzieje.
             Usłyszała  mięsisty trzask pękającej  chrząstki,  zgrzytliwy 
        odgłos   wyłamywanych  zębów  i  wściekłe,  gardłowe   stęknięcie 
        Shannona. Charley błyskawicznym ruchem cofnął rękę, wygiął się  w 
        biodrach  i wbił wielką pięść w krzyż  oszołomionego  napastnika. 
        Straszliwe uderzenie złamało kręgosłup zabójcy w dwóch  miejscach 
        odległych od siebie o szerokość zaciśniętej dłoni, co spowodowało 
        gwałtowną  dyslokację  kręgów, przerwanie  rdzenia  i...  śmierć. 
        Zakapturzony morderca zwiotczał i upadł na podłogę jak  szmaciana 
        lalka.
             -  Spokojnie, dziewczyno, tylko spokojnie - szepnął  Charley 
        przeskakując  barierkę  z odbezpieczoną  czterdziestką  piątką  w 
        ręku.
             - Gdzie Ben? - Zszokowana i roztrzęsiona, chwyciła  Walthera 
        i  stwierdziła, że nie może wstać, że z trudem utrzymuje  się  na 
        czworakach.
             -  Zostań  tu. Nic mu nie jest. Widziałem, jak  wchodził  do 
        domu.   Tamtych  było  tylko  czterech.  Załatwiłem   dwóch,   on 
        skasował... - Nagle cały zesztywniał. Ujrzał Bena.
             Pochylony  Koda biegł szybko w ich stronę. Twarz  błyszczała 
        mu od krwi. Ukląkł przy roztrzęsionej Sandy.
             - Wszyscy cali? - wysapał.
             -  Nic  nam  nie jest - mruknął Shannon.  -  Zmienimy  tylko 
        majtki i po krzyku. Został tam jeszcze któryś?
             -  Jeden z tych sukinsynów z rozpylaczami wykończył  faceta, 
        którego  postrzeliłem.  - Ben pokręcił głową.  -  Wszędzie  krew, 
        rozbryzgany  mózg.  Widziałem, jak drugi przebiega  przez  ulicę, 
        wsiada  do samochodu i odjeżdża. W domu nikogo nie ma. -  Powiódł 
        wzrokiem po tarasie. - Jezu, ale jatka. Co tu się, kurwa, dzieje?
             - Nie mam pojęcia. - Shannon przeszukiwał oczyma ciemność. - 
        Zauważyłem   ich,  jak  wchodzili  boczną   furtką.   Natychmiast 
        skasowali  tego  drugiego ochroniarza i  rozdzielili  się,  zanim 
        zdążyłem was ostrzec.
             -  Chryste,  to prawdziwa wojna - szepnął Ben.  -  Pewnie  z 
        powodu tego pieprzonego analogu.
             - Albo wojna, albo... usłużni przyjaciele Generała - burknął 
        Shannon.
             Popatrzyli  na  siebie z nagłym przebłyskiem  zrozumienia  w 
        oczach, po czym spojrzeli na Sandy, która czołgała się niezdarnie 
        przez potłuczone szkło w stronę siwowłosego hurtownika.
             -  On  już  nie  ma  przyjaciół  -  oznajmiła  spokojnie   i 
        krwawiącymi  palcami  musnęła nieruchome powieki  Generała.  Były 
        chyba jedyną częścią jego ciała, której nie rozszarpała  pierwsza 
        seria z szybkostrzelnego Ingrama.
             -  Kurwa  mać. - Sfrustrowany Koda zamknął  oczy.  Wszystkie 
        wysiłki   zmierzające  do  rozpracowania  organizacji   Jimmy'ego 
        Pilgrima  na nic. Zniweczyła je śmierć Bylightera i  Generała.  I 
        wtedy... Wtedy o czymś sobie przypomniał.
             - Słyszeliście jakieś odgłosy z ulicy? - spytał, kiedy Sandy 
        się  do  nich podczołgała. - Krzyki sąsiadów?  Policyjne  syreny? 
        Cokolwiek?
             Shannon wzruszył ramionami.






             -  Strzelisz z takiego Ingrama, a dwadzieścia  metrów  dalej 
        nic nie słychać. Znaczy, jak masz tłumik. Poza tym niedaleko jest 
        brzeg,  biją  fale.  Jak ktoś coś usłyszał, to  pomyślał,  że  to 
        gaźnik.
             - Obyś miał rację. - Koda wstał, podszedł do zwłok  Generała 
        i chwycił je pod pachy.
             - Co ty, do diabła, robisz? - spytał Shannon.
             -  Trzeba usunąć stąd ciała, przenieść je do domu  -  odparł 
        Ben,  wlokąc  martwego  hurtownika w stronę  szklanych  drzwi.  - 
        Chodź, Sandy. Musisz rzucić na coś okiem.
        
             Kwadrans  po  siódmej  tego  samego  wieczoru  Jake  Locotta 
        siedział  na  tarasie swego domu w Palm  Springs.  Rozsunęły  się 
        drzwi i w progu stanął Al Rosenthal.
             - Powiedz mi lepiej coś miłego, Rosey - mruknął mafioso,  bo 
        twarz doradcy zdradzała, że wieści będą raczej niepomyślne.
             - Dostałem wiadomość od Joego - szepnął chrapliwie Rosenthal 
        siadając na leżaku obok Locotty. - Generał nie żyje.
             Locotta nawet nie mrugnął. Skinął powoli głową i powiedział:
             - Znakomicie. Teraz możemy...
             - Ale straciliśmy trzech naszych - dokończył Rosenthal.
             Mafioso drgnął, oczy mu się rozszerzyły. Zerknął na  starego 
        przyjaciela.
             - Cholera - szepnął. - Joe ich zabrał?
             -  Nie. Nie mógł się do nich dostać. Pamiętasz tych troje  z 
        parku?
             - Tak. Tych, których zgarnęli gliniarze?
             - I których dziś rano wypuścili - dodał Rosenthal. - Byli  w 
        domu  Generała.  Joe nie ma pojęcia, co tam robili, ale  w  ciągu 
        pierwszych  trzydziestu sekund akcji zlikwidowali trzech  spośród 
        czterech  ludzi,  których tam wysłał.  Jak  prawdziwi  zawodowcy. 
        Tassio  mówi,  że  gdyby spróbował tam  wrócić,  rozpętałaby  się 
        prawdziwa bitwa.
             -   Dobra,  o  ile  tylko  powstrzymaliśmy  tego   sukinsyna 
        Pilgrima, sprawa nie ma znaczenia.
             Rosenthal westchnął przeciągle.
             - O to właśnie chodzi, Jake. Nie sądzę, żeby się nam  udało. 
        Powiadają,  że wszyscy handlarze Pilgrima otrzymali już  pierwszą 
        partię tej "supertęczy". Dziś wieczorem towar ma być w sprzedaży.
             -  Skurwysyn  - szepnął Locotta patrząc w mrok. -  Rosey,  a 
        może  za bardzo się tym wszystkim przejmujemy co? - spytał  nieco 
        spokojniejszym tonem. - Może przesadzamy? Może ta
             "supertęcza" im nie pójdzie? Brałeś to pod uwagę?
             - Do szóstej wieczorem miesięczne zamówienia na kokę
             spadły o siedem procent. Ludzie to kupią, Jake -  wychrypiał 
        ponuro  Rosenthal. - Siedmioprocentowy spadek. Aż nie  do  wiary, 
        kurwa. Nigdy w życiu...
             - Natychmiast zadzwoń do Tassia! - warknął Locotta.  Powiedz 
        mu,  że  chcę wiedzieć, skąd pochodzi ten  zasrany  towar.  Niech 
        dowie się, gdzie i kto go wytwarza, niech dowie się  wszystkiego! 
        A  kiedy  się już dowie, niech tych ludzi  wyeliminuje.  Daję  mu 
        nieograniczone  pełnomocnictwo, dostanie, co zechce.  Powiedz  mu 
        to, Rosey I jeszcze coś...
             - Tak, Jake?
             - Pilgrim i Raynee. Ich też niech załatwi.






             Pięćdziesiąt  sześć kilometrów na południe od Palm  Springs, 
        na  skraju dzikiego pustkowia, sławnego z pięknych i  zdradliwych 
        krajobrazów, dwóch niezwykłych chemików w przepoconych  ubraniach 
        kończyło  realizację  ostatniego zamówienia  Jimmy'ego  Pilgrima, 
        który  tym  razem żądał jedenastu i pół  kilograma  analogu  B-16 
        zwanego "supertęczą".
             -  No i co? Rozmawiałeś z tym swoim kolegą? - spytał do  cna 
        wyczerpany Drobeck, siadając ciężko na stołku i ocierając spoconą 
        twarz.
             - Tak. Bardzo go to zainteresowało. Chce z kimś pogadać.
             -  Bobby  Lockwood zamknął oczy, modląc  się,  żeby  Drobeck 
        ruszył  dupsko  i skończył robotę, zanim Pilgrim  złoży  następne 
        zamówienie.  Głowa  pękała  mu  od  eteru.  Czuł,  że   następnej 
        trzydziestosześciogodzinnej szychty nie wytrzyma.
             -  Kiedy? - wysapał skatowany Drobeck; trzydniowy maraton  w 
        laboratorium  na skraju pustyni Anza-Borrego, w  trakcie  którego 
        wyprodukowali dwie jedenastoipółkilogramowe paczki analogu  B-16, 
        zupełnie ich wykończył.
             - Obiecałem, że skontaktuję go z kimś w ten piątek. Pasuje?
             - Pasuje. Im szybciej, tym lepiej.
             - A co się, do diabła, dzieje w tych innych laboratoriach, o 
        których  tyle  gadałeś? Dlaczego ktoś nam  nie  pomoże?  Chryste, 
        przecież...
             -  Pilgrim  chce ruszyć z masową  produkcją  dopiero  wtedy, 
        kiedy  zbada  rynek - wyjaśnił Drobeck. -  Najwidoczniej  podczas 
        pierwszych  prób  coś poszło nie tak, nie wiem.  W  każdym  razie 
        jeśli  sprzedaż szesnastki pójdzie według planu, Pilgrim  wypuści 
        kilka laboratoriów w dzierżawę. A kiedy dostanie kolejny  analog, 
        otworzy następne.
             -  A my? - spytał Lockwood, doskonale wiedząc, co usłyszy  w 
        odpowiedzi.
             -  A  my  będziemy robić, co nam każą  -  mruknął  stanowczo 
        chemik. - A propos. Odebrałeś tę kokainę od handlarzy? Tę,  którą 
        mamy składować?
             - Jest w samochodzie. Dwadzieścia dwie paczki. Poukładać  je 
        gdzieś?
             -  W  bagażniku  mojego wozu - odburknął  Drobeck.  -  Jutro 
        zabiorę je do laboratorium w górach.
             -  Chcesz, to pojadę - rzucił Lockwood z nadzieją. Choć  nie 
        wiedział,   dokąd   właściwie   miałby   jechać,   pamiętał,   że 
        wysokogórskie  powietrze  było  cudownie  chłodne  i  czyste.   W 
        przeciwieństwie   do   tej   kurewskiej   patelni   -    pomyślał 
        zmarkotniały.  Poza  tym, gdyby Drobeck zdradził  mu  lokalizację 
        prototypowego laboratorium, miałby dla DeLaury prawdziwą bombę.
             Chemik pokręcił głową.
             - I tak tam jadę - odrzekł zdecydowanie. - A dla ciebie  mam 
        trochę roboty.
             - Tak? Jakiej? - spytał podejrzliwie Bobby.
             -  Kiedy  cię nie było, dzwonił Tęcza.  Powiedział,  że  już 
        rozprowadzili  pierwszą  partię szesnastki, i kazał nam  od  razu 
        zaczynać następną. Jedenaście kilo z górką.
        
             Kwadrans  po siódmej wieczorem minęły prawie  dwie  godziny, 
        odkąd  detektyw  Martin  DeLaura wszedł  do  gabinetu  wściekłego 
        Hallsteada   i   zaczął  wysłuchiwać  ożywionej   dysputy,   jaką 






        zwierzchnik  wiódł przez głośnik telefonu z zastępcą  prokuratora 
        okręgowego.
             DeLaura  próbował  kilka  razy  coś  powiedzieć  i  uspokoić 
        skonsternowanych  i  rozdrażnionych  mężczyzn, ale  na  próżno  - 
        sprawa  była  beznadziejna. Zdołał stamtąd  uciec  dopiero  wtedy 
        kiedy  zacietrzewieni spiskowcy zaczęli się powtarzać.  Napomknął 
        mianowicie,   że  chyba  powinien  skontaktować  się  ze   swoimi 
        informatorami,  by  sprawdzić, czy nie natrafili  przypadkiem  na 
        ślad  trzech podejrzanych, którzy tak bardzo zaabsorbowali  uwagę 
        kierujących się egocentrycznymi pobudkami prawników.
             Biorąc chwilowe milczenie Hallsteada za znak zgody,  DeLaura 
        czmychnął  z  gabinetu  i wybiegł na  parking.  Kwadrans  później 
        stanął przed drzwiami laboratorium kryminalnego podległego  biuru 
        szeryfa i zameldował się do oka strzegącej go kamery.
             Detektyw sądził, że ma w miarę duże szanse na to, by  złapać 
        tam  jednego z pracujących do późna techników czy  chemików,  ale 
        nie  przypuszczał, że w ciasnej sali zobaczy dziesięciu  ubranych 
        na  biało  kryminologów, pracujących gorączkowo  wespół  z  ekipą 
        chemików  policyjnych  nad  analizą  dwudziestu  kilku  spraw   i 
        przypadków   co  wymagało  zastosowania   skomplikowanych   metod 
        toksykologicznych oraz porównania próbek narkotyków uzyskanych  z 
        wydziału  zabójstw - morderstwa, samobójstwa, przedawkowania -  z 
        próbką pewnego nie zidentyfikowanego związku chemicznego.
             Mała  poprawka:  z tego, co  dwie  podekscytowane  chemiczki 
        usiłowały  wytłumaczyć  oszołomionemu detektywowi,  wynikało,  że 
        związek ten został już zidentyfikowany.
             -  To analog tiopeinowy! - zakrzyknęła uszczęśliwiona  Tracy 
        Nokes, pokrywając śmiechem zmęczenie widoczne w jej oczach.
             -  Strukturalnie  bardzo podobny do P$C$P.  Zaraz  podam  ci 
        pełną nazwę chemiczną, czekaj... Tina, jak to idzie? - spytała.
             - Chwileczkę. - Sun-Wang zajrzała do notatek. - Jeden-jeden-
        dwa-tienyl-cykloheksyl-pipidryna.   To   niesamowite,    ponieważ 
        synteza tego związku...
             Po  kilku minutach nabożnego kiwania  głową,  przytakiwania, 
        uśmiechania się i gratulowania DeLaura zdołał w końcu przyciągnąć 
        uwagę  szefa  laboratorium, pogrążonego w  ożywionej  rozmowie  z 
        Paulem  Reinhartem, i przekrzykując rozdyskutowanych naukowców  - 
        to,  co mówili, brzmiało dla niego jak chińszczyzna -  wyłuszczyć 
        swój problem.
             -  Jezu,  sam  nie  wiem,  Marty.  -  Dyrektor  laboratorium 
        pokręcił  głową. - Wszyscy nasi są teraz cholernie  zajęci.  Poza 
        tym,  wiesz,  odstawić  taki  numer  tu,  w  okręgu...  Cholernie 
        niebezpieczna sprawa.
             -  U  nas  tak samo - wtrącił  ze  współczuciem  Reinhart  - 
        wszyscy  zajęci.  Chciałbym  ci  pomóc,  zwłaszcza  że  znalazłeś 
        laboratorium, gdzie toto robią. Sęk w tym, że nie jestem  pewien, 
        czy któremuś z naszych udałoby się ich zmylić. Każdy szprycun czy 
        handlarz natychmiast by go rozpoznał, bo bardzo często  zeznajemy 
        przeciwko nim w sądzie.
             -  Taaa,  chyba masz... - zaczął ponuro  DeLaura,  gdy  wtem 
        podeszła do nich jedna z ubranych w białe fartuchy kobiet.
             - Przepraszam - powiedziała Tina Sun-Wang - wiem, że to  nie 
        moja  sprawa, ale mnie chyba nie rozpoznają. Nigdy przeciwko  nim 
        nie zeznawałam. W ogóle nie zeznawałam w sądzie.
        






                                          26
        
        
        
             Nie  dokończona wiadomość na ekranie komputerowego  monitora 
        brzmiała następująco:
             Do: Tęczy
             Od: Generała
             Dotyczy: Transakcji w Parku Clairmont. 
                  Donoszę,  że  wszyscy  aresztowani  podczas   sprzedaży 
        partii  analogu tiopeinowego zostali zwolnieni z  braku  dowodów. 
        Praktyka potwierdziła założenia teoretyczne. Donoszę również,  że 
        według  informacji  ze  źródeł  policyjno-sądowych,   prokuratura 
        wydała nakaz aresztowania na troje podejrzanych uczestniczących w 
        transakcji.  Zarzut: morderstwo. Poniżej informacje  istotne  dla 
        sprawy:
        
             -  Boże  - szepnęła Sandy stojąc z Kodą  i  Shannonem  przed 
        rozświetlonym ekranem. W jej głowie kłębiły się gorączkowe myśli.
             - Spokojnie, dziewczyno - pocieszał ją Charley, choć  słowa, 
        które  przed  chwilą przeczytał, doprowadziły  go  do  prawdziwej 
        furii. - Nic nam nie...
             -  Nie, nie rozumiesz. - Ostrożnie usiadła przed  klawiaturą 
        komputera. - Myślę, że uda mi się tam wejść.
             - Gdzie? - Ben stał przy oknie. Zlustrowawszy ciemne  patio, 
        zaciągnął   story  i  z  odbezpieczoną  czterdziestką  piątką   w 
        zakrwawionej ręce, spojrzał zdumiony na Sandy.
             -  Do ich sieci komputerowej - odrzekła rozglądając  się  po 
        gabinecie  w poszukiwaniu podręcznika obsługi, który  musiał  tam 
        gdzieś  być. Otworzyła szufladę pod klawiaturą, uśmiechnęła  się, 
        wyjęła  z  niej  spiralnie  oprawiony  skoroszyt  w  błyszczących 
        okładkach i natychmiast zaczęła go kartkować.
             - O czym ty, do diabła, mówisz? - spytał Koda.
             -   O  Generale  i  Rayneem.  Używają  tych  komputerów   do 
        przekazywania wiadomości linią telefoniczną - tłumaczyła. I chyba 
        nie tylko do tego. Do wielu innych rzeczy też. Pewnie trzymają tu 
        nazwiska  handlarzy,  namiary  punktów  kontaktowych  i  skrytek, 
        faktury  zamówień,  zestawienia  wpływów i  wydatków  może  nawet 
        adresy tych cholernych laboratoriów.
             -  To  wszystko  jest  w  tej...  w  tym  czymś?  -   spytał 
        sceptycznie Charley.
             -  Nie,  na  pewno nie - odrzekła. - To  jest  tylko  serwer 
        podłączony do jednej z końcówek sieci. Główna baza danych, wielki 
        bank  pamięci,  znajduje się gdzieś indziej. Może nawet  w  innym 
        stanie, nie wiadomo. Ale ponieważ wszystkie serwery są podłączone 
        do systemu telefonicznego, rzecz nie ma najmniejszego  znaczenia. 
        Myślę,  że wyposażyli w nie większych  hurtowników,  przynajmniej 
        ich.  Tym sposobem hurtownik musi tylko wystukać  na  klawiaturze 
        kod  zabezpieczający  takie hasło, komputer łączy  go  z  bankiem 
        pamięci,  i  sprawa  załatwiona.  Ma  natychmiastowy  dostęp   do 
        wszystkich  danych  niezbędnych do przeprowadzenia  takiej  to  a 
        takiej  transakcji,  jasne?  Co  więcej,  w  przypadku   jakiegoś 
        zagrożenia wszystko można błyskawicznie skasować, trwa to  ledwie 
        sekundę.
             -  I twierdzisz, że za pomocą tej maszyny możesz dotrzeć  do 






        ich banku informacji? - spytał Koda zaczynając rozumieć prawdziwe 
        znaczenie tego, o czym mówiła.
             -  Chyba  nie  muszę  nawet próbować  -  szepnęła  Sandy.  Z 
        rozpalonymi   oczyma  szukała  czegoś  w  podręczniku.   Wreszcie 
        znalazła:   rozdział   o  komendach   operacyjnych.   Szybko   je 
        przeglądając wyjaśniła:
             -  Jak chcesz coś takiego zrobić, zawsze napotykasz ten  sam 
        problem.  Żeby  dostać  się  do  głównego  zbioru  plików trzeba 
        wprowadzić  do komputera kod zabezpieczający oraz hasło.  Inaczej 
        komputer  odpowie,  że  chała,  nic z  tego.  Jak  będziesz  miał 
        niefart,  możesz  nawet rozpirzyć cały system. Co  mi  niechybnie 
        grozi, jeśli coś sknocę - wymamrotała przebiegając wzrokiem  spis 
        komend. - Ale wygląda na to, że Generał już się z bazą połączył - 
        dodała  spoglądając  na  Bena.  -  Najwidoczniej  chciał wysłać 
        wiadomości do Rayneego, kiedy coś mu przeszkodziło albo...
             -   To   znaczy,  że  już  teraz  możemy  zerknąć   na   ich 
        dokumentację?  - spytał Koda z nadzieją, nie dowierzając,  że  to 
        takie proste.
             Skinęła głową.
             - Może. O ile tylko czegoś tu nie zepsuję.
             Jej  drżące palce zawisły nad klawiaturą. Sandy wahała  się. 
        Wiedziała,  że  wystarczy jedna niewłaściwa  komenda  i  wszystko 
        szlag  trafi  -  komputer  uniemożliwi  jej  ponowne  wejście  do 
        systemu, bo nie znała ani kodu zabezpieczającego, ani hasła.
             Ale jeśli jej podejrzenia okażą się trafne...
             Jeśli  system zabezpieczający, którego  używali,  umożliwiał 
        hurtownikom  wybór własnych haseł, jeśli można je  było  dowolnie 
        zmieniać, to...
             Sandy   wystukała   pierwszą   pięcioliterową   komendę    z 
        podręcznika,  wstrzymała  oddech  i  wcisnęła  klawisz  oznaczony 
        napisem:  "Enter". Kości zostały rzucone - polecenie  powędrowało 
        do  procesora.  Ekran  monitora rozbłysnął  i  w  ułamku  sekundy 
        pojawiło  się na nim okno dialogowe z listą dostępnych  opcji,  z 
        których jedna umożliwiała zmianę hasła.
             Sandy zamknęła oczy i odetchnęła z ulgą. Jak dotąd  wszystko 
        szło  dobrze.  Wybrała opcję "Zmiana Hasła", wcisnęła  klawisz  z 
        napisem:  "Enter" , dla całkowitej pewności dwa razy  przeczytała 
        odpowiedź  komputera, po czym ostrożnie wystukała na  klawiaturze 
        słowo: "Generał".
             - Załatwione. - Kiwnęła głową i głęboko westchnęła. Używali, 
        i  nadal  używają,  kodu ALCHEMIA. Umożliwia  wejście  do  sieci. 
        Generał zapisał go w podręczniku, tutaj. - Na marginesie strony z 
        komendami operacyjnymi widniało wykaligrafowane ołówkiem słowo. - 
        Pewnie  bał  się, że go zapomni. Nie mam  pojęcia,  jak  brzmiało 
        hasło  osobiste,  bo  komputer jest tak  zaprogramowany,  że  nie 
        wyświetla  go na ekranie. Dlatego zmieniłam je na GENERAŁ.  Łatwe 
        do zapamiętania.
             - Dobra. Teraz przetłumacz to na angielski - poprosił Koda.
             -  To  znaczy,  że teraz mogę wejść do  sieci,  kiedy  tylko 
        zechcę - odrzekła uszczęśliwiona Sandy. - Mogę nawet coś sknocić, 
        nie  szkodzi.  Jeśli  komputer się zawiesi,  wystarczy  go  tylko 
        zresetować, wystukać słowa ALCHEMIA i GENERAŁ, i wszystko  będzie 
        w porządku. Dobrze. W takim razie zobaczmy co możemy zdziałać.
             Wróciła  do  głównego okna dialogowego, przejrzała  opcje  i 
        natychmiast odkryła to, czego się częściowo spodziewała.






             -  Wszystko  tu  jest  -  szepnęła  przez  zaciśnięte  usta, 
        wskazując  głową  ekran  monitora. - Imienne  listy  handlarzy  i 
        hurtowników.  Terminarze  dostaw i  płatności.  Numery  rachunków 
        bankowych.  Adresy. Numery telefonów. Laboratoria. Nawet coś,  co 
        nazwali  "recepturą analogów". To chyba wskazówki  technologiczne 
        do wytwarzania tego nowego narkotyku...
             -  Jezu  słodki! I trzymają te informacje w  komputerze,  do 
        którego każdy ma dostęp? - spytał z niedowierzaniem Koda.
             Sandy wzruszyła ramionami.
             - Tu są bezpieczniejsze niż na papierze - odrzekła. - Możemy 
        przeczytać  listę  opcji, ale program jest zabezpieczony  w  taki 
        sposób,   że   zdołamy  uruchomić  jedynie  te,   które   dotyczą 
        bezpośrednio  Generała.  Nazwiska i adresy jego handlarzy  i  tak 
        dalej.  Dane  cięższego kalibru, jak laboratoria,  informacje  na 
        temat  innych  hurtowników,  są  zabezpieczone  hasłami  wyższego 
        szczebla. Prawdopodobnie mają je tylko Pilgrim i Tęcza.
             -  Czekaj,  Sandy  - wtrącił Shannon,  który  dopiero  teraz 
        przejrzał  na  oczy. - Zmieniłaś hasło Generała,  tak?  A  możesz 
        zmienić hasła Pilgrima i Rayneego?
             -  Jasne, mogłabym, ale żeby to zrobić, musiałabym  najpierw 
        zdobyć hasło bieżące.
             - Cholera - mruknął Charley.
             - Ale możemy zrobić wiele innych rzeczy. Spójrzcie tylko.
             I  dała  im mały pokaz. Przywołała na  ekran  listy  nazwisk 
        handlarzy  Generała  i komputer natychmiast  wyświetlił  pierwsze 
        dwadzieścia cztery nazwiska. W porządku alfabetycznym, z adresami 
        i numerami telefonów.
             -  Boże,  cały okręg San Diego - wyszeptał  Ben,  zadziwiony 
        niesamowitymi  możliwościami  tkwiącymi  w  elektronicznym  mózgu 
        maszyny. - Muszę przekręcić do Fogarty'ego. Posłuchaj, możesz  to 
        wszystko wydrukować?
             - Jak tylko znajdę odpowiednie komendy. - Włączyła niewielką 
        drukarkę matrycową i sprawdziła podajnik papieru.
             -  Powinna wydrukować wszystko, do czego wejdę  przy  pomocy 
        hasła. Zaczynać?
             - Zaczynaj. Masz na to piętnaście, dwadzieścia minut. Drukuj 
        wszystko, jak leci. Ja zadzwonię do Toma. Charley poszukaj kopert 
        i  znaczków, dobra? Gdzieś tu muszą być. I nie spuszczaj  oczu  z 
        tych cholernych drzwi.
             - Zrobi się.
             Koda już wychodził z gabinetu, kiedy Sandy zawołała:
             - Chwileczkę, Ben! Chyba... Chyba możemy zrobić coś jeszcze.
        
             Dziesięa  minut  później Koda prowadził ożywioną  rozmowę  z 
        Tomem Fogartym, przedstawiając mu szczegóły napadu, zawiadamiając 
        o śmierci Generała i o cudownym znalezisku w postaci podłączonego 
        do sieci komputera.
             -  Pięknie  - wyszeptał Fogarty -  Kurcze,  najwyższy  czas, 
        żebyśmy coś zdziałali. Więc co z tym alchemikiem? Z tym  facetem, 
        który robi dla nich te kurewskie analogi. Sandy coś znalazła?
             -  Jeśli jego nazwisko w ogóle jest w komputerze, ukryli  je 
        pewnie  w tych... w tych zabezpieczonych miejscach.  -  Najlepiej 
        jak umiał, wyjaśnił mu problem kodów i haseł wyższego szczebla.
             - Szlag by to... - mruknął Fogarty. - Ale czekaj, chwila!  A 
        może dałoby się podłączyć ten komputer do jednego z naszych,  co? 






        Spytaj Sandy, czy...
             -  Już to rozważała. Twierdzi, że ten tutaj jest  podłączony 
        na  stałe do jakiegoś urządzenia  zagłuszająco-szyfrującego.  Bez 
        odpowiednich  narzędzi  nie  da  rady.  Powiedziałem,  żeby   nie 
        zawracała  sobie tym głowy. Kto by jej podrzucił sprzęt? Za  duże 
        ryzyko.
             -  Racja.  Wokół  domu roi się pewnie  od  tych  sukinsynów. 
        Dobra, nie martw się o te niedostępne dane. Wyrwijcie co się da i 
        spieprzajcie stamtąd, zanim...
             -  Tom  -  przerwał mu Koda - posłuchaj.  Myślę,  że  możemy 
        dotrzeć do Pilgrima.
             Fogarty'ego zatkało.
             - O czym ty gadasz? Przed chwilą powiedziałeś, że...
             - Tak, wiem, ale wysłuchaj mnie tylko... - Koda streścił  mu 
        pomysł,  którego  Sandy  zażarcie broniła  od  dziesięciu  minut, 
        posługując się przy tym żelazną logiką.
             - Nie podoba mi się to - stwierdził Fogarty.
             - Mnie też - przyznał Ben - ale ona ma rację.
             - Wiesz, co się stanie, jeśli to nie wypali i ją nakryją?  - 
        przestrzegał Tom.
             - Od mniej więcej dziesięciu minut o niczym innym nie  myślę 
        - mruknął Ben. - Dlatego użylibyśmy podwójnego hasła.
             Fogarty rozważał przez chwilę pozostałe możliwości. Nie było 
        ich wiele. W końcu spytał:
             - Ile potrzebuje na to czasu?
             -  Twierdzi, że napisanie programu zajmie jej dwie  godziny. 
        Maksymalnie trzy.
             - Myślisz, że dadzą wam tak długo spokój?
             -  Jest  tylko  jeden sposób, żeby się  o  tym  przekonać  - 
        odrzekł Ben.
             - I naprawdę sądzisz, że to wypali? - upewniał się Fogarty.
             - Tak, Tom.
             Fogarty zawahał się.
             -  Widzisz,  Ben,  rzecz w tym,  że  dyrektor  zaczyna  mnie 
        cholernie  przyciskać. Chce, żebym jak najszybciej wytropił  tego 
        parszywego  alchemika,  tego od analogów.  Nasi  chłopcy  dostali 
        wiadomość,  że  dziś  wieczorem w  całej  południowej  Kalifornii 
        ludzie  Pilgrima  zaczną sprzedawać nowy towar, coś,  co  nazwali 
        "supertęczą".  Źródło  prochów jest gdzieś na  terenie  podległym 
        Generałowi.
             -  Chryste,  Locotta musi szaleć jak szajbnięta  małpa.  Nie 
        dziwota, że załatwił Generała. Głowę daję, że Pilgrima i Rayneego 
        też chce skasować.
             -  O to właśnie chodzi - zauważył Fogarty. - Przez ten  wasz 
        plan  traficie w sam środek obłąkanego burdelu i skończy  się  na 
        tym,  że  Sandy  będzie szukała tego zasranego  alchemika,  a  wy 
        będziecie ochraniać Pilgrima i Rayneego przed Locottą. Kapujesz?
             Tym razem to Kodę zatkało.
             - Cudownie - wyszeptał po chwili. - Więc co z tymi  nakazami 
        aresztowania?
             -  Nie  mogę  narażać was na takie  ryzyko,  Ben  -  odrzekł 
        Fogarty.  -  Wystarczy  że  staniecie  gdzieś  przed   czerwonymi 
        światłami   i  przyuważy  was  jakiś  młody  napalony   gliniarz. 
        Wyciągnie spluwę i... - Nie dokończył, nie było potrzeby.
             - Natomiast jeśli zawiadomimy policję i biuro szeryfa, jeśli 






        wycofamy nakazy aresztowania...
             -  Tak,  wiem. Wtedy równie dobrze  moglibyśmy  przypiąć  do 
        marynarek  nasze  odznaki. Posłuchaj, Tom,  już  to  obgadaliśmy, 
        Sandy, Charley i ja. Wstrzymaj się z tym. Nikogo nie  zawiadamiaj 
        i nie wycofuj nakazów.
             - Jesteście tego pewni?
             - Jak nigdy. - Rozbawiony Koda zachichotał. - Stary -  dodał 
        -  w porównaniu z tym, co się tutaj dzieje, jeden czy dwa  nakazy 
        aresztowania pod zarzutem morderstwa to betka.
             DeLaura pokręcił sceptycznie głową.
             -  Sam  nie  wiem. Widzę  co  najmniej  dwadzieścia  słabych 
        punktów,  przez  które całą imprezę może szlag  trafić.  A  wtedy 
        wdepniemy w prawdziwe gówno.
             Od  ponad  godziny  siedzieli u niego  w  biurze:  on,  Paul 
        Reinhart i Tina Sun-Wang. Od ponad godziny rozważali  niezliczone 
        warianty  planu i roztrząsali problemy związane  z  wprowadzeniem 
        młodej    niedoświadczonej   Tiny   do    łańcucha    podziemnych 
        laboratoriów. Ryzyko było olbrzymie. Zwłaszcza że laboratoria  te 
        należały  do  człowieka  takiego jak Jimmy  Pilgrim  i  Lafayette 
        Beaumont Raynee. Z każdą chwilą DeLaura tracił przekonanie co  do 
        słuszności i skuteczności tego, co zamierzali zrobić.
             Poza  tym  wiedział o czymś, o czym nie wiedzieli  ani  jego 
        rozmówcy, ani żaden pracownik biura szeryfa okręgu San Diego:  że 
        Pilgrim  i  Tęcza  dopuścili się  sadystycznego  mordu  na  dwóch 
        funkcjonariuszach Agencji do Spraw Zwalczania Handlu  Narkotykami 
        i nie zawahają się przed następnym morderstwem.
             - A gdybym tak... - zaczęła po raz enty Tina, ani trochę nie 
        zniechęcona wahaniami DeLaury.
             - Posłuchaj, dziewczyno - przerwał jej detektyw - Ten 
        
        chłopak   ma  wprowadzić  tam  kolegę.  Kolegę,  nie   koleżankę, 
        rozumiesz?  Już  samo  to wystarczy. Ale  załóżmy,  że  jakoś  to 
        obejdziemy,  że  wystąpisz jako koleżanka kolegi czy  coś  w  tym 
        rodzaju. Sęk w tym, że jeśli nawet wylądujesz w tym  laboratorium 
        na Anza-Borrego i zdobędziesz dowody niezbędne do wydania  nakazu 
        przeszukania, to nie posuniemy się ani kroku dalej. Musimy zdobyć 
        namiary  tego pieprzonego alchemika, kapujesz? Jest na  to  tylko 
        jeden  sposób. Musiałabyś pójść do góry, zrobić u  nich  karierę, 
        przekonać  tych  drani, że z ciebie  chemiczka  nad  chemiczkami, 
        rozumiesz? No i co ty na to? Myślisz, że dasz sobie radę?
             Tina  Sun-Wang  milczała, zdając sobie sprawę, że  o  chemii 
        narkotyków,   o   technologii  ich   wytwarzania   w   podziemnym 
        laboratorium  wie  bardzo niewiele. Ale stanął jej  przed  oczyma 
        obraz dwóch bladych, udręczonych twarzy, które widziała  niedawno 
        podczas  sekcji  zwłok:  twarzy  pięknej,  nie   zidentyfikowanej 
        rudowłosej  kobiety  i młodej  drobnej  meksykańskiej  dziewczyny 
        imieniem Theresa.
             - Tak - odrzekła zdecydowanie. - Dam sobie radę.
        
             O   godzinie   22#/35  Sandy  oderwała   wzrok   od   ekranu 
        komputerowego monitora i kiwnęła głową.
             -  Gotowe  -  oznajmiła. - Zrobiłam dwie  próby  z  hasłami. 
        Program działa bez zarzutu.
             -  Świetnie.  Teraz nam to wytłumacz -  poprosił  Koda;  był 
        spięty  świadomością faktu, że oto lada chwila  rozpoczną  akcję, 






        która  miała doprowadzić do rozpracowania jednej  z  największych 
        operacji podziemnego świata południowej Kalifornii, a ich jedynym 
        zabezpieczeniem  i  odwodem  jest... ślepa  wiara  w  nieomylność 
        elektronicznego  mózgu  komputera. Taka strategia  działania  nie 
        bardzo przypadła mu do gustu.
             -  To znaczy, że jeśli po naszym odejściu nikt  nie  wyłączy 
        tego  komputera, jeśli nie wysiądzie linia i łącza  telefoniczne, 
        jeśli  nie zdarzy się setka innych rzeczy, to może nam się uda  - 
        odrzekła  Sandy. - Innymi słowy, pestka, prawie żadnego ryzyka  - 
        dodała ze zmęczonym uśmiechem.
             -  Cholera, lepiej być nie mogło - mruknął Shannon. - To  co 
        teraz?
             Sandy  wstała  od  komputera  i  wskazała  Charleyowi  wolne 
        krzesło.
             -  Ty  pierwszy mistrzu - powiedziała. - Siadaj  i  wystukaj 
        jakieś słowo. Jakie chcesz, byle tylko nie składało się z  więcej 
        niż pięciu znaków. Nie pokazuj nam go i nic nie mów.
             Podeszła  do  Bena stojącego po  drugiej  stronie  gabinetu, 
        tymczasem Shannon pracowicie wystukiwał swoje tajne hasło.
             -  Dobra,  mam.  I  co dalej? -  spytał  obróciwszy  się  na 
        krześle.
             -  Wciśnij  klawisz z napisem: "Enter". Widzisz go?  Jest  w 
        prawym dolnym rogu klawiatury.
             Charley wcisnął klawisz i kiedy ekran monitora zgasł, wstał.
             Sandy  spojrzała na Bena wiedząc, że w ciągu kilku minut  to 
        właśnie  on będzie musiał powziąć przełomową  decyzję:  rozpocząć 
        akcję, czy się wycofać.
             -  Twoja  kolej,  przyjacielu  -  powiedziała  z   wymuszoną 
        wesołością. - Wybierz prawidłowe.
        
             We  wtorek  za kwadrans jedenasta wieczorem,  kiedy  Charley 
        Shannon  przemykał  chyłkiem skalistą ścieżką w  stronę  odległej 
        skrzynki pocztowej, w podziemnym gabinecie Lafayette'a  Beaumonta 
        Rayneego   drukarka  komputerowa  zaczęła  wypluwać   następującą 
        wiadomość:
        
             Do: TĘCZY
             Od: GENERAŁA
             Dotyczy: Transakcji w Parku Clairmont 
                  Donoszę,  że  wszyscy  aresztowani  podczas   sprzedaży 
        partii  analogu tiopeinowego zostali zwolnieni z  braku  dowodów. 
        Praktyka potwierdziła założenia teoretyczne. Donoszę również,  że 
        według  informacji  ze  źródeł  policyjno-sądowych,   prokuratura 
        wydała  nakaz  aresztowania  na  wszystkich  troje   podejrzanych 
        uczestniczących w transakcji. Zarzut: morderstwo. Podejrzani  to: 
        Koda Ben, Shannon Charley, Mudd Sandy. WedŁug tych samych źródeł, 
        całą trójkę oskarża się ponadto o czynne i śmiertelne w  skutkach 
        napaści na funkcjonariuszy policji. Rozważyć możliwość  werbunku? 
        Koniec.
        
             Punktualnie kwadrans po północy, dokładnie półtorej  godziny 
        po  tym,  jak  modem  telefoniczny  przekazał  zmienioną   wersję 
        wiadomości Generała, komputer Rayneego odebrał drugi komunikat:
        
             Do: Tęczy






             Od: Kody, Shnnona, Mudd.
             Dotyczy: Alarmu Bojowego 
             Generał nie żyje. Chcemy z tobą pogadać.
             Koniec.
        
                                        27
        
        
             O   wpół  do  drugiej  nad  ranem,  godzinę  po   otrzymaniu 
        szokującej  wiadomości, Lafayette Beaumont Raynee i  jego  zwinny 
        jak  dziki  kot ochroniarz weszli ostrożnie  na  taras  Generała. 
        Kiedy  tam  wchodzili, trzech eks-najemników  z  grupy  osłonowej 
        Tęczy  których  zatrudniał  jako  konwojentów  przy   przewożeniu 
        narkotyków, biegło zygzakiem w stronę z góry ustalonych stanowisk 
        ogniowo-obserwacyjnych na ulicy, na podwórzu i na zboczu wzgórza.
             Ciał Generała, jego goryli i likwidatorów Locotty na tarasie 
        już nie było, ale na sekwojowej podłodze widniało sześć wyraźnych 
        śladów  wleczenia, które w progu szklanych drzwi prowadzących  do 
        salonu łączyły się w jedną grubą i krwawą smugę.
             Kiedy  grupa  osłonowa  zajęła  wyznaczone  pozycje,  Raynee 
        wsunął  do rąk dwa ciężkie noże i skinął głową  Schultzheimerowi. 
        Roy  Schultzheimer przywarł do ściany tuż obok otwartych drzwi  i 
        uniósł lufę strzelby ze składaną kolbą.
             - Teraz - szepnął Tęcza.
             Schultzheimer wpadł do salonu. Raynee za nim.
             Ben,  Sandy  i  Charley siedzieli na  sofie  Generała.  Ręce 
        trzymali  na  widoku. Były puste - ich broń  osobista  oraz  trzy 
        pistolety  maszynowe  typu  Ingram  leżały  na  stoliku  do  kawy 
        (rozładowane, ponieważ ani Koda, ani Shannon nie gwarantowali, że 
        zdołają  zwalczyć instynkt samozachowawczy). Czekali. Czekali  na 
        Tęczę. Wreszcie przyszedł.
             W tych pierwszych śmiertelnie spokojnych i cichych  chwilach 
        Raynee  omiótł wzrokiem trzy nieruchome postacie na sofie,  pełne 
        magazynki   obok  rozładowanej  broni  i  rząd  sześciu   sinych, 
        poszatkowanych  kulami,  cuchnących zwłok, ułożonych  na  beżowym 
        dywanie  Generała, w kałuży gęstej, szklistej, szybko  krzepnącej 
        krwi.
             Widząc Tęczę po raz pierwszy w życiu - przedtem oglądali  go 
        tylko  na  zdjęciach  - Ben i  Charley  natychmiast  zdali  sobie 
        sprawę,  że gdyby w zasięgu ręki pozostawili choćby jedną  sztukę 
        nabitej   broni   -  najlepiej  szybkostrzelnego   Ingrama,   jak 
        pierwotnie planowali - popełniliby poważny błąd.
             Kiedy  w pełnym blasku swego wielobarwnego ubrania stanął  w 
        progu  przeszklonych drzwi, jego błyszczące oczy,  lśniące  białe 
        zęby, szopa gęstych czarnych włosów na głowie i dwa noże  tkwiące 
        w  wyciągniętych rękach niczym stalowe pazury zlały się  w  jedno 
        spięte  jak  sprężyna  ciało,  w każdej  chwili  gotowe  -  takie 
        odnieśli wrażenie - dać ujście rozpierającej go energii.
             Tak, decyzja była na pewno słuszna, ponieważ teraz Shannon i 
        Koda  wiedzieli  jedno:  nie mieli  wyboru.  Musieli  zabić  tego 
        bezwzględnego  mordercę  i  szaleńca  i  gdyby  tylko  dostrzegli 
        jakąkolwiek szansę, choćby najmniejszą, sięgnęliby po broń. Gdyby 
        była nabita.
             Raynee  odezwał się pierwszy. Aż drgnęli -  kontrast  między 
        dziką,  iście zwierzęcą czujnością Tęczy a  jego  niespodziewanie 






        łagodnym głosem był szokujący.
             - Nareszcie - szepnął z uśmiechem, odkładając noże na stolik 
        do  kawy. Roy Schultzheimer nadal stał w drzwiach i  ze  strzelbą 
        gotową do strzału nieustannie omiatał wzrokiem salon. -  Czekałem 
        na to spotkanie. Od dawna. Od bardzo dawna.
             Charley poczuł, że siedząca obok Sandy zesztywniała.
             -   Spokojnie,  dziewczyno  -  szepnął,  spoglądając  to   w 
        straszliwe  ślepia Tęczy to na pozornie odprężonego i  obojętnego 
        Schultzheimera.  Musnął ręką jej ramię. Gdyby do  czegoś  doszło, 
        pchnąłby  ją  na podłogę i błyskawicznie sięgnął  po  Ingrama  na 
        stoliku. Po Ingrama i po magazynek.
             Jednocześnie  miał  głęboką  nadzieję,  że  do  niczego  nie 
        dojdzie, ponieważ teraz, kiedy zobaczył Rayneego na własne  oczy, 
        kiedy wyczuł okrutną wrogość tego ulicznego wojownika,  zrozumiał 
        wreszcie to, o czym wiedział i czego bał się Tom Fogarty: że  ani 
        on, ani Ben nie będą w stanie wejść z Tęczą w żadne układy.
             -  My  też o tobie słyszeliśmy - odrzekł  Koda  z  lodowatym 
        spokojem.  Nie  wiadomo dlaczego szukający zemsty  potwór,  który 
        szalał  dotychczas w zakamarkach duszy Bena,  zamierzając  pożreć 
        czarnego psychopatę, zapadł w kojącą drzemkę.
             - To wasza robota? - spytał Raynee.
             - Częściowo - odrzekł Koda patrząc w jego zimne oczy.
             -  Tych trzech w kapturach. Przerwali nam rozmowę z  Genera-
        łem.  Dość ważną, bo rozmawialiśmy o pieniądzach, które  był  nam 
        winien.
             -  Tak?  Był  wam winien pieniądze? Jakim  cudem?  -  spytał 
        Tęcza.  Odpowiedź  go  nie interesowała, bo  doskonale  ją  znał. 
        Interesował go Ben, a raczej coś, co z niego emanowało.
             Bo Raynee to czuł, czuł to wyraźnie.
             Koda  wzruszył ramionami, wytrzymując świdrujące  spojrzenie 
        psychopaty.
             -  To  długa historia. Wszystko sprowadza się  do  tego,  że 
        zapłaciliśmy człowiekowi za coś, czego nie dostaliśmy. A ponieważ 
        narobił  nam trochę kłopotów, potrzebowaliśmy szmalu,  żeby  stąd 
        prysnąć.
             - Jakich kłopotów? - spytał Raynee.
             Koda  milczał chwilę, spoglądając w jego czarne  roztańczone 
        oczy.
             -  Mają  związek  z małym  nieporozumieniem  między  nami  a 
        tutejszymi  stróżami  porządku publicznego - odrzekł w  końcu.  - 
        Odnieśliśmy wrażenie, że nie chcą nas wysłuchać, więc  zamierzamy 
        stąd  wybyć,  przynajmniej  na jakiś czas. Sęk  w  tym,  że  mamy 
        kłopoty z transportem.
             - Wasz kapitan wsiadł na jacht i dał nogę? - rzucił Raynee z 
        uśmiechem,   odnotowując  wyraz  nie  ukrywanego  zdziwienia   na 
        twarzach trojga rozmówców.
             - Może - potwierdził ostrożnie Koda.
             -  To  dlatego  chcieliście  ze  mną  gadać?  -  Tęcza   nie 
        popuszczał.
             - Dlatego. Pomyśleliśmy sobie, że mógłbyś...
             -  A  komputer? - przerwał mu Raynee. -  Jak  weszliście  do 
        sieci?
             - Sandy się na tym zna - rzekł obojętnie Koda. - Pracowała z 
        komputerami.  Zauważyła, że jest tu dalekopis czy jak mu tam,  że 
        przekazuje jakieś wiadomości, więc siadła do klawiatury, coś  tam 






        pomajstrowała  i  natrafiła na jakąś listę. Było  na  niej  twoje 
        nazwisko,   co   chyba  kiepsko  świadczy   o   waszym   systemie 
        zabezpieczającym.  Tak  czy  inaczej, skoro  już  przegraliśmy  z 
        Generałem,  pomyślałem sobie: co tam, do diabła, dlaczego by  nie 
        spróbować?
             -  To prawda? - spytał Tęcza przenosząc błyszczące  oczy  na 
        pobladłą,  wyraźnie  spiętą i  zdenerwowaną  dziewczynę  siedzącą 
        między Benem a Charleyem.
             Skinęła bez słowa głową.
             -  Rozgryzłaś nasz system zabezpieczający? Tak po prostu?  - 
        nie ustępował Raynee.
             Sandy znów kiwnęła głową. Milczała.
             - Boisz się mnie?
             -  Tak  - szepnęła i jakimś cudem znalazła w  sobie  odwagę, 
        żeby spojrzeć mu w oczy.
             Nagle Tęcza wykrzywił usta w uśmiechu.
             -  To  dobrze,  dziewczyno. Wygląda na to,  że  masz  więcej 
        rozumu niż...
             -  Słuchaj,  może  i z ciebie szajbus,  jak  powiadają,  ale 
        szczerze  mówiąc,  nie mamy zbyt wielkiego wyboru -  przerwał  mu 
        spokojnie Koda.
             To  mu się najwyraźniej spodobało, bo usiadł i  przez  kilka 
        długich sekund nie mówił nic. Myślał.
             - Ile był wam winien? - spytał w końcu.
             - Pięć i pół tysiąca - odrzekł Koda. - Pięć i pół tysiąca no 
        i coś... za to. - Ruchem głowy wskazał uwalane krwią zwłoki.
             - Nie wiem, ile to warte.
             -  Twoim  zdaniem, powinienem wam za to zapłacić?  -  spytał 
        ciekawie Raynee.
             -  Zanim  przyszła tu banda tych żałosnych  dupków,  Generał 
        zdążył  nam  powiedzieć,  że jesteś  następny  w  kolejce.  Chyba 
        zaoszczędziliśmy ci trochę kłopotów, co?
             -  Niewykluczone  -  odrzekł  w  zamyśleniu.  -  Tak.   Może 
        rzeczywiście   powinienem   dać  wam   szansę.   Skończycie,   co 
        zaczęliście,  i zarobicie jeszcze więcej. Znacznie więcej. Co  wy 
        na to?
             -   Mielibyśmy   pracować  tu,  w  San  Diego?   -   mruknął 
        zniesmaczony Shannon.
             - Tak jest - potwierdził Tęcza. - A co? To niedobry  pomysł? 
        Dlaczego?
             -  Po  mojemu,  kompletnie jebnięty. Tu!?  W  tym  mieście!? 
        Teraz?! - Charley pokręcił głową.
             - On ma rację - powiedział Ben. - Nie jestem pewien, czy...
             -  Tak,  wiem o waszych kłopotach z policją  -  przerwał  mu 
        Raynee  z  lekkim uśmiechem. - I moim zdaniem nie ma  to  żadnego 
        znaczenia,  o ile tylko będziecie na siebie uważać i  trochę  dla 
        mnie  popracujecie.  Przy  tym  -  dodał  wskazując  głową  sześć 
        zmasakrowanych ciał na dywanie.
             Koda spojrzał na Shannona, który wahał się jakiś czas, by  w 
        końcu wzruszyć ramionami na znak zgody, i na Sandy, która też się 
        zgodziła, choć z dużo mniejszym entuzjazmem.
             -  No dobra. Znasz naszą sytuację, wiesz, co  robisz.  Kiedy 
        zaczynamy? - spytał Koda.
             Rozbawiony Tęcza parsknął wesołym śmiechem, wziął ze stolika 
        oba noże, wstał i podszedł do bezwładnych zwłok Generała.






             - Wygląda na to, że już zaczęliście.
        
             Oszacowano,  że  do środy do godziny wpół  do  trzeciej  nad 
        ranem, co najmniej pięćdziesiąt tysięcy młodych mężczyzn i kobiet 
        w  wieku  od  szesnastu  do  dwudziestu  pięciu  lat  zakupiło  i 
        wypróbowało  ćwierćgramową  próbkę  analogu  B-16.  Zapakowany  w 
        jaskrawą,    wielokolorową   bibułkę   proszek,    nosił    nazwę 
        "supertęczy".
             Dla  każdego  z siedemdziesięciu pięciu  hurtowników  i  dla 
        pięciuset drobnych detalistów pracujących dla Jimmy'ego  Pilgrima 
        było  to  jak  sen, jak najpiękniejszy sen  handlarza,  w  którym 
        klienci  wracali po następną partię towaru twierdząc,  że  prochy 
        dają  efekt  "niesamowity",  "odlotowy"  albo  -  to   określenie 
        pojawiało się najczęściej - po prostu "kurewsko niewiarogodny".
             Wieść  rozprzestrzeniała  się jak  podsycany  wiatrem  pożar 
        buszu.
             Towarzystwa  telefoniczne  bardzo  szybko  stwierdziły,   że 
        dzieje  się  coś niezwykłego, albowiem główne  linie  zamiejscowe 
        wychodzące  z okręgów San Diego, Riverside i San Bernardino  były 
        przeciążone  jak nigdy przedtem. Dzwonili ci, którzy już  zaznali 
        cudownych  uniesień, którzy przeżyli nawałnicę tęczowych  barw  i 
        kolorów, i teraz chcieli opisać swoje wrażenia przyjaciołom.  Ale 
        nie    tylko.   Telefonowali   również    detaliści:    pięciuset 
        podekscytowanych    handlarzy   składało   pośpieszne    meldunki 
        hurtownikom i żądało następnych partii towaru.
             Większych, znacznie większych.
             Z   całej  południowej  Kalifornii  nadeszła   tylko   jedna 
        nieprzychylna  opinia  na  temat  analogu  B-16.  Przekazała   ją 
        Sierotka  Marysia, która wespół z Sierotką Marychą i z  Williamem 
        Bensonem  Sandcastlem  III wydzwaniała  do  wszystkich  znajomych 
        handlarzy Jimmy'ego Pilgrima i narzekała, że to wcale nie to,  że 
        to nie jest prawdziwa "supertęcza", której z takim  wytęsknieniem 
        oczekiwały.
        
             Roy  Schultzheimer krążył po mieście niemal  godzinę,  zanim 
        dowiózł  ich  do podziemnego domu Tęczy  bezpiecznie  ukrytego  - 
        teraz z absolutnej konieczności - przed wzrokiem myśliwych Jake'a 
        Locotty. Trzech eks-najemników Jimmy'ego Pilgrima jechało tuż  za 
        nimi drugim samochodem.
             Dla Sandy Mudd, która siedziała z tyłu luksusowej furgonetki 
        razem  z  Rayneem, Benem i Charleyem, była to  chyba  najbardziej 
        przerażająca  godzina  w  jej życiu. O  wiele  straszniejsza  niż 
        niedawne  spotkanie  z zakapturzonymi  likwidatorami  Locotty.  W 
        przeciwieństwie do Bena i Charleya - oni wiedzieli, że rozważanie 
        tysiąca  możliwości,  na które nie mieli  wpływu,  jest  zajęciem 
        całkowicie bezsensownym - Sandy nie nauczyła się zwalczać strachu 
        przed niewiadomym.
             Gdyby mogli porozmawiać otwarcie, Koda stwierdziłby  pewnie, 
        że  uczestnictwo  w  tajnej  operacji  jest  jak  nocny  skok   z 
        helikoptera  do  szalejącego w dole oceanu, że  dostarcza  wrażeń 
        podobnych  do  tych, jakich doświadcza ktoś, kogo  rwący  prąd  i 
        wzburzone  fale  niosą  ku nieznanemu  brzegowi,  by  pod  koniec 
        upojnej "przejażdżki" cisnąć nim o podwodną skałę.
             Kiedy  furgonetka wreszcie się zatrzymała i kiedy  otworzono 
        tylne  drzwi,  Ben, Charley i Sandy ujrzeli  przed  sobą  wnętrze 






        podziemnego garażu.
             Schultzheimer  ruszył przodem. Zaprowadził ich  do  ukrytych 
        schodów, zeszli do długiego tunelu, a z tunelu trafili prosto  do 
        przestronnego  gabinetu  Tęczy  Raynee  i  ochroniarze   zniknęli 
        jeszcze w garażu, za innymi drzwiami.
             Kiedy wchodzili gęsiego do mrocznej, rozbrzmiewającej  echem 
        sali,   Sandy   rozpoznała   pudełkowatą   konstrukcję   najeżoną 
        czujnikami    wykrywającymi    obecność   metalu    i    urządzeń 
        elektronicznych  i podziękowała w duchu Fogarty'emu, że  nalegał, 
        by  cała  trójka poszła na akcję bez żadnych pluskiew -  pasek  z 
        ukrytym w klamrze nadajnikiem natychmiast by ją zdradził.
             Stali  bez  słowa  w  ciemności,  dopóki  Schultzheimer  nie 
        zapalił  światła.  Wtedy  Ben, Charley i Sandy  po  raz  pierwszy 
        ujrzeli obwieszone klingami ściany.
             - Chryste - szepnął Koda mrużąc oczy przed blaskiem  bijącym 
        od niezliczonych toporów wojennych, mieczy i sztyletów.
             -  Szef lubi białą broń - mruknął Schultzheimer stając  obok 
        trójki  agentów.  - I panienki - dodał  z  obleśnym  uśmieszkiem, 
        muskając wierzchem dłoni koszulę Sandy.
             -   Wolnego,   stary  -  warknął  ostrzegawczo   Shannon   i 
        natychmiast,  mimo  to  za późno,  odskoczył  do  tyłu,  próbując 
        uniknąć  błyskawicznego ciosu, ciosu tak szybkiego, że  dosłownie 
        prawie   niezauważalnego.   Uderzenie   pokrytej    zrogowaciałym 
        naskórkiem  pięści  Schultzheimera obróciło  Shannonowi  głowę  i 
        rozcięło dolną wargę.
             - Aż ty skurwysynu jeden!
             Sandy przeraźliwie krzyknęła. Broczący krwią Charley  ryknął 
        jak  dzikie zwierzę i wyprowadził straszliwy cios, który -  gdyby 
        dosięgnął   celu   -   zerwałby   z   szyi   kędzierzawą    głowę 
        Schultzheimera. Ale spudłował i w sekundę potem, gdy Roy  wykonał 
        zwód,  grzmotnął Charleya w nos i poprawił solidnym kopniakiem  w 
        żebra,  Shannon runął na pobliską ścianę.  Tymczasem  roztańczony 
        Schultzheimer cofnął się, wszedł na drogą matę i czekał  pląsając 
        jak wesoły kocur.
             Zanim  oszołomiony  i doprowadzony do furii  Shannon  zdołał 
        oderwać się od ściany i zaatakować po raz kolejny, stanął  między 
        nimi  Ben  Koda. Spojrzał na uśmiechniętego karatekę i  ruszył  w 
        jego stronę.
             -  Kazał  ci  nas wypróbować, tak? O  to  chodzi?  -  spytał 
        widząc, że uzbrojeni w Uzi strażnicy nawet nie drgnęli.
             -  Możliwe.  -  Roy  kiwnął  głową,  instynktownie  szacując 
        wzrokiem niedbałą postawę Bena i jego zaciśnięte pięści. -  Teraz 
        ty? Świetnie.
             -  Skoro  mamy  razem pracować,  myślę,  że  nadszedł  czas, 
        żebyśmy  ustalili kilka podstawowych zasad współżycia  -  odrzekł 
        zimno Ben.
             Pochylił się, przyjął postawę bokserską, szybko wyrzucił  do 
        przodu  lewą rękę, w ostatniej chwili wygiął się w bok,  unikając 
        tym  samym  ciosu Schultzheimera, zablokował  jego  pięść  obiema 
        dłońmi,  wykręcił ją błyskawicznie, rzucił zaskoczonego  karatekę 
        na  kolana,  zawinął wdzięcznie prawą nogą i kopnął go  prosto  w 
        przystojną gębę.
             Ku  zdumieniu  obecnych  w sali  -  wszystkich  z  wyjątkiem 
        strażników - potężny cios nie wywarł na Schultzheimerze większego 
        wrażenia. Roy zrobił przewrót do tyłu i najwidoczniej zadowolony, 






        że oto znalazł wreszcie godnego przeciwnika, wstał z uśmiechem na 
        zakrwawionej twarzy.
             Ben natychmiast zrozumiał, że Schultzheimer niemal na  pewno 
        przewyższa   go  umiejętnościami  i  odpornością,  więc   przyjął 
        klasyczną pozycję obronną, którą ćwiczył godzinami w dojo swojego 
        dziadka, i czekał na atak.
             Na szczęście w tym momencie do podziemnej sali wpadł  Tęcza. 
        Wszedł na matę, zerknął na Shannona, potem na Kodę.
             - Kazałem ci ich sprawdzić, nie zabić - warknął,  odpychając 
        zakrwawionego i wciąż uśmiechniętego Schultzheimera. Spojrzał  na 
        Bena i Charleya. - Dobrze się bawicie? - spytał.
             Koda odetchnął z ulgą.
             - Po to nas zatrudniłeś - odszczeknął, instynktownie czując, 
        że teraz nie może się już wycofać.
             Raynee wyszczerzył zęby.
             -  Tak jest, moi panowie, chyba tak. I nigdy tak Royowi  nie 
        dołożyłem, więc może jednak dojdziecie do porozumienia.  Szczerze 
        mówiąc,  tak  byłoby  dla was lepiej -  mówił  obracając  w  ręku 
        połamaną  starożytną figurynkę z kości słoniowej - bo wygląda  na 
        to, że chłopcy Jake'a Locotty zrobili u mnie mały kipisz.
             W  tej  samej chwili w drzwiach podziemnego  gabinetu  Tęczy 
        pojawiła się głowa jednego z najemników Jimmy'ego Pilgrima.
             -  Zaczęło  się! - krzyknął do Rayneego.  -  Ludzie  Locotty 
        szaleją! Zgarniają z ulicy naszych detalistów!
             Twarz Tęczy drgnęła.
             -  Zaraz rozpęta się tu prawdziwe piekło - szeptał.  Upłynie 
        trochę  czasu, zanim będziecie mogli z Royem poćwiczyć -  warknął 
        do Kody i Shannona. - Weźmiecie na wstrzymanie?
             - Żaden problem - mruknął obojętnie Ben.
             Oczy Rayneego spoczęły na Charleyu. Ten skinął głową.
             - Zaczekam - odrzekł.
             - To świetnie, bracie, przybij piąchę. - Tęcza klepnął go  w 
        niechętnie  wyciągniętą dłoń. - Nie mogę się już doczekać,  kiedy 
        zobaczę   was  na  macie  z  Royem.  Sprawdzimy,  czy   z   niego 
        rzeczywiście  taki  szpenio. - Mrugnął do  Schultzheimera,  który 
        zlizywał krew z rozciętych, lecz wciąż uśmiechniętych ust.
             - A tymczasem, Roy może oprowadzisz gości po naszym domu?  - 
        zaproponował,  ale  kiedy  zobaczył, że Sandy  idzie  za  Kodą  i 
        Shannonem, pokręcił głową. - Nie, panienko - mruknął przeszywając 
        Sandy  wzrokiem  bazyliszka. - Ty pójdziesz tam. -  Wskazał  ręką 
        komputer  na  drugim końcu gabinetu. - Chcę, żebyś  mi  dokładnie 
        pokazała, jak rozgryzłaś nasz system zabezpieczający.
        
                                          28
        
        
             Dochodziła  czwarta  nad  ranem, a Jake  Locotta  wypił  już 
        cztery filiżanki mocnej czarnej kawy i pił właśnie piątą, podczas 
        gdy  Al  Rosenthal  składał  mu  raport  na  temat  niesłychanych 
        wydarzeń, jakie miały miejsce w południowej Kalifornii.
             - Gorzej być nie mogło, Jake - sapał. - Wszyscy pytają o  tę 
        pieprzoną     "supertęczę".    Pamiętasz,    mówiłem     ci     o 
        siedmioprocentowym spadku sprzedaży. Sranie po ścianie, bo według 
        moich  ostatnich wyliczeń sprzed ledwie pół godziny  jesteśmy  do 
        tyłu  na  dwadzieścia  dwa  procent!  Kurwa,  dasz  temu   wiarę? 






        Dwadzieścia dwa procent! Jake, mamy kłopoty, cholerne kłopoty.
             Locotta kipiał wściekłością.
             -  To coś więcej niż kłopoty, Rosey - odrzekł. -  To  bardzo 
        poważna  sprawa.  Przed  chwilą dzwonił Mario  z  Jersey.  Ci  ze 
        wschodniego  wybrzeża już o tym słyszeli. Wiedzą o tym chłopcy  z 
        Nowego  Jorku, z Bostonu i z Miami na Florydzie. Wszędzie  już  o 
        tym  wiedzą. Miałem nawet telefon od Sancheza z Kolumbii.  Pytał, 
        co się, do diabła, u nas dzieje.
             Rosenthal wykrzywił twarz i pokręcił głową.
             -  Gdzie  ten  Tassio, do kurwy nędzy!?  -  warknął  Locotta 
        zmiatając  ręką  filiżankę  ze stołu. -  Niech  to  szlag  trafi! 
        Kazałem mu znaleźć... - zamilkł, bo usłyszał warkot samochodu  na 
        podjeździe.
             Chwilę później na osłonięte patio wpadł zdyszany Joe Tassio.
             - No i? - mruknął Locotta.
             -  Chłopcy  z  San Diego chyba coś mają. -  Z  trudem  łowił 
        oddech. - Lecą tu helikopterem. Będą za parę minut.
             Oczy Locotty rozbłysły.
             - Pilgrim?
             Tassio pokręcił głową.
             -  Nie.  Nie możemy tego skurwysyna namierzyć. Ale  jedna  z 
        naszych  grup wypatrzyła koło Del Mar furgonetkę Rayneego.  Chyba 
        wraca  do  domu, więc na wszelki wypadek  kazałem  obstawić  całą 
        okolicę. Chcesz, żeby sprawdzili dokładniej?
             -  Nie,  czekaj - burknął Locotta. - Jeśli jest  tam  Tęcza, 
        musi  być i Pilgrim. Chyba że gryzie piach. Wszystko jedno,  sram 
        na  to.  Teraz interesuje mnie laboratorium, w  którym  robią  tę 
        pieprzoną "supertęczę". Trzeba je natychmiast znaleźć i  zamknąć. 
        Łącznie z tym przeklętym chemikiem, z tym... Jak on się nazywa?
             Tassio wzruszył ramionami.
             -  Nazywają  go Alchemikiem. Tyle na razie  wiemy.  Nazwiska 
        brak.
             -  Może niech chłopcy złapią Rayneego, Jake? -  zaproponował 
        Rosenthal. - Niech go przyduszą, a wtedy...
             -  Rayneego?  -  mruknął  Tassio.  -  Tego  sukinsyna  można 
        powiesić  za jaja, trzymać go na haku przez tydzień, a i tak  nie 
        puści pary z gęby. Strata czasu. Lepiej siąść mu na ogonie i...
             - No to mu siądź, do ciężkiej cholery! - wrzasnął Locotta  i 
        grzmotnął  pięścią  w  śniadaniowy stół. - Idź za  nim  i  znajdź 
        Pilgrima! I laboratorium, gdzie skurwysyny robią to gówno!
             -  Jeśli  zamierzają  dalej rozprowadzać  towar  -  zauważył 
        spokojnie  Rosenthal - za jakiś czas muszą tam pojechać. A  kiedy 
        pojadą...
             -  Tak,  wtedy ich przyskrzynimy -  dokończył  niecierpliwie 
        Tassio. - Jake, lepiej posłuchaj, co mówią te dziewczyny.
             Rozmowę  przerwał  im stek soczystych  przekleństw  -  klęła 
        kobieta, to pewne - po którym usłyszeli odgłos silnego  uderzenia 
        w twarz.
             Po  chwili czterech ludzi Tassia wprowadziło na  patio  dwie 
        przestraszone,  ale  wciąż stawiające opór  dziewczyny:  Sierotkę 
        Marysię i Sierotkę Marychę.
             -  Spokój,  kurwy  -  syknął  Tassio.  -  Teraz  powtórzycie 
        wszystko,  co  rozpowiadałyście wokoło o  tej  "supertęczy".  Pan 
        Locotta chce tego posłuchać.
        






             Do  godziny  czwartej  nad  ranem  Sandy  odzyskała   niemal 
        całkowitą  pewność siebie i weszła w swoją rolę na tyle,  by  móc 
        spokojnie  wyjaśnić  Rayneemu,  na  czym  polegają  wady  systemu 
        zabezpieczającego  sieć, i podpowiedzieć mu, jak je  zlikwidować, 
        by  nie złamali go niepowołani użytkownicy. Choćby tacy  jak  ja. 
        Nie, dodać tego, nie dodała.
             -  Nie chodzi o to, że programiści, którzy  instalowali  ten 
        system,  zawalili  sprawę - mówiła, próbując wytłumaczyć  mu,  na 
        czym polegają pułapki czyhające w każdym systemie  zabezpieczenia 
        danych  komputerowych.  Tęcza nic z tego nie  rozumiał,  niemniej 
        wykazywał  wielkie zainteresowanie. - Mogli po prostu  zrobić  to 
        dużo  lepiej,  i  tyle.  Tak,  żebym  nie  mogła  dostać  się  do 
        informacji w komputerze Generała. A ja się dostałam.
             - Fakt, trudno temu zaprzeczyć - przyznał zdegustowany Tęcza 
        wpatrując  się  w ekran monitora, na  którym  widniał  miesięczny 
        bilans wydatków i przychodów świętej pamięci Generała. -  Chwila. 
        Mówiłaś, że cały ten chromolony system można łatwo zepsuć.  Jakim 
        cudem?
             Sandy wiedziała, że oto nadeszła w końcu ta straszna chwila.
             -  To  proste - wyjaśniła nerwowo. -  Kupiliście  komputery, 
        które w systemie operacyjnym mają zainstalowany program Sanjo.
             - Program Sanjo? O czym ty dziewczyno mówisz?
             - To taki program narzędziowy - kłamała Sandy. - Programiści 
        instalują  go,  żeby  zgodnie  z  życzeniem  klienta  zdefiniować 
        poszczególne  opcje  głównego okna dialogowego. Potem  go  zwykle 
        kasują, ale...
             - Ale tym razem nie skasowali?
             - Najwyraźniej. Spójrz.
             Szybko   wystukała   na   klawiaturze   komendy,   które   - 
        przynajmniej taką żywiła nadzieję! - miały uruchomić program  tak 
        pośpiesznie  zainstalowany  w komputerze  Generała.  Jednocześnie 
        modliła  się  w duchu, żeby nikt go do tego  czasu  nie  wyłączył 
        albo...
             Ekran monitora zamigotał i zgasł. Ale po chwili rozbłysły na 
        nim słowa: PROGRAM SANJO URUCHOMIONY
             -   Widzisz?   Jest  -  oznajmiła  triumfalnie,   z   trudem 
        powstrzymując radosny, pełen ulgi śmiech: jej program działał.  I 
        to  jak!  -  A teraz patrz. - Wystukała  trzy  następne  komendy, 
        wstała i odeszła od komputera.
             Raynee natychmiast wzmógł czujność.
             - Co ty robisz? - spytał cicho.
             - Udowadniam to, co ci tłumaczyłam - odrzekła. - Odeszłam od 
        monitora, żeby nie widzieć twojego hasła. Teraz spróbuj wejść  do 
        systemu.
             - Co znaczy "spróbuj"? Chcesz powiedzieć, że nie mogę?
             -  No  spróbuj  -  nalegała  zmuszając  się  do   swobodnego 
        uśmiechu.
             Raynee  obrzucił ją podejrzliwym spojrzeniem,  popatrzył  na 
        klawiaturę i jednym palcem ostrożnie wystukał hasło.
             Komputer   zareagował  momentalnie.  Na   ekranie   monitora 
        rozbłysły słowa: "Niepoprawne Hasło".
             -  Co?! - wycharczał Tęcza i wbił straszliwe oczy  w  spiętą 
        twarz dziewczyny - Co z tym zrobiłaś? - szepnął.
             - Nic - odrzekła obojętnie, czując, że nogi ma jak z waty. - 
        Uruchomiłam program Sanjo, a program Sanjo zablokował twój system 






        zabezpieczający.  Żeby  go odblokować, wystarczy  napisać:  "Stop 
        Sanjo".
             Raynee  posłał jej wściekłe spojrzenie, powoli  wystukał  na 
        klawiaturze dziewięć liter i wcisnął klawisz z napisem: "Enter".
             - No i spróbuj teraz - rzuciła cicho Sandy.
             Tym  razem  posłuszny komputer wyświetlił na  ekranie  listę 
        pilnie  strzeżonych zbiorów i na twarzy Rayneego wykwitł  uśmiech 
        błogiej  ulgi.  Przez kilka niespokojnych chwil martwił  się,  że 
        dopuszczając    dziewczynę   do   komputera    popełnił    bardzo 
        niebezpieczny błąd.
             -  Kto  wie.  Może  z  ciebie  naprawdę  tęga  fachmanka   - 
        skonstatował.
             - To jeszcze nic - odrzekła przez zaciśnięte gardło. -  Mogę 
        ci pokazać coś lepszego.
             Zaciekawiony Tęcza przechylił głowę.
             - Na przykład?
             - Zaraz zobaczysz. Najpierw zresetuj komputer, żeby skasować 
        hasło.
             Raynee wcisnął odpowiedni guzik.
             -  Dobrze.  - Wzięła głęboki oddech. -  Teraz  posłuchaj.  W 
        głównej  pamięci  tej maszyny są na pewno  jakieś  tajne,  dobrze 
        strzeżone  zbiory, do których dostęp masz tylko ty i  twój  szef. 
        Zgadza  się? Daj mi coś na rybkę. Jakiś plik, do którego  Generał 
        nie miał dojścia.
             -  Do  którego  nie  miał dojścia?  -  powtórzył  Tęcza  nie 
        spuszczając  z niej wzroku. - Choćby lista  wszystkich  dealerów. 
        Pilgrim  mówi,  że  tylko my ją znamy on i  ja.  Hurtownicy  mają 
        dostęp  tylko do listy swoich handlarzy. A co? Twierdzisz, że  to 
        kit?
             - Patrz.
             Podeszła  do komputera i szybko wprowadziła kilka komend,  z 
        których jedna odszukała niezauważalnie osobiste hasło Rayneego  i 
        przekazała je czuwającemu programowi Sanjo. Skończywszy stanęła z 
        boku i oznajmiła:
             -  Dobra. Wprowadziłam odpowiednie polecenia.  Teraz  musisz 
        tylko wcisnąć ENTER.
             Raynee  wcisnął  klawisz i oniemiał.  Na  ekranie  rozbłysły 
        słowa:  GŚÓWNA  LISTA  DEALERÓW,  a zaraz  po  nich  ukazało  się 
        pierwsze dwadzieścia nazwisk ułożonych w porządku  alfabetycznym. 
        Sandy wcisnęła klawisz oznaczony napisem: "Scroll Lock" i  celowo 
        odwróciwszy wzrok od ekranu, patrzyła na zszokowaną twarz  Tęczy. 
        Tymczasem  komputer wyświetlał posłusznie całą  listę  sześciuset 
        czterdziestu trzech dealerów.
             - Niech mnie... - Raynee pokręcił głową i spojrzał na Sandy. 
        Chyba nagle coś zrozumiał i trybiki w jego mózgu zaczęły  obracać 
        się  ze  zdwojoną szybkością. Z oczu Murzyna biło  czyste,  nagie 
        zło. - Myślisz, że jesteś sprytna, co? - wyszeptał zimno.
             - Dlaczego? Bo mogę dostać się do twoich zbiorów? -  spytała 
        czując, że sparaliżowało jej przeponę.
             - Zgadza się - wychrypiał Tęcza świdrując ją wzrokiem.
             - Uruchomisz ten swój program i...
             - Owszem, mogłabym, ale chyba o czymś zapominasz -  odrzekła 
        walcząc  z  paniką.  Wiedziała, że  zaraz  przestanie  myśleć,  a 
        musiała, po prostu musiała wprowadzić do komputera jeszcze  jedną 
        komendę. Dwa słowa, tylko dwa słowa...






             - Czyżby? - spytał podejrzliwie.
             - No jasne, bo wystarczy, że wystukam... - Wyciągnęła rękę w 
        stronę  klawiatury,  gdy nagle chwycił ją za  nadgarstek  żylastą 
        dłonią. I zacisnął ją jak imadło.
             -  Ja to zrobię - szepnął złowieszczo. Zwolnił  uścisk,  ale 
        nadal nie spuszczał z dziewczyny wzroku.
             Sandy  czuła,  że nie jest w  stanie  wykonać  najmniejszego 
        ruchu.
             -  Napisz:  SKASUJ SANJO - powiedziała cicho,  zdając  sobie 
        sprawę,  że  drżą jej palce u rąk. Bała się, i to bardzo.  Ben  i 
        Charley w towarzystwie Roya Schultzheimera i strażników zwiedzali 
        podziemny  dom Rayneego. Była tu sam na sam z Tęczą i  gdyby  coś 
        poszło nie tak...
             -  S-k-a-s-u-j S-a-n-j-o - mruczał pod nosem  Raynee  wystu-
        kując polecenie litera po literze.
             -  Teraz ENTER - podpowiedziała Sandy i odetchnęła  z  ulgą, 
        kiedy  Tęcza wcisnął klawisz, uruchamiając tym samym  najbardziej 
        niszczycielską  funkcję pośpiesznie opracowanego programu i  -  o 
        czym  jeszcze nie wiedziała - wprowadzając drastyczne  zmiany  do 
        systemu    zabezpieczającego    drogie    oprogramowanie    sieci 
        komputerowej Jimmy'ego Pilgrima.
             Jednak zgodnie z jej oczekiwaniami i założeniami, absolutnie 
        nic na to nie wskazywało: na ekranie monitora rozbłysły po prostu 
        pełne otuchy słowa: PROGRAM SANJO WYMAZANY Z PAMIĘCI, i tyle.
             -  Jasny  gwint  - wymamrotał Raynee  z  uśmiechem  na  złej 
        twarzy. - Zdaje się, że ja też mam swego alchemika.
        
             Leżąc jak długa na patio Jake'a Locotty, Sierotka Marysia  -  
        co  do  niej  zupełnie niepodobne - wykazała  więcej  rozumu  niż 
        odwagi  i  nie  wahając się ani sekundy  zdradziła  wszystko,  co 
        wiedziała, a nawet to, co domniemywała na temat "supertęczy".
             Obrazowo  i w szczegółach opisała wspaniałe "podróże"  jakie 
        odbywali  razem ze Sierotką Marychą i Małym Williem, a Locotta  i 
        Rosenthal słuchali i słuchali, i byli coraz bardziej zszokowani.
             Podczas  gdy  Marysia sprzedawała wszystkich, którzy  -  tak 
        twierdziła  -  mieli  coś wspólnego z  "supertęczą",  Joe  Tassio 
        wysłał swoich ludzi, żeby odszukali jedyną żyjącą osobę, która  - 
        zdaniem  prostytutki - mogła ich doprowadzić do źródła nowego,  a 
        już legendarnego narkotyku.
             Poszukiwania nie trwały długo.
             W  środę  za pięć szósta rano jeden z  zawodowych  morderców 
        Tassia   wywlókł  z  helikoptera  półprzytomną,  zakneblowaną   i 
        związaną  kobietę  - młodą i niezwykle piękną, jeśli  nie  liczyć 
        podbitego  oka. Rzucił ją w salonie u stóp Locotty i  wręczył  mu 
        maleńki złożony papierek z jakimś napisem.
             - Znalazłem to w jej torebce - zameldował z szacunkiem.
             -  "A  siedemnaście" - przeczytał na głos Locotta. -  Co  to 
        jest?
             - To jest właśnie to! - Sierotka Marysia, leżąca  dotychczas 
        w   drugim   końcu  salonu,  zerwała  się  na   równe   nogi.   - 
        To"supertęcza"!  -  zapiszczała i grzmotnęła na  dywan,  powalona 
        silnym ciosem Tassia.
             -  A  więc to jest to, Rosey -  szepnął  Locotta.  Ostrożnie 
        rozwinął  papierek  i spojrzał bez słowa na  ściśniętą  warstewkę 
        białawych kryształków.






             Rosenthal  wzruszył ramionami, poślinił czubek palca  koniu-
        szkiem  obłożonego języka, wetknął go w proszek i  wsunął  między 
        spierzchnięte wargi.
             Przez  długą  chwilę  w  salonie  Jake'a  Locotty   panowała 
        śmiertelna  cisza. Wszyscy patrzyli na starego doradcę i  księgo-
        wego.
             A potem...
             - O Jezu - szepnął Rosenthal i wytrzeszczył załzawione,  nic 
        nie widzące oczy.
             -  Co  "O Jezu"? - spytał Locotta wpatrując się  w  wiernego 
        przyjaciela. - Co tam, do cholery, widzisz?
             -  Kolory  - wyszeptał Rosenthal. - Mnóstwo  kolorów,  Jake. 
        Mogę...  mogę  ich  dotknąć jak... - mówił coraz  ciszej,  a  gdy 
        napotkał  wzrokiem przerażoną twarz Sierotki Marychy, zamilkł.  - 
        Chcesz trochę? - spytał.
             -  Tak...  proszę,  bardzo  proszę  -  odrzekła   niepewnie. 
        Rosenthal  nabrał na palec odrobinę proszku i wyciągnął  rękę  do 
        dziewczyny.
             Ku  bezgranicznemu zdumieniu Locotty i  Tassia,  prostytutka 
        zlizała nabożnie wszystkie kryształki narkotyku, po czym  owinęła 
        się czule wokół nóg Rosenthala, spoglądając na świat jak nasycona 
        kotka.
             Nim  zszokowany mafioso zdążył zareagować, Sierotka  Marysia 
        śmignęła obok strażnika i przypadła do stóp siedzącego na krześle 
        doradcy.
             - Błagam - szepnęła zdesperowana - proszę, ja też, ja też.
        
             Jak  długo  tam jest? - spytał Locotta  spoglądając  na  za-
        mknięte  drzwi  do sypialni, za którymi jego stary  przyjaciel  - 
        niegdyś  całkowity  impotent - i dwie  prostytutki  oddawali  się 
        głośnemu i jednoznacznemu zajęciu.
             - Chryste, od czterdziestu pięciu minut - odrzekł zadziwiony 
        Tassio. - Chcesz, żebym tam zajrzał?
             Locotta  nie odpowiedział, patrząc na rozłożony  papierek  z 
        proszkiem.
             -  Coś  nieprawdopodobnego  - wymamrotał. -  Po  prostu  coś 
        nieprawdopodobnego.
             - Jake?
             - Hę? Co? Nie, nie, daj mu spokój - odrzekł niepewnie, jakby 
        wahając  się,  czy wierzyć temu, co widzi i słyszy. I  nagle  się 
        zdecydował. - A chuj tam - mruknął.
             Zanurzył  palec  w narkotyku i wsunął do ust  kilka  lepkich 
        kryształków.
        
             Za  kwadrans siódma maksymalnie zdenerwowany Tassio  doszedł 
        do  wniosku, że dłużej nie może już czekać. Wpadł do  sypialni  i 
        ledwie  rzuciwszy okiem na dwie przecudowne, splecione  w  czułym 
        uścisku  kobiety  - Zorza i niebieskooka blondyna szefa  spały  - 
        zaczął potrząsać chrapiącym i spoconym Locottą.
             -   Jake,   do  ciężkiej  cholery!   Obudź   się   wreszcie! 
        Poskutkowało - Locotta się obudził. W niecałą godzinę od  chwili, 
        kiedy  wypróbował  na sobie działanie  "supertęczy",  capo  mafii 
        zachodniego   wybrzeża  był  wypluty  fizycznie,  psychicznie   i 
        emocjonalnie.  Otworzył oczy, ale do rzeczywistości  jeszcze  nie 
        wrócił.






             -  O Chryste... Nie, już nigdy... - wymamrotał z  zamglonymi 
        oczyma.
             Wtedy  Tassio  trzasnął  go na odlew w  twarz.  Nie  żałował 
        krzepy:  Locotta szarpnął się, głowa mu odskoczyła  i...  natych-
        miast doszedł do siebie.
              - Co jest, kurwa! - prychnął. Otworzył szerzej oczy, ujrzał 
        przed  sobą  dwie piękne kobiety i wróciła mu pamięć.  -  Boże  - 
        wyszeptał słabo. - Joe, zawołaj tu Ala. Muszę mu...
             -  Al nie żyje, Jake. Atak serca, tak myślę - odrzekł  cicho 
        Tassio.
             Zesztywniały Locotta gapił się na niego przez dobrą  chwilę, 
        wreszcie skinął głową.
             - Pomóż mi wstać, Joe.
             Tassio ubrał go, zaprowadził do kuchni, gdzie Locotta rzucił 
        się zachłannie na filiżankę gorącej, ożywczej kawy.
             - Boże, Jake, kiedy znaleźliśmy Ala, myśleliśmy że ty też...
             -  To nie trucizna, Joe - odparł chrapliwie Locotta.  -  Ten 
        proszek  działa,  naprawdę działa. I to jak. Mówię  ci,  nigdy  w 
        życiu tak się nie czułem.
             -  Jake  -  szepnął Tassio - organizacja. Jeśli  się  o  tym 
        dowiedzą...
             - Tak, wiem. Co zrobiłeś z tymi kurwami?
             -  Z  Sierotkami?  - zapytał  Tassio,  żeby  mieć  absolutną 
        pewność, o kogo chodzi. - Trzymamy je pod kluczem. Chcesz..
             Locotta kiwnął głową.
             -  Tak,  ukryjcie je, głęboko. Ostatnia  rzecz,  jakiej  nam 
        teraz trzeba, to żeby zaczęły mleć ozorem na ulicy.
             - A co z tymi? - Tassio wskazał zamknięte drzwi do sypialni. 
        Przed  udręczonymi  oczyma  Locotty  stanął  jaskrawy,  bajecznie 
        kolorowy obraz... uczucia, tak, na pewno uczucia, które połączyło 
        ich troje i zawiodło do szerokiego łoża. Przez chwilę wahał  się, 
        rozdzierany nieprzepartymi i całkowicie sprzecznymi pragnieniami. 
        Zwyciężył głęboko zakorzeniony instynkt samozachowawczy.  Locotta 
        kiwnął głową.
             - Je też.
             Wstrząśnięty, zamilkł i drżącymi rękami sączył kawę.  Tassio 
        podniósł słuchawkę telefonu.
             - Powiedz mi, Joe - spytał po jakimś czasie mafioso -  skoro 
        ten  zawszony łajdak wymyślił tak silny afrodyzjak, to  dlaczego, 
        do  diabła,  nie rozprowadza go zamiast "supertęczy"? Z  tego  co 
        mówiła...  jedna z nich, ta cała "supertęcza" nawet się do  niego 
        nie umywa.
             -  Nie mam pojęcia, Jake. - Tassio naprawdę nie wiedział,  o 
        czym Locotta mówi. - Może postanowił zaczekać, aż klienci odwykną 
        od koki i dopiero wtedy pchnie go na rynek.
             -  Wiesz co? - rzekł poważnie Locotta, odzyskując  stopniowo 
        kontrolę  nad targającymi nim uczuciami. - Jeśli kiedykolwiek  do 
        tego  dojdzie,  organizacja  może zapomnieć o  handlu  kokainą  i 
        heroiną.
             - Jezu... - Tassio aż się wzdrygnął.
             -  A wiesz dlaczego? Bo ten, kto raz weźmie ten  afrodyzjak, 
        już  nigdy  nie spojrzy na inne świństwo. Powstanie  nowy  rynek, 
        Joe, nowy potężny rynek.
             Urwał,  nie mógł mówić. Wiedział, że ani on, ani Joe  Tassio 
        tego  nie  dożyją.  Na długo przedtem  obarczą  ich  pełną  odpo-






        wiedzialnością   za   rozpad   wielomiliardowego   imperium,   za 
        zrujnowanie superdochodowego interesu i... Chyba że coś  wymyślą, 
        chyba że sami zaczną produkować analog A-17.
             Tak, nic innego im nie pozostało, bo obaj dobrze  wiedzieli, 
        co znaczy obarczyć kogoś "pełną odpowiedzialnością". Wielu z tych 
        "obarczonych"  pochowali w płytkich grobach pod nowo  wznoszonymi 
        budynkami i pod autostradami. Znacznie więcej niż wielu.
             -  Joe, musimy znaleźć tego kurewskiego alchemika -  szepnął 
        rozgorączkowany. - Bez względu na koszty.
             - Ale...
             -  Milion dolarów. - Locotta oblizał spieczone wargi. -  Go-
        tówką.  Przekaż to chłopakom. Dla człowieka, który  go  znajdzie. 
        Jeśli  to konieczne, niech śledzą i Rayneego, ale znajdź mi  tego 
        sukinsyna!   To   najważniejsze.  Chcę   mieć   tego   alchemika! 
        Zrozumiałeś?
             - Martwego? - spytał Tassio.
             Locotta pokręcił głową.
             -  Nie,  żywego - odrzekł z naciskiem. - Zdradzi  nam  swoją 
        tajemnicę,  żebyśmy  mieli rozłupać mu czaszkę,  wybebeszyć  cały 
        mózg  i pokroić go w kawałeczki. Bo mówię ci, Joe,  jeśli  chcemy 
        się  z tego wyplątać, musimy zdobyć ten narkotyk. Innego  wyjścia 
        nie ma.
        
                                         29
        
        
             Dopiero  w środę o wpół do ósmej rano, kiedy w  poszukiwaniu 
        wzmianki  o tajemniczym alchemiku Jimmy'ego  Pilgrima  spróbowała 
        dostać  się  do  jednego z  zastrzeżonych  zbiorów,  odkryła,  że 
        uruchomienie  programu Sanjo spowodowało nieodwracalne  zmiany  w 
        całej sieci.
             Odczekawszy,  aż  zostanie  w  końcu  sama  -  pilnował  jej 
        strażnik,  ale  siedział w drugim końcu podziemnej sali  -  Sandy 
        użyła przechwyconego przez program hasła Rayneego, żeby przywołać 
        na  ekran  supertajny główny spis haseł. Miała  nadzieję,  że  na 
        długiej  z  pewnością  liście  znajdzie  nazwisko   nieuchwytnego 
        chemika i...
             Aż  wytrzeszczyła oczy. Początkowo ze zdumieniem, później  z 
        paraliżującym    zaskoczeniem,   wreszcie   z   coraz    większym 
        przerażeniem  patrzyła na pojedyńcze hasło, które ukazało się  na 
        ekranie monitora.
             Było to hasło Rayneego.
             Natychmiast zdała sobie sprawę, że popełniła gdzieś błąd, że 
        w   programie  Sanjo  musiała  zawrzeć   instrukcje   rozkazujące 
        komputerowi  skasować pozostałe hasła ze spisu głównego,  dlatego 
        maszyna  informowała  ją teraz, że  zaakceptuje  wyłącznie  hasło 
        Tęczy. A to z kolei znaczyło, że...
             Boże  -  pomyślała  czując, jak  ogarnia  ją  coraz  większe 
        odrętwienie.  Przed  chwilą unieruchomiła całą  sieć  komputerową 
        Jimmy'ego Pilgrima.
             Siedziała, patrzyła otępiałym wzrokiem na niemal pusty ekran 
        monitora i zastanawiała się, jak mogła popełnić tak horrendalny w 
        skutkach  błąd,  kiedy  do sali wszedł Ben. Stanął  przy  niej  i 
        spytał cicho:
             - Znalazłaś tego sukinsyna? - Czułym gestem potarł jej szyję 






        i  natychmiast  zrozumiał,  że  coś jest  nie  tak.  Jej  mięśnie 
        stężały, oczy miała przerażone.
             -  Ben, chyba... - zaczęła szeptem i nagle  zmieniła  temat, 
        opisując   Kodzie  "nowy"  system  zabezpieczenia  danych,   jaki 
        opracowała dla sieci komputerowej Pilgrima.
             Do  sali weszli Raynee, Schultzheimer, Shannon  oraz  trzech 
        strażników. Na rozkaz Tęczy wszyscy stanęli wokół monitora.
             -  No dobra - rzucił z uśmiechem Raynee. - Teraz  pokaż  im, 
        jak...
             - Co się tu, do diabła, dzieje?! - Dudniący głos z  drugiego 
        końca sali.
             Ośmioro  ludzi  zgromadzonych  wokół  komputera,  łącznie  z 
        Rayneem, odwróciło głowy.
             Do  pomieszczenia  wszedł brodaty mężczyzna w  garniturze  z 
        kamizelką. Miał rogowe okulary.
             Raynee wyszczerzył usta w szerokim uśmiechu.
             - Sie masz! Co tu robisz? Mówiłeś, że jeszcze nie...
             -  Dostałem twoją wiadomość o Generale - warknął Pilgrim.  - 
        Próbowałem  się  z  tobą skontaktować, ale  nie  mogłem  -  dodał 
        przechodząc przez szeroką matę. - Te przeklęte komputery...
             Napotkał  wzrokiem  Bena, Charleya i Sandy i  jego  lodowate 
        czarne oczy zrobiły się wielkie jak spodki.
             - Kim są ci ludzie? - szepnął, tłumiąc w sobie dziką  furię. 
        Raynee wybuchnął śmiechem.
             -  Nie  denerwuj się, bracie. Komputer  pracuje  jak  złoto. 
        Właśnie go naprawialiśmy i...
             - Co?! Co robiliście?!
             -  Wszystko w porządku, Jimmy. - Tęcza stracił  trochę  pew-
        ności  siebie.  -  Ci ludzie są czyści - zapewniał -  to  oni  go 
        załatwili.  - W kilku słowach streścił mu przebieg akcji  na  dom 
        Generała.
             - I dlatego wpuściłeś ich tutaj!? - szepnął Pilgrim z niedo-
        wierzaniem.
             -  Mówię  ci, Ben, Charley i Sandy są czyści -  powtórzył  z 
        naciskiem  Raynee.  -  Wydano na  nich  nakazy  aresztowania,  są 
        poszukiwani za morderstwo dwóch policjantów.
             Zimny  analityczny  umysł  Jimmy'ego  Pilgrima  pracował  na 
        pełnych obrotach, skrawki informacji uzyskane z różnych źródeł  w 
        ciągu  ostatnich  czterdziestu ośmiu godzin ułożyły się  w  jedną 
        całość.
             - Ben Koda i Charley Shannon...? - spytał, wciąż nie wierząc 
        własnym oczom i uszom.
             Wyraźnie zaskoczony Raynee kiwnął głową.
             - Tak jest. A skąd wiesz?
             Pilgrim nie wytrzymał.
             -  Za  morderstwo  dwóch policjantów, hę?! -  ryknął.  -  Ty 
        durniu  skończony! To są ci dwaj, którzy kręcili się  na  urwisku 
        Torrey Pines, gdzie zostawiłeś tą rudą Kaaren! Odciski butów...
             Rzucił  okiem na wielkie buty Shannona, na  tenisówki  Kody, 
        przeniósł  wzrok na ich twarze, gdy nagle zdał sobie  sprawę,  że 
        Sandy cały czas stuka jak szalona w klawiaturę komputera.
             Rozwścieczony,  skoczył ku niej i w chwili, gdy  wydała  ma-
        szynie  komendę  Załaduj Sanjo II i wcisnęła klawisz  z  napisem: 
        "Enter", uderzył ją pięścią w szczękę. Potężny cios rzucił  Sandy 
        o ścianę. Straciła przytomność.






             Pilgrim  już się odwracał, by wyładować gniew na Tęczy,  gdy 
        nagle  jęknął  i zszokowany, zgięty wpół, upadł na kolana  -  Ben 
        kopnął  go  w pachwinę. W tym samym momencie  Shannon  zaatakował 
        Rayneego: grzmotnął go tak silnie, że Tęcza upadł na  komputerowy 
        stolik, roztrzaskał go i w fontannie szkła z rozbitego  kineskopu 
        monitora runął na podłogę.
             Wybuchł  chaos. Skorzystał z tego Roy  Schultzheimer,  który 
        wydał z siebie przeraźliwy okrzyk bojowy ki-yi i zanim Ben zdołał 
        zadać  Pilgrimowi śmiertelne uderzenie kantem dłoni w  nie  osło-
        niętą szyję, trafił Kodę pięścią tuż za prawym uchem.
             Ben upadł. Ogarnięty furią Shannon napiął mięśnie, by ruszyć 
        na   Schultzheimera,  gdy  nagle  usłyszał  ostrzegawczy   wrzask 
        Rayneego:
             - Stój! Stój, bo poderżnę jej gardło!
             Charley odwrócił się i zobaczył, że wściekły, uwalany  krwią 
        morderca ściska w ręku brzytwę, że trzyma ją na gardle bezwładnej 
        Sandy.  Natychmiast  znieruchomiał.  Schultzheimer  tylko  na  to 
        czekał.  Wykonał w powietrzu błyskawiczny  półobrót,  wyprowadził 
        cios   nogą  i  Shannon  runął  na  podłogę  obok   nieprzytomnej 
        koleżanki.
        
             David Isaac i Nichole Faysonnt stali przy tablicy  zawieszo-
        nej w gabinecie obok laboratorium i prowadzili ożywioną dyskusję. 
        Porównywali struktury trzech przetestowanych dotychczas  analogów 
        -  tiopeiny  B-16 oraz B-17 - i  usiłowali  określić  najbardziej 
        prawdopodobne siedlisko biologicznie czynnych molekuł.
             Zadzwonił  telefon.  Sekretarka Isaaca zawiadamiała  go,  że 
        interesantka,  umówiona na godzinę ósmą, przyszła kwadrans  przed 
        czasem.
             -  Dziękuję, Michelle. Niech wejdzie. - Odłożył słuchawkę  i 
        spojrzał  na Nichole. - Wiesz co? Zajmij się już  przygotowaniami 
        do syntezy A-18 - powiedział. - To nie potrwa długo.
             -  Też  jesteś ciekawy, prawda? -  Uśmiechnęła  się  ciepło, 
        wzięła  ze stołu oprawiony w czerwone płótno notatnik i  zniknęła 
        za rogiem.
             -  Osiągnęliśmy dzisiaj coś, co może przejść do  historii  - 
        szepnął do siebie Isaac. Bo jeśli okaże się, że analog A-18  jest 
        choćby  minimalnie silniejszy od cudownie zmysłowej wersji  A-17, 
        to...
             Pukanie do drzwi. Isaac poderwał wzrok.
             - A, tak. - Obszedł biurko i wyciągnął rękę. - Pani...?
             - Sun-Wang. Tina Sun-Wang - odrzekła młoda kobieta.
             -  Byłam  doktorantką  profesora  Bacona.  W  zeszłym   roku 
        obroniłam pracę dyplomową.
             -  Tak,  oczywiście. Wspominała pani o  tym  podczas  naszej 
        wczorajszej rozmowy. - Wskazał jej krzesło, sam wrócił za  biurko 
        i  usiadł  w fotelu. - Przepraszam, jestem  trochę  rozkojarzony. 
        Widzi  pani, nasze badania... Odnieśliśmy dzisiaj  niespodziewany 
        sukces i dlatego...
             - Moje gratulacje, panie profesorze. - Tina uśmiechnęła  się 
        uprzejmie. - Mam nadzieję, że nie przeszkadzam.
             -  Ależ  skąd. - Pokręcił  głową,  przepełniony  euforycznym 
        poczuciem sensu istnienia oraz samozadowolenia, co było jednym  z 
        efektów    ubocznych   (poza   odzyskaną   potencją)    działania 
        nieświadomie   zażytego  analogu  B-17.  -  Zupełnie   pani   nie 






        przeszkadza.  Ale,  hmm... czy zechciałaby pani wyjaśnić  w  czym 
        mógłbym  pomóc? - spytał z przyjemnym uśmiechem. -  Wczoraj  była 
        pani bardzo tajemnicza.
              - Tak, wiem - odrzekła z lekkim zażenowaniem i sięgnęła  do 
        torebki. - Przepraszam, że nie mogłam nic więcej powiedzieć przez 
        telefon, ale... - Położyła na biurku skórzany futerał z policyjną 
        odznaką i pięć zdjęć. - Zadanie, nad którym pracuję, jest  ściśle 
        tajne,  dlatego  nie  mogłam. Czy... czy  coś  się  stało,  panie 
        profesorze?
             Nagle  zdała  sobie sprawę, że David Isaac  śmiertelnie  po-
        bladł.
             - Skąd... Skąd pani to ma? - Wytrzeszczonymi oczyma  patrzył 
        to na szokująco wyraźne fotografie wnętrza laboratorium na  Orlej 
        Górze, to na jej odznakę.
             - O tym właśnie chciałam z panem porozmawiać - wyjaśniła.  - 
        Widzi  pan,  pracuję od niedawna w policji. Tu, w  San  Diego,  w 
        laboratorium   kryminalnym.   Zgodziłam  się  wystąpić   w   roli 
        specjalistki  od  nielegalnych  narkotyków,  żeby  tym   sposobem 
        przeniknąć do sieci podziemnych laboratoriów.
             -  Więc  pracuje  pani w policji -  powtórzył  wolno  Isaac, 
        najwyraźniej nie wierząc własnym uszom i oczom.
             Wzruszyła przepraszająco ramionami.
             -  Tak. Wiem, że to wariactwo, ale ponieważ nie znam się  na 
        technologii  wytwarzania narkotyków, poprosiłam ich o  pozwolenie 
        na  skontaktowanie się z panem. Miałam nadzieję, że  może  mógłby 
        mnie pan...
             - Nauczyć, jak się je produkuje? - spytał zdumiony.
             - Nie, nie. - Nie mając praktycznie żadnego doświadczenia  w 
        pracy  policyjnej;  uśmiechnęła się  ostrożnie,  nie  rozpoznając 
        wyrazu twarzy Isaaca. - Niezupełnie o to chodzi. To znaczy, gdyby 
        pan mógł, byłoby wspaniale, ale interesują mnie przede  wszystkim 
        swego  rodzaju...  sztuczki... Rozumie pan, trochę magii,  jak  w 
        cyrku,  żebym mogła lepiej wejść w rolę. Pamiętam,  że  prowadził 
        pan  cykl  wykładów  z  alchemii  dla  swoich  doktorantów,  więc 
        pomyślałam sobie, że...
             - Że mógłbym zrobić z pani alchemiczkę? - wyszeptał cicho.
             -  Tak,  coś w tym rodzaju. - Kiwnęła niepewnie  głową,  nie 
        wiedząc, czym go tak nagle zdenerwowała.
             -  A  to jest... To jest to  podziemne  laboratorium,  które 
        zamierza pani spenetrować? - spytał zdumiony.
             -  Chyba  tak.  - Wzruszyła ramionami.  -  Szczerze  mówiąc, 
        jeszcze tego nie wiemy. - Uśmiechnęła się podświadomie.
             -  Dostaliśmy te zdjęcia od kogoś, kto mnie tam wprowadzi  i 
        za  mnie poręczy, ale ten człowiek nie zdradził  nam  lokalizacji 
        laboratorium.  Jadę tam z nim pojutrze, w piątek. Pod  warunkiem, 
        że do tego czasu zdążę się przygotować - dodała.
             - Więc nie wiecie nawet, gdzie to jest? - spytał Isaac chcąc 
        zyskać absolutną pewność.
             - Nie, nie wiemy. Detektyw prowadzący sprawę twierdzi, że to 
        typowe, że ten, kto... hmm, zdecydował się sypać, nigdy nie  mówi 
        wszystkiego  do końca. Tym sposobem zachowuje coś dla siebie,  ma 
        argumenty do przetargu.
             - Rozumiem - szepnął czując, jak wali mu serce.
             -  Widzi  pan,  właściwie  to nie wiemy  nawet,  czy  w  tym 
        laboratorium  rzeczywiście wytwarza się narkotyki - mówiła  dalej 






        Tina.  - Dlatego przyniosłam te zdjęcia. Pomyślałam sobie, że  na 
        podstawie   fotografii  będzie  pan  mógł  powiedzieć,   co   tam 
        produkują.
             - Fascynujące - Isaac przeglądał polaroidowe zdjęcia udając, 
        że czyni to z wielką uwagą i starannością. W głowie miał  mętlik. 
        Gorączkowo   próbował  uporządkować  myśli  i  wyciągnąć   jakieś 
        konkretne  wnioski.  Po chwili odłożył fotografie i  spojrzał  na 
        Tinę.  -  Niestety,  nie  potrafię  pani  powiedzieć,  co  w  tym 
        laboratorium wytwarzają - oznajmił drętwo i, jak się mu  zdawało, 
        nienaturalnie  głośno.  -  W  samej  aparaturze  nie  widzę   nic 
        nadzwyczajnego, ale... ale myślę, że coś wymyślimy i nauczę panią 
        kilku,  hmm,  magicznych  sztuczek.  Zrobimy  z  pani   prawdziwą 
        alchemiczkę.
             - Cudownie.
             -  Ale  najpierw... - przerwał jej Isaac  -  najpierw  muszę 
        uzyskać  zgodę  dziekana wydziału. To niecodzienna  sprawa,  sama 
        pani rozumie. - Wstał.
             Tina poczuła się bardzo niepewnie.
             -  Przepraszam,  panie  profesorze, ale  nie  wiem,  czy  to 
        możliwe.
             -  Ach  tak?  A  to dlaczego? -  spytał  Isaac  ze  wzmożoną 
        czujnością.
             -  Nasza operacja... Widzi pan, nasza operacja  jest  ściśle 
        tajna.  Pozwolono  mi  przyjść  tu  i  porozmawiać  z  panem,  bo 
        zarekomendowałam   pana  jako  wybitnego  specjalistę   uniwersy-
        teckiego, ale nie przypuszczam, żeby...
             -  Rozumiem.  - Isaac skinął głową, nie  wierząc  ani  przez 
        chwilę,  że  ta  absurdalna sytuacja  jest  wyłącznie  koszmarnym 
        zbiegiem  okoliczności.  -  A gdybym...  gdybym  tylko  wspomniał 
        rodzaj problemu? Gdybym nie wchodził w szczegóły?
             -  No  cóż, myślę, że tak byłoby o wiele lepiej  -  odrzekła 
        wciąż lekko skonsternowana Tina.
             -  Świetnie.  - Sięgnął pośpiesznie do półki z  książkami  i 
        zdjął  z niej jakiś podręcznik w mocno zniszczonych okładkach.  - 
        Pójdę  do dziekana, a tymczasem zechce pani zerknąć na  to.  Może 
        filiżankę   kawy?  Moja  asystentka  pani  poda.  Z  cukrem,   ze 
        śmietanką?
             -  Bez  dodatków,  jeśli można -  odrzekła,  zdumiona  nagłą 
        uprzejmością profesora.
             -  Mario!  - zawołał w stronę otwartych  drzwi.  -  Mogłabyś 
        podać  naszej  młodej koleżance filiżankę kawy?  -  Odczekał,  aż 
        Nichole  przytaknie, i znów spojrzał na Tinę. - Proszę  poczekać. 
        Wrócę  za  kilka minut - zapewnił z miłym uśmiechem i  wyszedł  z 
        gabinetu.
        
             Zamknąwszy się w prywatnym laboratorium, Isaac spędził  pięć 
        długich,  szarpiących  nerwy  minut,  próbując  wejść  do   sieci 
        komputerowej Jimmy'ego Pilgrima. Bezskutecznie.
             Kiedy  ekran monitora po raz kolejny  wyświetlił  tajemnicze 
        słowa:  Niepoprawny  Kod Wejściowy, profesor  usłyszał  delikatne 
        stukanie do drzwi.
             -  Tak?  Kto tam? - spytał czyniąc rozpaczliwy  wysiłek,  by 
        zachować spokój i wreszcie coś wymyślić.
             - To ja.
             Skoczył  do drzwi, otworzył je, wciągnął Nichole do  środka, 






        zamknął drzwi i przekręcił klucz w zamku.
             - Co się stało? - spytała.
             - Policja. - Mówił szeptem, chociaż gabinet, gdzie  siedzia-
        ła, taką przynajmniej miał nadzieję, Tina Sun-Wang, był  oddalony 
        o dobre dziesięć metrów od zamkniętego laboratorium.
             - Co?! - Nichole wytrzeszczyła oczy.
             -  Sun-Wang,  jedna  z  zeszłorocznych  doktorantek   Allena 
        Bacona. Pracuje teraz dla tutejszej policji. - Isaac streścił jej 
        pośpiesznie  zdumiewającą rozmowę, jaką odbył  z  niedoświadczoną 
        chemiczką sądową.
             -  Boże  -  wyszeptała Nichole. - To pułapka,  to  na  pewno 
        pułapka, prawda?
             - Chyba tak.
             - W takim razie co...?
             - Nie wiem - wyznał kręcąc głową. - Ale musimy coś zrobić. I 
        to szybko. Natychmiast.
             Jimmy  Pilgrim  stał  przy  biurku  w  podziemnej   kryjówce 
        Rayneego. Wykrzywiając z bólu twarz, spoglądał wściekle na  dwóch 
        wciąż nieprzytomnych agentów (Tęcza i Schultzheimer przeszukiwali 
        zakutego w kajdanki Shannona). Zadzwonił telefon.
             - Kto to? - warknął zerkając na Rayneego.
             Tęcza spojrzał na niego i wzruszył ramionami.
             - Nie wiem. Odkąd zainstalowaliśmy komputery, nikt tu nie ma 
        prawa dzwonić, jak kazałeś.
             - Zabierz ich stąd. I to migiem.
             Odczekał do piątego dzwonka i podniósł słuchawkę.
             - Halo? - burknął.
             - Tu Isaac - wybełkotał profesor. - Chciałem...
             - Co pan najlepszego wyczynia? - Pilgrim omal nie  krzyknął. 
        - Ma pan komputer! Mówiłem panu, żeby korzystać z komputera!
             - Próbowałem, do ciężkiej cholery! - szepnął Isaac, starając 
        się  nie  podnosić  głosu. - Próbowałem, ale nie  mogę  wejść  do 
        sieci! Ktoś zmienił moje hasło!
             - Co?! - ryknął Pilgrim. - Hasło?! Co pan...? - I nagle  coś 
        sobie przypomniał. Sandy Mudd. Zanim komputer poszedł w  drzazgi, 
        dziewczyna  zawzięcie  na  nim pisała. I Raynee.  Co  on  takiego 
        powiedział?  Że  komputer  pracuje  jak  złoto,  bo  właśnie   go 
        "naprawiali".
             -  Niech  to szlag! - Zaczął szaleć, lecz nagle  dotarły  do 
        niego  następne  słowa Isaaca. - Że co!? Co  pan  powiedział!?  - 
        wrzasnął i z rosnącym przerażeniem wysłuchał relacji profesora  o 
        niespodziewanej i niezrozumiałej wizycie Tiny Sun-Wang.
             - Jest pan pewien, że nie wiedzą, gdzie jest laboratorium? - 
        spytał,  kiedy  Isaac  skończył.  Jednocześnie  próbował  myśleć, 
        próbował  wykoncypować,  kto  jeszcze,  poza  Rayneem,   Schultz-
        heimerem,   Drobeckiem   i  poza  trzyosobową   obstawą,   której 
        bezgranicznie  ufał, znał lokalizację prototypowego  laboratorium 
        na Orlej Górze.
             Nikt.  Co znaczyło, że nie tego laboratorium szukają. A  po-
        nieważ pierwszy z tych przeznaczonych do dzierżawy obiektów  miał 
        być gotowy dopiero w sobotę...
             -  Nie, chyba nie - odrzekł w końcu Isaac. - Ale  dziewczyna 
        mówi,  że jedzie tam w najbliższy piątek. Ktoś ma ją  wprowadzić, 
        ktoś od was.
             ...pozostawało  tylko laboratorium na Anza-Borrego. I  Bobby 






        Lockwood.  Części  układanki trafiły na swoje miejsca  i  Pilgrim 
        uśmiechnął  się lodowato. Tak, doskonale pamiętał,  jak  Lockwood 
        zareagował  na wiadomość o karze dla Jamiego MacKenzie. A  teraz, 
        kiedy MacKenzie umarł...
             Oczywiście.
             To ciekawe, ale Jimmy Pilgrim był niemal dumny ze sposobu, w 
        jaki  Lockwood  postanowił się na nim zemścić.  Jakby  rzucił  mu 
        rękawicę,  tak, bo wprowadzenie policyjnego chemika do jednego  z 
        tajnych laboratoriów było imponującym i znakomicie  skalkulowanym 
        wyzwaniem. Było aktem oporu, który mógłby z powodzeniem  wypalić, 
        zwłaszcza  teraz,  kiedy Pilgrim potrzebował  kolejnej  przynęty, 
        żeby na dwa, trzy dni zająć czymś Locottę.
             Niestety  zdał sobie sprawę, że poświęcenie laboratorium  na 
        Anza-Borrego  oznaczało również stratę Drobecka. Ale  mniejsza  z 
        tym.  Chodziło przede wszystkim o to, żeby Locotta znalazł  swego 
        "alchemika", a przynajmniej żeby tak myślał.
             Wtedy przypomniał sobie o dwudziestu dwóch  półkilogramowych 
        paczkach  kokainy, które wymienili z dealerami na  zasadzie  dwie 
        paczki   narkotyku  za  paczkę  "supertęczy".  Kazał   Drobeckowi 
        przewieźć je na Orlą Górę.
             -  Raynee  - krzyknął zakrywając słuchawkę ręką -  łap  Dro-
        becka! I to natychmiast. Powiedz mu, że odwołuję dostawę na  Orlą 
        Górę. Każ mu zostać na miejscu. Niech pomaga przy produkcji.
             - A jeśli już wyjechał?
             -  Nie  wyjechał.  Ten gruby  sukinsyn  nienawidzi  wcześnie 
        wstawać.  - Przystawił słuchawkę do ucha i mruknął:  -    Dobrze, 
        zajmę się tym, profesorze. A propos. Chodzą słuchy, że analog  A-
        17  jest czymś w rodzaju silnego afrodyzjaku. Wie pan coś na  ten 
        temat?
             -  Siedemnastka? - zdziwił się Isaac. - Przecież to jeden  z 
        pierwszych dwóch analogów, jakie wam wysłałem. Pierwsza przesyłka 
        zawierała    tiopeinę    i   A-17.   Przetestowaliście    go    i 
        stwierdziliście, że jest do niczego.
             -  Tak, pamiętam - warknął Pilgrim przypominając  sobie,  że 
        fiolki z dwoma pierwszymi analogami odbierał nie kto inny  jak... 
        Bylighter  i  że  przez zamieszanie,  jakie  wybuchło  w  trakcie 
        pierwszych   prób,   stracili  kilka  niezmiernie   cennych   dni 
        produkcyjnych.   Tak  więc  zamiast  spokojnie  upłynniać   zapas 
        "supertęczy"  B-16, niezbędny do przeprowadzenia  pierwszej  fazy 
        przebiegłej gry, Pilgrim musiał teraz rzucić na szalę  absolutnie 
        wszystko  i  musiał  zrobić to w chwili, kiedy  w  całym  mieście 
        grasowali  myśliwi  Locotty,  kiedy z  coraz  większą  desperacją 
        szukali jego, podległych mu ludzi oraz tajemniczego alchemika.
             Tak, zwłaszcza alchemika.
             Lecz  kiedy  powstanie setka laboratoriów - myślał  -  kiedy 
        wszystkie  ruszą, kiedy zaczną produkować tony  nowych  analogów, 
        będzie za późno. Wiedział o tym. Wiedział, że jeśli Jake  Locotta 
        nie  zechce  wypaść z gry, wcześniej czy  później  będzie  musiał 
        przyjść  do  Canossy.  Bo  tylko Jimmy  Pilgrim  miał  dostęp  do 
        profesora Davida Isaaca i jego cudownych analogów. Tak jest i tak 
        zostanie,  nawet  jeśli  własnoręcznie  będzie  musiał  zniszczyć 
        źródło wymarzonych narkotyków.
             Wiedział też, że sprawa wymaga zgrania w czasie, choć  czasu 
        miał  bardzo  mało. Zdarzenie goniło zdarzenie, wielu z  nich  po 
        prostu  nie  mógł przewidzieć bez względu na staranność,  z  jaką 






        wszystko zaplanował.
             Przez  krótką  chwilę żałował, że pozwolił  Rayneemu  wyeli-
        minować   tego   nieszczęsnego   handlarzynę,   tego   parszywego 
        Bylightera.  Żałował,  bo  teraz z  przyjemnością  rozerwałby  mu 
        gardło  na  strzępy i to gołymi rękami. Za  zmarnowany  czas,  za 
        stracone szanse.
             Co więcej, istniała wprost przerażająca możliwość, że analog 
        A-17,  ten, który dostali od Isaaca dziesięć dni temu,  może  być 
        prawdziwym "marzeniem alchemika", narkotykiem wszechczasów.
             - Instrukcje technologiczne do A-17 - warknął do  słuchawki. 
        - Ma je pan?
             - Są w komputerze - odrzekł ostrożnie Isaac. - Ale nie  mogę 
        się do nich...
             -   Komputery  naprawimy,  profesorze  -  syknął   Pilgrim.-
        Potrzebuję ich teraz, natychmiast. Pańskie notatki?
             - Kazał mi pan je zniszczyć.
             -  Wiem, co kazałem - szepnął złowieszczo Pilgrim. -  Proszę 
        pana o...
             -  Mam  w  sejfie notatnik - wyznał  profesor.  -  Jest  tam 
        wszystko co potrzeba.
             -  Dobrze.  - Pilgrim zamknął na chwilę  oczy,  żeby  zebrać 
        myśli. Nie, teraz nie mógł stracić głowy. - Czy może pan  stamtąd 
        wyjść, nie wzbudzając jej podejrzeń?
             - Hmm... Chyba tak, ale...
             -  Chcę pana widzieć w tym laboratorium. Jak  najszybciej  - 
        warknął zdecydowawszy, że najwyższy czas wyeliminować profesora z 
        gry. - I proszę nie zapomnieć notatnika - dodał z naciskiem.
             -  Ale...  Ale mówił pan przecież, że takie  spotkanie  jest 
        zbyt niebezpieczne - wyjąkał Isaac.
             - Nadal chce pan resztę manuskryptu Marii? - spytał Pilgrim.
             - Słucham?
             - Przywiezie pan notatnik, dostanie pan pozostałe kartki. To 
        dwie  i  pół  godziny drogi. Niech się  pan  lepiej  pośpieszy  - 
        szepnął zimno.
             Trzasnął  słuchawką,  wykonał  dwa  szybkie  telefony,  żeby 
        uruchomić pułapkę z nową przynętą, po czym spojrzał na Rayneego.
             - Zostaniesz tu z Royem - rozkazał. - Dowiedz się, co to  za 
        spryciarze, i podłącz zapasowy terminal. Jak tylko wycisnę z  tej 
        suki, co zrobiła z naszymi komputerami, natychmiast dam ci znać z 
        Orlej Góry.
             Skinął  na trzech uzbrojonych w Uzi ochroniarzy,  wszedł  do 
        gabinetu,  chwycił nieprzytomną Sandy za koszulę i powlókł  ją  w 
        stronę podziemnego garażu.
             -  I nie zapomnij! - krzyknął przez ramię. - Zatrzymaj  Dro-
        becka w laboratorium na Anza-Borrego!
        
             Profesor Isaac spojrzał na Nichole i powiedział:
             -  Chce,  żebym  przywiózł na  Orlą  Górę  opis  technologii 
        wytwarzania  A-17.  Mówi,  że  za twój  notatnik  da  nam  resztę 
        manuskryptu Marii.
             Nichole  Faysonnt spojrzała na oprawiony w  czerwone  płótno 
        skoroszyt. Jej nazwisko na okładce było przekreślone i zastąpione 
        imieniem, jakim Isaac się teraz do niej zwracał.
             Maria.
             -  To znaczy, że już nie jesteś mu potrzebny -  szepnęła.  - 






        Jeśli tam pojedziesz, zabije cię.
             - Masz rację. Ale nie zdaje sobie sprawy z jednego. Z  tego, 
        że ja go również nie potrzebuję. Już nie. - Ujął jej głowę obiema 
        rękami i delikatnie pocałował. - Po co mi manuskrypt Marii, skoro 
        mam samą Marię, prawda? - Znów ją pocałował i przez chwilę  stali 
        objęci i zagubieni w kolorowych narkotycznych wizjach.
             - Co teraz? - spytała w końcu Nichole.
             -  Zbierz  wszystkie  składniki  do  produkcji  osiemnastki, 
        których nie moglibyśmy kupić bez wzbudzania czyichś podejrzeń.  - 
        Sięgnął  na  półkę  i do  swojej  zniszczonej  walizeczki  zaczął 
        pakować małe fiolki drogich chemikaliów.
             - Więc nie zamierzasz...?
             Pokręcił głową.
             -  Jeśli  chcemy przeżyć i kontynuować naszą  pracę,  możemy 
        zrobić tylko jedno. - Spojrzał na Nichole, na młodą  doktorantkę, 
        którą teraz naprawdę uważał za swoją wymarzoną Marię.
             - Musimy uciekać.
             
        
             Tego środowego ranka Jake Locotta pił kawę w kuchni i  robił 
        wszystko,  żeby nie słyszeć głosów ludzi Tassia, którzy do  dwóch 
        furgonetek  przenosili  cztery owinięte  prześcieradłami  zwłoki. 
        Zadzwonił telefon.
             Odebrał  Joe  Tassio. Słuchał chwilę, a  potem  spojrzał  na 
        mafiosa ze złośliwym uśmiechem na twarzy.
             -  Wygląda  na to, że milion dolców zrobiło swoje  -  powie-
        dział.  -  Wiemy gdzie jest laboratorium  Pilgrima.  Właśnie  do-
        staliśmy cynk.
        
             Tina Sun-Wang siedziała w gabinecie profesora Isaaca już  od 
        kwadransa. Znudził ją "suchy" podręcznik, więc zaczęła  rozglądać 
        się po wnętrzu wypełnionym książkami i dokumentami.
             Nie dostrzegając nic interesującego, spojrzała na wiszącą  z 
        tyłu  tablicę,  zapisaną skomplikowanymi  wzorami  i  diagramami. 
        Postanowiwszy  sprawdzić,  ile  jeszcze  pamięta  z   nazewnictwa 
        chemicznego,  zaczęła  odcyfrowywać pierwszy,  niezwykle  złożony 
        schemat.
             -   Jeden...   -  szeptała  -  jeden...   dwa...   tienyl... 
        cykloheksyl...  pipidryna.  - Urwała. W jej  głowie  odezwał  się 
        alarmowy buczek.
             Przekonana, że popełniła błąd, wbiła oczy w tablicę i spraw-
        dziła schemat raz jeszcze. W górnej części kręgosłupa i w  rękach 
        poczuła nieprzyjemne mrowienie.
             -  Jeden-jeden-dwa-tienyl-cykloheksyl... pipidryna -  powtó-
        rzyła. - Boże.
             Nic  nie  rozumiejącym wzrokiem patrzyła  na  tablicę  przez 
        dobre  pół minuty. Wreszcie wstała i podeszła do drzwi  wiodących 
        do  głównego  laboratorium,  żeby  sprawdzić,  czy  jest  tam  ta 
        dziewczyna...  Zaraz,  jak jej na imię?  Maria?  Lecz  asystentki 
        Isaaca tam nie było.
             Wtedy,  jak  we  śnie, Tina  chwyciła  książkę  telefoniczną 
        leżącą na biurku profesora, szybko odszukała numer centrali biura 
        szeryfa okręgu San Diego i nakręciła go drżącymi palcami.
             -  Z  detektywem  Martinem  DeLaurą  proszę.  Tylko  szybko, 
        błagam, to bardzo pilne - szeptała.






             Sierżant  Wilbur  Hallstead  odebrał  telefon  dokładnie  po 
        dwudziestu  trzech sekundach. Tina liczyła je,  obserwując  wolno 
        pełznący  sekundnik na zegarze ściennym nad biurkiem profesora  i 
        nasłuchując nerwowo, czy nikt nie nadchodzi.
             - Hallstead.
             - Mówi Tina Sun-Wang z policji San Diego. Muszę  natychmiast 
        rozmawiać z detektywem Martinem DeLaurą.
             - Pani jest tą chemiczką, która...
             - Tak, to ja. Niech pan posłucha, muszę...
             -  DeLaura  przed chwilą wyszedł. Powiedział, że  jedzie  na 
        uniwersytet, żeby się z panią spotkać.
             - Chryste. Czy może go pan złapać przez radio?
             - Chyba tak. To takie pilne?
             - Bardzo - odrzekła zdenerwowana. - Proszę mu powiedzieć, że 
        jestem  w  gabinecie  profesora Davida Isaaca  w  głównym  gmachu 
        wydziału chemii, na trzecim piętrze. Niech się pośpieszy. Tu  się 
        dzieje coś dziwnego i chyba... chyba popełniłam straszny błąd.
        
             Zmęczony, zlany potem Lockwood zbiegł po schodach do piwnicy 
        laboratorium  na  skraju pustyni Anza-Borrego  i  zdążył  odebrać 
        telefon po czwartym dzwonku.
             - Tak?
             Rozpoznał wściekły głos Rayneego i od razu wzmógł czujność.
             - Gdzieś ty do diabła, był?! Dzwonię i dzwonię!
             - Wyszedłem na dwór - odrzekł pośpiesznie Bobby. - Na  kilka 
        minut, żeby się przewietrzyć. Te chemikalia...
             -  Drobeck  -  warknął Tęcza. - Gdzie on jest?  Chcę  z  nim 
        pogadać.
             - Wyjechał wczesnym rankiem, kilka godzin temu.  Powiedział, 
        że jedzie w góry.
             - Wziął kokainę?
             - Oczywiście. Powiedział, że musi ją...
             -  Kurwa  mać! Słuchaj, zostań na miejscu.  Zostań  w  labo-
        ratorium,  żebym  mógł się z tobą w każdej  chwili  skontaktować, 
        jasne? W południe przyjedziemy tam z Pilgrimem. Chcemy sprawdzić, 
        jak idzie robota. Kapujesz? - I trzasnął słuchawką.
             Przez  kilka  minut zamyślony Bobby Lockwood stał  w  zapia-
        szczonej, przesiąkniętej eterem piwnicy. Dlaczego akurat teraz? - 
        dumał. Dlaczego akurat teraz usłyszał ten cichutki nerwowy szept? 
        Co go sprowokowało? Coś w głosie Rayneego? Gryzące opary? A  może 
        świadomość,  że  gra w koszmarnie niebezpieczną  grę?  Bobby  nie 
        wiedział co. Ten szept podpowiadał mu, że pora wziąć dupę w garść 
        i jak najprędzej stąd zmiatać.
             Odwiesił słuchawkę, wyszedł na gorące poranne słońce, wsiadł 
        do  samochodu,  wcisnął gaz do dechy i ruszył  w  stronę  głównej 
        drogi  wiodącej  na  lotnisko w Palm  Springs.  Zamierzał  szybko 
        pokonać  sto  czterdzieści kilometrów krętej  pustynnej  drogi  i 
        wsiąść  do  pierwszego  samolotu  odlatującego  do  Anchorage  na 
        Alasce.  Do Anchorage albo gdziekolwiek indziej, byleby  tylko  w 
        tamtym kierunku.
             Bobby uznał, że nadeszła pora, by wziąć do serca cenne  rady 
        zmarłego ojca i dokonać ostatecznego wyboru. Dokonał go - zboczył 
        z dotychczasowej ścieżki życia i na złamanie karku pędził nową.
             Prawie mu się udało.
        






                                        30
        
        
             Zastawiając  pułapkę na ludzi Jake'a Locotty, Jimmy  Pilgrim 
        wyszedł z trzech całkowicie logicznych założeń.
             Po  pierwsze:  zakładał, że  cynkiem  zdradzającym  obecność 
        Simona  Drobecka, Bobby'ego Lockwooda oraz nie do  końca  jeszcze 
        zsyntetyzowanego   narkotyku  w  laboratorium   na   Anza-Borrego 
        przyciągnie uwagę Locotty i Tassia.
             Po  drugie:  sądził, że zapowiedź przyjazdu jego i  Tęczy  - 
        niby  celem  sprawdzenia postępu prac - zatrzyma tam  Locottę  na 
        kilka  godzin bez względu na to, czy Drobeck zdradzi  lokalizację 
        górskiego laboratorium czy nie.
             Wreszcie  po trzecie: uważał, że kiedy do piwnicy na  skraju 
        Anza-Borrego  wpadną  ludzie szeryfa - bo oni też  dostali  odpo-
        wiedni  cynk - obecność dwudziestu dwóch półkilogramowych  paczek 
        kokainy   postawi  Locottę  w  bardzo  niekorzystnym  świetle   i 
        unieruchomi go na co najmniej dwa, trzy dni. A właśnie tyle czasu 
        Pilgrim potrzebował.
             Ale plan wypalił nie do końca.
             Zauważywszy    szybko   odjeżdżający   samochód    Bobby'ego 
        Lockwooda,   Locotta  zaprzestał  obserwacji  ponurego   domu   z 
        żużlowych pustaków i kazał pilotowi śmigłowca zepchnąć uciekający 
        pojazd na piaszczyste pobocze. Jednocześnie dżipy i wozy terenowe 
        Tassia błyskawicznie otoczyły domniemane laboratorium Pilgrima.
             Dziesięa  minut później przerażony Bobby  Lockwood  siedział 
        przywiązany  do krzesła w cuchnącej eterem piwnicy i  rozdygotany 
        opowiadał  wszystko,  co  wiedział  na  temat  analogów,   Simona 
        Drobecka,    "alchemika",   który    zaprojektował    prototypowe 
        laboratorium  położone gdzieś w górach, o trzy godziny  jazdy  od 
        San Diego, oraz na temat spodziewanej wizyty Jimmy'ego  Pilgrima. 
        Tymczasem Joe Tassio skontaktował się telefonicznie z małą  armią 
        ludzi przeczesujących południe Kalifornii w poszukiwaniu Tęczy  i 
        jego szefa.
             Jake  Locotta nabierał właśnie pewności - dzięki  umiejętnie 
        stosowanym  bodźcom bólowym - że płaczliwie chętny do  współpracy 
        małolat   naprawdę   nie   wie,   gdzie   zlokalizowano   górskie 
        laboratorium,  gdy wtem w drugim końcu piwnicy rozległ się  krzyk 
        Tassia:
             - Jake! Namierzyli Pilgrima!
             -  Gdzie?  -  Mafioso zostawił całego  jak  dotąd  Lockwooda 
        samemu sobie i ruszył do telefonu.
             -  Chwileczkę.  - Joe słuchał chwilę, po  czym  spojrzał  na 
        Locottę  ze złośliwym uśmiechem na surowej twarzy. - Na  lotnisku 
        Palomar,  koło Oceanside. Jest z nim pilot, trzech ochroniarzy  i 
        jakaś  dziewczyna.  Wystartowali helikopterem pół  godziny  temu. 
        Lecą na północny wschód. Nasz samolot śledzi ich z góry.
             Niecierpliwe oczy Locotty pałały z trudem hamowaną furią.
             -  Niech kilku chłopców rozbierze tę ruderę do  fundamentów. 
        Pustak po pustaku - rozkazał z lekkim uśmiechem. - Jedziemy, Joe. 
        Zajmiemy się tym skurwysynem osobiście.
             I tak, kiedy w odpowiedzi na anonimowe doniesienie jednego z 
        ludzi  Jimmy'ego  Pilgrima spóźniony  oddział  zastępców  szeryfa 
        okręgu San Diego i Paul Reinhart przybyli w końcu na skraj  Anza- 
        Borrego,  nie  było tam już nic  interesującego,  poza  resztkami 






        osadu  na  dnie rozmontowanej aparatury,  pięcioma  "żołnierzami" 
        Locotty,  którzy  natychmiast,  i bez słowa, oddali  się  w  ręce 
        stróżów prawa oraz nader wdzięcznego młodego człowieka nazwiskiem 
        Bobby Lockwood, którego zajęci ciężką pracą siepacze nie  zdążyli 
        jeszcze zlikwidować.
        
             Wysiłek fizyczny niezbędny do przeniesienia dwudziestu dwóch 
        półkilogramowych paczek kokainy do saloniku chatki na Orlej Górze 
        nie  przypadł Drobeckowi do gustu. I to wcale, bo musiał  obracać 
        aż  siedem  razy,  do  samochodu  i  z  powrotem,  zanim  ostatni 
        szczelnie owinięty plastikową folią pakunek znalazł się na  swoim 
        miejscu.
             Normalnie   tego   rodzaju  pracę   zleciłby   bez   wahania 
        Lockwoodowi,  ale pomijając już problemy związane z  przestrzega-
        niem  tajemnicy i środkami bezpieczeństwa, które otyły  chemik  i 
        tak  by  zlekceważył,  dzień ten był dla  Simona  Drobecka  dniem 
        szczególnym.
             Dzisiaj obchodził urodziny. Dlatego ten właśnie ranek  prze-
        znaczył  na  coś specjalnego i chciał go spędzić w  samotności  w 
        laboratorium  na  Orlej Górze. Choć z drugiej strony  to  niezbyt 
        precyzyjne określenie, albowiem Drobeckowi ktoś towarzyszył.
             Chemik wyszedł do samochodu po raz ósmy i wrócił do chatki z 
        lśniącym  pytonem, owiniętym wokół ramion i  brzucha.  Zapaliwszy 
        światło,  zszedł do piwnicy i zdał sobie sprawę, że... Tak,  było 
        coś, co mogło zakłócić urodzinową uroczystość. Otóż istniało duże 
        prawdopodobieństwo,  że  maleńki  nieuchwytny  szczurek   znalazł 
        wyjście  z  podziemnego laboratorium i czmychnął na  wolność.  Co 
        prawda Drobeck zatkał przedtem dwie dziury w okiennej framudze  i 
        w futrynie, ale...
             Zamknął drzwi i kiedy układał ukochanego pytona na  chłodnej 
        betonowej podłodze, ze sterty porwanego papieru i tektury dobiegł 
        go  jakiś cichutki odgłos. Zadowolony chemik uśmiechnął się.  Ten 
        odgłos wydawały maleńkie łapki uciekającego w panice szczurka.
             Kiedy wygłodniały pupilek Drobecka rozpoczął swoje  oślizgłe 
        łowy,  chemik  zasiadł  do  nowego  komputera,  żeby  się  trochę 
        rozerwać, jednak szybko stwierdził, że maszyna nie akceptuje jego 
        hasła.
             Skoncentrowany  na ekranie monitora, odseparowany od  świata 
        warstwą  cegieł  i  ziemi, Drobeck nie  słyszał  łoskotu  śmigieł 
        nadlatującego   helikoptera.   Co   więcej,   lekko   poirytowany 
        nieoczekiwanym problemem, omal nie przegapił wydarzenia, o którym 
        tak długo marzył.
             Wyczuwając nieokreślone napięcie, Drobeck obrócił się  wolno 
        na  krześle  w  chwili, kiedy pyton uniósł łeb,  wygiął  szyję  w 
        charakterystyczny kształt przypominający literę "S" i ze ślepiami 
        utkwionymi  w  białym  puszystym gryzoniu  -  szczurek  węża  nie 
        widział,  bo delektował się smakiem izolacji całych metrów  kabla 
        zainstalowanego  przez profesora Isaaca - milimetr po  milimetrze 
        sunął ostrożnie naprzód.
             Simon  Drobeck  odetchnął głęboko i  zamarł  w  oczekiwaniu. 
        Pokryty  siatkowym wzorkiem, gruby jak udo mężczyzny pyton  wziął 
        ostatnią  poprawkę, sprężył się i runął na  maleńkiego  gryzonia, 
        chwytając go w straszliwą paszczę.
             W  okamgnieniu zdarzyły się cztery rzeczy naraz. W  ostatnim 
        ułamku  sekundy  biały szczurek zdał sobie sprawę, co  się  zaraz 






        stanie,  i otworzył pyszczek, żeby piskliwie  zaprotestować.  Nie 
        zdążył.  Wąż  zwarł  bezlitosne  szczęki,  skutkiem  czego  ząbki 
        gryzonia wbiły się głęboko w smakowitą izolację.
             Zaraz  potem  pyton szarpnął gwałtownie łbem i  całym  ciel-
        skiem, co spowodowało, że mikroskopijne ząbki szczurka  rozerwały 
        kilka włókien miedzianego przewodu...
             ...a  to z kolei pociągnęło za sobą dalsze  konsekwencje:  w 
        wyniku  zetknięcia się kabla prowadzącego do pompy  próżniowej  z 
        ząbkami  ofiary, tudzież kłami myśliwego, przez unerwione  tkanki 
        dwóch  jakże  różnych  od  siebie  zwierząt  popłynął  prąd   pod 
        napięciem stu trzynastu woltów...
             ...a  ponieważ  szczurek zdążył  uprzednio  przegryźć  kabel 
        uziemiający  tak  starannie zainstalowany wiele  dni  temu  przez 
        profesora  Isaaca, z przewodu strzeliła maleńka  iskierka,  która 
        momentalnie podpaliła nisko zalegające opary eteru.
             W chwili, gdy trzech ochroniarzy Pilgrima wyważyło drzwi,  a 
        wielce zadowolony Drobeck wciągnął w płuca ostatni głęboki  haust 
        powietrza - przez króciuteńką, na jego szczęście, chwilę  zdawało 
        mu  się,  że  oddycha  płynnym  ogniem  -  nastąpiła  ogłuszająca 
        eksplozja i z okien piwnicy trysnęły gejzery rozszalałego ognia.
        
             Ben  Koda  leżał bezwładnie na zimnym  betonie,  dryfował  w 
        mglistych  rejonach  półświadomości i zastanawiał  się,  dlaczego 
        ktoś usiłuje kopnąć go w żebra.
             - Tak, otwórz oczy. No obudź się wreszcie! - syknął  Charley 
        Shannon trącając przyjaciela czubkiem olbrzymiego buciora.
             -  Gdzie...? - wyszeptał słabo Koda chwytając się za  bolącą 
        potylicę.  Zdał sebie sprawę, że gdziekolwiek byli, panowała  tam 
        prawie namacalna ciemność.
             Spróbował dźwignąć głowę, ale zdecydował, że jeśli nie  chce 
        zwymiotować,  lepiej  będzie  zostawić ją  w  spokoju.  Gdzieś  w 
        mrocznych  zakamarkach umysłu dzwoniły mu  słowa:  "wstrząśnienie 
        mózgu". Usiłował sobie przypomnieć, co, jakim cudem,  dlaczego... 
        i w końcu sobie przypomniał.
             -  Sandy - wychrypiał walcząc z falą nudności napływającą  z 
        głębi żołądka. - Gdzie Sandy?
             -  Pilgrim  ją  zabrał  -  mruknął  niewidoczny  Shannon.  - 
        Słyszałem,  jak  mówił, że jadą do jakiegoś  laboratorium.  Chce, 
        żeby mu powiedziała, jak naprawić te pieprzone komputery.
             Ben  wolno poruszył głową. Spróbował ustalić, jak ciężko  go 
        ranili, i po chwili doszedł do wniosku, że jest tylko posiniaczo-
        ny,  że  reszta  to  tylko nerwy. Tak,  kości  miał  chyba  całe. 
        Usiłował nie myśleć o Sandy, o Pilgrimie i o Tęczy.
             Odetchnął kilka razy i spytał:
             - Gdzie my, do diabła, jesteśmy?
             - W sali obok gabinetu Rayneego - wymamrotał Shannon.
             - Wrzucili nas tutaj parę minut temu. Ten pierdolony skurwy-
        syn ryczał przy tym ze śmiechu.
             - Cały jesteś?
             - Ręce mam skute na plecach. Poza tym nic mi...
             -  Dobrze się bawicie? - zaskrzeczał mały głośnik  ukryty  w 
        niszy pod sufitem.
             -  Chodź  tutaj  i  zobacz,  dupku  -  mruknął  głośno   Ben 
        domyślając się, że w sali jest pełno mikrofonów.
             Raynee parsknął śmiechem.






             -   Nie,  chyba  tego  nie  zrobię.  Ale  owszem,   mógłbym, 
        powtarzam, mógłbym was stamtąd wypuścić, jak tylko mi coś o sobie 
        opowiecie.
             - Znasz jakiś powód, dla którego chcielibyśmy stąd wyjść?  - 
        spytał Koda Charleya. - Poza powodem oczywistym, rzecz jasna.
             -  Nie, ale gwarantuję, że on go zna. - Shannon wbił oczy  w 
        ciemność  i  nagle  dojrzał w  niej  maleńką,  odległą,  świecącą 
        żółtawo plamkę, która... unosiła się nad podłogą?
             Ben  poruszył  głową i stwierdził, że ból jest  chyba  nieco 
        mniejszy.
             -  Czasy, kiedy baliśmy się ciemności, już dawno minęły,  ty 
        czubku - zawołał.
             -   Czyżby?  -  szydził  Raynee,  który  obserwował  ich   z 
        Schultzheimerem na monitorze podłączonym do kamery wyposażonej  w 
        obiektyw  czuły  na podczerwień; zasłonięta  odpowiednim  filtrem 
        żarówka pod sufitem ciemnej sali zapewniała światło niezbędne  do 
        funkcjonowania systemu zdalnej obserwacji. - W takim razie  chyba 
        zapalę  światło,  hę? - rzucił do mikrofonu. -  Gdybym  tego  nie 
        zrobił,  moglibyście  jeszcze  pomyśleć, że lepiej  wam  było  po 
        ciemku. - Zachichotał. - Czy widzicie te dwie żółte plamki?
             - Po lewej - szepnął Charley.
             -  Tak,  widzimy  - potwierdził Koda. -  Co  to?  Lampki  na 
        Wszystkich Ťwiętych? O kurwa!
             Raynee  przekręcił  włącznik prądu i salę, w  której  leżeli 
        Koda  i  Shannon, zalało przytłumione błękitnawe  światło  -  wy-
        starczająco jasne, by agenci mogli ujrzeć pięciometrową królewską 
        kobrę, a królewska kobra ich. Olbrzymi wąż czyhający sześć metrów 
        dalej uniósł nad podłogę co najmniej półtora metra swego cielska, 
        rozłożył   kaptur  i  ostrzegawczo  syknął.  Ben  i  Charley   aż 
        podskoczyli. W popłochu wycofali się pod ścianę, jak najdalej  od 
        przerażającego gada.
             - Jak mówiłem, jeśli chcecie stamtąd wyjść, zacznijcie mówić 
        -  przypomniał im wesoło Raynee patrząc, jak suną wzdłuż  ściany, 
        uciekając od agresywnej kobry broniącej swego terytorium.
             -  Przecież  wiesz, kim jesteśmy ty  chuju  złamany!  Powie-
        dzieliśmy  ci!  - wrzasnął Koda do oka  widocznej  teraz  kamery. 
        Cofali się, wciąż się cofali nie chcąc, żeby kobra zapędziła  ich 
        do rogu sali, która stała się raptem bardzo mała i ciasna.
             - No dobrze, skoro tego chcecie...
             To  Pilgrim zaprojektował tę salę. I wymyślił rozgrywaną  tu 
        grę,   za  którą  tęczowo  rozmyta  osobowość   Rayneego   wprost 
        przepadała.  Jimmy chciał być pierwszym graczem. Nalegał na to  i 
        siedział  w  ciemnym pokoju przez całą godzinę,  czym  piekielnie 
        Rayneemu  zaimponował.  Cholernie  mu  zaimponował,  bo  w  ciągu 
        sześćdziesięciu  minut  straszliwy  gad - Raynee  widział  to  na 
        monitorze  - przepełznął obok nieruchomych nóg Pilgrima  aż  pięć 
        razy.  W  przeciwieństwie do Jimmy'ego, Tęcza  nie  wiedział,  że 
        natura  nie  wyposażyła kobry w organy czułe na  bodźce  cieplne, 
        jakimi obdarowała żmije, jej dalekie krewniaczki.
             - ...Sprawdzimy, czy naprawdę nie boicie się ciemności.
             -  Raynee  wybuchnął głośnym śmiechem,  przekręcił  włącznik 
        prądu i sala zatonęła w morzu czerni.
             Zatonęło  w  nim  wszystko oprócz  pary  okrutnych,  żółtych 
        ślepiów  zawieszonych teraz pośrodku aksamitnej  nicości.  Ślepia 
        były coraz bliżej.






             Metaliczny szczęk zamka - Schultzheimer załadował  strzelbę. 
        Raynee  odwrócił  głowę  i nie widział, że Koda  upadł  nagle  na 
        kolana  przed  Shannonem,  który nie ustawał  w  wysiłkach,  żeby 
        uwolnić ręce z kajdanek.
             - Obserwuj ślepia i nie ruszaj się! - szepnął Ben  manipulu-
        jąc odrętwiałymi palcami. - Mów, kiedy podpełznie bliżej.
             -  Kurwa,  ona  już jest blisko -  odrzekł  Shannon  drżącym 
        głosem. - Nie wiem, co knujesz, ale lepiej się pośpiesz.
             - Jak blisko? - spytał Koda usiłując nie słuchać szeleszczą-
        cego odgłosu, jaki wydawało cielsko kobry sunącej po  chropowatym 
        betonie.
             - Blisko, cholernie blisko, stary - szepnął Charley zahipno-
        tyzowany wahadłowymi ruchami pałających wściekłością oczu,  które 
        robiły się coraz większe i większe, coraz wyrazistsze.
             W sali rozbrzmiał echem głos Rayneego:
             -  No  nie,  panowie. Chyba się tam nie  modlicie!  -  Tęcza 
        skierował kamerę w dół, a rozbawiony Schultzheimer oparł strzelbę 
        o biurko i przysunął krzesło bliżej monitora.
             - Podnieś nogę! Teraz! - wrzasnął Koda.
             Zerwał się z podłogi, wykonał błyskawiczny obrót i uzbrojoną 
        w  but ręką uderzył w żółte okrutne ślepia.  Usłyszeli  gwałtowny 
        syk,  podobny  do  syku  szybko  uchodzącego  powietrza  -  kobra 
        rozdziawiła szeroko paszczę i zaatakowała.
             Zderzenie  podeszwy  ciężkiego buta z  pyskiem  królewskiego 
        gada było tak silne, że Benowi zdrętwiało całe ramię. W tym samym 
        momencie  Shannon wstał i wydał z siebie przerażający ryk,  który 
        całkowicie   zagłuszył   jękliwy  szczęk   rozrywanego   łańcucha 
        kajdanek.
             O  krok od obezwładniającej paniki, wyprzedzając  działaniem 
        myśli  - wiedział, że myśleć nie ma odwagi - Koda  chwycił  plamę 
        ciemności  tuż pod dzikimi ślepiami i nagle stwierdził, że  miota 
        się  na betonie, rozpaczliwie ściskając grubą,  spuchniętą  szyję 
        niewiarygodnie silnego węża, by wieńcząca ją paszcza, uzbrojona w 
        ociekające  śmiertelnym  jadem  kły nie zamknęła  się  na  żadnej 
        części jego ciała.
             -  Co  tam się dzieje, do kurwy nędzy?! -  wrzasnął  Raynee. 
        Wciąż  wlepiał wzrok w ekran monitora, gdy nagle ściana  dzieląca 
        go od spowitej ciemnością sali pękła, rozleciała się na  kawałki, 
        zasypując  gabinet wiszącą na niej bronią oraz odłamkami tynku  i 
        gipsu. Przez olbrzymią wyrwę wpadł do środka Shannon. Z jego oczu 
        biła wściekłość. Nie - biła z nich obłąkana furia.
             Zanim Tęcza i Schultzheimer zdążyli zareagować, ryczący  jak 
        zwierzę  Charley cisnął w Rayneego wielkim kawałem tynku.  Cisnął 
        go jak bumerang i trafił mordercę prosto w twarz. Raynee runął na 
        biurko i klnąc, wymachując bezładnie rękami i nogami, zwalił  się 
        na podłogę.
             Na  widok  szarżującego  Shannona  Schultzheimer  popadł   w 
        chwilowe  otępienie,  ale zaraz sięgnął po  strzelbę.  Sięgnął  i 
        natychmiast  zdał sobie sprawę, że nie zdąży, więc zerwał  się  z 
        krzesła i kiedy Charley ruszył na niego wymachując rozszczepionym 
        słupkiem   wspornikowym  zdruzgotanego   przepierzenia,   przyjął 
        postawę obronną.
             Shannon  wrzasnął dziko, ścisnął oburącz  prawie  dwumetrowy 
        słupek, wziął potężny zamach i niczym katowskim toporem grzmotnął 
        nim w przedramiona Schultzheimera, którymi ten instynktownie  się 






        zasłonił.  Drewniany  wspornik poszedł w  drzazgi,  Schultzheimer 
        upadł  za  biurko, a Charley rzucił się na niego  jak  rozjuszony 
        tygrys.
             Tymczasem Raynee zdołał już wstać. Z ust i z nosa płynęły mu 
        strumienie  krwi, w uniesionej ręce trzymał paskudny nóż.  W  tej 
        samej  chwili  przez wyrwę w gipsowej ścianie wpadł  do  gabinetu 
        przerażony  Koda, który wciąż ściskał za łeb wściekle  syczącą  i 
        zajadle walczącą kobrę.
             Zobaczyli się w tym samym momencie, Raynee i Ben. Ben zrobił 
        błyskawiczny  unik.  Gdy  ręka  Tęczy  wykonała  szybki,   prawie 
        niewidoczny  ruch  i cisnęła śmiertelne ostrze, Koda był  już  na 
        podłodze, gdzie miotał się otoczony zwojami pięciometrowego gada. 
        Odgłos głuchego uderzenia i nóż utkwił głęboko w ścianie tuż  nad 
        jego głową.
             Raynee  sięgnął po drugi, lecz usłyszał, a  potem  zobaczył, 
        jak  gruby kark Roya Schultzheimera pęka z głośnym trzaskiem  pod 
        miażdżącym naciskiem ramion Shannona. Tęcza wykrzywił zakrwawione 
        usta i w chwili, gdy Koda wstawał z rozwścieczoną kobrą  owiniętą 
        wokół  rąk,  zerwał  z  pobliskiej  ściany  średniowieczny  topór 
        wojenny o błyszczącym szerokim ostrzu.
             Ale Raynee Bena nie widział.
             Wyszczerzył spływające krwią zęby, chwycił topór prawą ręką, 
        uniósł  go  za  głowę i wymierzył w niczym  nie  osłonięte  plecy 
        Shannona.  Już  miał  rzucić, gdy Koda wydał  z  siebie  gardłowy 
        okrzyk i cisnął w niego syczącą kobrę. Poszybowała łbem naprzód.
             Tęcza usłyszał straszliwy syk, zanim jeszcze obrócił  głowę. 
        Odruchowo  zasłonił się lewym ramieniem i wrzasnął.  Wrzasnął  ze 
        strachu, ze śmiertelnego przerażenia, bo płaska, pokryta  łuskami 
        paszcza   królewskiej   kobry   zacisnęła  się   tuż   nad   jego 
        nadgarstkiem, pogrążając jadowe kły w ciele czarnego mordercy.
             Wtedy, zanim Charley i Ben zdążyli cokolwiek zrobić,  Raynee 
        położył  lewą rękę na biurku i... jednym horrendalnym  uderzeniem 
        topora  odciął sobie dłoń o kilka centymetrów za trójkątnym  łbem 
        gada. Najpierw przeraźliwie krzyknął, potem koszmarnie zacharczał 
        z  bólu i szoku, upuścił topór i natychmiast zacisnął ranę  prawą 
        ręką.   Z   przeciętych  arterii   makabrycznego   kikuta,   spod 
        wystrzępionych   kości   przedramienia,   chlustały    strumienie 
        jaskrawoczerwonej krwi.
             Przycisnął lewą rękę do nasiąkniętej krwią koszuli i z wyra-
        zem  morderczego  obłędu na uwalanej posoką twarzy  patrzył,  jak 
        ogarnięta  szałem kobra targa odciętą dłoń. Podziemnym  gabinetem 
        wstrząsnąła  ogłuszająca  eksplozja - to Charley  nacisnął  spust 
        nabitej  strzelby Schultzheimera. Ładunek grubego śrutu  rozerwał 
        na strzępy i łeb rozwścieczonego gada, i odciętą rękę Tęczy.
             W  dzwoniącej  w uszach ciszy Raynee spojrzał  na  Shannona, 
        dostrzegł  w  jego oczach wyrok i z brzytwą, która  pojawiła  się 
        nagle  w jego dłoni, zaatakował Kodę. Nie wyszło: poślizgnął  się 
        na śliskiej od krwi podłodze i upadł.
             Sparaliżowany szokiem, bólem i oczekiwaniem pewnej  śmierci, 
        wstał,  co  było zadaniem koszmarnie trudnym, bo  musiał  upuścić 
        brzytwę, żeby zacisnąć paskudnie krwawiącą ranę. Chwiejąc się  na 
        osłabionych  nogach,  patrzył  bezradnie,  jak  Shannon   otwiera 
        dymiącą  strzelbę, wyrzuca łuskę i jak wsunąwszy do komory  drugi 
        nabój, mierzy w jego krocze. - Wtedy Koda krzyknął:
             - Nie! Nie zabijaj go!






             Charley nic z tego nie rozumiał.
             - Dlaczego? - warknął z palcem na spuście.
             -  Bo  ten  skurwysyn nam się przyda.  Dostaniemy  za  niego 
        Sandy.  -  Koda  kopnął na bok wciąż drgające  szczątki  kobry  i 
        sięgnął po słuchawkę zalanego krwią telefonu.
        
                                         31
        
        
             Pięć  po dziewiątej rano zajęty myślami DeLaura  wjechał  na 
        parking przed głównym gmachem wydziału chemii Uniwersytetu w  San 
        Diego  i właśnie zaparkował samochód obok  nadszarpniętego  zębem 
        czasu  "garbusa",  gdy zauważył, że biegnie w jego  stronę  dwoje 
        ludzi  w  białych  laboratoryjnych  fartuchach:  mężczyzna   koło 
        trzydziestki i młoda kobieta.
             Pochłonięty   rozważaniem  licznych  powiązanych   ze   sobą 
        problemów,  takich jak choćby nie znany los starego  kumpla  Bena 
        Kody,  obława  na podziemne laboratorium Jimmy'ego  Pilgrima  czy 
        pilna  wiadomość  od ciężko przestraszonej Tiny  Sun-Wang,  którą 
        przekazała  mu  centrala,  DeLaura zrobił  coś,  czego  w  innych 
        okolicznościach nigdy by nie uczynił. Ale tego ranka był naprawdę 
        trochę rozkojarzony, zatroskany i bardzo się śpieszył.
             Chcąc  zatrzymać  śpieszącą dokądś parę, żeby spytać  ich  o 
        drogę do laboratorium profesora Davida Isaaca, DeLaura wysiadł  z 
        samochodu, wyjął z kieszeni oprawioną w skórzany futerał  odznakę 
        i  okazał  ją biegnącej przodem kobiecie. W  tym  samym  momencie 
        kątem  oka  spostrzegł,  że z pobliskiego  budynku  wybiega  ktoś 
        jeszcze, ktoś, kto z daleka bardzo przypominał Tinę Sun-Wang.
             I  musiał  przejść do gwałtownej  obrony,  albowiem  Nichole 
        Faysonnt,  którą  niechcący zatrzymał, histerycznie  wrzasnęła  i 
        rzuciła  się  na niego z pazurami. Natomiast trupio  blady  Isaac 
        upuścił  swoją  zniszczoną walizeczkę, podniósł ręce  do  góry  i 
        dygocząc jak galareta, zamarł pośrodku parkingu.
        
             Koda stał na straży w lekko uchylonych drzwiach garażu,  dwa 
        domy  za  nadmorską rezydencją Rayneego w Del  Mar.  Ze  strzelbą 
        Schultzheimera w rękach, patrzył jak na podjazd wjeżdża z  rykiem 
        samochód Toma Fogarty'ego.
             -  Gdzie Charley? - spytał Fogarty gdy Ben wetknął  głowę  w 
        okno od strony pasażera.
             - W furgonetce. - Machnął ręką w stronę garażu.
             - Tęcza żyje?
             Koda wzruszył ramionami.
             -  Kiedy zaglądałem do niego ostatni raz, żył. Ale nie  chce 
        gadać. Dokąd jedziemy?
             - Na uniwersytet, na wydział chemii - warknął Fogarty
             - Zbierajcie się. Czekają na nas.
             Koda  podbiegł do czarnej furgonetki, zamienił kilka słów  z 
        Shannonem,  wrócił,  wskoczył do samochodu Toma  i  ledwo  zdążył 
        zatrzasnąć  drzwi,  kiedy zapiszczały opony i  sedan  Fogarty'ego 
        wyjechał tyłem na ulicę.
             - Co z Sandy? - spytał Ben. - Namierzyliście ich?
             - Ludzie szeryfa zrobili nalot na to laboratorium -  mruknął 
        Fogarty  nie  odrywając oczu od krętej drogi.  -  Znaleźli  wtykę 
        DeLaury  i  kilku silnorękich Locotty.  Cała  chałupa  rozwalona. 






        Wygląda na to, że czegoś tam szukali. Ani śladu Sandy i Pilgrima.
             -  Kurwa mać. To po jaką cholerę jedziemy na  ten  pieprzony 
        uniwerek?  -  spytał ze złością. - Chryste Panie,  Tom,  przecież 
        tylko tracimy czas! Lepiej złap jakiegoś technika i każ mu  zain-
        stalować  nowy komputer. Podłączymy się do sieci i  zaproponujemy 
        Pilgrimowi wymianę: Sandy za Rayneego. Albo pozwól nam pogadać  z 
        nim osobiście. Znajdziemy skurwysyna i...
             Fogarty zignorował jego namowy.
             - Jest jeszcze trzecie wyjście, Ben - oznajmił. - Na uniwer-
        sytecie czeka DeLaura. Chyba znalazł tego alchemika.
        
             Zanim osamotniony, lekko oszołomiony ale cały Pilgrim wrócił 
        do śmigłowca i pomógł pilotowi przenieść do saloniku półprzytomną 
        Sandy Mudd, ogień już dogasł.
             Chatkę  zbudowano tak wysoko, w miejscu tak odizolowanym  od 
        świata,  że wątpliwe było, by ktoś usłyszał odgłos eksplozji  czy 
        zauważył płomienie, które strawiły to, co zostało z laboratorium. 
        Poza  kilkoma  butelkami  rozpuszczalników, w  piwnicy  nie  było 
        materiałów łatwopalnych - jeśli nie liczyć ubrań, włosów, skóry i 
        tkanek  trzech doszczętnie zwęglonych i bardzo od siebie  różnych 
        ciał  leżących nieruchomo na pokrytym sadzą betonie  oraz  trzech 
        nadpalonych trupów ochroniarzy Pilgrima na uszkodzonych  wybuchem 
        schodach.
             Pilgrim  znał  unoszący się tu odór i  dobrze  wiedział,  co 
        zastanie  w piwnicy, więc nie było mu śpieszno. Zamiast zejść  na 
        dół,  pomógł  pilotowi wnieść związaną i  zakneblowaną  Sandy  do 
        zniszczonego  saloniku  i  rzucić ją na  krzesło  obok  starannie 
        ułożonej   sterty  półkilogramowych  paczuszek   kokainy,   którą 
        dostarczył tu świętej pamięci Simon Drobeck.
             Obecność  białych, lśniących paczuszek  uświadomiła  Pilgri-
        mowi,  jak  bardzo  pogorszyła się jego sytuacja, i  to  w  ciągu 
        ledwie  kilku godzin. Pułapka, która miała dać mu dwa dni  czasu, 
        nie  wypaliła.  Teraz  pozostawało mu tylko  jedno:  wyciągnąć  z 
        dziewczyny  zmienione  hasło,  znaleźć  komputer,  zrobić  wydruk 
        wskazówek  technologicznych  do produkcji analogu A-17  i  szybko 
        zniknąć.
             Kiedy w końcu zszedł do piwnicy, zazwyczaj zimny i opanowany 
        Pilgrim  popadł w chwilową rozpacz. Dlaczego? Odpowiedź  nasuwała 
        się sama.
             Obojętnie   ominąwszy  rozerwane  wybuchem   zwłoki   trzech 
        wiernych   ochroniarzy  -  koszmarnie  zwęglone  ciało   Drobecka 
        zupełnie  zignorował  -  stanął u podnóża  schodów  i  zszokowany 
        patrzył na potrzaskane i spalone szczątki komputera.
             Zdając sobie sprawę, że powodzenie całej operacji -  mister-
        nego   planu   nieodwracalnego  przejęcia  i   opanowania   rynku 
        narkotycznego   w  Stanach  Zjednoczonych  -  zależy   teraz   od 
        punktualnego  przybycia Isaaca, i od zawartości  jego  notatnika, 
        mógł tylko patrzeć na wypalone ściany prototypowego  laboratorium 
        i czekać.
             Przygnębiony,  pogrążony w myślach, usłyszał  rytmiczny  od-
        głos,  jaki  wydaje wirnik śmigłowca. Myśląc, że  pilot  nie  wy-
        trzymał  i że chce uciec ze szczytu niebezpiecznej góry,  Pilgrim 
        wbiegł  schodami  na  górę,  by...  natknąć  się  na   spojrzenie 
        okrutnych oczu Jake'a Locotty. Oczu, w których ujrzał śmierć.
        






             Głośno  narzekając na stratę cennego czasu, Charley  Shannon 
        wprowadził  czarną furgonetkę do podziemnego garażu  pod  gmachem 
        wydziału chemii; zrobił to na wyraźne polecenie Toma Fogarty'ego, 
        który nalegał, żeby Rayneemu opatrzyć ranę.
             Fogarty'ego nie obchodziło, czy Tęcza - bezlitosny  morderca 
        mający na sumieniu śmierć dwóch agentów - umrze z upływu krwi, na 
        skutek  zakażenia,  w  komorze  gazowej, od  kuli  czy  z  powodu 
        gwałtownego zadławienia; tak, Fogarty chętnie by go udusił.  Nie. 
        Po  prostu na jednej szali umieścił swoje obowiązki  jako  agenta 
        federalnego, a na drugiej nieugiętą determinację, z jaką zmierzał 
        do odzyskania Sandy Mudd. Żywej Sandy Mudd. I robił to najlepiej, 
        jak  umiał.  A jeśli takie postępowanie łączyło  się  z  chwilową 
        zwłoką  w  hospitalizacji mordercy takiego jak  Tęcza?  Cóż,  tym 
        gorzej dla Tęczy.
             - Ten człowiek potrzebuje lekarza - szepnął Isaac, kiedy  za 
        otwartymi  drzwiami  furgonetki  ujrzał  jęczącego  nieprzytomnie 
        Rayneego.
             - Wystarczy mu plastikowy worek na zwłoki - mruknął Shannon. 
        Chwycił rannego za koszulę, szarpnął i usadził na podłodze.
             - Przecież on... - Isaac chciał zaprotestować, ale poczuł na 
        ramieniu rękę Fogarty'ego.
             -  Chodźmy  lepiej do pańskiego gabinetu - usłyszał.  -  Za-
        pewniam  pana,  że moi ludzie udzielą  temu...  temu  człowiekowi 
        kwalifikowanej pomocy medycznej. - Fogarty skierował całą  grupkę 
        do windy. - Najwyższy czas poważnie porozmawiać, profesorze.
             Koda  odczekał,  aż  DeLaura,  Sun-Wang,  Nichole,  Isaac  i 
        Fogarty  wsiądą  do windy, jeszcze raz sprawdził,  czy  w  garażu 
        nikogo nie ma, po czym skinął na Shannona.
             Charley  wyszczerzył zęby w uśmiechu i przyciągnął  Rayneego 
        do otwartych drzwi furgonetki.
             - Robię to dla twojego dobra, czubku - powiedział.
             - Ty chu...
             Tęcza  nie zdążył dokończyć. Shannon objął go  na  wysokości 
        piersi,  zatkał  mu ręką usta, zacisnął  uchwyt,  tymczasem  Koda 
        chwycił  broczący  krwią kikut, szybko zerwał z  niego  opaskę  i 
        prowizoryczny  opatrunek,  po  czym wylał na  otwartą  ranę  całą 
        butelkę stężonego środka odkażającego.
              Tęcza  wybałuszył  oczy,  wywrócił je białkami  do  góry  i 
        chciał  krzyknąć,  ale na szczęście zemdlał z bólu,  co  znacznie 
        ułatwiło  agentom dalszą pracę: przy pomocy  niewielkich  klamer, 
        nici  chirurgicznych  i środków opatrunkowych, jakie  znaleźli  w 
        podręcznej   apteczce  z  laboratorium  Isaaca,  zacisnęli   dwie 
        przecięte arterie, zabandażowali kikut i okleili go plastrem.
             Nie  wyglądało  to może na robotę  zbyt  profesjonalną,  ale 
        doszli  do wniosku, że w ciągu kilku najbliższych  godzin  Raynee 
        nie powinien umrzeć z upływu krwi. A kilka godzin - tak uważali - 
        to znacznie więcej, niż Tęcza miał prawo oczekiwać.
        
             Kiedy  wszedł, profesor Isaac i Nichole  Faysonnt  siedzieli 
        naprzeciwko siebie w rogu gabinetu.
             - Zdecydował się? - spytał Koda.
             - Niezupełnie - mruknął Fogarty.
             - Właśnie przypomniałem pańskiemu zwierzchnikowi, że  dopóki 
        nie  skontaktujemy się z adwokatem, mamy prawo nie odpowiadać  na 
        pytania  -  powiedział Isaac. Odzyskał już  pewność  siebie,  ale 






        teraz, kiedy spojrzał na zakrwawioną koszulę i dżinsy Bena  Kody, 
        znowu ją stracił. - Proszę nam odczytać nasze prawa i...
             - Prawnikiem też pan jest? - spytał grzecznie Ben.
             -  Nie - odrzekł z uporem Isaac - ale wiem na pewno, że  nie 
        złamaliśmy  prawa. Wszystkie chemikalia, jakie wytwarzaliśmy,  są 
        stuprocentowo...
             - ...śmiertelne? - podsunął mu Koda. - Chce pan, to pokażemy 
        panu   listę  ludzi,  którzy  ostatnio  zginęli  przez  te   pana 
        stuprocentowo legalne chemikalia. Dzięki panu, panie  profesorze, 
        cała  południowa Kalifornia jest zasłana trupami, w  tym  trupami 
        naszych kolegów - dodał lodowatym głosem.
             -  Ale my nie... Nie możecie nas oskarżać o coś, co  od  nas 
        nie  zależy!  -  zaprotestował porywczo Isaac.  -  Poza  tym  nie 
        udowodnicie nam, że...
             - Przeciwnie, panie profesorze - przerwała mu Tina Sun-Wang. 
        -  Istnieje  szansa,  że narkotyki znalezione  w  zwłokach  ofiar 
        doprowadzą  nas  do  pańskiego laboratorium.  -  Wciąż  usiłowała 
        przywyknąć do nowego, tak drastycznie odmienionego obrazu  Isaaca 
        i   nie  miała  zielonego  pojęcia,  czy  to,  co  przed   chwilą 
        powiedziała,  jest  w  ogóle możliwe.  Jednak  szybko  doszła  do 
        wniosku, że profesor też tego nie wie.
             -  Hmm... wątpię - odrzekł zdenerwowany Isaac  niepewnie;  w 
        tym  momencie  zrozumiał, że mogą ich oskarżyć  o  współudział  w 
        morderstwie. - Chciałbym porozmawiać z adwokatem.
             - Po co? - spytał Koda.
             - Jesteśmy aresztowani i mamy absolutne prawo...
             -  Panie  profesorze - przerwał mu Fogarty -  Czy  któryś  z 
        obecnych tu ludzi aresztował pana albo pańską przyjaciółkę?
             -  Słucham? No... nie - przyznał w końcu. -  Ale  powiedział 
        pan, że...
             - Panie profesorze - kontynuował cierpliwie Fogarty - o  ile 
        pamiętam,  opowiedziałem panu hipotetyczną historyjkę o  groźnych 
        przestępcach,   zabijających   się  z  powodu   jakiegoś   nowego 
        narkotyku. Tak się składa, że jeden z nich jest teraz na dole,  w 
        tej  czarnej  furgonetce.  Nie, nie  jest  pan  aresztowany,  nie 
        zabraniamy  też  panu stąd wyjść. Prawdę mówiąc,  ma  pan  święte 
        prawo wyprosić nas z tego gabinetu. I to natychmiast.
             - Co!? - Isaac wytrzeszczył oczy.
             - Tak, ma pan absolutną rację - potwierdził Fogarty z zimnym 
        uśmiechem.  -  W  tej chwili o nic konkretnego  nie  możemy  pana 
        oskarżyć. A przynajmniej nie dysponujemy wystarczającą ilością  w 
        miarę  spójnego materiału. Tak, chyba że Tina zdoła  dowieść,  że 
        narkotyk   znaleziony  w  ciałach  ofiar  wyszedł   z   pańskiego 
        laboratorium - dodał w zamyśleniu.
             - Ale...
             -  Ale  ludzie,  o których panu opowiadałem  -  przerwał  mu 
        zjadliwie  Tom - ci, którzy od kilku dni mordują  się  wzajemnie, 
        żeby zdobyć garść pańskich "stuprocentowo legalnych chemikaliów", 
        przetrzymują  naszą  koleżankę.  Uprowadzili ją.  Sądzimy  że  do 
        laboratorium  położonego gdzieś w okolicznych górach. A  tak  się 
        przypadkiem  składa,  że pan to laboratorium zna, bo  to  pan  je 
        zbudował.
             Wiedząc, że w gabinecie jest Koda, Fogarty zawahał się, lecz 
        po chwili mówił dalej:
             - Przypuszczamy, że ona żyje. Tamci myślą, że dziewczyna wie 






        coś, na czym im bardzo zależy, ale kiedy przekonają się, że  jest 
        inaczej,  najpewniej  ją  zabiją. Tak więc  bez  pańskiej  pomocy 
        niewiele możemy zrobić.
              Fogarty spojrzał prosto w przestraszone oczy profesora.
              - Może spróbuje pan zgadnąć, czego od niej chcą?
              - Nie muszę... - zaczął swoje Isaac, ale przerwał mu Koda.
              -  Czy powiedzieli panu, że wyznaczono za pana  nagrodę?  - 
        spytał. - I to nie byle jaką. Milion dolarów.
              - Że co? - Profesor aż zamrugał z wrażenia.
              -  Milion  dolarów gotówką, jeśli dostarczą pana  żywcem  - 
        wyjaśnił  uprzejmie  Fogarty.  - Płatne  przy  dostawie.  Nagrodę 
        ufundował pan Jake Locotta, szef syndykatu mafijnego  południowej 
        Kalifornii.  Domyślamy się, że pan Locotta nie tryska  szczęściem 
        widząc, jak jego potężne imperium rozpada się w gruzy, a miliardy 
        dolarów, które zainwestował w handel kokainą i heroiną,  spływają 
        do  ścieku.  Dzięki  Pilgrimowi i  pewnemu  człowiekowi,  którego 
        nazywają Alchemikiem. Ciekawe, dlaczego Locotta chce pana  dostać 
        żywcem, prawda?
              - Milion dolarów? - wyszeptała Nichole i rozdziawiła  usta. 
        - Boże, to pewnie dlatego Pilgrim chce, żebyśmy tam pojechali.
              - Słucham? - Fogarty uniósł brew.
              - Nichole - ostrzegł ją Isaac - nic im nie...
              -  Jimmy  Pilgrim - wypaliła rozpaczliwie,  zdesperowana  i 
        śmiertelnie  przerażona  chemiczka. - Dziś przed  południem  mamy 
        spotkać  się  z  nim  w  tym  górskim  laboratorium.  Powiedział, 
        żebyśmy...  Kazał  nam  przywieźć  instrukcje  technologiczne  do 
        produkcji analogu A-17, tego narkotyku, jak dotąd najsilniejszego 
        - wyjaśniła szeptem. - Mieliśmy właśnie jechać, ale boimy się, bo 
        wiemy, że...
              - Isaac... - zaczął Fogarty, ale profesor potrząsnął  dziko 
        głową.
              - Nie, pan nic nie rozumie! Nie możemy wam pomóc! Oni... 
              - Isaac - syknął złowieszczo Koda. - Te narkotyki są jak na 
        razie legalne i być może nie uda się nam pana o nic oskarżyć. Ale 
        coś  panu  przyrzekam. Jeśli Sandy przez  pana  umrze,  osobiście 
        przeszukam   każdy   centymetr   kwadratowy   tego    pieprzonego 
        laboratorium.  Będę  szukał  tak długo, aż  znajdę  choćby  jeden 
        odcisk pańskich palców.
              Isaac bezradnie spuścił głowę.
              - Ale...
              -  A  jeśli nie zdołamy udowodnić panu winy -  mówił  dalej 
        Koda  -  jeśli  nie zdołamy postawić pana w  stan  oskarżenia  za 
        współudział w zbrodni, to obiecuję panu coś jeszcze. Bez  względu 
        na  to,  dokąd pan ucieknie, zrobię wszystko, żeby  Locotta  pana 
        znalazł.
        
              Koda, Shannon, Sun-Wang, Isaac i Nichole rozmawiali już  od 
        niemal kwadransa - cicho i nawet w miarę spokojnie - czekając, aż 
        Fogarty zakończy pośpieszne przygotowania. Przerwał im natarczywy 
        dzwonek telefonu.
              Pilgrim. Pytał, dlaczego Isaac jeszcze nie wyjechał.
              - Coś nas niespodziewanie zatrzymało - odrzekł profesor,  a 
        kiedy  Ben wolno skinął głową, przypomniał Pilgrimowi, że  dojazd 
        zajmie im co najmniej dwie i pół godziny. Tak, mają notatnik,  na 
        pewno   go  zabiorą.  Oczywiście,  jak  najszybciej.  I   odłożył 






        słuchawkę.
              Wrócił Fogarty. Ogarnął ich wzrokiem. Zrozumieli.  Nadeszła 
        pora.
             Ben popatrzył na Isaaca i mruknął:
             -  Ma pan szansę wygrzebać się z tego gówna, profesorze.  To 
        pańskie  dzieło, więc lepiej niech się pan modli,  żeby  wszystko 
        wypaliło.
        
        
                                        32
        
        
              Przyjedzie  - szepnął ponuro Pilgrim, z trudem  wytrzymując 
        spojrzenie Jake'a Locotty.
              Czekali. Siedzieli tu już od godziny i czekali. Przez  cały 
        ten czas Pilgrim zerknął na Locottę najwyżej pięć razy.
              -  Oby  -  wychrypiał mafioso wbijając  w  Pilgrima  zimne, 
        okrutne   oczy.  Po  chwili  przeniósł  wzrok   na   zakrwawioną, 
        półprzytomną Sandy leżącą na podłodze.
              Pilgrim postawił wszystko na jedną kartę - od tego zależało 
        jego   życie.   Przekonywał  Locottę,  że  ma   sto   podziemnych 
        laboratoriów,  które  za  dzień  lub dwa  mogą  ruszać  z  masową 
        produkcją  nowego  analogu,  że  tylko  ścisła  współpraca   przy 
        wytwarzaniu  i  dystrybucji narkotyku  może  zażegnać  niebezpie-
        czeństwo   i  powstrzymać  rozjuszonych  władców  syndykatu,   że 
        potrzebują tylko instrukcji technologicznych, nic więcej.  Usiło-
        wał też - w gwałtownym i na szczęście krótkim wybuchu wściekłości 
        -  odzyskać  choć część utraconego image,  próbując  wyciągnąć  z 
        zawzięcie  milczącej  Mudd  nowe  hasła,  dzięki  którym   mógłby 
        uruchomić komputery. Bił ją, maltretował i...
              I spotkał go przykry zawód.
              Rozpędził się, pracował za szybko. Ponieważ sponiewierana i 
        sfrustrowana  Sandy powtarzała w kółko, że nie zna nowych  haseł, 
        ogarnięty  szaleńczą  furią Pilgrim nie przestał  jej  bić  nawet 
        wtedy, kiedy dziewczyna straciła przytomność. Dopiero Locotta  go 
        powstrzymał. Warknął, że jeśli Pilgrim nie zostawi jej w spokoju, 
        każe  Tassiowi  i  jego  ludziom  rozerwać  zdrajcę  na  strzępy, 
        poczynając od kolan.
              Kładąc  kres okrutnemu przesłuchaniu, Locotta nie  kierował 
        się  wcale  współczuciem.  Nie, bo szczerze  mówiąc,  doszedł  do 
        wniosku, że jeśli inne sposoby zdobycia analogu A-17 zawiodą, kto 
        wie, niewykluczone, że sam będzie musiał dziewczynę przycisnąć.
              -  Nie, myśl o torturowaniu - czy nawet zamordowaniu -  tej 
        młodej  kobiety wcale go nie mierziła. Tym, co  go  zdenerwowało, 
        był  fakt, że jego zimny okrutny podwładny czerpał z tego  wielką 
        przyjemność.  Bił ją otwartą dłonią w posiniaczoną i  zakrwawioną 
        twarz i miał z tego ogromną frajdę!
              To  się Jake'owi nie podobało, ponieważ już dawno  zdecydo-
        wał,  że  plugawe  i występne życie Jimmy'ego  Pilgrima  -  pełne 
        zboczonych uciech i przyjemności - wkrótce dobiegnie kresu.
        
              Półtorej  godziny później na szczyt Orlej Góry  przyjechały 
        jeszcze dwa samochody wiozące kolejną piątkę zawodowych morderców 
        Jake'a  Locotty.  Zaparkowały  przed  chatką,  w  miejscu,  gdzie 
        kończyła  się  wiodąca  do  niej  droga,  tuż  koło   uziemionego 






        helikoptera Jimmy'ego Pilgrima.
              Śmigłowiec  Locotty czuwał w powietrzu. W pełnej  gotowości 
        bojowej,  krążył  w  pewnej odległości od szczytu  góry,  a  dwaj 
        strzelcy  na  pokładzie  nieustannie  obserwowali  kręte   drogi, 
        wypatrując Isaaca albo nieproszonych gości.
               Z dwoma snajperami osłaniającymi go z powietrza i pięcioma 
        ludźmi - nie licząc jego i Tassia - uzbrojonymi w Uzi i  strzelby 
        Jake  Locotta miał niemal stuprocentową pewność, że zdoła  stawić 
        czoło  wszelkim niespodziankom, jakie Pilgrim mógłby  mu  jeszcze 
        zgotować.
              Teraz wszystko było tylko kwestią czasu. Tak więc czekali.
        
              Siedzieli w zniszczonym saloniku dokładnie od dwóch  godzin 
        i  czterdziestu pięciu minut, kiedy miniaturowy radioodbiornik  w 
        ręku Tassia przekazał pierwsze ostrzeżenie.
              - Mężczyzna i kobieta w starym "garbusie". Jadą w tę stronę 
        - zaskrzeczało w głośniczku.
              - Nareszcie - mruknął Pilgrim. - Przyjechał, sukinsyn.  Te-
        raz musimy...
              - Widzę drugi pojazd - meldował obserwator ze śmigłowca.  - 
        Jedzie tuż za Volkswagenem. Czarna furgonetka.
              -  To Raynee - wysapał Pilgrim - to na pewno Raynee.  Tylko 
        on zna...
              Locotta skinął na Tassia.
              - Sprawdź to.
              Tassio wcisnął guzik i przeszedł na nadawanie.
              - Rozpoznajesz kogoś w tej furgonetce? - spytał.
              - Widzę jakiegoś czarnucha - zaskrzeczało w głośniku.Nikogo 
        więcej. Przepuścić go?
              Locotta kiwnął głową.
              -  Tak,  przepuść - rozkazał Tassio. - Ale jak ktoś  z  tej 
        furgonetki wyskoczy, zlikwidujcie go.
              -  Zrozumiałem. Wyłączam się. - Radio zamilkło. Tassio  dał 
        znak  i  pięciu  strażników  zajęło z  góry  ustalone  pozycje  w 
        saloniku i wokół domu.
              Usłyszeli warkot silnika - "garbus" zajechał przed  chatkę. 
        Pilgrim  pierwszy  rzucił  się do  okna.  Wyjrzał  i  natychmiast 
        rozpoznał  Isaaca.  Wyraźnie zdenerwowany  profesor  siedział  za 
        kierownicą.
                    -  To  on! - warknął Pilgrim. - Już...  -  Zamilkł  i 
        osłupiały patrzył, jak samochód Isaaca gwałtownie skręca, jak tuż 
        przed drzwiami chatki zawraca i na pełnym gazie pędzi z powrotem.
                    - Szlag by to... Co jest, do diabła?!
                    Pilgrim  skoczył do drzwi, szarpnął klamką,  otworzył 
        je  i  zmartwiał.  Na schodkach ujrzał  mężczyznę  w  dżinsach  i 
        zakrwawionej koszuli, który szedł do niego z małym, oprawionym  w 
        czerwone płótno notatnikiem. Pilgrim znał go. O tak, dobrze znał.
                    -  Jak  się masz, Jimmy - powiedział  spokojnie  Koda 
        omiatając Pilgrima wściekłym spojrzeniem. Stanął przed  drzwiami. 
        - Nie zaprosisz mnie do środka?
                    - Joe - meldował obserwator ze śmigłowca - furgonetka 
        zatrzymała  się  i  ustawiła tyłem do was jakieś  sto  metrów  od 
        chatki. Wyrzucili coś tylnymi drzwiami. To chyba... ciało.
                    -  Co!? Gdzie Tęcza?! - wycharczał Pilgrim.  Spojrzał 
        na  zakrwawioną  koszulę Bena i w nagłym  przebłysku  zrozumienia 






        wykrzywił okrutną twarz.
                    - Słyszałeś. Leży na piachu.
                    Koda  wzruszył obojętnie ramionami,  minął  Pilgrima, 
        wszedł do saloniku i nie mrugnąwszy okiem, stanął twarzą w  twarz 
        z  nowym,  i zupełnie niespodziewanym, przeciwnikiem:  z  Jake'em 
        Locottą  i jego pięcioma ponurymi gorylami, którzy trzymali  Bena 
        na muszkach szybkostrzelnych Uzi.
                    - Jeśli nie wykituje tam od słońca; to pewnie  wyżyje 
        - dodał rozważnie, idąc przez salonik w stronę Sandy.
                    Ujrzał  jej  straszliwie spuchniętą,  posiniaczoną  i 
        zakrwawioną  twarz. Tłumiąc w sobie przypływ gwałtownej ulgi -  i 
        wściekłości, która mogła w każdej chwili uwolnić szalejącą w  nim 
        bestię - ukląkł i delikatnie wyjął z rozbitych ust Sandy  nasiąk-
        nięty krwią knebel. Próbowała się do niego uśmiechnąć, ale,  zbyt 
        osłabiona,  żeby rozmawiać czy wykonać jakikolwiek ruch,  musiała 
        położyć głowę na kozetce.
                    -  Wszystko będzie dobrze - szepnął Ben i mrugnął  do 
        niej dla dodania otuchy.
                    Wstał  i  spojrzał  na  Pilgrima  oraz  na   mężczyzn 
        zgromadzonych w saloniku.
                    - Jak faceta ukąsi jadowity wąż - rzucił z wymuszonym 
        uśmiechem - i jak facet odetnie sobie własną rękę, żeby nie pójść 
        do Bozi, to chyba niewiele można na to poradzić, co?
                    -   Kim,  do  ciężkiej  cholery...?  -  Locotta   nie 
        dokończył, bo nagle go rozpoznał, dopiero teraz. - Ty jesteś  tym 
        facetem z parku - powiedział nieco łagodniej.  - Ty ona i ten...
                    -  Czarnuch?  -  spytał wesoło Koda. -  No  nie,  jak 
        pragnę  zdrowia,  te uprzedzenia rasowe kiedyś  was  dobiją!  Nic 
        dziwnego, że nie możecie dojść z tym gównem do ładu.
                    - Słuchaj, ty skurwysynu - warknął Locotta nie  będąc 
        w nastroju do wysłuchiwania uwag nędznego ulicznego  handlarzyny. 
        Denerwował  się,  bo  wciąż nie wiedział, o co  w  tym  wszystkim 
        chodzi.
                    Koda go zlekceważył.
                    -  Obecny  tu pan Jimmy Pilgrim  nie  mógł  zrozumieć 
        bardzo prostej rzeczy - wyjaśnił. - Tego, że Charley, Sandy i  ja 
        próbowaliśmy  tylko  zarobić na życie, nic więcej.  -  Patrzył  w 
        zimne,  okrutne  ślepia Pilgrima i przed oczyma stanął  mu  nagle 
        obraz  zmaltretowanej  twarzy Sandy, przeciętych ścięgien  i  żył 
        Kaaren  Mueller i musiał czym prędzej go od siebie  odpędzić,  bo 
        pałająca  żądzą  zemsty  bestia mogła  w  każdej  chwili  pokazać 
        straszliwe pazury.
                    -  O  to nie musicie się już martwić  -  zapewnił  go 
        szyderczo   Tassio.  Czekał  posłusznie  na  rozkaz   Locotty   i 
        obserwował  swoich  ludzi. Trzech z nich nie  spuszczało  oczu  z 
        Kody, a pozostałych dwóch obstawiało okna.
                    Ben spojrzał ciekawie na Tassia.
                    -  To chyba nie ty ją tak urządziłeś, co?  -  spytał. 
        Joe  zamrugał ze zdumienia i, lekko zmieszany, zmarszczył  czoło. 
        Tak,  ten  facet był zbyt spokojny, zbyt  pewny  siebie,  żeby...                                       
        -  Joe, z tyłu furgonetki leżą worki z piaskiem - zaskrzeczało  w 
        głośniczku  radioodbiornika; w tle słychać było głośny  warkot  i 
        rytmiczne   łup-łup-łup-łup  wirującego  śmigła.  -  Siedzi   tam 
        przynajmniej jeden facet, pewnie kierowca. Ma broń, strzelbę albo 
        karabin.






                    Tassio wszystko zrozumiał.
                    -  Nie,  chyba nie ty... - mruknął  do  siebie  Koda, 
        kręcąc głową.
                    Tassio skoczył do okna. W rękach ściskał lornetkę.
                    - Nie, zdecydowanie nie. Ty na takiego nie  wyglądasz 
        - skonstatował Ben.
                    Pilgrim nie mógł już dłużej wytrzymać.
                    -  Gdzie  Isaac? Gadaj, ty... - Chciał się  na  niego 
        rzucić,   ale  zamarł  w  pół  kroku,  bo  jeden  z   uzbrojonych 
        ochroniarzy wykonał niedwuznaczny gest lufą Uzi.
                    Ignorując   Pilgrima,  Koda  spojrzał   na   gładkie, 
        wypielęgnowane  ręce spiętego Locotty, ale nie zauważył  na  nich 
        żadnych otarć czy zadrapań.
                    -  Ty też nie, panie kolego - rzucił obojętnie.  -  A 
        ponieważ  twoi  dziarscy  żołnierze mieli zapewne  co  innego  do 
        roboty sprawa jest oczywista: zrobił to nasz niegrzeczny chłoptaś 
        - wyszeptał zimno, patrząc na Pilgrima. - Kłopot w tym, że wpierw 
        muszę z nim pogadać o interesach.
                    Ogarnięty   niepowstrzymaną   furią,   z   morderczym 
        grymasem  na wykrzywionych ohydnie ustach, Pilgrim byłby  się  na 
        niego  rzucił,  gdyby  nie  ostrzegawczy  szczęk  przeładowywanej 
        broni.
                    -  Tam  na pewno ktoś jest, Jake -  zawołał  od  okna 
        Tassio. - To chyba ten jego czarnuch.
                    - Profesorowi bardzo się śpieszyło, więc prosił mnie, 
        żebym wam to oddał - oświadczył swobodnie Koda. - Jakiś  notatnik 
        laboratoryjny  albo coś takiego. Na okładce jest chyba  nazwisko. 
        Tak, jakaś Nichole... coś tam. Ale ktoś je przekreślił i  napisał 
        "Maria". Mówi ci to coś? - spytał patrząc Pilgrimowi w oczy.
                    - Daj mi to - wychrypiał tamten, nie zwracając  uwagi 
        na wycelowaną w niego broń.
                    Koda pokręcił głową.
                    - Zaraz, zaraz, nie tak prędko. Nie przyjechaliśmy tu 
        po  to, żeby ci coś dać. - Rzucił notatnik nad  wyciągniętą  ręką 
        Pilgrima.
                    Pilgrim   obrócił   się   śledząc   lot    bezcennego 
        skoroszytu, który dla niemal wszystkich zgromadzonych w  saloniku 
        górskiej chatki znaczył teraz więcej niż życie.
                    Locotta  chwycił go niezdarnie, gestem ręki  uspokoił 
        ochroniarzy,  gotowych  zrobić z Pilgrima krwawe sito,  i  zaczął 
        przerzucać kratkowane jasnozielone kartki.
                    -  To,  co  was interesuje, zaczyna  się  na  stronie 
        osiemnastej  -  podpowiedział Koda. - Coś  o  produkcji  analogu, 
        numer A-17. Tak, chyba się nie mylę. To ten?
                    -  Ten! - wybełkotał Pilgrim. -  Siedemnastka!  A-17! 
        Ten, o którym gadała ta dziwka, ta pieprzona Sierotka!
                    - Cieszę się - odrzekł Koda z lekkim uśmiechem. -  Bo 
        jak już mówiłem, nie przyjechaliśmy tu z Charleyem, żeby wam  coś 
        dać. Prawdę powiedziawszy chcemy wam coś sprzedać.
                    Pilgrim zaniemówił. Jego wykrzywiona twarz drgnęła  i 
        wykrzywiła  się  jeszcze  okrutniej. Był  wściekły,  że  stoi  na 
        straconej pozycji, że musi słuchać rozkazów, że zabrakło mu czasu 
        na  dopracowanie  końcowych fragmentów  gry,  które  rozwiązałyby 
        dziewczynie język. Bo wyśpiewałaby wszystko, o tak!  Wszyściutko! 
        Mówiłaby i mówiła, nie chciałaby przestać! A przez tego...






                    -  Stój!  - krzyknął Locotta zaczynając  wreszcie  co 
        nieco rozumieć.
                    Pilgrim  zawahał się, spojrzał na mafiosa i  zagiętym 
        niczym szpon palcem wskazał na Kodę.
                    - Mamy to! - warknął - Po co ci ten...?
                    - Ten twój przyjaciel - warknął Locotta nie zwracając 
        uwagi na obłąkane gesty Pilgrima - ten Charley. Myślisz, że pomo-
        że  ci zabrać to, co nam przed chwilą dałeś? - spytał  zmęczonym, 
        chrapliwym i pełnym napięcia głosem. Wiedział, że Koda coś knuje. 
        Pracował w tym fachu zbyt długo, żeby o tym nie wiedzieć.
                    - Chyba się nie zrozumieliśmy - odrzekł Ben. - Ja  ci 
        tego wcale nie chcę sprzedać. - Wskazał gestem notatnik. -  Prze-
        cież  już  go masz, sam powiedziałeś. Nie, chcę  ci  zaproponować 
        dwie   dodatkowe  kartki.  A  konkretnie,  kartkę  dwudziestą   i 
        dwudziestą pierwszą.
                    Locotta   i  Pilgrim  rzucili  się  na   notatnik   i 
        osłupiali,  wbili  wzrok w Bena - w skoroszycie  brakowało  dwóch 
        kartek, dwóch ostatnich kartek z opisem procedur technologicznych 
        syntezy analogu A-17.
                    - Ten czarnuch - szepnął Tassio zerkając przez  ramię 
        Jake'owi.
                    - Zgadza się, czarnuch Charley - potwierdził łagodnie 
        Koda. - Jest tam, na drodze, jakieś sto metrów stąd. Jak  chcesz, 
        to idź tam i go tak nazwij, śmiało. Tak, on te kartki ma.  Kartki 
        i... parę innych rzeczy.
                    - Pójdę - prychnął Tassio ruszając do drzwi.
                    -  Pójdziesz  i Charley natychmiast je  spali.  Spali 
        kartki, a każdego, kto wyjdzie tymi drzwiami, naszpikuje ołowiem. 
        No  a  potem  tu przyjdzie. Po Sandy. Tak,  bo  widzisz,  Charley 
        bardzo ją lubi.
                    Ponieważ nikt mu nie odpowiedział, mówił dalej:
                    - Jeśli nie liczyć tych wszystkich bandziorów  którym 
        ostatnio skręcił kark, Charley to naprawdę bardzo miły i  łagodny 
        facet.  No  ale  kiedy zobaczy, jak  ona  wygląda,  szczęśliwy  z 
        pewnością nie będzie - dodał znacząco.
                    -  Nie  potrzebujemy tych zasranych kartek  -  syknął 
        Pilgrim  świdrując  Kodę oczyma. - Cały opis jest  w  komputerze. 
        Musimy  tylko  wyciągnąć  z tej suki hasło.  -  Ruszył  w  stronę 
        kozetki, ale na drodze stanął mu Ben. Ben i dwie krótkie lufy Uzi 
        oraz potężna lufa strzelby typu pumpaction.
                    -  Ona  go  nie ma, Pilgrim  -  szepnął  cicho  Koda, 
        zaciskając  kurczowo pięści, żeby utrzymać w ryzach  szalejącą  w 
        nim bestię.
                    -   Gówno  prawda!  Mówię  ci,  Jake,  ona   zmieniła 
        wszystkie hasła! - Krzyknął! Krzyknął na Locottę!
                    Koda westchnął.
                     - Nie, nic nie rozumiesz. Ona tylko dotarła do  tych 
        twoich  parszywych  haseł. To my je zmieniliśmy,  Charley  i  ja. 
        Kazaliśmy  jej  odwrócić  głowę,  żeby  nie  patrzyła  na   ekran 
        monitora. Dlatego nawet gdyby bardzo chciała, nie może ich nikomu 
        zdradzić.  Bo ona ich nie zna. W przeciwieństwie do nas  -  dodał 
        spokojnie. - A gdyby naszła was chętka, żeby je z nas wyciągnąć - 
        mówił  uśmiechając  się  do  Pilgrima -  to  trochę  się,  kurwa, 
        spóźniliście,  bo  trzy  godziny temu dopadliśmy  Isaaca  w  jego 
        laboratorium, kazaliśmy mu włączyć komputer i skasować  wszystkie 






        banki  danych  waszej gówno wartej sieci. A  ponieważ  Isaac  już 
        wybył,  został wam tylko jeden sposób na zdobycie  tego  analogu: 
        musicie się z nami dogadać.
                    -  Nawet nie wiemy, czy on te kartki ma -  wycharczał 
        Pilgrim.
                    Ben wzruszył ramionami.
                    -  Wyślij do niego swego kumpla -  odrzekł  wskazując 
        Tassia. - Z notatnikiem, żeby mógł sprawdzić, czy brzegi  pasują. 
        Tego nie zdołalibyśmy podrobić. Ale przedtem niech się  rozbierze 
        do pasa i zostawi broń. Wtedy Charley będzie spokojniejszy.
                    W   saloniku  zapadła  cisza.  Długa,  bo  trwała   z 
        piętnaście sekund.
                    - Co za to chcesz? - spytał Locotta.
                    -  Szczerze? Marzy mi się dziesięciominutowe  tłte-ů-
        tłte z tym czubkiem, z Pilgrimem - odparł bez wahania Koda -  ale 
        cóż, chętnie przystanę na Sandy.
                    -  To  wszystko?!  -  Zdumiony  Pilgrim  nie  wierzył 
        własnym uszom i nie zdążył ugryźa się w język.
                    - Zgoda - mruknął Locotta.
                    - I pół kilo tej koki Pilgrima. - Pokazał ręką stertę 
        plastikowych paczuszek ułożonych nie opodal kamiennego kominka. - 
        Dorzucimy wam za to małą premię, tego wypierdka Tęczę. I tak  już 
        go nie potrzebujemy.
                    - Co?! - Locotta wybałuszył oczy.
                    -  Cały czas próbowaliśmy wam to wytłumaczyć -  mówił 
        dalej  Koda.  -  Chcieliśmy tylko kupić parę  dekagramów  koki  i 
        spokojnie  wypłynąć  w  morze.  Ale  nie,  nic  z  tego,  bo   wy 
        musieliście, po prostu musieliście nam to utrudnić.
                    -  Chcesz tę dziewczynę i paczkę kokainy?! -  Locotta 
        wciąż  nie dowierzał. - Tylko tyle?! Czy w ogóle  macie  pojęcie, 
        jak działa ta siedemnastka?!
                    - Powiadają, że to coś w rodzaju silnego afrodyzjaku. 
        Ale  chuj z tym. Charleyowi i bez tego nigdy nie opada, a ja  mam 
        tu  swoją  dziewczynę - dodał mrugając do  Sandy,  która  właśnie 
        próbowała  usiąść.  Usłyszała  bezceremonialny  komentarz   Bena, 
        wytrzeszczyła  zapuchnięte  oczy, a na jej  spękanych  i  zakrwa-
        wionych ustach wykwitł bolesny uśmiech.
                    Locotta podał notatnik Tassiowi.
                    - Idź i sprawdź - rozkazał, nie spuszczając wzroku  z 
        Kody.  Tassio  zdjął  koszulę,  odsłaniając  potężnie  umięśnione 
        piersi, pokryte kłaczkami siwiejących włosów, i ze skoroszytem  w 
        ręku wyszedł ostrożnie przed próg.
                    Czekali w milczeniu przez prawie dwie minuty. Ciszę w 
        saloniku   zakłócał  tylko  monotonny  warkot   wolno   krążącego 
        śmigłowca.
                    -  Na  pewno  chcesz tylko jedną? -  spytał  w  końcu 
        Locotta. - Jest tu cała sterta. - Wzruszył obojętnie ramionami. - 
        Dla mnie to gówno warte.
                    Kokaina  naprawdę mało Locottę obchodziła.  Ciekawiło 
        go za to coś innego: chciał zrozumieć, co siedzi w tym  zwariowa-
        nym samobójcy.
                    -  Nie, jedna wystarczy - odrzekł Ben. - O ile  tylko 
        da mi ją Pilgrim, sprawa będzie załatwiona. Nie jesteśmy  chciwi. 
        Chcemy tylko dostać to, za co zapłaciliśmy.
                    - Daj mu paczkę - warknął Locotta do Pilgrima. - I to 






        migiem.
                    Pilgrim   podszedł   do  kominka,   wziął   jedną   z 
        półkilogramowych  paczek kokainy i właśnie się odwrócił, kiedy  w 
        progu stanął Joe Tassio z bezwładnym ciałem Rayneego  przewieszo-
        nym  przez ramię. Zrzucił nieprzytomnego handlarza na  podłogę  - 
        ozdobiona fryzurą afro głowa Murzyna huknęła o deski, ale  Tassio 
        nie  zwrócił  na  to najmniejszej uwagi - i  stanął  przed  swoim 
        szefem, który pytająco uniósł brwi.
                    - Kartki pasują - mruknął.
                    - A poza tym?
                    -  Chyba jest sam. Mamy ludzi, możemy go  wziąć,  ale 
        ciężko będzie.
                    Locotta   kiwnął   głową,  jakby   na   potwierdzenie 
        wcześniejszych domysłów.
                    - No cóż, panie...?
                    -  Ben, po prostu Ben - odrzekł Koda. -  Tak,  pański 
        przyjaciel  ma  po  części rację z tym, że chyba  byście  go  nie 
        wzięli.  Spróbujecie  i  zginie wielu ludzi,  panie  Locotta.  No 
        tak... Więc co z tą moją kokainą?
             Locotta zawahał się i zerknął na Pilgrima.
             - Na co czekasz? - burknął.
             Pilgrim  postąpił dwa kroki naprzód i ręką drżącą  z  wście-
        kłości i nienawiści podał uśmiechniętemu Kodzie twardą paczuszkę. 
        Ben  miał wrażenie, że wymanewrowany gracz zaraz  dostanie  ataku 
        serca.
             Wziął  paczkę,  podziękował uprzejmym  skinieniem  głowy,  z 
        tylnej  kieszeni spodni wyjął ostrożnie jeden z noży  Rayneego  i 
        rozciął  nim  plastikową  folię.  Kokaina  była  pakowana  metodą 
        próżniową, więc z niewielkiego otworu wytrysnął obłoczek  białego 
        proszku o wyraźnym, charakterystycznym zapachu.
                    - W porządku - stwierdził. Podszedł do kozetki i  pod 
        czujnym  okiem strażników Locotty tym samym nożem rozciął  sznury 
        krępujące  ręce  i nogi Sandy Mudd. Skończywszy, schował  nóż  do 
        kieszeni i spytał: - Jesteście gotowi do wymiany?
                    Mafioso  syndykatu  południowej Kalifornii  skinął  w 
        milczeniu głową.
                    Ben mrugnął do Sandy.
                    - A ty mała zakładniczko? Gotowa? - Schylił się, żeby 
        pomóc jej wstać.
                    Poruszyła spuchniętymi wargami.
                    - Ben, oni nie pozwolą ci... - szepnęła cichutko.
                    -   Spokojnie,   dziewczyno,  spokojnie   -   odrzekł 
        zaciskając łańcuch na gardle szalejącej w nim bestii. Pilgrim był 
        tak  blisko,  wystarczyło tylko sięgnąć do kieszeni po  nóż  i... 
        Nie. Wiedział, że musi wziąć się w garść, wiedział, że jeśli chce 
        ją stąd wyprowadzić - żywą - nie może tego zrobić. Nie teraz.
                    Popatrzył na Locottę.
                    -  Aha,  jeszcze jedno. Ten  śmigłowiec.  Niech  stąd 
        odleci.
                    - Co?! - Tassio wybałuszył oczy.
                    -  Może  sobie latać, ale po  drugiej  stronie  góry. 
        Kiedy  stąd wyjdę, nie chcę go widzieć. Jak się tu pokaże,  kiedy 
        będziemy robili wymianę, Charley zacznie palić kartki.
                    Tassio  chciał  zaprotestować,  ale  wystarczyło,  że 
        Locotta pokręcił głową, i biedny Joe musiał wziąć radionadajnik i 






        wydać odpowiedni rozkaz. 
                    Koda  odczekał,  aż  warkot  śmigłowca  ucichnie,   i 
        oświadczył wesoło:
                    -  Tak  więc, skoro wszystko ustaliliśmy,  myślę,  że 
        nadeszła pora, byśmy wyszli przed dom, szanowni panowie.
                    Charley Shannon leżał za workami z piaskiem i uważnie 
        obserwował  górską  chatkę. Wyszli z niej Pilgrim,  Koda,  Sandy, 
        Locotta,   Tassio  i  czterech  uzbrojonych  ochroniarzy;   piąty 
        ochroniarz, pilot Pilgrima i Raynee zostali w środku.
                    Zatrzymali  się  jakieś piętnaście metrów  od  drogi, 
        przed dwoma pustymi sedanami i helikopterem Pilgrima, i spojrzeli 
        na  oddaloną o sto metrów furgonetkę - wszyscy z wyjątkiem  Kody, 
        który  podtrzymywał  ranną  przyjaciółkę. Ujrzeli w  niej  coś  w 
        rodzaju naprędce skleconego bunkra z napełnionych piaskiem worków 
        i nic więcej. Charleya nie widzieli. Dostrzegli za to  nieruchomą 
        lufę strzelby albo karabinu wycelowaną w ich stronę.
              Cisza. Tu, w górach, zawsze panuje taka niesamowita cisza - 
        pomyślał  Ben.  Zza nisko stojących  chmur  okrywających  wysoki, 
        porośnięty  lekko  szumiącymi sosnami  szczyt  dolatywał  odległy 
        warkot śmigłowca.
              Cisza.  Musiał  ją przerwać i zrobił to z  niejakim  żalem. 
        Podtrzymując ramieniem Sandy, spojrzał na Tassia.
              - No to zaczynamy. Pójdziesz z nią tą drogą i pomożesz  jej 
        wsiąść  do  szoferki.  Usadzisz ją na  fotelu  pasażera.  Powoli, 
        grzecznie i łagodnie.
               Tassio zerknął niepewnie na posiniaczoną twarz dziewczyny.
              -  Tak, Charley trochę się wścieknie - potwierdził  Koda  - 
        ale  nic  ci nie zrobi. Kiedy już ją usadzisz, da ci  te  kartki. 
        Lepiej już ruszaj. To kawałek drogi.
              Pokonanie  niecałych stu metrów zajęło rozebranemu do  pasa 
        Tassiowi  prawie  pięć minut. Pierwsze trzydzieści  metrów  szedł 
        wolno  obok kuśtykającej i zdeterminowanej dziewczyny. Kiedy  się 
        zachwiała,  kiedy  nogi odmówiły posłuszeństwa, podtrzymał  ją  i 
        wziął na ręce.
               Stanąwszy przed otwartymi drzwiami furgonetki, stwierdził, 
        że chyba nie chce spojrzeć w pałające furią oczy Shannona,  który 
        miał  wyraźną  ochotę  odrzucić  na  bok  wyposażony  w  optyczny 
        celownik  karabin,  jednym  susem  pokonać  piaskową  barykadę  i 
        skoczyć mu do gardła z gołymi rękami.
                    Ale Charley tego nie zrobił.
                    Lufą  odbezpieczonej  czterdziestki  piątki   wskazał 
        Tassiowi szoferkę, a kiedy ten ostrożnie posadził Sandy na fotelu 
        pasażera,  wręczył mu bez słowa dwie kartki z notatnika  Nichole. 
        Gdy  Tassio odwrócił się i ruszył z powrotem, Charley  zatrzasnął 
        drzwi szoferki, położył czterdziestkę piątkę na fotelu kierowcy i 
        szybko wrócił za worki.
                    Joe szedł celowo wolnym krokiem. Szedł przed siebie i 
        lekko drżącymi palcami ściskał dwie kartki. Kiedy wreszcie dotarł 
        do chatki i kiedy wręczył Jake'owi cenne notatki, odczuł naprawdę 
        wielką  ulgę,  bo cały czas zastanawiał się -  ze  swego  rodzaju 
        wewnętrznym rozbawieniem - dlaczego czarnuch nie wpakował mu kuli 
        w plecy.
                    Locotta     posłał    Benowi    spojrzenie     wielce 
        rozdrażnionego i złośliwego człowieka, który ma za chwilę  zamiar 
        nacieszyć  oczy jakąś od dawna planowaną i odkładaną  na  później 






        rozrywką.
                    - Zadowolony?
                    -  Jeszcze  tylko  kilka  uwag  -  odrzekł  Koda,  co 
        spowodowało,  że Locotta znów zmarszczył brwi. Ciemnowłosy  agent 
        sięgnął do tyłu i zza paska dżinsów zasłoniętego połami  koszuli, 
        wyjął  niewielki radionadajnik. - Charley? - rzucił spokojnie  do 
        mikrofonu. - Słyszysz nas?
                    Ośmiu mężczyzn obróciło głowy w stronę furgonetki.  W 
        oknie szoferki ujrzeli grube ramię Shannona. Charley pomachał  im 
        i furgonetka zaczęła się od nich wolno oddalać.
                    - Świetnie - stwierdził Koda zauważywszy, że jeden  z 
        ochroniarzy Jake'a Locotty zmierza ukradkiem ku parkującym  przed 
        chatką  sedanom. - Dobra, Charley. Teraz  zademonstrujemy  naszym 
        przyjaciołom,  co się stanie, jeśli któryś z nich zechce za  wami 
        pojechać.
                    Stanął tyłem do drogi i delektował się chwilę wyrazem 
        twarzy siedmiu zbitych z tropu - ba! zszokowanych! - mężczyzn,  a 
        zwłaszcza wyrazem twarzy Jimmy'ego Pilgrima. Lufę strzelby i lufy 
        dwóch  maszynowych  Uzi  wymierzone  w  jego  brzuch   całkowicie 
        zignorował.
                    -  Pomyśleliśmy  sobie, że kiedy dostaniecie  już  te 
        swoje kartki, może najść was ochota, żeby nas...
                    W  tym  samym momencie usłyszał za  sobą  trzaśnięcie 
        zamykanych   drzwi  samochodowych.  Obrócił  się   błyskawicznie, 
        spojrzał  na długą asfaltową drogę i zobaczył... Sandy! Z  czter-
        dziestką  piątką  Shannona  w  ręku  biegła  chwiejnie  w  stronę 
        pobocza. Zapiszczały opony. Charley gwałtownie zahamował.
                    -  Do ciężkiej cholery, Sandy! - wrzasnął Koda.  Jego 
        krzyk  utonął  w dudniącym  łoskocie  potężnego  czterołopatowego 
        śmigła.  Zza chmur wypadł wielki czarny helikopter. Zanurkował  z 
        rykiem  nad furgonetką, przeleciał nad jej dachem, a kiedy  minął 
        Sandy,  z  dwóch  zamontowanych  pod  kadłubem  działek   kalibru 
        trzydzieści   milimetrów  chlusnęła  struga  stu   pięćdziesięciu 
        pocisków   przeciwpancernych.  Z  rozdzierającym  uszy   hurkotem 
        uderzyły  w  drogę, rozorały ją wyrzucając  w  powietrze  wielkie 
        kawały asfaltu, płonące szczątki samochodów i helikoptera,  które 
        poszybowały na wysokość dziesięciu metrów i spadły z hukiem przed 
        grupą  zmartwiałych mężczyzn. Szturmowy śmigłowiec  Hughes  AH-64 
        Apacz przeleciał nad ich głowami, wykonał ostry zwrot i zawrócił.
                    -  Herby!  Sto osiemdziesiąt!  Sto  osiemdziesiąt!  - 
        wrzasnął  Koda dostrzegając helikopter Locotty, który wypadł  zza 
        chmur  za  ogonem Apacza; z jego otwartych drzwi  wystawały  lufy 
        karabinów.
                    Herby   Dawson   obrócił  potężną   maszynę   o   sto 
        osiemdziesiąt  stopni, instynktownie ocenił szybkość i  kąt,  pod 
        jakim helikopter ku niemu zmierzał, zwolnił spust i posłał w jego 
        stronę  krótką  serię trzystu sześćdziesięciu  pocisków  z  dwóch 
        zamontowanych  na wysięgnikach karabinów maszynowych  typu  Mini-
        gun.
                    Koda  wydał z siebie chrapliwy okrzyk bojowy  -  Bell 
        Ranger  Jake'a  Locotty  stanął w płomieniach  i  z  ogłuszającym 
        hukiem zwalił się na ziemię.
                     Względną  ciszę,  jaka  potem  nastąpiła,   przerwał 
        upiorny   wrzask  od  strony  chatki  i  pojedynczy  wystrzał   z 
        czterdziestki piątki Sandy Mudd, który po łoskocie działek Apacza 






        zabrzmiał jak strzał z kapiszona.
                    Ben odwrócił się i, ku swemu przerażeniu, w  drzwiach 
        chatki ujrzał Rayneego. Tęcza stał chwiejnie w progu z koszmarnym 
        uśmiechem  na  zakrwawionej twarzy. W zdrowej  ręce  ściskał  Uzi 
        Tassia.
                    Wbił  oczy w Kodę i gdyby mógł nimi zabijać, Ben  już 
        by  nie  żył. Ale w tym samym momencie Sandy wystrzeliła  po  raz 
        drugi  i  pocisk rozłupał framugę tuż nad głową  Rayneego.  Wtedy 
        sadystyczny  morderca  uświadomił sobie, że może  Benowi  sprawić 
        jeszcze większy ból.
                    -  Sandy! Charley! Zabij go! Zabij! - wrzasnął  Koda. 
        Był  za  daleko,  żeby cokolwiek  zrobić,  stał  więc  bezradnie, 
        podczas  gdy  Raynee przebiegł obłąkanym sprintem przez  drogę  i 
        skrył  się za pniem sosny, który osłonił go przed trzecią kulą  z 
        pistoletu  rozdygotanej  Sandy.  Osłonił  go  także  przed dwoma 
        pociskami  z karabinu Shannona. Poszybowały za wysoko,  bo  Sandy 
        stała niemal dokładnie na linii strzału, między Charleyem,  który 
        zdążył już wyskoczyć z furgonetki, a Tęczą.
                    Raynee zachichotał radośnie, wystawił za pień  krótką 
        lufę Uzi, wziął Sandy na muszkę...
                    - Herby !!!
                    ...i kiedy z dwóch wirujących działek Apacza trysnęła 
        lawina  ognia,  zniknął w koszmarnych rozbryzgach  ziemi,  trawy, 
        krwi,  strzępów  ubrania,  ochłapów  ludzkiego  mięsa,  szczątków 
        zdruzgotanych kości i rozszczepionego drewna.
                    Helikopter  zawrócił  i tańcząc  w  powietrzu  niczym 
        wielka  niezgrabna  ważka,  zawisł nad  urwiskiem.  Jego  dymiące 
        jeszcze działka i dwa sześciolufowe karabiny maszynowe celowały w 
        chatkę  i w rozrzuconą grupkę bezbronnych, skulonych  ze  strachu 
        mężczyzn.
                    Po  ogłuszającym  finalnym pas  arsenału  straszliwej 
        broni  Apacza przed samotną chatką na szczycie Orlej  Góry  miało 
        miejsce  jeszcze  jedno wydarzenie. Wydarzenie na pewno  nie  tak 
        gwałtowne, lecz równie wstrząsające.
                    Kiedy struga przeciwpancernych pocisków rozerwała  na 
        strzępy  samochody Locotty i helikopter Pilgrima, kiedy  wybuchła 
        benzyna  z  roztrzaskanych  baków, Jake  Locotta  rzucił  się  na 
        ziemię, żeby ocalić życie. Padając, wypuścił z ręki dwie kartki z 
        notatnika Marii.
                    Leżał  teraz  na  asfaltowym  podjeździe  obok  wciąż 
        stojącego  Pilgrima  i drżąc po straszliwym  pokazie  siły  ognia 
        wielkiego   śmigłowca  szturmowego,  z   bezradnym   przerażeniem 
        patrzył, jak kartki szybują w stronę płonących szczątków.  Krótki 
        rozbłysk ognia, maleńki obłoczek sinawego dymu i rozsypały się  w 
        proch niesiony górskim wiatrem.
                    W  tym  momencie  i w Jake'u, i  w  Pilgrimie,  który 
        również to widział, jakby coś umarło.
                    -  Herby, widzisz tego dupka stojącego przede mną?  - 
        wychrypiał Koda do mikrofonu nadajnika, patrząc Pilgrimowi prosto 
        w  oczy  z odległości jakichś dziesięciu metrów. - Ten  dupek  to 
        Jimmy Pilgrim, skurwysyn, o którym ci z Charleyem  opowiadaliśmy. 
        Wiesz  co? - rzucił uśmiechając się lekko pod wąsem. -  Jeśli  za 
        trzy  sekundy nie będzie leżał między resztą tych bubków,  to  go 
        tam połóż. Obojętne w ilu kawałkach.
                    Ben   usłyszał   nagłą  zmianę   w   pracy   silników 






        helikoptera   i  w  łoskocie  czterołopatowego   wirnika.   Apacz 
        zakołysał  się jak wielki krab i Pilgrim legł na asfalcie  między 
        Locottą i Tassiem.
                    Koda  spojrzał na siedmiu mężczyzn rozciągniętych  na 
        ziemi z oczami wbitymi w czarny śmigłowiec i przekrzykując hałas, 
        powiedział:
                    -  A  teraz,  skoro panowie  zechcieli  poświęcić  mi 
        trochę uwagi, w imieniu Freddy'ego Sanjanovitcha, Kaaren Mueller, 
        w  imieniu  Sandy,  Charleya i całej  grupy  agentów  federalnych 
        takich jak ja... - Zawahał się, ukląkł, wyjął ze skarpetki błysz-
        czącą  odznakę  pracownika  Agencji do  Spraw  Zwalczania  Handlu 
        Narkotykami i zaświecił nią w oczy Pilgrimowi, Tassiowi i szefowi 
        południowokalifornijskiej  mafii.  -  W  imieniu  nas  wszystkich 
        zawiadamiam  was, skurwysyny, że jesteście aresztowani za  czynną 
        napaść,  uprowadzenie  i morderstwo. A  zwłaszcza  za  nielegalną 
        sprzedaż   zastrzeżonego  przepisami  i  bardzo   niebezpiecznego 
        narkotyku.
                    Przed  chatką  lądowały  pierwsze  śmigłowce  wiozące 
        agentów federalnych z San Diego.
                    
              No widzisz, Sandy? - Shannon uśmiechnął się, mrugnął wesoło 
        do  zapłakanej  dziewczyny i ostrożnie wyjął z jej  drżących  rąk 
        ciepłą  jeszcze czterdziestkę piątkę. - Jest tak,  jak  mówiliśmy 
        Fogarty'emu: kupić pół kilo koki od takiego nędznego  handlarzyny 
        jak Jimmy Pilgrim? A cóż w tym trudnego?
        
                                   EPILOG
        
        
                    Penetracja    bazy    głównej    i    rozczłonkowanie 
        narkotycznego imperium Jimmy'ego Pilgrima dokonane przez  oddział 
        agentów  specjalnych Toma Fogarty'ego wznieciło falę  reperkusji, 
        która wkrótce przewaliła się przez kontynenty obu Ameryk.
                    Początkowo  wydawało  się,  że  szkody  będzie  można 
        naprawić.  W swym wstępnym orzeczeniu rada syndykatu  postanowiła 
        nie  obarczać  Jake'a  Locotty  całkowitą  odpowiedzialnością  za 
        zaistniałą sytuację. Nie obarczać go... na razie. Dano mu  szansę 
        uporządkowania  bałaganu w mieście i okręgu głównie  dlatego,  że 
        żaden  inny  członek  rady nie chciał mieć nic  wspólnego  z  tym 
        skażonym terytorium.
                    Dlatego   Locotta   i   Tassio   uzyskali    chwilowe 
        odroczenie. I, jak by powiedzieli ich kumple z podziemnego świata 
        zbrodni, natychmiast rozpoczęli okrutną dintojrę.
                    Locotta  o  wiele bardziej  wolałby  wywierać  zemstę 
        stopniowo,   kawałek  po  kawałeczku,  poczynając  od  tego,   że 
        dopuściłby  do procesu Jimmy'ego Pilgrima, tak, żeby siedział  na 
        ławie  oskarżonych  od początku do samiutkiego końca.  Lecz  taka 
        możliwość  nie  wchodziła  w rachubę, gdyż Locotta  nie  miał  po 
        prostu  czasu - na odzyskanie władzy w krwawiącym San Diego  dano 
        mu określoną liczbę dni. A przez władzę Jake rozumiał jedno.
                    Strach.
                    Tak  więc  Pilgrimowi dane  było  doświadczyć  ledwie 
        kilku  krótkich  chwil  potwornego  strachu,  jakim  terroryzował 
        niegdyś  swoich  wrogów  i przeciwników.  Przeżył  go  tuż  przed 
        eksplozją   duszących  oparów  płynu  do  zapalniczek   i   przed 






        straszliwym  pożarem, który zmienił jego więzienną celę w  czarną 
        norę cuchnącej śmierci.
                    Wieść  o koszmarnym losie władcy San Diego  rozniosła 
        się błyskawicznie, ale - jak się tego obawiali Locotta i Tassio - 
        Jimmy zginął za późno, przez co zemsta nie odniosła  zamierzonego 
        efektu. Pośmiertna spuścizna Pilgrima, pierwsze dwadzieścia  trzy 
        kilogramy  "supertęczy", już dawno dotarła do dealerów i  podbiła 
        narkotyczny rynek.
                    Wszystko sprowadzało się do bezdyskusyjnego faktu, że 
        analog  B-16 - narkotyk o działaniu o wiele słabszym  niż  legen-
        darna  "siedemnastka"  - był środkiem znacznie  bardziej  podnie-
        cającym niż kokaina. No i oczywiście stuprocentowo legalnym.
                    Dwa  dni  później Michael Theiss,  bankier  Jimmy'ego 
        Pilgrima,  wypadł  za burtę swojego jachtu. Stało się  to  gdzieś 
        koło  Bahamów  zaraz  po tym, jak  nakłoniono  go  do  ujawnienia 
        dokładnej  lokalizacji siedmiu ukończonych  i  dziewięćdziesięciu 
        trzech   projektowanych  laboratoriów,  które  finansowało   jego 
        konsorcjum.  Niedługo  potem i te pozostałości  misternego  planu 
        Pilgrima   zniknęły   z  powierzchni  ziemi  czy  to   w   wyniku 
        pozorowanych wypadków, czy zdrady. Ale i to nie wystarczyło.
             Zanim  pierwsze  laboratorium stanęło w  płomieniach,  ogień 
        podłożył  zawodowy  podpalacz - pięciu  chemików  niezależnie  od 
        siebie   rozszyfrowało  strukturę  molekularną   "supertęczy"   i 
        natychmiast  opracowało  technologię syntezy, żeby  czym  prędzej 
        uzupełnić błyskawicznie topniejące zapasy. Nie minął tydzień, jak 
        na rynku pojawił się świeży towar, tylko że tym razem sprzedawano 
        go i w południowej Kalifornii, i poza jej granicami.
             Chodziły co prawda plotki, że "supertęcza" nie jest prawdzi-
        wą  "supertęczą",  lecz wraz z nagłym i  tajemniczym  zniknięciem 
        Williama  Bensona  Sandcastle'a III plotki  stopniowo  ucichły  z 
        braku dowodów. No a poza tym, na jakiekolwiek kontrdziałania było 
        już o wiele za późno.
             Dwa tygodnie po zniknięciu Sandcastle'a III  zapotrzebowanie 
        na kolumbijską kokainę sięgnęło dna. Tak się przypadkiem złożyło, 
        że  tego  samego ranka pewien włóczęga odkrył na  pustyni  Mojave 
        zwłoki  Jake'a Locotty i Joe Tassia. Obaj mieli ręce związane  na 
        plecach  i  dziurę po kuli w czole. Leżeli  w  korycie  wyschłego 
        strumienia...  ...około stu kilometrów na zachód od kempingu  nad 
        rzeką Kolorado, gdzie Hazel Fogarty przygotowywała śniadanie  dla 
        pięciu  agentów z grupy specjalnej, przebywających tu  na  zasłu-
        żonym  odpoczynku. Odpoczywali, pisali raporty i... rozmyślali  o 
        jedynym człowieku, który im umknął.
             Charley  Shannon  rozparł się wygodniej i  nie  zważając  na 
        niebezpiecznie skrzypiący leżak, spojrzał na gładką wstęgę rzeki.
             - No i co o nim myślisz? - spytał.
             -  O  Isaacu? Nie powinniśmy byli pozwolić mu odejść  -  od-
        rzekła  Sandy, z trudem poruszając wciąż spuchniętą,  ale  szybko 
        gojącą się szczęką. - Zobaczysz, narobi nam jeszcze kłopotów.
             -  Nie, nie o Isaacu - mruknął Shannon. - O  profesorka  się 
        nie martw. Wystawi głowę, to mu ją odstrzelimy. Mówiłem o  naszym 
        szajbniętym  przyjacielu. - Machnął ręką w stronę  brzegu  rzeki, 
        gdzie  stał  Ben Koda; balansował na jednej nodze,  a  drugą,  do 
        której miał przypiętą nartę, trzymał wysoko w powietrzu.
             - Ach, o nim. - Uśmiechnęła się niewinnie, przesłoniła  ręką 
        oczy  i spojrzała na szczupłą sylwetkę przyjaciela w chwili,  gdy 






        Bart  Harrington  skierował dziób ślizgacza w  górę  rzeki.  Koda 
        zachwiał  się niepewnie i Tom Fogarty omal nie wypadł  za  burtę, 
        chcąc rozplątać napięty sznur. Sandy parsknęła bolesnym śmiechem. 
        -  Nie  wiem, Charley. - Wzruszyła  ramionami,  wyraźnie  ukojona 
        błogą  scenerią  rzecznej  doliny. - Chyba jeszcze  nie  wiem.  - 
        Popatrzyła na wiernego druha z uśmiechem na posiniaczonej twarzy. 
        -  Teraz  najważniejsze jest co innego: czy on  umie  jeździć  na 
        nartach?
             Shannon pokręcił głową.
             -  Nie tak dobrze jak ja - odrzekł stanowczo.  Potem  nabrał 
        powietrza   i   co   sił  w   potężnych   płucach   wrzasnął:   - 
        Ruszaj! ...błogo nieświadomy że w tej samej chwili, w małym labo-
        ratorium  wiele  kilometrów  na  wschód  od  kempingu  nad  rzeką 
        Kolorado,  Stwórca  i  jego wierna alchemiczka  Maria,  patrzą  w 
        milczeniu  na  kolbę  z cieczą macierzystą,  spoczywającą  w  ich 
        zręcznych, choć drżących rękach.
             Kontynuatorzy pradawnych badań wznowili pracę.
        
             KONIEC



