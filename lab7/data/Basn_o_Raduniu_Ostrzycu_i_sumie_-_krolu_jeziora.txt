





                                                             Aby rozpocząć lekturę,
                                                       kliknij na taki przycisk            ,
                                               który da ci pełny dostęp do spisu treści książki.
                                             Jeśli chcesz połączyć się z Portem Wydawniczym
                                                            LITERATURA.NET.PL
                                                           kliknij na logo poniżej.






                    BAŚŃ O RADUNIU, OSTRZYCU I
                         SUMIE  KRÓLU JEZIORA






                 Z
                      darzyło się to dawno, dawno temu, w czasach,
                      kiedy na świecie było nie tylko mało ludzi i miast,
                 ale nawet gór, dolin i rzek. Nawet jezior było mało,
                 gdyż ziemia była bardzo młoda, a dolinek i rozpadlin
                 nie zdążyły jeszcze zapełnić wodą rzadko padające
                 deszcze.    Płaską    ziemię porastała      gęsta   puszcza,    w
                 której mieszkały dzikie zwierzęta, ptaki i gady, a w
                 nielicznych jeziorach i rzekach pływały wielkie ryby,
                 żyły raki i salamandry.
                                                 2






                 Mijały jednak lata o oto na ziemie leżące nad morzem,
                 które    dziś    nazywamy        Bałtykiem,      przywędrowali
                 pierwsi ludzie. Przyszli z południa, gdzie było cieplej, i
                 osiedlili się na tej pięknej, lesistej ziemi. Jedni z nich
                 zbudowali nad morzem drewniany gród, który otoczyli
                 częstokołem i fosami, nazywając go Gdańskiem. Ci
                 wypływali      odważnie     w    morze,    sprowadzali      różne
                 towary i dobywali z piasku żółty bursztyn. Po cenny
                 bursztyn, zdatny na ozdoby, przybywały nad morze
                 karawany, ciągnące aż z dalekiego południa.
                 Inni   spośród    osadników      wykarczowali       lasy   wokół
                 Gdańska i obsiali ziemię zbożem. Ci zdobywali ziarno
                 na chleb, hodowali bydło, szukali miodu i leśnych
                 pszczół i karmili swoich braci z drewnianego miasta
                 A jeszcze inni, żądni przygody, wyruszyli w głąb lasów
                 szukać zwierzyny i świeżej ryby. Ci stali się myśliwymi
                 i  rybkami.    Całymi     miesiącami przebywali         w   głębi
                 borów, skąd zwozili potem do Gdańska solone mięso,
                 ryby złowione w jeziorach, futra niedźwiedzi i bobrów.
                 Nad największym z jezior tej krainy, które wtedy nie
                 miało jeszcze swojej nazwy, osiedlili się dwaj bracia -
                 starszy Ostrzyc i młodszy - Raduń. Obaj byli rybkami.
                 Mieszkali w drewnianej chatce na brzegu jeziora, mieli
                 łódź wyżłobioną z pnia wielkiego buka i sieci, które
                 sami splatali z konopnego włókna, otrzymanego za ryby
                 od rolników spod grodu.
                 Od rana do nocy pływali po jeziorze swoją wielką
                 łodzią, stawiali sieci na szczupaki, łosie i węgorze,
                 łapali raki i wodne ptactwo. Wieczorami piekli ryby na
                 ogniu albo wędzili je w jałowcowym dymie, a raz na
                 kilka tygodni jechali do Gdańska na targ, by zamienić
                                                 3






                                                 4






                 swoje ryby na zboże i mięso, owoce, skóry, łojowe
                 świeczki, siekierki i noże.
                 Mieli    wszystko,     czego    im    było   trzeba    -   i  byli
                 szczęśliwi.      Lubiano      Radunia       i    Ostrzyca       na
                 podgdańskim targu. Bo też i byli to chłopcy na schwał.
                 Obaj    wysocy,     jasnowłosi,    zawsze     uśmiechnięci.     A
                 uśmiechali się od ucha do ucha do każdego, kogo na
                 swej drodze spotkali, chociaż mówili zazwyczaj mało -
                 to długi tygodnie i miesiące spędzane samotnie w borze
                 nauczyły ich milczenia. Pewnego razu, gdy pod koniec
                 upalnego lata zjechali na wielki, sierpniowy jarmark,
                 zobaczyli scenę niezwykłą. Do Gdańska przyjechała
                 wielka karawana kupców z południa, którzy wiedli ze
                 sobą dziesiątki wozów zaprzężonych w konie i muły.
                 Piękne to były zwierzęta i pięknie odziani podróżnicy,
                 ale  ich   twarze    były    zmęczone,      smutne    i   pokryte
                 kurzem, ich rumaki wychudłe, a wozy - prawie puste.
                 Przyjechali z południa, aby zakupić w Gdańsku jak
                 najwięcej żywności. Pokazało się, że po drugiej stronie
                 Karpackich Gór panuje wielka susza. Już od kilku lat
                 nie spadła tam ani jedna kropla deszczu. Powysychały
                 wszystkie rzeki i jeziora, a lasy płonęły i uciekała z niej
                 zwierzyna.
                 Wielki głód zagościł na ziemi, gdzie zapanowała susza.
                 Zboże nie wyrosło przez trzy lata z rzędu, owoce spadły
                 z drzew jeszcze przed porą dojrzewania, w wodach
                 brakowało ryb, a w lasach zwierzyny. Ludzie nie tylko
                 nie mieli co jeść, ale nawet nie mogli się napić, bo
                 wody powysychały i tylko największe rzeki toczyły
                 jeszcze fale, ale mętne i zabrudzone.
                                                 5






                 Bardzo przejęli się Ostrzyc i Raduń wiadomościami z
                 południa, które stały się głównym tematem rozmów na
                 gdańskim jarmarku. Również nad morzem ostatnie lata
                 były bardzo gorące, a słońce świeciło niemiłosiernie,
                 jednak od czasu do czasu padały deszcze, a od strony
                 morza często wiała wilgotna bryza. Zboże wyrosło nie
                 takie piękne i wysokie jak zwykle, jednak żywności
                 było dosyć. I dlatego aż tutaj przyjechali kupcy ze swą
                 karawaną.
                 Kiedy    najstarszy    z   kupców     zobaczył     piękny    wóz
                 Ostrzyca     i Raduna,     który   przyciągnął     na   targ   ich
                 dzielny, siwy konik, rzucił się w ich stronę, łakomie
                 zerkając na rybacki towar i szybko coś tłumacząc w
                 niezrozumiałym języku. Bo i po prawdzie było się
                 czym    zachwycić,     patrząc na wyładowany wóz obu
                 braci.
                 Przez    wiele   tygodni    nie   opuszczali     obaj   brzegów
                 jeziora,    sposobiąc      wyjątkowo       duże     zapasy      na
                 sierpniowy jarmark. Na wozie, na podściółce z tataraku
                 i sitowia, leżały w równych stertach wędzone węgorze i
                 łososie o pięknym         różowym mięsie,        stały beczułki
                 wypełnione wodą, w których pływały sielawy, sieje,
                 liny, bolenie, karpie i karasie, leżały wielkie płaty
                 świeżo złowionych sumów, solonych szczupaków i
                 sandaczy.     Obok     pyszniły    się   kadzie     wyładowane
                 koprem, w których kłębiły się dorodne raki. Nie brakło
                 żywych     kaczek     i  gęsi,   przeznaczonych       na   dalszą
                 hodowlę, a nawet żywego żółwia, co ciekawie łypał
                 okiem dookoła, czkając jakby aż ta bogata mieszczka
                 albo żona rycerza zechce go kupić jako zabawkę dla
                 swoich dzieci.
                                                 6






                 Wiedzieli bracia co przywieźć na sierpniowy jarmark!
                 Ich ryby były najświeższe i najlepiej uwędzone ze
                 wszystkich,      które     przywieźli      rybacy,     ich    raki
                 największe, a gęsi najtłustsze i najładniejsze.
                 Nie dziwota, że wóz Radunia i Ostrzyca otoczyli zaraz
                 ciasno zagraniczni kupcy, mówiąc coś szybki w sowim
                 języku i pokazując przytroczone do pasów wypchane
                 mieszki. Skołowali zupełnie obu braci, którzy zupełnie
                 by się w tym hałasie pogubili, gdyby nie przystąpił do
                 nich włodarz Szymon, człek stateczny i bywały, co z
                 nie jednego piece chleb jadał, a - jak powiadali - bywał
                 za młodych lat w wielu krajach ościennych, również
                 daleko na południu, za Karpatami.
                 Włodarz Szymon rozumiał mowę przybyszów i zaczął
                 braciom     tłumaczyć, o      co chodzi. Pokazało się,          że
                 cudzoziemscy       kupcy    chcą    kupić    cały   towar,    jaki
                 przywieźli na targ Ostrzyc i Raduń, a zapłacą złotymi
                 monetami, których pełne worki przywieźli ze sobą.
                 Zdumiał się bardzo tym widokiem Ostrzyc, wybałuszył
                 oczy Raduń. Złoto znano z dawnych okolic Gdańska i
                 w wielkiej było ono cenie, ale po prawdzie nikt - ani
                 mieszczanie, ani rolnicy, ani rybacy czy myśliwi - nie
                 potrzebował tego pięknego błyszczącego kruszcu.
                 Ot, czasem rycerz jaki powracający z dalekiej wyprawy
                 przywiózł żonie naszyjnik złocisty, kiedy indziej bogaty
                 kapitan, co swym statkiem dopływał aż do duńskich i
                 szwedzkich portów, przywiózł sobie z podróży kielich i
                 sztylet bogaty, ale zwyczajni ludzie - i rolnicy, i rybacy,
                 i  myśliwi,    potrzebowali     raczej   żelaza zdatnego       do
                 robienia noży, pługów i mieczy, niż błyszczącego złota.
                                                 7






                                                 8






                 Dziwowali się bracia, a tymczasem kupcy namawiali
                 ich do targu coraz natarczywiej, wskazując palcami na
                 ryby i wysypując przed braćmi na ziemię większe sterty
                 złotych monet.
                 - Zrobicie, jako zechcecie - zakończył swoje włodarz
                 Szymon. - Wielu już naszych poprzedawało zboże,
                 zwierzynę o owoce za złote pieniądze.
                 - My też przedamy - zapalił się Ostrzyc. - Zbierzemy
                 dużo złota i będziemy bogaci.
                 - Na cóż nam to bogactwo, bracie? - spytał Raduń. -
                 Przecież jeśli pozbędziemy się wszystkich ryb, nie
                 będziemy      mieli   niczego     na   wymianę.      Skąd    więc
                 weźmiemy włókno na sieci, zboże na chleb, futra na
                 zimowe ubrana?
                 -   Milczałbyś,     głupi    -   krzyknął    starszy    brat    na
                 młodszego, choć wcale nie było po temu powodu -
                 przecież będziemy mieli złoto, a za złote pieniądze
                 można kupić wszystko! Jedna moneta wystarczy, by
                 zapełnić całą naszą chatę wszelakim dobrem. Trzeba
                 korzystać z okazji, jeśli ci kupcy są tacy niemądrzy.
                 Raduń     nic   na   to  nie   powiedział,     tylko    wzruszył
                 ramionami. Nie podobał mu się wcale pośpiech brata,
                 ale przywykł słuchać         Ostrzyca jako starszego. Był
                 zresztą bardzo poruszony ciężką dolą rodaków kupców
                 i  gotów    był   ich   wspomóc,      sprzedając     pożywienie
                 choćby i za pół ceny.
                 Nie mówili tedy z sobą więcej, jeno szybko dobili targu
                 z przewodnikiem karawany i już po chwili wszystkie
                 ryby, raki i ptactwo domowe znalazły się na wozach
                 przybyszów,      a  Ostrzyc     ukrył   pod    sitowiem     spory
                 kuferek wypełniony złotymi monetami. Nie zabawili
                                                 9






                 długo w mieście. Raduń chciał jeszcze pochodzić po
                 jarmarku, napić się piwa i pożartować z przyjaciółmi,
                 ale Ostrzycowi pilno było do domu, a młodszy chłopak
                 nie miał przecież ani ryb, ani złota, za które mogliby
                 sobie coś kupić.
                 Od tego dnia Ostrzyc zupełnie się odmienił. Jakby kto
                 na niego zły urok rzucił. Kuferek ze złotem ukrył w
                 komorze za grubymi drzwiami i często tam zachodził,
                 zapierał się, jakby z lęku przed kimś obcym, i długimi
                 godzinami sycił       oczy blaskiem       złota, licząc swoje
                 błyszczące monety.
                 Nie raz i nie dwa próbował Raduń rozweselić brata,
                 odciągnąć od komory, pokazać mu piękno świata, który
                 niegdyś obaj tak bardzo miłowali. Wszystko na próżno!
                 Ostrzyc wciąż był ponury i zasępiony, niczym się nie
                 cieszył i potrafił myśleć tylko o swoich pieniądzach i o
                 umowie, jaką zawarł z kupcami.
                 Obiecał im bowiem, że będzie łowił ryby przez całą
                 zimę, a gdy nadejdzie wiosna i kupcy powrócą na
                 gdański targ, sprzeda im za złoto wszystko, co przez
                 zimowe miesiące ułowi, nie zostawiając sobie nawet
                 jednej rybki.
                 Bardzo ta wiadomość zmartwiła Radunia. Dotąd bracia
                 nie mieli we zwyczaju łowić ryb zimą, kiedy spadły
                 gęste śniegi, a wody jeziora pokrywał gruby lód. W
                 zimie wszyscy odpoczywali, cała przyroda zdawała się
                 zapadać w głęboki sen, z którego budziła świat dopiero
                 wiosna,    i  jak  odtąd    bracia żyli w zgodzie          z tym
                 zwyczajem natury.
                 Każdej zimy, dobrze zaopatrzeni w żywność i ciepłe
                 odzienie, spędzali długie miesiące w swojej chacie,
                                                 10






                                                 11






                 reperując     sieci,   szyjąc    sobie    ubrania,     sposobiąc
                 przeróżne     domowe      sprzęty    i  od    czasu    do   czasu
                 wybierając się w gościnę do             podleśnej    wsi, gdzie
                 mieszkali ich krewni.
                 Tej zimy miało być jednak inaczej. Już z północy
                 dmuchało       zimnym       wiatrem,     z   zachodu      siąpiło
                 lodowatym       deszczem,      dni    budziły    się   późno     z
                 ciężkiego snu, mroczne i mgliste, ale Ostrzyc jakby
                 tego wszystkiego nie dostrzegał. Tak bardzo pragnął
                 przyobiecanych mu złotych monet, tak zapatrzył się w
                 bogactwo, które było ot - w zasięgu ręki, że o niczym
                 innym myśleć nie potrafił i jednego tylko pragnął.
                 Co    dzień    wstawał     jeszcze    przed    świtem,     budził
                 Radunia      i  zjadłszy    cokolwiek,      nawet     ognia    nie
                 rozpaliwszy, wypływali czym prędzej łodzią na jezioro,
                 by tam sieci stawiać i cały dzień Boży uganiać się za
                 rybą.
                 Znosił to długo Raduń, aż wreszcie zniecierpliwiony
                 zaczął   to   bratu   przekładać,    iż  tak postępować nie
                 wolno.     Nie    chciał     słuchać     młodszego       Ostrzyc,
                 nakrzyczał na chłopaka i przypomniał o powinności
                 braterskiego     posłuszeństwa.      Zmilczał    Raduń     i  tym
                 razem, chociaż coraz ciężej mu było na duszy, żal
                 miłego    odpoczynku       i  szkoda     ryby,   którą   Ostrzyc
                 zachłannie wyciągał z jeziora i wędził, dobudowawszy
                 do chaty osobną izbę na składowanie zapasów.
                 Pływali tak po jeziorze cały wrzesień, cały październik i
                 pół listopada, aż wreszcie nadszedł dzień, gdy od rana
                 tafla jeziora pokryła się lekkim płaszczykiem lidu, a z
                 nieba zaczął padać gęsty, puszysty śnieg. Przyszła zima.
                                                 12






                 Ale zachłanny Ostrzyc nie dbał i o to. Jak co dzień
                 obudził Radunia i zepchnął łódź na fale jeziora. Lekki
                 lód łamał się łatwo pod ciężarem bukowego pnia.
                 Wypłynęli      na    szerokie     wody,     rozbijając    lód    o
                 odgarniając z włosów padający śnieg - Ostrzyc myślący
                 o złocie, które zgarnie z nadejściem wiosny i Raduń
                 wzdychający w duszy z nadzieją, że to już ostatni dzień
                 bratowego szaleństwa.
                 Jakże    się   bardzo    zawiódł     miły   Raduń     w    swych
                 rachubach!
                 Pokazało się bowiem, że przygoda, którą mieli dnia
                 tego, wpędziła biednego Ostrzyca w jeszcze większe
                 szaleństwo.
                 A było to tak. Ledwie wypłynęli na sam środek jeziora,
                 ledwo lód wokół łodzi rozbili i sieci w toń rzucili, gdy
                 poczuli, że jakaś siła przemożna szarpie sznurami i całą
                 łodzią kołysze. Nigdy jeszcze tak wielka siła nie targała
                 ich dłońmi, gdy w nich trzymali sieci, nigdy jeszcze
                 dotąd się     nie  zdarzyło,    by nie poradzili       sieci   raz
                 zarzuconych wciągnąć do łodzi z powrotem! Cóż więc
                 w ciemnej toni pod łodzią siedziało? Cóż tak mocno ich
                 sieci koło dna trzymało?
                 Nie poradzili obaj, choć się wytężali, jak mogli, by sieci
                 do łodzi wciągnąć. Ale wziął się sprytny Ostrzyc na
                 sposób.    Sieci   do   burty   łodzi   przywiązał     i  obaj   z
                 Raduniem szybko zaczęli do brzegu wiosłować.
                 Tu stanąwszy pewnie na twardym gruncie, sieci do pnia
                 wielkiej sosny przywiązali i powoli, powoli, wybierać
                 je zaczęli. A gdy i to nie pomagało, szybko Ostrzyc
                 siwego konika z chaty sprowadził i przywiązawszy go
                 do   sieci,   do    przodu    popędził.     Zaparł    się   konik
                                                 13






                 kopytami, krzyknął groźnie Ostrzyc na niego. Stęknął
                 siwek,    zadrżał   i  powoli, wolno       ruszył    do przodu,
                 wolno,     powoli     sieć   pełną     na   piasek     brzegowy
                 wyciągając.
                 Rzucili się bracia w sieci patrzeć.            A było na co!
                 Najpierw       pokazała      się    wielka      mnogość        ryb
                 przeróżnych, a wszystkie odmiennych gatunków, po
                 kilka, jakby zebrały się wszystkie na środku jeziora, by
                 jarmark odbyć jaki albo gody. Więc i szczupaki, i
                 sandacze a obok nich, nic się tych drapieżników nie
                 bojąc - płocie i kiełbie, ukleje i okonie, tuż obok sumy,
                 węgorze, zwinne łososie, szybkie pstrągi, trocie, tłuste
                 liny, leszcze szerokie jak tarcza rycerza, wielkie leniwe
                 karpie, zwinne karasie, srebrzyste sieje i sielawy, a i
                 lipienie, bolenie, małe różanki, śliskie minogo. I innych
                 bardzo, bardzo wiele. Nikt by ich nie zliczył, nikt nie
                 spamiętał.
                 Ale nie skończyły się na tym cuda i dziwy! Oto kiedy
                 już prawie cała sieć była na piasku, a ryby wiły się i
                 trzepotały pod nogami zadziwionych braci, pokazał się
                 w sieci jakiś kształt wielki a ciemny, taki ogromny, iż
                 żadnej ryby nie mógł przedstawiać. Przez moment
                 wydawało się Raduniowi, że to się jezioro na drugą
                 stronę przewróciło, dno swoje niebu pokazując i dnem
                 tym w wielką wyspę rosnąc.
                 Odskoczyli na bok obaj bracia, cofnęli się... Ale nie
                 wyspa to była, nie dno jeziora z nagła wybrzuszone!
                 Jeszcze chwila, a cała sieć był już na brzegu, a Ostrzyc i
                 Raduń spostrzegli między sznurkami rybę ogromną,
                 rybę tak olbrzymią, jakiej jeszcze nigdy ludzkie oko nie
                 widziało, o jakiej ludzkie ucho nie słyszało!
                                                 14






                 Był to sum stary, tak wielki i potężny, iż łódka obu
                 rybaków wyglądała przy nim jak dziecinna zabawka.
                 Sum był ogromny, czarny i lśniący, jego wielkie wąsy
                 wiły się po obu stronach paszczy jakby pędy roślin
                 wodnych, a na głowie, gdy nią rzucił gniewnie, zalśniło
                 coś   czystym     blaskiem      pośród    padającego      śniegu,
                 zaświeciło na wszystkie strony, od jednego brzegu po
                 drugi.
                 Stali braci jak zamurowani, ani okiem mrugnąć nie
                 śmieli.   A    na   głowie     starego    suma     pyszniła    się
                 cudownym blaskiem szczerozłota korona, wielka niby
                 młyńskie koło i cudownie fioletowymi i czerwonymi
                 kamuszkami wysadzana, jakby wodnym kwieciem.
                 Pierwszy     ocknął    się  z   osłupienia    Ostrzyc.    Porwał
                 siekierkę, co ją miał u boku i ruszył sumowi głowę
                 rozpłatać. Chciał powstrzymać go Raduń, tak mu się
                 widok suma spodobał i taka od niego powaga biła, ale
                 próżny to był trud! Skoczył od przodu do przodu
                 Ostrzyc i już, już, miał siekierą suma uderzyć, kiedy
                 poślizgnął    się   nagle    na   rybich    łuskach,    co   sieci
                 oblepiały i wywrócił się w wodę, ostrą siekierą sznury
                 przecinając.
                 Pękły    oczka    sieci   napięte,    uwolniły    ryby    z   toni
                 wyciągnięta, które teraz - wolność poczuwszy - jęły
                 jedna przez drugą przez dziurę do wody uciekać, w toń
                 skakać. A sum wielki patrzył spokojnie na te rybie
                 skoki,   czekał    aż   wszystkie     rybki,   po   najmniejszą
                 koluszkę i różankę z niewoli się wydostaną, po czym
                 sam, mocno ogonem machnąwszy rozdarł sieci na nice
                 i toni się pogrążył. Próżno Ostrzyc stojąc po pas w
                 wodzie, przez Radunia przytrzymywany, wygrażał
                                                 15






                                                 16






                                                 17






                 falom    i  swoją    siekierą   wymachiwał.       Próżny     trud!
                 Zamknęły się fale nad rybakami i tylko śnieg prószył
                 coraz    gęściej,   przesłaniając     widok    i  mącąc     słabe
                 światło.
                 Klnąc brzydko i wściekle biednego siwka bijąc, który
                 po prawdzie w niczym nie zawinił, wracał Ostrzyc do
                 domu. Smutny dreptał obok niego Raduń, choć w duszy
                 się cieszył, że wielkiemu sumowi nijakiej krzywdy nie
                 zrobili.
                 Od tego dnia Ostrzyc zmienił się już nie do poznania i
                 nic go cieszyć nie potrafiło. Ani wspólne z bratem w
                 chacie    długie,   zimowe      wieczory,     ani   pogwarki     z
                 włodarzem Szymonem, kiedy do wsi jechali, ani nawet
                 świąteczne igry i zabawy, kiedy już Boże Narodzenie
                 przyszło. Całymi dniami przemyśliwał tylko o jednym -
                 jak by wielkiego suma, króla jeziora wyłowić, a za nim
                 wszystkie ryby z toni głębokich powyciągać. Wiedział
                 bowiem       Ostrzyc,     że   król    ryb    ma     taką    moc
                 czarodziejską, że gdzie pójdzie, tam wszyscy poddani
                 za nim się zwrócą.
                 Tymczasem przyszła zima ciężka i ostra, świat cały
                 zamknęła o objęciach mrozu, a śniegu tyle nasypało, że
                 pokrył on nie tylko pola, lasy i łąki, ale nawet skute
                 lodem jezioro, tak że nikt nie potrafił powiedzieć, gdzie
                 ziemia się kończy, a woda, pod ukryta, zaczyna.
                 Nawet     jednak     śnieg    i   lód   nie    były    w    stanie
                 powstrzymać Ostrzyca przed             wykonaniem tego,         co
                 sobie    zamiarował.       Co    dzień,    przed     południem,
                 wychodził Ostrzyc na jezioro. Siekierką ostrą wykuwał
                 w lodzie przerębel, przedtem śnieg odgarnąwszy, i
                 próbował     Króla Suma na wielką wędkę               ułowić,    z
                                                 18






                 grubego sznura splecioną, z ostrym hakiem i przynętą
                 na końcu.
                 Łowił     też   ryb    niemało,    a    głównie     szczupaków
                 żarłocznych, co zamiast spać pod lodem, nawet zimą
                 żeru szukały, ale nigdy nie natrafił na najmniejszy
                 choćby ślad królewskiego suma.
                 Raduń już mu w tych wyprawach nie towarzyszył.
                 Wypowiedział bratu posłuszeństwo i spędzał dni całe w
                 chacie, wrząc posiłki i naprawiając domowe sprzęty.
                 Uniósł się Ostrzyc w pierwszej chwili na odmowę
                 brata, ale potem ucieszył się w duchu, spomniawszy, iż
                 złoto kupców jemu tylko przypadnie.
                 Minęło miesięcy małowiele i dni zaczęły się robić
                 dłuższe,    śniegi   topnieć,   aż   pewnego      dnia   usłyszał
                 Raduń skowronka śpiewającego nad łąką, gdzie letnimi
                 miesiącami wypasali swego siwka. Przyszła wiosna.
                 Wkrótce wszystkie śniegi stopniały, lód puścił i pokazał
                 niebieskie    fale   jeziora,   w   których    radośnie     igrały
                 przebudzone rybki.
                 Kiedy tylko drogi się przetarły, tak iż można było do
                 wozu siwka przyprząść, zbudził się Ostrzyc ze swego
                 zapamiętania i zaczął zapasy ryb przez jesień i zimę
                 ułowionych na wóz ładować. Próżno przekładał mu
                 Raduń, iż powinni sobie trochę zapasów zostawić, bo
                 przednówek idzie i muszą mieć rybę na wymianę.
                 Ostrzyc pamiętał tylko o złocie przyobiecanym przez
                 bogatych kupców i o niczym innym słuchać nie chciał.
                 Cóż było robić? Nasadził Raduń ciepłą czapkę na
                 głowę i za starszym bratem na wóz wskoczył.
                 Przyjechali do Gdańska w samą porę. Mimo iż lat
                 poprzednich nigdy wczesną wiosną jarmarków się nie
                                                 19






                 robiło, teraz zastali bracia w grodzie tłum ludzi, wozów
                 i koni. Obcy kupcy, jak przyobiecali, tak i przyjechali,
                 by za złoto pożywienie kupować. Sprzedał im Ostrzyc
                 cały wóz ryby, sprzedali i inni co kto miał i co mu przez
                 zimę w komorze zostało - ten zboża miarkę, inny -
                 sarniego     mięsa    połeć,    ten      miodu     plaster   albo
                 półgarniec jabłek.
                 Rozradowalny wracał do domu Ostrzyc, pod derką
                 nowy kuferek złota wioząc, smutny towarzyszył mu
                 Raduń, samemu wziąwszy za lejce. Nie chciał dobry
                 chłopak, by starszy brat poganiając siwka, smagał go
                 boleśnie batem. A spieszno było Ostrzycowi do domu -
                 kupcy obiecali przyjechać znowu              latem, przywożąc
                 dużo złota, a Ostrzyc o jednym tylko potrafi myśleć, o
                 tym że Króla Suma z jeziora wyłowi, a z nim wszystkie
                 ryby kryjące się w toni.
                 Zaczęli teraz co dzień, jako i przedtem, wypływać
                 łodzią na jezioro. Ale nie wiodło im się jako pierwej.
                 Pogoda wciąż była niedobra, ziemię smagał zimny
                 wiatr   i  deszcze, zaczęły       się  powodzie     i  podtopiły
                 rybacką chatę, a ryby jakby się skryły w głębokich, dla
                 ludzkiego oka nieprzeniknionych toniach jeziornych i
                 nie chciały, jako dawniej, iść chętnie w sieci Ostrzyca i
                 Radunia.
                 Zmartwiło to obu braci, ale kiedy Raduń wiedział, że za
                 wcześnie na rybę tego roku łowić próbowali, Ostrzyc
                 uważał, że wszystkiemu winien jest Król Sum, który
                 przez zemstę sieci im targa i swoim rybom iść nie
                 pozwala.
                 Wkrótce przyszedł maj, potem czerwiec i ociepliło się
                 wielce. Nadeszły straszne upały, ziemię wysuszające, a
                                                 20






                 z nieba jakby za karę, nie spadła ani jedna kropelka
                 deszczu. Zaczęła się susza - ta sama klęska, co już
                 wcześniej południowe ziemie nawiedziła.
                 A razem z suszą przyszedł głód. Zboże słabo rosło i
                 sypało    się   na    długo    przed    zbiorami,     zwierzyna
                 pouciekała, a w komorach kmieci i myśliwych nie stało,
                 jak    zwykle,      zapasów.       Wszystko       lekkomyślnie
                 posprzedawali codzoziemskim kupcom. I choć mieli
                 ludzie sporo złota schowanego po chatach i zapieckach,
                 niczego za nie kupić nie mogli.
                 Poczuli wkrótce biedę i nasi braci. Głodni jeszcze nie
                 chodzili - ot, zawsze tych kilka ryb ułowić się dało, ale
                 cóż z tego, skoro nie mieli już zboża na chleb, włókien
                 konopnych na sieci ani nawet garści siana dla wiernego
                 siwka.
                 Rada w radę - włożyli na wóz to, co przez maj i
                 czerwiec ułowili, a nie było tego dużo, przyprzęgli
                 słabego konika do wozu i pomagając mu popychaniem
                 do Gdańska pospieszyli.
                 Smutny widok na targowym placu zastali. Ludzi kręciło
                 się tu sporo, ale       wszyscy wychudli         i  przez   biedę
                 sczerniali. I każdy chciał pożywienie kupować, złotymi
                 talarami potrząsając, a nikt prawie ryb, mięsa i zboża
                 nie sprzedawał.
                 Ucieszyli się kmiecie na widok braci-rybaków, ucieszył
                 się i włodarz Szymon. Świeża ryba - na przednówku,
                 nim jeszcze zboża się zbierze z pola - dobra rzecz! I
                 zaraz   każdy     wykładać     zaczął,   co   tylko    miał:   ten
                 sznurów     konopnych      motek, inny miodu garnuszek,
                 tamten znów - małą zboża miarkę. Skromne to były
                 zapasy, ot za jedną rybkę, dwie, można je było oddać,
                                                 21






                 ale też obaj bracia bardzo potrzebowali odmiany, przez
                 całą wiosnę tylko rybę jedząc.
                 Już    ugodził    się   Raduń      z   Szymonem        i  innymi
                 kmieciami, już miał skromne zapasy na wóz zacząć
                 nosić,    gdy    zakurzyło      coś,   wedle      południowego
                 gościńca, z dala dało się słyszeć rżenie koni i na
                 jarmarczny plac wjechała znajoma karawana.
                 Rzucił    się   do    kupców     Ostrzyc,     a   ci  ujrzawszy
                 znajomego rybaka, od razu kufry otwarli u jęli go
                 mamić złota widokiem i lśnieniem. Niedługo gwarzył z
                 nimi Ostrzyc szalony. Nie zdążył jeszcze Raduń dopić z
                 Szymonem stągwi piwa na targu ubicie, a już chciwy
                 Ostrzyc    całą   rybę na wozy kupców            przeniósł,    już
                 siedział na koźle pilnie dużej skrzyni złota strzegąc.
                 Zasępił się włodarz Szymon, zmartwili się poczciwi
                 kmieci. Najbardziej jednak zmartwił się dobry Raduń.
                 Ale ani jego, ani starych, mądrych kmieci nie chciał
                 słuchać Ostrzyc pomny tylko na skarby, które mu kupcy
                 za złowienie Króla Suma przyobiecali.
                 I odjeżdżali braci z targu, pośród złorzeczeń i smutnych
                 zawodzeń. Ani jednej rybki swojakom nie sprzedali,
                 nawet    łzy   głodnych     dzieci   nie   wzruszyły     skąpego
                 Ostrzyca.
                 - Źle, źle z braćmi się dzieje - powtarzał zasępiony
                 Szymon.     -  Jeśli   zboże    urośnie,   a   rybacy    nas   nie
                 wspomogą, chyba wszyscy z głodu pomrzemy.
                 Nie słuchał go jednak Ostrzyc - zaciął tylko siwka
                 batem i do domu pospieszył.
                 Od tego      dnia   drogi   braci  się rozeszły. Raduń jak
                 dawniej pływał łodzią po jeziorze i rybę wyciągał, ale
                                                 22






                                                 23






                 Ostrzyc, nową sobie łódkę wystrugawszy, myślał tylko
                 o tym, jakby królewskiego suma posiąść.
                 Ale   nie   łatwa   to   była   sprawa.    Na    nic   zdały   się
                 Ostrzycowi wielkie sieci, na nic wędki przemyślne i
                 ościenie, którymi ze wściekłością tonie kłuł. Wędki się
                 zrywały, sieci szarpał ktoś na głębinie schowany, a
                 Ostrzycowi      ani   razu   nie   udało    się   nawet    ogona
                 sumowego zobaczyć, choć wiedział przecież, że ten
                 jeziorny król gdzieś się w głębinach chowa.
                 Tymczasem lato przyszło tego roku wyjątkowo suche i
                 upalne,     jako    i  wiosna.     nikt    już    nie   pamiętał
                 późnozimowych deszczy i roztopów, wszyscy z lękiem
                 patrzyli na jasne niebo, z którego ani kropla wody przez
                 wiele tygodni nie spadła. Wkrótce też zaczęły wysychać
                 po   lasach   co   mniejsze     jeziorka,   bagienne     oczka   i
                 niewielkie strumyki. Nawet rzeka, co od jeziora płynęła
                 do gdańskiego grodu, niewiele wody toczyła.
                 Ryb też jakby mniej było po toniach - może to skwar je
                 na głębiny poganiał,        może    sum swojego królestwa
                 strzegł przed ludźmi. Zawsze przecież Raduń coś dla
                 siebie ułowił, a i brata szalonego nakarmił. Schudli obaj
                 na wiór i sczernieli na twarzach, ale podczas gdy
                 Ostrzyc był milczący i ponury, Raduń wciąż cieszył się
                 światem i przyrodą. Potrafił długimi godzinami po
                 borze się włóczyć, kwiaty wąchając i małe ptaszki, co z
                 gniazd powypadały na powrót do ich domu odnosząc.
                 Potrafił dniami całymi pływać po jeziorze - zawsze
                 jednak z dala omijał gniazda wodnych ptaków, gdzie
                 małe się właśnie z jajek wykluwały, zawsze też małe
                 rybki, co się w sieci ułowiły, z powrotem do wody
                 wrzucał.
                                                 24






                 Nie ukrzywdził nigdy Raduń żadnego                 zwierzęcia i
                 wiedzieli o tym mieszkańcy boru. Leśne zwierzęta
                 śmiało podchodziły pod chatę, a jaskółki jak co roku
                 lepiły sobie gniazda pod dachem, na którym gniazdo
                 założył i dzieci chował piękny bocian.
                 Rozeszły się tego lata ścieżki braci i podczas gdy
                 Raduń     coraz   bardziej    świat   cały miłował,      Ostrzyc
                 pragnął tylko złota i gotów był wszystkie ryby, ptaki i
                 zwierzęta sprzedać za złote talary. A że z łowami na
                 suma wciąż mu nie wychodziło, wziął się tedy chytry
                 rybak na sposób.
                 Już dawno zmiarkował Ostrzyc, że gdyby susza trwała
                 dłużej i jezioro całej wody pozbawiła, mógłby z dna
                 samego, jak z worka, powybierać wszelką rybę, jakiej
                 by zapragnął, suma-olbrzyma nie wyłączając.
                 Ale jezioro było głębokie i największy nawet skwar nie
                 mógł go osuszyć ze          szczętem. Umyślił sobie tedy
                 Ostrzyc, że całą wodę z jeziora, co jeszcze w nim
                 została, do sąsiedniej dolinki spuści, rów długi między
                 jeziorem a dolinką przekopawszy. Jak pomyślał, tak i
                 zrobił. Dniami całymi i nocami nawet kopał teraz kanał
                 szeroki i głęboki, tak by się cała woda w nim zmieściła.
                 Minął jeden tydzień, minął drugi i trzeci, aż wreszcie
                 przekop był gotów i tamą z desek zastawiony. Pogłębił
                 go jeszcze Ostrzyc, po czym sieci zastawił i deski z
                 upustu jął wyjmować. Runęła spiętrzona woda wolną
                 drogą, wzburzyły się fale, napełniając zastawione sieci
                 ciężkimi rybami z dna jeziora. Ucieszył się Ostrzyc z
                 łowu i pilnie jął złotej korony sumowej wypatrywać,
                 gdy wtem wiatr zawiał, fale wysoki jeszcze wyżej
                 spiętrzył i rzucił je prosto w otwarte wrota upustu. Nie
                                                 25






                                                 26






                 wytrzymały sosnowe deski! Puściła tama Ostrzycowa.
                 Połamały się deski, porwały i potargały sieci, a wielkie
                 ryby,   przez    Króla    Suma     wiedzione,     spokojnie     na
                 szeroko rozlane wody nowego jeziora wypłynęły.
                 Rzucił    się  zrozpaczony       Ostrzyc    na   ziemię,    niebu
                 złorzecząc. Przeklinał Króla Suma, i zły los, co fale
                 spiętrzył, nie pomyślał jednak o tym, by przekląć swą
                 chciwość i złoto cudzoziemskich kupców, co go do
                 szczętu omamiło.
                 Gdy powstał z ziemi - obaczył widok niezwykły. Nie
                 miał już sieci, na nice postrzępionych, nie miał desek
                 sosnowych, nawet łopatę porwały fale szybkie. Za to po
                 drugiej stronie kanału rozlało się spokojnie i szeroko
                 drugie,    wielkie    jezioro    -  rybakom      i  ptakom      na
                 mieszkanie, ludziom na pożytek. Tyle, że płytkie było,
                 bo tego suchego roku mało było wody na jedno jezioro
                 - to i cóż o dwóch mówić.
                 Przegrał Ostrzyc kolejny pojedynek z Królem Sumem,
                 ale nie myślał się poddawać. Wyszukał sobie miejsce,
                 gdzie wedle brzegu nowego jeziora inna piękna dolinka
                 się zaczynała i począł nowy przekop sposobić.
                 I znów minęło niedziel małowiele, nim robotę swą
                 zakończył. Umęczył się przy niej i namordował, wiele
                 ziemi wykopał a i nowe deski musiał nagotować, nowe
                 sieci, ale wreszcie wszystko, jako pierwej, do łowów
                 było gotowe.
                 Uchytrzył się jednak tym razem Ostrzyc i niezwykle
                 mocną tamę z desek zbudował, a i sieci podwójnie
                 zaplótł, tak, żeby żadna siła przerwać ich nie mogła. I
                 tylko jedną szeroką deskę z tamy wyjął, iżby woda
                                                 27






                 spiętrzona wolną       strugą ciekła     i  innych desek nie
                 wyrywała.
                 Zaraz też woda cienką strugą jęła się przelewać z
                 dawnego jeziora do nowej pustej dolinki. Cierpliwie
                 czekał    Ostrzyc    u   swych     sieci,  bacznie     w   strugę
                 popatrując, czy w niej złota sumowa korona nie błyska.
                 Czkał    godzinę    i  dwie, i trzy nawet, już się           sieci
                 zapełniły rybą, już słońce chyliło się ku zachodowi, a
                 Króla Suma wciąż nie było widać, choć w starym
                 jeziorze wody co najwyżej na łokieć pozostało.
                 Cieszył się w duchu Ostrzyc na koniec łowów, pilnie w
                 wodę popatrując, gdy wtem słońce zaszło za chmury,
                 powiało chłodem i raptem zerwał się wicher tak silny,
                 że jął wody jeziora piętrzyć i na przerwę w tamie
                 napierać. Rzucił się Ostrzyc deskę wyjętą z tamy na
                 powrót w miejsc wstawić i zdążył nawet, ale i tak
                 próżna była jego robota. Bo oto wiatr powiał tak silnie,
                 że zmienił się w wicher straszliwy, Ostrzyca z nóg
                 obalił i w wodę rzucił, a fale jeziora spiętrzył jako dom
                 wysoko i tą wielkę spiętrzoną falę w powietrzu nad
                 tamą przeniósł, w wody nowego jeziora ciskając.
                 Już na ziemi leżąc, zobaczył Ostrzyc jak przelatuje nad
                 nim wodna ściana, a w niej połyskują ryby rozmaite,
                 aże mrowi się od pysków i łusek, i ogonów, a między
                 nimi błyska i lśni, i świeci złota korona.
                 Bez czucia opadła Ostrzycowa głowa na brzeg, choć
                 całe ciało w wodzie leżało. Mokry i chory obudził się
                 nocą Ostrzyc i z trudem do chaty dotarł.
                 Tu czekał na niego niespokojny Raduń. Opatrzył on
                 swego starszego brata, nakarmił i do łóżka położył, bo
                 gorączka i zmęczenie całkiem mu siły odebrały.
                                                 28






                 Potem nawet świtu nie czekając, skoczył Raduń do
                 łodzi   i  w    stronę   nowego      przekopu     powiosłował.
                 Przepłynął     Raduń    jedno jezioro, przepłynął         drugie,
                 choć z trudem, bo bardzo płytkie było, aż miejscami
                 łódź o dno szurała, aż wreszcie - równo ze wstającym
                 słońcem     -  dotarł   Raduń     do   nowego     przekopu,     za
                 którym wielkie, piękne jezioro się rozlało.
                 Zachwycił się młody rybak tym widokiem, bo i było na
                 co popatrzeć. W południowej stronie zieleniły się stoki
                 Wieżycy,      co    dawniej     odległą    się   obu     braciom
                 wydawała, a teraz aż prawie pod jej stoki podchodziły
                 fale nowego jeziora. "Cóż to za cuda! - pomyślał Raduń
                 - z własnej chaty, ani na chwilkę z łódki nie wysiadając,
                 mogę aż pod szczyt Wieżycy podpłynąć!" ale zaraz
                 zmartwił się i zasmucił. Zobaczył, że w nowym jeziorze
                 wody jest ledwie po kolana - za mało dla ryb wielkich,
                 za mało dla ptactwa, za mało nawet dla rybaków, żeby
                 łodzie na toń spuścić.
                 U stóp Radnia kłębiły się w Ostrzycowej sieci ryby, co
                 je  brat   jeszcze    przed   wichru     uderzeniem      połapał.
                 Ulitował się Raduń nad biednymi rybami i choć komora
                 ziała pustkami, nie chciał im krzywdy jeszcze większej
                 robić, niż ta, którą Ostrzyc uczynił. Rozwiązał więc
                 Raduń     ciężkie    sieci   i  wdzięczne      ryby    do   wody
                 wypuścił, a sam nad brzegiem nowego jeziora zasiadł,
                 smutno na wodę popatrując i dumając, co mu dalej
                 począć wypada.
                 Siedział tak godzinkę, siedział i dwie, ciesząc oczy
                 pięknym      nowego     jeziora    widokiem,      gdy   wtem     -
                 zakotłowała się woda u samych jego stóp, kręgi się po
                 niej zatoczyły i nagle spomiędzy fal spienionych
                                                 29






                                                 30






                 ukazała się wielka głowa Króla Suma w pozłocistej
                 koronie. Zerwał się na równe nogi Raduń, nie wiedząc
                 co mu począć wypada - zostać w miejscu czy uciekać
                 może    -   gdy   wtem     Król   Sum     przemówił      ludzkim
                 głosem:
                 - Proszę cię, zostań, dobry człowieku. Chciałem z tobą
                 pomówić.
                 Przysiadł z powrotem na brzegu Raduń z wielkim
                 podziwem na Króla Suma spoglądając, a ten mówił
                 dalej:
                 - Ty jesteś dobry, Raduniu, ja wiem o tym. Szanujesz
                 jeziora i lasy, nie ukrzywdzisz nikogo bez potrzeby.
                 Jestem    twoim     przyjacielem      i  nie   bronię    ci  ryby
                 odławiać.     Ale    twój    brat    przyniesie    zgubę     nam
                 wszystkim. Nie tylko rybom i zwierzynie, ale również i
                 wam,     ludziom.    Jeśli   Ostrzyc    dalej   będzie    jeziora
                 mnożył, cała woda         w nich wyschnie. Jeśli jeziora
                 wyschną - wysuszy się ziemia. Pola i łąki w step się
                 zamienią wieczystą suszą ogarnięty. A jeśli mnie, Króla
                 Suma z wody wyłowi - wszystkie ryby ze wszystkich
                 jezior tej krainy uciekną do morza i nigdy już nie
                 powrócą. I ludzie nie będą mogli żyć na tej ziemi
                 suchej i martwej.
                 - Wiem i ja o tym, Królu Sumie - odparł Raduń. - Cóż
                 jednak na szaleństwo mego brata mogę poradzić? Jakże
                 mogę go powstrzymać?
                 - Nie poradzisz sam, Raduniu. I nikt z ludzi przeciwić
                 się jego szałowi nie zdoła. A ja już stary jestem i
                 wkrótce dni moje się wypełnią. Byłem królem tego
                 jeziora przed      tysiącami    lat,  byłem    i  wtedy,    kiedy
                 pierwszy człowiek przywędrował nad Bałtyckie Morze.
                                                 31






                 Ale zbliża się już kres moich dni i nie ma nikogo, kto
                 po mnie mógłby wziąć złotą koronę i władztwo nad
                 tymi jeziorami. A już dawno przepowiedziane zostało,
                 że kiedy ryby zostaną bez króla, przyjdzie i na nie, i na
                 jeziora     wszystkie      koniec,     ręką    brata     twojego
                 przyniesiony.
                 - Cóż ja tu poradzić mogę? - powtórzy Raduń ze
                 ściśniętym gardłem.
                 Trzepnął nocno sum ogonem w wodę jeziora, rzucił się
                 na płyciźnie:
                 - Ależ możesz, tylko ty możesz pomóc! Już z dawna
                 ryby takie postanowienie zrobiły, że skoro człowiek na
                 zawsze między jeziorami zamieszkał, to i jeden z ludzi
                 musi nowym Królem Sumen zostać. I ty nim będziesz,
                 Raduniu, jeśli tylko się zgodzisz.
                 - Jakże to? - pytał Raduń. - Przecież pływać nie umiem
                 pod wodą. Udusiłbym się.
                 - Tym się ni frasuj - odparł Sum. - Przyjmiesz moją
                 postać czarodziejskim sposobem. A rozumu i serca
                 masz    dosyć,    by   królem     zostać.    Kochasz     ludzi   i
                 zwierzęta, i tę ziemię całą. To najważniejsze. Pomyśl o
                 tym, com ci rzekł i wróć tu jutro o tej samej perze.
                 Plusnęła płytka woda jeziora, zamknęła się za Królem
                 Sumem. Wolno tego ranka wracał do domu Raduń,
                 dumając nad tym, czego się dowiedział.
                 Następnego dnia, o tej samej porze, wrócił młody rybak
                 nad jezioro. Próbował i dnia poprzedniego, i w nocy z
                 Ostrzycem, bratem swoim, rozmawiać - ale na próżno.
                 Szalony     Ostrzyc    już   miał   plan    następny,    już   się
                 szykował do kolejnej z królem jeziora rozprawy.
                                                 32






                                                 33






                 Ledwo usiadł Rsuń na brzegu, gdy szuwary zaszeleściły
                 i wynurzył siŁ spośród nich Król Sum.
                 - Czy godzisz się zostać moim następcą? - spytał.
                 -  Godzę się,      królu!   -  z  lękiem,    ale  i  z   radością
                 odpowiedział Raduń, skacząc do wody. W mgnieniu
                 oka wyrosły mu łuski, skrzela i ogon, a na czole
                 zabłysnęła     szczerozłota     korona.    Nowy      Król    Sum
                 popłynął w tonie jeziorne, a stary - przepadł i zniknął
                 na wieki!
                 Tymczasem        Ostrzyc      gotów     już    był    do    walki
                 ostatecznej. Jeszcze raz kanał głęboki wykopał, jeszcze
                 raz tamą go przegrodził. Nawet gdyby wszystkie ryby
                 jakimś sposobem zdołały się przez tamę przedostać - i
                 tak nic by im to nie dało. Wody rozlane w kolejne
                 wielkie    jezioro   stałyby się     tak  płytkie,   iż  Ostrzyc
                 mógłby ryby zbierać z ziemi jako jagody albo grzyby.
                 Wiedział o tym chytry rybak, wiedział i nowy król
                 podwodnej krainy. Ale nie wiedział Ostrzyc zły, że już
                 nowy     Król    Sum     panuje,    że    z   bratem    w    rybę
                 przemienionym oko w oko staną!
                 Zwiedzieli się wreszcie o szaleństwie Ostrzycowym
                 ludzie z podleśnych osad wieśniaczych. Fasowali się
                 bardzo, bo i susza wciąż im doskwierała, i             żywności
                 wciąż brakowało, a bardzo ludzie na jeziorne ryby obu
                 braci liczyli.
                 Razem z wieściami o polowaniu Ostrzyca na Króla
                 Suma zwiedzieli się też ludziska - nie dociec skąd, nie
                 dociec jak? - o Raduniowej w suma przemianie. Z
                 trwogą i gniewem w sercu szeptano po chatach o
                 mającym      się  odbyć     boju   śmiertelnym.      A   włodarz
                 Szymon i kilkoro starszyzny, tylko co skibkę chleby ze
                                                 34






                 sobą wziąwszy, pośpieszyli Ostrzyca w szaleństwie
                 powstrzymać.
                 Przybyli    jednak nad      jezioro za późno.        Już zdążył
                 Ostrzyc kanał przekopać i tamę otworzyć, już większa
                 część wody w nową dolinę przepłynęła. Wtem zobaczył
                 zły rybak Króla Suma! Wił się dzielny, młody król
                 między wirami płycizny, na wszystkie strony się ciskał,
                 usiłując ryby swoje osłonić. Skoczył w wodę okrutny
                 Ostrzyc, suma ogromnego za skrzela palcami uchwycił
                 i w górę podniósł, drugą rękę, w nóż zbrojną, do ciosu
                 szykując.
                 - Stój! - krzyknął ktoś za nim. Obejrzał się Ostrzyc i
                 zobaczył włodarza Szymona, co w ostatniej chwili od
                 lasu nadbiegł.
                 - Jam go złapał, więc mój on jest! - zawołał Ostrzyc.
                 - Stój, szalony, to twój brat przecie! - krzyknął Szymon,
                 ale Ostrzyc zawahał się tylko przez moment, po czym,
                 cios chcąc zadać, podniósł do góry ostry nóż.
                 Wtem     -  niebo    się  zaciągnęło     czarnymi     jak  smoła
                 chmurami, wiatr ostry zawiał.
                 - Bądź przeklęty na wieki! - zdążył jeszcze zawołać
                 zrozpaczony Szymon,          gdy z niebios uderzył nagle
                 grom! Piorun trafił prosto w podniesiony nóż Ostrzyca i
                 zabił go na miejscu. Uwolniony Król Sum w wodę
                 plusnął, a z niebios runęły nagle strugi od tak dawna
                 wyczekiwanego deszczu.
                 Spieczona skwarem ziemia łapczywie piła deszczowe
                 potoki. Piły wodę zwierzęta po lasach, piły ptaki, pili
                 ludzie niebiosom błogosławiąc.
                                                 35






                 Bardzo szybko wszystkie nowe jeziora napełniły się po
                 brzegi deszczową wodą i dość było w nich miejsca dla
                 ryb, i dla ptactwa, i dla rybaczych ludzi.
                 Ostrzyca pochowali ludzie wedle lasu, a nowe jeziora
                 nazwali     na    pamiątkę      tych    strasznych     wydarzeń
                 imionami      dwóch      braci.    Największe      nazywa      się
                 Raduńskim, najgłębsze - Ostrzyckim.            A dwa inne, co
                 za czasów suszy najpłytsze były - nazwali Brodnem
                 Wielkim i Brodnem Małym. I tak nazywają się one do
                 dzisiaj.
                 Siwego     konika    wziął   z   rybackiego     domostwa      pod
                 opiekę Szymon, ale          kuferków     ze   złotymi    talarami
                 Ostrzyca ani on, ani nikt z wieśniaków ruszać nie
                 chciał. - Przeklęte to pieniądze - mówili ludzie. Nikt też
                 nie zachodził więcej do opuszczonej chaty, która po
                 latach rozpadła się i zielskiem zarosła, tak, że nikt już
                 dzisiaj nie wie, gdzie przed laty stała. Gdzieś w jej
                 ruinach skarb Ostrzycowy spoczywa i pewnie dobyć go
                 można nawet dzisiaj, ale lepiej go nie szukać, bo
                 nieszczęście przynieść może.
                 A co z Raduniem? Co z młodym Królem Sumem? -
                 zapytacie. Poprowadził swoje ryby na wody głębokie i
                 szerokie i do dziś w Raduńskim Jezioziorze mieszka.
                 Kto w to nie wierzy - może spróbować go złapać. Ale
                 nikomu nie radzę.
                                                 36






                                                 37






                 Copyight by Władysław Zawistowski
                 Wydanie I
                 Wydawnictwo Morskie, Gdańsk 1990
                 Wydanie II
                 Tower Press, Gdańsk 2000
                                                 38
