EWA ZBONIKOWSKA 
Chomik 

PO CO NAM CHOMIK? 
Chcę mieć jakieś zwierzę w domu, a chomik jest najmniej kłopotliwy" - to 
najczęstsza odpowiedź, jaką otrzymujemy od właścicieli chomików na zadane w tytule 
pytanie. 
Ci, którzy nie po raz pierwszy mają w domu tego śmiesznego gryzonia odpowiadają, 
że po prostu lubią chomiki. Trudno się dziwić. Chomik jest nie tylko urodziwy, pełen 
wdzięku, łatwo oswajalny, ale faktycznie jest również mało kłopotliwy. Nie trzeba wychodzić 
z nim na spacer, nic specjalnego gotować, a utrzymany w czystości dom chomika nigdy nie 
wydziela nieprzyjemnych zapachów. Można też chomika zostawić na krótki okres samego w 
domu, nie wyrządzając mu tym wcale krzywdy. 
Czasami chęć posiadania chomika wywołuje ironiczny uśmiech u ludzi. Świadczy to o 
zupełnym niezrozumieniu, jaką rolę odgrywać może zwierzę w życiu człowieka. I wszystko 
jedno, czy tym zwierzęciem będzie wielki rasowy dog, czy też mały, tani chomik. 
Od wielu lat prowadzone są badania nad wpływem zwierząt domowych na rozwój 
dzieci. Stwierdzono, że dzieci z domów, w których są zwierzęta wykazują bardziej społeczne 
postawy, a nawet poprawiają się ich zdolności poznawcze, tzn. inteligencja. Kształtuje się w 
nich poczucie odpowiedzialności i postawa opiekuńczości. Powstaje też wiele reakcji 
emocjonalnych sprzyjających rozładowaniu nagromadzonych napięć i stresotwórczych 
przeżyć. Trudno przecenić wpływ zwierząt na dziecko - jedynaka. Ogromną krzywdę czynią 
rodzice takiemu dziecku, odmawiając mu posiadania w domu zwierząt. Testy 
przeprowadzone w Holandii wśród dzieci-jedynaków wykazały, że 80% nie posiadających 
zwierząt odczuwało codziennie samotność, a tylko 20% tych, którym rodzice zapewnili 
czworonożnego przyjaciela. Nie sądźmy jednak, że dziecku wychowującym się z rodzeńst-
wem zwierzę w domu nie jest potrzebne. W obcowaniu z nim uczy się ono sprawiedliwego 
traktowania istot słabszych (zawsze któreś z rodzeństwa jest tym najsłabszym) i nie nabędzie 
tej cechy obcując jedynie ze starszym i silniejszym bratem lub siostrą. 
Warto też pamiętać, że prawie każde dziecko odczuwa lęk i napięcie nerwowe przed 
pozostaniem samotnie w domu, a przecież sytuacje takie zdarzają się. Okazuje się, że 
wystarczy nawet mały chomik, by dziecko nie odczuwało strachu. Możliwość przytulenia 
kogoś żywego, powiedzenia do niego paru słów, a przede wszystkim poczucie, że jest się 
opiekunem dla istoty słabszej powoduje, że młody człowiek czuje się silniejszy i komuś 
potrzebny. 

Ogromne znaczenie mają zwierzęta dla rozwoju dzieci niepełnosprawnych, zarówno 
upośledzonych fizycznie jak i psychicznie. Zapewniają im przełamywanie niewiary w siebie, 
niepewności, są istotami dla których ich opiekun-dziecko jest ważny, a nawet niezbędny. 
Nawet upośledzone umysłowo dziecko czuje tę relację i w ten sposób dowartościowuje się. 
Dziecko obserwuje swego podopiecznego i rejestruje w jaki sposób się on uczy i na czym 
polega zdobywanie doświadczenia. Wiele z tych obserwacji ułatwia mu zrozumienie 
otaczającego świata. 
Trudno przecenić rolę zwierząt dla dzieci głuchych i niewidomych. Bezpośredni 
kontakt ze zwierzęciem - pogłaskanie, przytulenie, powąchanie wzbogaca w istotny sposób 
świat, który przecież w stosunku do świata dzieci zdrowych jest bardzo ubogi. 
Wszystkie powyższe rozważania prowadzą nas do jednego wniosku - chcąc stworzyć 
prawdziwy, pełny dom nie zapominajmy, że powinno w nim mieszkać też jakieś zwierzę. 
Niech będzie nim maty, uroczy, pełen temperamentu chomik! 

KUPUJEMY 
Wiemy już, dlaczego chcemy mieć chomika a nawet dlaczego powinniśmy go mieć. 
Decyzję podjęliśmy, możemy dokonać zakupu. Gdzie? Najlepiej w sklepie zoologicznym lub 
bezpośrednio u hodowcy. W sklepach ceny są zazwyczaj wyższe, ale można tu kupić od razu 
pomieszczenie dla naszego wybrańca a nawet całkowicie je wyposażyć. Z kolei u hodowcy 
łatwiej jest zdobyć młode chomiki, co biorąc pod uwagę ich krótkie życie, jest bardzo 
pożądane. Chcielibyśmy przecież się cieszyć naszym podopiecznym jak najdłużej. 
Dodatkowym argumentem jest również fakt, że młode zwierzęta łatwiej jest oswoić. 
Wybrany przez nas chomik powinien być nie tylko młody i łagodny, ale również 
zdrowy i dobrze utrzymany. Musimy zwrócić uwagę, czy pomieszczenie, z którego go wyjęto 
nie było zatłoczone i czy było regularnie sprzątane. Wskazuje na to świeże podłoże, czyste 
karmidełka, poidła itp. Powinniśmy przyjrzeć się odchodom na podłodze klatki. Jeżeli są one 
luźne, cuchnące, mamy prawo podejrzewać, że zwierzęta znajdujące się wewnątrz nie są 
zdrowe. Największą uwagę powinniśmy zwrócić na samo zwierzę. Zdrowy chomik ma 
miękkie, aksamitne i gęste futerko, błyszczące, bystre oczy. Powinien być żwawy, ruchliwy i 
ciekawski. Oględzinom poddajemy też zęby chomika. Siekacze u gryzoni (a więc również u 
chomika) rosną przez całe życie. Chomik ściera je jedząc twarde ziarna i obgryzając gałązki 
lub korę drzew. Przerośnięte siekacze świadczą o tym, że chomik nie dostawał 
odpowiedniego dla niego pożywienia. Powinniśmy sprawdzić kondycję chomika, to znaczy 
stan jego odżywienia. W tym celu wystarczy pomacać go w okolicy klatki piersiowej, aby 
stwierdzić, czy mięśnie są dobrze rozwinięte i czy nasz wybraniec nie jest wychudzony. 
Nie bójmy się poddać chomika dłuższym oględzinom. Zależy nam przecież, aby nasz 
nowy lokator cieszył się dobrym zdrowiem i jak najdłużej z nami mieszkał. 
Nie znaczy to, że nigdy nie powinniśmy zaopiekować się chomikiem starym lub 
chorym. Może się zdarzyć, że ktoś nam takiego właśnie zaproponuje, a my się zdecydujemy. 
Decyzja taka powinna być w pełni przemyślana, gdyż pociąga za sobą pewne konsekwencje. 
Jak każde chore zwierzę, również chomik będzie wymagał większej uwagi, innej pielęgnacji, 
a często też wydatków związanych z wizytami u lekarza. Musimy sobie z tego wszystkiego 
zdawać sprawę, zanim przyniesiemy go do domu. Szlachetna decyzja powinna być w pełni 
odpowiedzialna. 

PODROŻ DO DOMU 
Wybranego przez nas chomika sprzedawca powinien umieścić w specjalnym 
pudełeczku lub pojemniku transportowym. Na pewno lepiej zniesie w nim podróż niż w dużej 
klatce, gdzie mógłby być narażony na dodatkowe stresy podczas kołysania samochodu. Może 
się zdarzyć, że sami będziemy musieli zorganizować transportówkę. Nie powinno nią być 
pudełko tekturowe, gdyż najprawdopodobniej będzie ono po kilkunastu minutach zniszczone 
i... puste! Chomik zniknie w zakamarkach samochodu. Możemy natomiast użyć słoika. W 
pokrywce robimy kilka otworów, aby umożliwić dopływ powietrza, a dno wyścielamy sianem 
lub suchymi liśćmi. Po przyjeździe do domu umieszczamy chomika w przygotowanym już 
znacznie wcześniej terrarium lub klatce i na pewien czas zostawiamy go w spokoju. 
Musimy zrozumieć, że tego dnia dużo się w jego życiu wydarzyło i zmieniło. 
Najprawdopodobniej pierwszy raz w życiu odbył podróż samochodem. Teraz powinien 
zapoznać się ze swoim domem i zaakceptować go. Musi też oswoić się z nowymi dla niego 
głosami i dźwiękami. Może po raz pierwszy w życiu usłyszy np. szczekanie psa, czy 
płacz dziecka, albo dzwonek telefonu. 
W ten sposób wyjmujemy chomika z terrarium; nie sprawia mu to bólu a wyklucza 
możliwość ukąszenia 
W pierwszych dniach nie powinniśmy narzucać" się chomikowi. Dajmy mu czas na 
polubienie nowego miejsca, w którym przyjdzie mu najprawdopodobniej przeżyć całe życie. 

CO POWINNIŚMY WIEDZIEĆ O CHOMIKU 
Aby stworzyć chomikowi odpowiednie warunki życia i zaspokoić jego potrzeby, 
powinniśmy wiedzieć o nim jak najwięcej. Tylko wtedy uda nam się urządzić mu właściwe 
pomieszczenie, karmić go tak, jak należy, pielęgnować i takie mieć oczekiwania w stosunku 
do niego, jakie jest on w stanie spełnić. 
Chomiki są gryzoniami należącymi do rodziny chomikowatych. Mają niewielkie 
rozmiary, krępą budowę ciała, krótkie ogony i miękką, gęstą sierść. Większość prowadzi 
naziemny tryb życia, choć są chomiki żyjące na drzewach, pod ziemią, a nawet częściowo w 
wodzie. Chomiki występują nieomal na całej kuli ziemskiej. Nie ma ich tylko w Australii i 
oczywiście na Antarktydzie. 
W uzębieniu chomików brak jest kłów i drugiej pary siekaczy. Pierwsza para siekaczy 
pozbawiona jest korzeni i rośnie przez całe życie. Służy chomikom do cięcia pokarmu i do 
walki z wrogami. Chomiki aktywne są po zmierzchu i w nocy. Ze zmysłów najlepiej 
rozwinięty jest u nich węch i słuch. Wzrok mają znacznie słabszy i ze względu na swój tryb 
życia lepiej widzą w ciemności. Charakterystyczne dla chomika jest bezustanne poruszanie 
wibrysami tj. wąsami na pyszczku. Pełnią one rolę organów czuciowych. Zanim chomik 
zacznie jeść, zawsze dotyka najpierw pokarmu swymi wrażliwymi wąsami. Pożywieniem 
chomików jest przede wszystkim pokarm roślinny uzupełniany niewielkimi ilościami 
bezkręgowców (owady, dżdżownice itp.). Żołądek u chomików jest dwukomorowy. Składa 
się z części wpustowej i części gruczołowej. Chomiki wydalają dwa rodzaje kału - 
uformowany, prawie suchy oraz luźny. Ten drugi pochodzi z jelita ślepego i zawiera duże 
ilości witamin oraz białka. Z tego powodu zjadany jest przez chomiki i ponownie trawiony w 
przewodzie pokarmowym. 

Nory chomików zbudowane są w niezwykle przemyślany 
sposób i każda z nich jest inna. 
1) legowisko 2) spichlerz 3) nieczynny korytarz 
4) wejście 5) WC 
Jama ustna rozszerza się pod policzkami w dwie zatoki tworząc torby policzkowe. 
Służą one chomikowi do przenoszenia pokarmu. Znosi go do swych podziemnych spiżarni. 
Zaopatrzeniem zajmuje się głównie w nocy. Potrafi na raz przenieść kilkadziesiąt gramów 
ziarna w torbach. W ten sposób gromadzi kilkanaście kilogramów zapasów na zimę. Nie ma 
obawy, że zimą będzie głodny. Tym bardziej, że miesiące zimowe przesypia, aby przetrwać 
niekorzystne warunki. Zasypia, gdy temperatura otoczenia spadnie poniżej 6°C. Do snu 
układa się w głębokiej norze, gdzie wyściela sobie wygodne legowisko. Nora składa się z 
korytarzy - tuneli i przynajmniej jednej komory mieszkalnej z magazynem żywności oraz 
ślepego odgałęzienia pełniącego rolę toalety. Chomik śpi zwinięty w kłębek. Nogi, ogon i 
głowę podgarnia pod siebie. Temperatura ciała śpiącego zwierzątka spada aż do 5°C, oczy są 
mocno zamknięte, kończyny lodowate. Nie wyczuwa się ani oddechów ani bicia serca. 
Chomik robi wrażenie martwego. Budzi się na krótko co 5-7 dni. Zjada niewielką ilość ziaren 
i z powrotem zasypia. Czasami w środku zimy otwiera norę i biega po polach, by się 
rozgrzać. Na dobre budzi się ze snu zimowego, gdy ziemia odtaje. Początkowo siedzi w norze 

żywiąc się zapasami. Dopiero gdy magazyn pustoszeje, otwiera zatkane wyloty nory i 
wychodzi w poszukiwaniu pożywienia. Szuka przede wszystkim zboża, zielska, bulw i 
korzeni. Nie gardzi jednak pisklętami, myszami, padalcami i owadami. Sen zimowy chomika 
nazywamy hibernacją zaś sen letni estymacją. Latem zasypia gdy temperatura wzrasta 
powyżej 37-38°C. Nora letnia jest płytsza od zimowej i sięga do 30-60 cm wgłąb. 
Większość chomików prowadzi samotny tryb życia. Samiec toleruje jedynie 
towarzystwo samicy i tylko w okresie jej rui. Partnerzy przez kilka dni żyją razem w 
mieszkaniu samicy. Zdarza się, że 2 samce próbują wprowadzić się do tej samej wybranki. 
Dochodzi wtedy do groźnych walk i pokonany, ranny zalotnik musi uciekać. Zdenerwowany 
chomik parska, warczy, zgrzyta zębami. Wobec zbliżającego się wroga przybiera postawę 
odstraszającą - nadyma policzki, prostuje się i rzuca się na przeciwnika. Z równą odwagą 
atakuje innego chomika-rywala, jak i znacznie większe od niego zwierzęta. Broni się z 
determinacją, godną podziwu. Walczy do końca. Wrogami chomików są przede wszystkim 
ptaki drapieżne, myszołowy, wrony, sowy oraz łasice i tchórze. 
Chomik jest zwierzęciem bardzo zwinnym, chodzi drobnymi kroczkami, w razie 
potrzeby wykonuje wysokie i dalekie skoki. Doskonale kopie w ziemi. Zębami i przednimi 
kończynami zagarnia grudki ziemi pod brzuch, skąd tylnymi nogami wyrzuca za siebie. 
Przednie nóżki służą mu też do podnoszenia i trzymania pożywienia. Większość chomików 
nie lubi wody, chociaż potrafi pływać. 

CHOMICZY DOM 
Nie ma pomieszczenia za dużego dla chomika. Im więcej dla niego przeznaczymy 
miejsca, tym lepiej będzie on się w nim czuł. Ważne jest, aby chomik nie odczuwał nudy, tym 
bardziej, że najczęściej spędza on życie samotnie. 
Metraż mieszkania chomika musi więc umożliwiać atrakcyjne urządzenie wnętrza. 
Aby móc to zrealizować, długość pomieszczenia powinna wynosić conajmniej 5 razy więcej 
od długości ciała chomika a szerokość 3 razy więcej. Wysokość zaś ok. 30 cm. 
Przy wyborze materiału na dom chomika pamiętajmy, że swymi silnymi, ostrymi 
siekaczami jest on w stanie wykonać otwór nie tylko w tekturze ale nawet w drewnie. 
Wykazuje przy tym wyjątkową cierpliwość i upór. Tak długo będzie gryzł, aż uda mu się 
uciec. 
W tak urządzonym terrarium chomik z pewnością nie będzie się nudził 
I nie znaczy to wcale, że czuje się on źle w klatce. Po prostu jego duży temperament i 
żywiołowość każe mu zasmakować wolności, by poznać coś nowego. Mały uciekinier często 
sam z własnej woli wraca do swego domu. Nie powinniśmy mu jednak pozwolić na 
samodzielne wycieczki po mieszkaniu. Ciekawski chomik lubi zaglądać wszędzie, gdzie mu 
się uda i może wejść np. do naczynia, z którego nie będzie mógł wyjść lub może niechcący 
przykryć się czymś ciężkim. Jeżeli go nie znajdziemy w odpowiednim czasie, umrze śmiercią 
głodową. 
Musimy zrobić wszystko co możliwe, by chomik dobrze czuł się w pomieszczeniu, 
które mu przeznaczymy i dla niego urządzimy. Do wyboru mamy klatkę lub terrarium 
szklane, przykryte siatką. Szkło ma tę zaletę, że jest łatwe do mycia, nie nagrzewa się szybko 
i jest bardzo trwałe. Wadą pomieszczenia szklanego jest uniemożliwienie chomikowi 

wspinania się po ścianach, co jest jego prawdziwą pasją i potrzebą. Możemy jednak ten 
problem rozwiązać urządzając odpowiednio wnętrze - dużo żerdek, gałązek, drabinek. Klatki 
mają z kolei inną wadę - zbyt szybko nagrzewają się. A chomiki nie znoszą upałów. O tym, 
że chomikowi jest zbyt ciepło, możemy wnioskować z jego zachowania. Zaczyna on 
nerwowo kopać w podłożu, usiłuje dostać się do głębszych chłodniejszych warstw, których 
jednak w jego pomieszczeniu nie ma. 
Miejsce ustawienia domu chomika ma ogromne znaczenie dla dobrego samopoczucia 
lokatora. Nie powinien stać on w miejscu zbyt intensywnie nasłonecznionym ale też nie w 
całkowicie zaciemnionym. Szkodliwe dla chomika mogą być też przeciągi i duże skoki 
temperatury. Unikajmy więc ustawienia klatki w pobliżu okna lub kaloryferów i w miejscu, 
gdzie mogłyby mieć do niej dostęp inni zwierzęcy mieszkańcy naszego domu. Pies czy kot 
mógłby bardzo przestraszyć małego chomika. 
Bez względu na to, czy przeznaczyliśmy dla naszego chomika klatkę czy terrarium, 
musimy spełnić 3 warunki: 
- dom chomika musi mieć zapewniony dostęp świeżego powietrza oraz odpowiednią 
ilość światła; 
- musi być w nim utrzymana jak największa czystość 
- mieszkaniec tego domu musi czuć się w nim dobrze tzn. musi mieć możliwość 
zaspokojenia swych potrzeb życiowych i nie może się nudzić. 
Podczas samodzielnych spacerów po mieszkaniu, mogą chomika spotkać 
niespodzianki 
Podłogę w pomieszczeniu wyścielamy trocinami, wiórkami drewnianymi, sianem lub 
mchem. Niektórzy hodowcy preferują torf. Nie należy jednak zapominać, że chomik 

koniecznie potrzebuje materiału do umoszczenia legowiska, w którym będzie odpoczywał, 
spał, ewentualnie też odchowywał młode. Jeżeli użyjemy torfu, to musimy również dorzucić 
do wnętrza garstkę siana. Nie powinniśmy używać gazet do wyścielania klatki, gdyż farba 
drukarska jest trująca. Odradzam również słomę, gdyż może kaleczyć delikatną błonę 
śluzową worków policzkowych chomika. Nasz mały gryzoń powinien mieć możliwość 
umoszczenia sobie gniazda w jakiejś przytulnej kryjówce (a nie bezpośrednio na podłodze). 
Do tego celu służy najlepiej pudełko z twardego drewna, z otworem wejściowym i z pokryw-
ką, abyśmy w razie potrzeby mogli sprawdzić co dzieje się w środku. W pobliżu legowiska 
wstawiamy drugie pudełko, które ma pełnić rolę magazynu żywności. Po przeciwnej stronie 
klatki lub na specjalnym tarasie ustawiamy poidełko i karmniki. Naczyńka powinny być 
ciężkie, by chomik nie mógł ich przewracać. Do jednego karmnika podajemy pokarm suchy 
tj. ziarna, kasze, do drugiego - owoce, warzywa i sery. 
W mieszkaniu chomika musi też być koniecznie toaleta. Chomik jest zwierzęciem 
czystym i dbającym o higienę. Nie załatwia swych potrzeb fizjologicznych byle gdzie". 
Dajemy mu więc do dyspozycji słoik. Powinien on leżeć lekko uniesiony ku górze, by mocz 
nie mógł się z niego wylewać. Jeżeli trzymamy parę chomików, każdy z nich powinien mieć 
własne naczyńko na odchody, l wreszcie ustawiamy elementy do zabawy i ruchu. Chomik 
lubi biegać, wspinać się i gimnastykować. Możemy mu zaproponować drabinkę, kołowrotek, 
pochylnię, gałązki do wspinaczki a czasem pojemnik z piaskiem do kąpieli (piaskowych 
oczywiście). 
Od czasu do czasu możemy wyposażenie wnętrza zmieniać, tym bardziej, że po 
pewnym czasie doskonale wiemy z jakiego sprzętu nasz podopieczny korzysta i co sprawia 
mu największą przyjemność. 

JAK PIELĘGNOWAĆ 
Chomik jest zwierzęciem bardzo witalnym, odpornym i niełatwo poddającym się 
chorobom. Jest taki jednak tylko wtedy, gdy o niego dbamy tzn. zapewniamy mu 
odpowiednie warunki życia i właściwe żywienie. Są zasady, od których nam nie wolno 
odstąpić. 
Pierwsza z nich - to utrzymanie pomieszczenia chomika w jak największej czystości. 
Codziennie musimy sprzątać toaletę tzn. opróżniać i przepłukiwać pełniący tę rolę słoik. Co 
kilka dni karmidełka i pojemniki wyparzamy, gdyż w temperaturze pokojowej następuje 
bardzo szybki rozwój bakterii. 
Chomiki bardzo dużo czasu poświęcają na higienę osobistą 
Często wietrzymy pokój, w którym znajduje się dom naszego podopiecznego. 
Unikamy przy tym przeciągów. Raz na 2 tygodnie wymieniamy całą ściółkę. Mogą w niej 
znajdować się resztki pożywienia, które bardzo szybko pleśnieją. Konieczne jest też 
wyszorowanie żerdek, gałązek i całego sprzętu znajdującego się w pomieszczeniu. Na czas 
porządków możemy przetrzymać chomika w słoiku. Oczywiście w pokrywce wykonujemy 
kilka otworów, by zapewnić dopływ powietrza. 
Powinniśmy unikać robienia generalnych porządków przed i tuż po porodzie. 
Mogłyby być one zbyt dużym stresem dla chomiczej matki. 

JAK ŻYWIĆ 
Chomik jest zwierzęciem wszystkożernym. Jest mało wybredny. Bardzo wiele rzeczy 
mu smakuje. Tylko od niektórych odwraca się z niechęcią. Nie zadowala się jednak jednym 
rodzajem pokarmu. Potrzebuje zdecydowanie urozmaiconego jadłospisu. Powinien dostawać 
przede wszystkim pokarm roślinny ale jest mu również niezbędny dodatek produktów 
pochodzenia zwierzęcego. 
Podstawowym daniem chomika są ziarna. Najbardziej smakują mu ziarna pszenicy, 
żyta, owsa i prosa. Gotowe mieszanki ziaren sprzedawane w sklepach zoologicznych mają 
taki skład i są godne polecenia, tym bardziej, że wzbogacone bywają w potrzebne chomikowi 
witaminy, przede wszystkim witaminę D i witaminę E. Zwracamy jednak zawsze uwagę na 
datę produkcji mieszanki, a jeżeli daty nie ma na opakowaniu, nie krępujmy się otworzyć 
torebkę i sprawdzić jej zawartość. Ziarna muszą ładnie pachnieć i mieć połysk. Pleśń i stęchły 
zapach świadczą o ich niewłaściwym przechowywaniu. Poza ziarnem chomikowi niezbędne 
są warzywa i owoce. Może to być marchew, kalarepa, burak, kalafior, sałata, pomidor, jabłko. 
Nigdy nie zapominajmy ich umyć. Zaniedbanie tego może spowodować chorobę naszego 
pupila, czasem nawet śmierć. Warzywa i owoce podajemy pokrojone. 
Gdy tylko mamy okazję, przynosimy chomikowi świeżą trawę, zioła, siano. Nie wolno 
zapominać o gałązkach do obgryzania. Najlepsze są z wierzby, topoli, klonu. Nie tylko 
zaopatrują one organizm chomika w mikroelementy i celulozę, ale umożliwiają ścieranie stale 
i szybko rosnących siekaczy. 
Chomiki bardzo chętnie zjadają kasze, płatki owsiane, orzechy. Z pokarmów 
pochodzenia zwierzęcego podajemy chomikowi co kilka dni odrobinę surowego lub 
gotowanego mięsa, biały i żółty ser, jajko na twardo. Wielkim przysmakiem są dla chomików 
owady. Warto czasem spróbować je złapać, by sprawić ogromną radość naszemu 
podopiecznemu. 
Już po kilku dniach od zakupu chomika powinniśmy wiedzieć, co lubi on najbardziej. 
Każdy osobnik ma swoje indywidualne preferencje. Niekoniecznie też chomik od razu polubi 
to co nowe. Nie powinniśmy się jednak zrażać, gdy odmówi np. zjedzenia serka lub buraka. 
Dobrze jest spróbować ponownie za kilka dni mu podać to samo. 
Trudno jest określić, jaką dokładnie ilość karmy powinien otrzymywać dziennie jeden 
chomik. Mała garść mieszanki dla chomików i łyżka warzyw powinna wystarczyć. Podawana 
ilość powinna jednak umożliwiać chomikowi robienie zapasów. Uniemożliwienie mu tego 

może bardzo niekorzystnie wpływać na jego kondycję i samopoczucie, bowiem 
magazynowanie pokarmu to czynność fizjologiczna dla chomika. Co kilka dni musimy 
przejrzeć spiżarnię naszego podopiecznego. Jeżeli okaże się, że magazynowany pokarm 
pleśnieje, znaczy to, że za dużo go podajemy. Musimy nadwyżkę usunąć i ograniczyć 
ilościowo jadłospis małego magazyniera. Ciężarna i karmiąca samica powinna dostawać 
pokarm wzbogacony w większe ilości białka, fosforu i wapnia. Podajemy jej więcej białego 
sera, mleka w proszku oraz larwy mączniaków. 
A co z piciem? Bardzo wielu hodowców twierdzi, że chomik jedząc odpowiednią ilość 
zieleniny pokrywa w ten sposób zapotrzebowanie na wodę. Faktem jest jednak, że bardzo 
wiele chomików z ogromną przyjemnością pije podaną im wodę, bez względu na zjadaną 
ilość owoców i traw. Uważam, że należy pozwolić chomikowi samemu zdecydować. Jak 
chce, niech pije. Na pewno mu nie zaszkodzi. Od czasu do czasu możemy zaproponować 
chomikowi do picia mleko - rzadko nim wzgardzi. 
Do dań okazjonalnych" możemy zaliczyć bardzo zdrowe i wspomagające trawienie 
pestki dyni, drobne kości, korę drzew. Trzeba przyznać, że większość z zawartości naszej 
lodówki nadaje się na pożywienie dla chomika. Nie jest kłopotliwym zwierzątkiem do 
wykarmienia! 
W przypadku chwilowych niedyspozycji chomika i w okresach rekonwalescencji po 
chorobie podajemy mu preparaty witaminowe np. Vibovit. Robimy to jednak wg wskazań 
lekarza, aby witamin nie przedawkować. 

KONTAKT Z CHOMIKIEM 
Obserwowanie zachowania powabnego chomika może przysporzyć nam wielu 
przyjemności. Chciałoby się jednak też wziąć go czasem do rąk, pogłaskać zabawnego 
zwierzaczka, a przede wszystkim widzieć, że on nas poznaje i cieszy się, gdy się nim 
zajmujemy. Oswojenie chomika nie jest trudne. Wymaga jednak cierpliwości. Najbardziej 
komunikatywnym gatunkiem jest chomik syryjski i stąd między innymi jego wielka 
popularność. 
Im młodsze zwierzęta, tym łatwiejsze do oswojenia. Najpierw musimy przyzwyczaić 
chomika do naszego głosu i zapachu rąk. Przemawiamy do niego spokojnie i nie za głośno. 
Nie wykonujemy żadnych gwałtownych gestów. Początkowo chomik będzie się bał, stroszył 
się, robił groźne miny, a nawet uciekał. Już wkrótce jednak jego duży temperament i 
ciekawość wezmą górę i będzie on przyglądał nam się, aż w końcu pozwoli wziąć się do rąk. 
Możemy go wtedy delikatnie drapać i łagodnie przemawiać. Po kilku dniach zauważymy, że 
nasz nowy podopieczny na nasz widok wybiega radośnie ze swego legowiska, staje i 
wyraźnie domaga się, by go wziąć na ręce. Cieszy się, że nas widzi! Nie łudźmy się jednak, 
że uda nam się chomika dłuższy czas trzymać na rękach lub też mieć go na kolanach i 
spokojnie posiedzieć. Szybko się tym znudzi i zapragnie powędrować po mieszkaniu. 
Możemy się na to zgodzić i pozwolić mu pod naszą kontrolą pobuszować po pokoju. Ale 
tylko wtedy, gdy w pomieszczeniu nie ma żadnych szczelin, szpar, ciężkich szaf 
przystawionych do ściany itp. Nasz pełen ciekawości świata i energii chomik będzie chciał z 
pewnością zajrzeć wszędzie, wszystko zbadać. Może wejść tam, skąd nie będzie mógł się sam 
wydostać, a my nie będziemy mogli go znaleźć. Potrafi też mały spryciarz wdrapać się wszę-
dzie tam, gdzie będzie mógł się zaczepić pazurkami. Pokój, w którym chomik będzie odbywał 
spacer musi być na ten czas zamknięty. Moglibyśmy nie zauważyć, że zręczny zwierzak 
przemknął między naszymi nogami i przepadł gdzieś w innych pomieszczeniach. Bądźmy 
bardzo ostrożni! Jeżeli nie mamy pustego pokoju, to nie wypuszczajmy chomika na spacery. 
Skoncentrujmy się na tym, aby miał on najbardziej urozmaicone życie w swoim domu. 
Zmieniajmy mu często układ gałązek, żerdek, drabinek itp. 
Niektórzy właściciele dokupują drugiego chomika. Różnie to może się skończyć. 
Chomik jest z natury samotnikiem i stałe towarzystwo nie jest mu do szczęścia niezbędne. 
Najbardziej towarzysko nastawione są chomiki karłowate. Trzyma się je zazwyczaj w parach 
lub grupkach rodzinnych. Nie znaczy to, że wśród chomików nie zdarzają się zgodne pary. 

Czasami tak bywa, że 2 chomiki mogą spędzić ze sobą szczęśliwie całe życie, tęskniąc po 
utracie partnera. 
Zdarza się, że chomiki zaprzyjaźniają się z innymi zwierzętami w domu np. z psem 
lub kotem. Najczęściej jednak się ich boją. Jedno jest pewne - samotny chomik nie jest 
nieszczęśliwy. Będąc sam czuje się bezpieczny - żaden rywal nie zagraża jego domostwu. A 
to dla chomika najważniejsze. 

A CO Z URLOPEM? 
Musimy podjąć decyzję. Zabieramy chomika ze sobą lub pozostawiamy go pod opieką 
zaufanej osoby. Drugie rozwiązanie jest lepsze. Chomik może wprawdzie przywiązać się 
silnie do właściciela, to jednak związany jest przede wszystkim ze swoim domem. Zmiana 
miejsca, niespokojna podróż mogą być dla niego i stresujące i męczące. 
Należy przestrzec zastępczego opiekuna o turystycznych" skłonnościach naszego 
podopiecznego. 
Krótki urlop nie jest żadnym problemem w wypadku chomika. Możemy go na kilka 
dni pozostawić samego. Musimy tylko udostępnić mu odpowiednią ilość jedzenia - niewielką 
ilość owoców i warzyw, tyle, by nie zdążyły się zepsuć, a przede wszystkim ziarna i kasze. 
Dłuższy urlop wymaga powierzenia chomika czyjejś opiece. Najlepiej sąsiadowi, 
któremu zostawiamy klucze. Nie trzeba wtedy przenosić pomieszczenia chomika i zmieniać 
mu jego otoczenia. 
Jeżeli nie możemy powierzyć chomika osobie, co do której jesteśmy pewni, że 
zaopiekuje się odpowiedzialnie naszym ulubieńcem, to lepiej jednak zabierzmy go ze sobą. 
Nie powinniśmy przewozić go w jego terrarium, gdyż mógłby on być narażony na urazy 
podczas kołysania samochodu. Najlepiej przewozić chomika albo w specjalnej transportowce, 
albo w wyłożonym sianem plastykowym pudełku. Do środka wkładamy kawałeczki 
marchewki, jabłuszka, listek sałaty. 

KILKA SŁÓW O ROZMNAŻANIU 
Zrozumiałe jest, że posiadając jakieś zwierzę w domu, chcielibyśmy obserwować je w 
różnych sytuacjach życiowych. Nigdy wiedza czerpana z książek czy relacji innych, nie da 
nam tyle satysfakcji, co nasze własne doświadczenia. Obserwowanie zalotów chomików, 
przebieg ciąży, macierzyństwo, usamodzielnianie się młodych - to pasjonujące zajęcie dla 
miłośników zwierząt. 
Musimy dobrze dobrać odpowiednią parę chomików. Powinny być to zwierzęta 
zdrowe i w dobrej kondycji. Przede wszystkim należy upewnić się, czy nasze chomiki 
faktycznie są przedstawicielami różnych płci. 
samiecsamica 
Tak rozpoznajemy pleć chomika 
Nie jest to na pierwszy rzut oka takie oczywiste. Oba osobniki musimy odwrócić na 
plecy i dokładnie porównać. Różnica polega na umiejscowieniu ujścia dróg moczowych. U 
samicy leży ono blisko odbytu, u samca zaś znacznie dalej w stronę pępka (rysunek). Drugą 
cechą rozpoznawczą są 2 zgrubienia u samca w okolicy ogona. Są to nabrzmiałe jądra. Jednak 
stan taki związany jest z aktywnością rozrodczą samca, która występuje u niego przede 
wszystkim w czasie letnim. Dojrzałość płciową czyli zdolność do rozrodu osiągają chomiki w 
wieku: 
6-7 tygodni (chomiki syryjskie) 
10-12 tygodni (chomiki europ.) 

W okresie rozrodczym okolica ogona u samca jest wyraźnie zgrubiała 
Samce są cały rok zdolne do kopulacji. Samice tylko w okresie rui. Wyraża się ona 
poza popędem płciowym wydzielaniem specyficznego zapachu, który dla nas jest nie do 
uchwycenia, zaś dla chomika-samca wyczuwalny jest z daleka. Ruja u samic występuje co 
kilka dni. Chcąc sprawdzić, czy akurat ma miejsce, musimy dokonać próby łączenia pary. 
Chomiki w pierwszym momencie spotkania" przyglądają się sobie uważnie, obwąchują się 
trącając się noskami by już po chwili... albo nastroszyć się i rozpocząć bójkę, albo też roz-
począć miłe zaloty zakończone kopulacją. Trwa ona kilkanaście minut, po czym następuje 
przerwa i po chwili następne zbliżenie. Sytuacja taka powtarza się kilkakrotnie. Powoli popęd 
płciowy zmniejsza się, aż wreszcie zwierzątka zaczynają wobec siebie zachowywać się 
agresywnie. Stroną bardziej nerwową w tym rozpoczynającym się konflikcie bywa zazwyczaj 
samica. 
Łączenie pary lepiej jest przeprowadzać w pomieszczeniu samca. Jest on bowiem 
bardziej gościnny niż 
samica nie będąca w rui. A początkowo nie mamy przecież pewności, czy dobrze 
wybraliśmy dzień na schadzkę". Po skończonej kopulacji samicę przenosimy do jej 
własnego pomieszczenia. Długość ciąży wynosi: 
u chomika syryjskiego - 16 dni 
u chomika europejskiego - 20 dni 
u chomika karłowatego - 20-22 dni 
W okresie ciąży przyszła matka powinna otrzymywać wzbogacone pożywienie tj. 
więcej produktów białkowych oraz zawierających fosfor i wapń. Nie może jej też zabraknąć 
wody. Ogólnie ilość pożywienia musi być większa, gdyż samica w tym okresie wykazuje 
większe tendencje do magazynowania zapasów. Nie możemy samicy niepokoić. Lepiej nie 
wyjmować jej z pomieszczenia, nie zmieniać miejsca ustawienia jej domu, nie hałasować w 
pobliżu itp. Oczekujący potomstwa chomik jest niezmiernie wrażliwy, żeby nie powiedzieć 
przewrażliwiony. Każda nietypowa sytuacja może być dla niego stresem. 

Jeżeli para chomików zamieszkuje na stałe razem, nie możemy zmieniać tego układu. 
Warunkiem jednak jest, że samica nie wykazuje żadnych objawów agresji w stosunku do 
partnera. W przeciwnym wypadku musimy samca zabrać na czas porodu i odchowu młodych. 
Samica szykująca się do porodu wyściela gniazdo. Musi w tym celu dysponować 
odpowiednim materiałem. Kilka dni przed spodziewanym porodem robimy gruntowne 
porządki w chomiczym domu i wkładamy więcej niż zwykle ściółki. Na świat przychodzą 
chomiki!! Samica rodzi od 6 do 12 młodych. Są one nagie, ślepe i głuche. Ciężar ciała 
noworodka (chomika syryjskiego) wynosi ok. 3 gramów. 
Od pierwszego dnia chomicze potomstwo głośno popiskuje - po tym orientujemy się, 
że rodzinka się powiększyła. Młode rosną i rozwijają się bardzo szybko. Po 3-6 dniach 
pojawia się u nich wyraźne owłosienie, a po 12-16 dniach otwierają się oczy. 
Chomiki rodzą się ślepe, nagie i całkowicie bezradne 
Po kilku dniach życia pojawia się u chomika owłosienie 
Nie powinniśmy w celu zaspokojenia naszej ciekawości niepokoić ich w tym okresie. 
Przyjrzyjmy się im dopiero, gdy zaczną wychodzić z gniazda tj. mniej więcej po 2 
tygodniach. Wychodzą, aby już na zewnątrz załatwić swe potrzeby fizjologiczne oraz by 
popróbować jedzenia z karmników. Ssać mleko matki przestają po 20 dniach. Całymi 
godzinami bawią się i niegroźnie ze sobą walczą. Gdy stają się już całkowicie samodzielne, 

matka przestaje się nimi interesować i przepędza je z gniazda. Dla nas jest to znak, że 
dzieciństwo chomików skończyło się i że musimy zabrać je z rodzinnego domu. Jest to 
najczęściej 24-ty dzień życia. 

KŁOPOTY ZE ZDROWIEM 
Nawet najlepiej pielęgnowany chomik czasami może zachorować. Wczesne 
rozpoznanie choroby ułatwia leczenie. Musimy więc naszego podopiecznego stale 
obserwować i kontrolować jego zachowanie. Zdrowy chomik jest wesoły, żwawy, skory do 
zabawy, ma lśniące, czyste futerko, wykazuje duży apetyt. 
Ciepłota jego ciała wynosi 36,3-37,5°C. 
Tętno - 380-412/min. 
Liczba oddechów  100/min. 
Osowiałość, brak łaknienia, mała ruchliwość, wyciek z nosa lub oczu, biegunka, utrata 
równowagi - to z całą pewnością pierwsze symptomy choroby. Im wcześniej wkroczymy z 
odpowiednim leczeniem, tym rokowania będą pomyślniejsze. 
Ze względu na swą ruchliwość i temperament chomik częściej niż inne zwierzęta 
narażony jest na doznanie URAZÓW MECHANICZNYCH. Wypuszczony swobodnie w 
mieszkaniu, wspina się na szafy, z których może spaść, wchodzi pod przedmioty, które mogą 
go przycisnąć itd. Najczęstsze urazy to złamanie kończyn. Dotyczą one przeważnie kości 
śródstopia, podudzia, nadgarstka i przedramienia. 
Wielu hodowców czy lekarzy po zdiagnozowaniu złamania zakłada opatrunki 
usztywniające na chorą kończynę. W 35% przypadków próby takiego leczenia skazane są na 
niepowodzenia. Chomik zawsze będzie próbował usunąć opatrunek i nie dość, że to mu się 
prawdopodobnie uda, ale jeszcze dodatkowo swymi ostrymi zębami pogłębi uraz. Jedyne co 
możemy zrobić, to ograniczyć maksymalnie możliwość ruchu małego pacjenta. 
Im wcześniej zorientujemy się, że nasz chomik jest chory, tym większą mamy szansę na 
jego wyleczenie 
W tym celu umieszczamy go w pojemniku o małej powierzchni i gładkich ścianach. Zwierzę 

nie może mieć możliwości wspinania się. Również nie powinno mieć żadnego sprzętu do 
zabawy. Pozostawiamy mu tylko poidełko i karmnik. Po 7-10 dniach powinno dojść do 
zrośnięcia się kości i chomika możemy przenieść do jego właściwego pomieszczenia. 
Zdarza się, że elementy z waty lub siana, którymi wysłane jest terrarium oplatają 
kończyny chomika tak mocno, że może dojść do ZADZIERZGNIECIA OBWODOWYCH 
CZĘŚCI KOŃCZYN. Pojawia się obrzęk. Przy braku odpowiednio wczesnej interwencji 
może dojść do martwicy a w konsekwencji często do autoamputacji. Jeżeli uda nam się w 
ciągu kilku godzin od momentu zadzierzgnięcia usunąć oplatające kończynę nitki, to 
wystarczy zastosować masaż i maści rozgrzewające, by po wypadku" nie zostało ani śladu. 
Jednak, gdy wystąpi już martwica, konieczne jest wtedy dokonanie amputacji obumarłego 
odcinka kończyny. 
Często przyczyną słabej kondycji chomika jest PRZEROST ZĘBÓW. Może on 
spowodować zupełne wygłodzenie zwierzęcia. Dorosły chomik powinien mieć górne siekacze 
dł. 2-3 mm, dolne zaś 6-9 mm. Przerost zębów powoduje, że zwierzę pomimo zachowanego 
apetytu nie może jeść, staje się nerwowe a nawet agresywne. Należy jak najszybciej skrócić 
przerośnięte zęby do pożądanej długości. Zabieg wykonujemy nożyczkami chirurgicznymi, 
trzymając pacjenta za skórę na głowie. Za złe samopoczucie chomika na skutek przerostu 
zębów możemy winić wyłącznie siebie. Od nas bowiem zależy, czy chomik ma możliwość 
ścierania siekaczy. Powinien w tym celu otrzymywać odpowiednią ilość twardego pokarmu w 
postaci ziaren oraz do gryzienia gałązki drzew liściastych. Najlepsze są gałązki z akacji, 
topoli, brzozy, lipy i wierzby. 
Zdarza się, że kupując chomika nie dość dokładnie obejrzeliśmy jego futerko i dopiero 
w domu okaże się, że zaatakowany jest on przez PASOŻYTY. Musimy przenieść chomika na 
chwilę do innego pomieszczenia i w tym czasie dokładnie wysprzątać i zdezynfekować jego 
klatkę. Cała ściółkę oczywiście wyrzucamy. Jeżeli mamy do czynienia z pchłami lub wszami 
to myjemy chomika szamponem owadobójczym (przy pomocy wacika) i osuszonego 
kładziemy z powrotem do klatki lub posypujemy go Pularylem. Zabieg powtarzamy jeszcze 2 
razy co 7 dni. W przypadku ŚWIERZBOWCA stosujemy Novoscabin. Przemywamy nim co 
2-3 dni zmienione miejsca na skórze. Najczęściej są to ropiejące strupy na brzegach małżowin 
usznych. 
Często występującą u chomików chorobą jest ATROPOWE ZAPALENIE SKÓRY. 
Objawia się rozległymi wyłysieniami, przede wszystkim w okolicy głowy i szyi. Naga skóra 
pokryta jest przeczerwienionymi grudkami i fałdkami. Leczenie polega na smarowaniu 
zmienionych miejsc Oksycortem. 

Niegroźną ale dokuczliwą chorobą u chomików jest dość często występujące 
ZAPALENIE TRZECIEJ POWIEKI. Powieka jest obrzęknięta i znacznie wysunięta z kąta 
przyśrodkowego oka. Może przesłaniać część rogówki a nawet spowodować 
wytrzeszcz oka. Stosować należy krople i maści antybiotykowe. W zapaleniu przewlekłym 
zaleca się stosować roztwór kortyzonu o przedłużonym działaniu. 
Gdy chomiki niedokładnie opróżniają worki policzkowe może dochodzić do stanów 
zapalnych błony śluzowej worków, nadżerek, owrzodzeń i ropni z przetokami otwierającymi 
się do jamy ustnej lub na skórze policzków. ROPNIE mogą osiągać bardzo duże rozmiary i 
prowadzić do znacznej deformacji głowy. Po wykonaniu szerokiego nacięcia ropnia, należy 
jego zawartość wypłukać 0,5% nadmanganianem potasu KMnO4. Płukanie powinno się 
wykonywać przez kilka kolejnych dni aż do wyleczenia. 
Objawy ze strony układu oddechowego - wyciek z nosa oraz wyraźna duszność 
wskazuje często na ZAPALENIE PŁUC. Potwierdzeniem diagnozy jest stwierdzenie przy 
osłuchaniu zaostrzenia szmeru oskrzelowego. Podajemy antybiotyk. Chorobie towarzyszy 
prawie całkowita utrata apetytu i szybkie wyniszczenie. Musimy w początkowym stadium 
leczenia sztucznie dokarmiać chorego. 
Nieprawidłowe trzymanie głowy, gorączka oraz wyraźne zaburzenia równowagi są 
objawami ZAPALENIA MÓZGU. Rokowania są niepomyślne. Aby skrócić cierpienie 
biednego zwierzęcia należy go uśpić. 
Nagminną chorobą u samic chomików jest ROPOMACICZE. W okolicy ujścia dróg 
rodnych można zauważyć krople ropy, a futerko w tych miejscach jest stale wilgotne. 
Wskazany jest codzienny masaż podbrzusza oraz stosowanie antybiotyku. 
Dwa chomiki rzadko zgadzają się ze sobą - Skutkiem walk mogą być bolesne i trudno 
gojące się rany 
Nie mając dużego doświadczenia w hodowli chomików często popełniamy błędy 

żywieniowe. Wynikiem ich mogą być występujące u zwierząt OBSTRUKCJE lub 
ROZWOLNIENIA. Jeżeli nasz podopieczny ma wzdęcia i napina stale brzuszek, znak to dla 
nas, że musimy zmienić mu dietę. Eliminujemy takie warzywa jak kapusta, a zwiększamy 
ilość jabłek. Możemy zaaplikować doustnie kilka kropli oleju parafinowego i wywar z 
siemienia lnianego. 
Przy rozwolnieniu podajemy suchary i rozgotowany ryż, ewentualnie 1/4 tabletki 
węgla lekarskiego 3 razy dziennie. Przy braku efektów możemy podejrzewać chorobę 
bakteryjną i wkraczamy wtedy z leczeniem antybiotykowym. 
Zawsze przy zaburzeniach ze strony układu pokarmowego dobrze jest zbadać kał 
zwierzęcia na obecność PASOŻYTÓW WEWNĘTRZNYCH. Najczęściej występujące u 
chomików to nicienie i kokcydia, czasami tasiemce. Zdarza się, że właściciele chomików 
niepokoi obecność dwóch brodawek" występujących po bokach ciała chomika. Są to boczne 
gruczoły zapachowe - cecha fizjologiczna. 

KRÓTKIE OPISY NIEKTÓRYCH GATUNKÓW CHOMIKÓW 
Przez wiele lat jedynym chomikiem hodowanym przez amatorów był chomik syryjski. 
W ostatnich latach coraz częściej pojawiają się na giełdach lub w sklepach zoologicznych 
inne gatunki bardzo licznej rodziny chomikowatych. Najpopularniejszym jednak w dalszym 
ciągu pozostaje CHOMIK SYRYJSKI - Mesocricetus auratus. 
W początkach naszego stulecia uznany został za gatunek wymarły. W 1930 r. 
członkowie angielskiej ekspedycji archeologicznej prowadząc prace wykopaliskowe w 
okolicach Aleppo w Syrii, znaleźli samiczkę z 12 młodymi. Od tej właśnie rodziny pochodzą 
wszystkie chomiki syryjskie, żyjące dziś na świecie. Hodowla tych gryzoni najszybciej 
rozwinęła się w Stanach Zjednoczonych. W Europie rozwinęła się po wojnie. 
Chomiki syryjskie zrobiły prawdziwą karierę w laboratoriach naukowych, 
w szkolnych pracowniach dydaktycznych i w domach miłośników zwierząt. Istnieje bardzo 
wiele odmian barwnych chomików w hodowli. Spotykamy chomiki złociste, kremowe, 
beżowe, brązowe, popielate. Zdarzają się też chomiki albinotyczne tzn. białe z czerwonymi 
oczami. 
Bardzo lubianymi i poszukiwanymi odmianami chomików syryjskich są chomiki 
angorskie o długich, jedwabistych włosach. Występują w wielu odmianach barwnych. 
Dł. ciała - 10-17 cm; dł. ogona - 1-2 cm; wysokość - ok. 6 cm; 
ciężar ciała - 100-220 g; 
dojrzałość płciowa - 6-7 tygodni; 
długość ciąży - 16 dni (samica rodzi od 6 do 12 młodych); 
tryb życia - samotny, aktywny po zmierzchu; 
długość życia - 2-3 lata. 

Istnieje wiele odmian barwnych chomików syryjskich 
Chomik dżungarski 
Ostatnio coraz częściej pojawiają się w sklepach zoologicznych CHOMIKI 
KARŁOWATE pochodzące z Azji. Mają one tę zaletę, że można, a nawet wskazane jest 
trzymać je w małych grupach. Są bardzo łagodne i łatwe do oswojenia. 
CHOMIK DŻUNGARSKI - Phodopus sungorus 
Kolor grzbietu - szarobrunatny z czarną pręgą, ciągnącą się od głowy do ogona. 
Brzuch koloru białego. Po bokach ciała białe plamy. 
Dł. ciała - 7-9 cm; dł. ogona - 1-1,5 cm; ciężar ciała - 20-25 g; 
dł. ciąży - 20-28 dni; 
dł. życia - 2-3 lata. 
CHOMIK ROBOROWSKIEGO - Phodopus roborovski 
Jest bardzo podobny do chomika dżungarskiego. Odróżnić go można po krótszym 
ogonku, złotym odcieniu grzbietu i białych obramowaniach na ciemnych uszach. 
Cricetulus barabensis, Cricetulus griseus oraz Cricetulus longicaudatus 
są przedstawicielami karłowatych chomików dłogoogonowych. Długość ogona 
przedstawicieli tych grup sięga wprawdzie tylko 3 cm, ale jest to jednak znacznie więcej niż u 
poprzednio omawianych gatunków. Chomiki azjatyckie są znacznie gorszymi kopaczami niż 
nasz chomik europejski. Wolą korzystać z naturalnych jam lub z gotowych nor wykopanych 
przez inne gryzonie. 
W USA popularnymi zwierzętami terraryjnymi stały się ostatnio CHOMIKI 
TAYLORA (Baiomys taylori) nazywane też myszami Taylora. Są zwierzętami bardzo 
pożytecznymi w przyrodzie. Ich pokarm składa się w 90% z owadów - szkodników pól 
uprawnych. U tego gatunku po przyjściu ma świat młodych, samiec pozostaje w gnieździe i 
nawet opiekuje się swym potomstwem, co jest ewenementem wśród chomikowatych. 
Chomiki te doskonale znoszą niewolę i bardzo szybko się oswajają. Zamieszkują Arizonę, 

Teksas do centralnego Meksyku. 
Opisując różne gatunki chomików, nie wolno nam pominąć chomika europejskiego 
Cricetus cricetus - jedynego chomika żyjącego na wolności w Polsce. Może zdarzyć się, że 
ktoś nam zaoferuje złapanego na polu albo znalezionego chomika. Powinniśmy wiedzieć, że 
zupełnie nie nadaje się on do trzymania w domu. Nie uda nam się go obłaskawić ani z 
pewnością uczynić zadowolonym z życia. Jego niezależność i wojownicza natura nie pozwoli 
na kontakt z człowiekiem i każe mu traktować nas jak wrogów. Jeżeli więc zdarzy się, że trafi 
w nasze ręce nasz rodzimy chomik, powinniśmy o ile stwierdzimy, że jest zdrowy, zwrócić 
mu wolność. Chomik europejski żyje na obszarach od Francji do Syberii. W Polsce 
największe ilości chomików zamieszkują regiony środkowe i południowe aż do Karpat. 
Barwa grzbietu - brązowa; barwa brzucha - czarna; 
po bokach ciała i za uszami białe plamy; nos i stopy - białe; 
długość ciała - 20-34 cm; długość ogona - 3-4cm; 
ciężar ciała - 400-700 g; 
długość ciąży - 19-20 dni (3 mioty rocznie); 
w miocie - 6-12 młodych; 
długość życia - 6-8 lat. 
Każdemu, kto zdecyduje się na kupno chomika, życzę udanej hodowli, wielu 
interesujących obserwacji i radości z posiadania jednego domownika więcej. 

