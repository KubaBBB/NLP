Janusz A. Zajdel
CZWARTY RODZAJ RÓWNOWAGI 
Nad wypukłą powierzchnią planety przesuwały się z wolna 
kłęby gęstych obłoków. Mesy oderwał oczy od ekranu i bez słowa 
odwrócił się w stronę stojących z boku zwiadowców.
-Chyba... opada? - powiedział nieśmiało Greb. 
-Być może - mruknął Mesy w zamyśleniu. 
-To naprawdę nie nasza wina, dowódco! powiedział Kalla. -
My postępowaliśmy zgodnie z programem do chwili, gdy...
-Dobrze, dobrze - powiedział Mes . - Nikt was nie obwinia. 
Trudno przecież przypuścić, że dwie głupie sondy oceanograficznenarobiły takiego zamieszania.
Wszyscy odruchowo spojrzeli raz jeszcze na ekran. To, co 
ukazywał, było zupełnie niepodobne do obrazu planety, jakioglądali przed kilkoma dniami, gdy wchodzili w orbitę 
stacjonarną. Wtedy był to lśniący jak płynny metal, otoczonyrzadką atmosferą glob, pozbawiony lądów i najmniejszych nawet 
wysepek. Całą powierzchnię pokrywał spokojnie falujący ocean, bezprzypływów, bo planeta nie posiadała satelitów. 
Teraz przedstawiała się jak kipiący kocioł, otoczona kłębami 
pary i obłokami mgieł. 
-Opuściliśmy się na powierzchnię - mówił Georg - i po-
braliśmy pierwsze próbki. Kalla analizował je, a ja przygotowałem 
dwie sondy. Wyrzuciłem je równocześnie: jedną na wschód, drugą na 
zachód. Miały się zanurzyć do samego dna, gdy osiągną przeciw-
ległe punkty globu. Obserwowałem obie na przemian, gdy szłyślizgiem po powierzchni. Kiedy skryły się za horyzontem, zabrałem 
się i ja do analiz. Czasu było dużo, badaliśmy spokojnie plank-
ton, zasolenie i inne drobiazgi. Potem sondy zasygnalizowały za-
nurzenie i... zaraz się to zaczęło. Ledwie udało się nam wystar-
tować. Słupy wrzącej cieczy strzeliły w niebo, ocean zafalował 
gwałtownie... Zresztą wiecie sami. Mieliście pełny obraz z 
wysokości orbity...
- Niemożliwe, żeby dwie sondy wywołały taką reakcję! -
wiedział Greb z przekonaniem. - Trudno także przypuścić, by ktoś 
chciał zniszczyć naszą kapsułę. 
-To drugie na pewno nie. Zjawisko rozciągało się na całą 
planetę. Wyglądało, jakby ocean zagotował się nagle - powiedział 
Mesy. - Sondy musiały spełnić rolę bodźca, wyzwalającego jakąś 
niezwykłą reakcję egzotermiczną... 
-Jeśli owa reakcja nie była spowodowana czynnikami natural-
nymi! - podsunął Verge. - Nasze sondy mogły nie mieć z tym nic 
wspólnego. Jakiś wybuch podmorskiego wulkanu...
-Sporo musiało być tych wulkanów - mruknął Georg scepty-
cznie. 

-No, więc nie wulkanów, tylko...
-Dajcie spokój, to jałowa dyskusja - przerwał Mesy. -Jak 
się tam na dole uspokoi, wyślemy jeszcze raz kapsułę i powtórzymyeksperyment z identycznymi sondami.
-Ja nie mam ochoty lecieć po raz drugi... -powiedział 
Georg.
-Nie szkodzi, wyślemy inną załogę - zadecydował Mesy. - Wymacie dwa dni odpoczynku.
-Jaka więc konkluzja? - spytał Severius, gdy wychodzili z 
kabiny.
-Za wcześnie, profesorze - uśmiechnął się Mesy. - Na kon-
kluzje będzie czas, gdy dostaniemy wyniki sondowań. 
- Może to "żywy ocean", jak u Lema? Czytaliście "Solaris"? -
zażartował Greb. 
-Owszem, żywy, ale w innym sensie. Ma na przykład bardzo 
bogaty plankton, ale to chyba nie wyjaśnia dziwnego zachowania 
się jego wód - powiedział Severius. - Myślę, że sondy naruszyłyjakąś równowagę na tej wodnistej planecie. Tylko jaką? 
-Mamy, jak wiadomo, trzy rodzaje równowagi: stałą, chwiejną 
i obojętną - powiedział Greb, udając powagę. 
-Hm! W tym wypadku chodzi o coś innego... - Severius był 
tak pochłonięty myślami, że nie spostrzegł kpiny.
- Myślisz, że to jakiś c z w a r t y rodzaj równowagi? -
podsunął Greb, złośliwie wykorzystując nieuwagę Severiusa. 
-Czwarty rodzaj równowagi... - powtórzył w roztargnieniuprofesor.
Wszyscy parsknęli śmiechem i teraz dopiero Severius połapał 
się, że ktoś z niego kpił w czasie, gdy on był myślami gdzie in-
dziej.
- Oto masz swoją konkluzję! - powiedział Mesy dobrodusznie. 
-Naruszyliśmy jakiś nieznany, nowy, c z w a r t y rodzajrównowagi... 
.oOo. 
Losquear popatrzył na Ooboo z tą szczególnego rodzaju pode-
jrzliwością, z jaką spoglądać zwykli wielcy politycy na wielkichuczonych.
-Więc jak pan to określił?... - powiedział wracając do prz-
erwanego wątku. - Pana zdaniem... 
-Nie mamy potrzeby obawiać się ataku ze strony Liquenidów.
Jeśli oczywiście znajdą się środki na realizację mojego projektu.
-My, drogi profesorze, nie o b a w i a m y się naszego po-
tencjalnego przeciwnika! - przypomniał generał. - Odkąd posiadamyBroń Termiczną, nie mamy podstaw do obaw...
-Liquenidzi posiadają tę samą broń - odparował profesor. -
Gdyby użyli jej pierwsi...
-Mamy nad nimi przewagę... 
-Cóż to za przewaga? Jeśli oni zaatakują, a my odpowiemyatakiem na ich pozycje, dojdzie w n a j 1 e p s z y m wypadkudo totalnej zagłady. Jeśli to nazywa pan przewagą, mogę tylko 

współczuć narodowi. 
-Pan przesadza, profesorze! -zaperzył się generał. -
Państwo Hydrydów nie było nigdy tak silne, jak w chwili obecnej!
-Powtarzam panu, że Broń Termiczna nie gwarantuje bez-
pieczeństwa Hydrydom, lecz jedynie zapewnia możliwość likwidacjiprzeciwnika. Czy nie dostrzega pan s u b t e l n e j różnicymiędzy tymi sprawami?
- Proszę przestać mówić do mnie w ten wyzywający sposób! -
obruszył się generał. - Wy, naukowcy...
-Daliśmy wam Broń Termiczną? Daliśmy! Uwierzyliście w jejskuteczność? Uwierzyliście! Dlaczego nie chcecie teraz wierzyć,
gdy mówimy wam o niebezpieczeństwach wynikających z jej stosowa-
nia? 
-W porządku, proszę mówić. Słucham pana! -napuszył gen-
erał. 
-Początkowo sądzono - zaczął Ooboo -że użycie Broni Ter-
micznej spowoduje tylko lokalny nagrzew ośrodka i tym samymzniszczenie żywej siły nieprzyjaciela w ograniczonym obszarze. Zchwilą jednak gdy produkcję Broni oddaliśmy wam, wszelka kontrolaz naszej strony stała się niemożliwa... 
-Oczywiście. Wszak chodzi o najwyższą tajemnicę państwową,
o rację stanu, o... 
-Zgoda. Nie wydaje mi się jednak, by było rzeczą właściwą,
że naukowcy dopiero z prasowych przechwałek Sztabu Armii 
dowiadują się o mocy produkowanych jednostek Broni Termicznej!
Wiem, że w komunikatach tych podano zawyżone wartości, jak to się 
mówi, "dla zmylenia wroga". Już jednak połowa tej mocy może być 
podstawą głębokiego zaniepokojenia w kołach naukowych.
Szczególnie, jeśli się weźmie pod uwagę najnowszą teorię cieczy,
którą sformułował Godeab... 
-To ten młody maniak? - przerwał generał. - Więc i panbierze serio jego bajdurzenia? Dziwię się, doprawdy... Od dawna 
wiadomo, że ośrodek, w którym żyjemy, spełnia szereg praw fizy-
cznych... Nigdy dotąd nie obserwowano czegoś sprzecznego z tymiprawami. A tu nagle jakiś młokos śmie twierdzić, że w pod-
wyższonej temperaturze ośrodek stanie się gazem...
-To nie jest takie śmieszne ani nieprawdopodobne!
Przeprowadzono już pewne eksperymenty...
-Ech, być może, że w jakichś fantastycznie wysokich tempe-
raturach... - zgodził się niechętnie Losquear.
- Właśnie że nie w takich wysokich! - zaoponował profesor. -
Wybuch Broni Termicznej...
-Mniejsza o to, mniejsza o to - niecierpliwił się generał. 
-Co ma do tego pański wynalazek?
-Jeśli zrealizujemy mój projekt i jeśli zdołamy zachować go
w tajemnicy przed naszymi przeciwnikami...
Generał skrzywił się ironicznie. 
-W tajemnicy? To stokroć trudniejsze od realizacji!
-Ale konieczne! Bez tego projekt Antybroni traci od razucały sens i skuteczność. Otóż plan polega na tym, by w rejoniedziałania Broni Termicznej, którą nas ostrzela przeciwnik, 

spowodować tak znaczne obniżenie temperatury, by zneutralizować 
wpływ wybuchu. Wysoką temperaturę ośrodka należy natychmiast ob-
niżyć, by nie osiągnął on stanu lotnego...
-Panie profesorze - przerwał znów generał. - Jesteśmy przy-
gotowani na to, że w razie ataku ze strony Liquenidów zginieczęść naszego narodu, a część obszaru ulegnie zniszczeniu. Nasze 
skupiska mieszkalne i przemysłowe są rozmieszczone w ten sposób,
że każde z nich trzeba by niszczyć osobnym pociskiem Broni Ter-
micznej. Jak panu zapewne wiadomo - ciągnął tonem złośliwym -
ośrodek, w którym żyjemy, składa się w głównej mierze z tlenku 
wodoru. Substancja ta dość słabo przewodzi ciepło. Lokalny na-
grzew nie może mieć zasięgu większego niż... 
-Pan mnie raczy argumentacją, która służy wam do tumanieniaopinii publicznej! - oburzył się profesor. - Ja wiem nieco więcejna temat Broni Termicznej i fizyki hydrosfery. To, o czym naucza 
się w szkołach na temat Wszechświata, jest przeżytkiem i bzdurą! 
Nieprawdą jest, jakoby Wszechświat składał się głównie z tlenku 
wodoru, w którym tu i ówdzie pływają kuliste globy! Planety oto-
czone są tylko Cienką stosunkowo warstwą tlenku wodoru! Dalejrozciąga się ośrodek niepomiernie rzadszy, gazowy, a może nawet 
próżnia! 
-Bzdury! - odparował generał. - Wiadomo przecież, że w mia-
rę posuwania się w górę hydrosfery ciśnienie maleje równomiernie 
o jednostkę na każde dwadzieścia trzy płetwy wzniesienia!
Jak pan sobie wyobraża nagłe przejście do tego "rzadszegoośrodka"? Tak ni stąd, ni zowąd, skokowo? 
-A dlaczegóż by nie? To jedna z możliwości, jakie się 
bierze pod uwagę. Co zaś stąd wynika, nietrudno przewidzieć: 
jeśli wybuchnie zbyt wiele pocisków Broni Termicznejrównocześnie, może się zdarzyć, że wyparuje znaczna część ośrodka 
ciekłego, jaki otacza naszą planetę. 
-Co to za nowy termin: "wyparuje"? - zdziwił się generał. 
-Znaczy tyle, co: "przejdzie w stan lotny". Otóż jeśli 
zmniejszy się tak znacznie poziom cieczy, spadnie również parciena każdą płetwę kwadratową dna. Rozumie pan? Poziom górnejpowierzchni cieczy musi się wyrównać, ciecz spłynie w miejsca, z 
których wyparowała wskutek działania Broni Termicznej! Nie muszę 
wyjaśniać, jak podziała na nasze organizmy tak wielki i gwałtownyubytek ciśnienia. Nie przeżyje tego nikt! Ani my, ani nasi wro-
gowie! Jeśli dodać do tego lokalne gradienty temperatury...
-Profesorze! Wszystko, co pan mówi, oparte jest na teorety-
cznych hipotezach! My, wojskowi i politycy, nie możemy sobie poz-
wolić na luksus opierania naszych decyzji na nie sprawdzonychprzypuszczeniach. Kiedy wasze teorie nabiorą realnych kształtów,
przyjmiemy je do wiadomości... 
-Więc co z moim projektem?
-Zastanowimy się... - generał opędzał się prawą płetwą od 
drobnych rybek, które wpływały przez otwarte okno gabinetu ikręciły się wokół jego skrzeli. -Postawię pańską sprawę na 
Kolegium Ministerstwa.
Profesor nie odrzekł na to nic. Zabulgotał tylko gwałtownie 

z nie tajonym niezadowoleniem i oświadczył: 
-Żegnam pana, generale. Odpływam wielce niespokojny o losypaństwa pod rządami nieodpowiedzialnych dygnitarzy! - po czymodpłynął majestatycznie poruszając płetwami. 
Generał wypuścił rój baniek powietrza i pomyślał: 
"Bezczelny, stary, śnięty dorsz!"
Sięgnął do sygnalizatora i nacisnął kilka klawiszy. Do gabi-
netu wpłynął najpierw Kelmali, a za nim Estekma i Asas, szefowiesztabów. 
-Był tu ten dureń Ooboo. Usiłował mi przedstawić jakąś nową 
Antybroń swojego pomysłu... 
-Co mu pan odpowiedział, generale?
-Słuchałem cierpliwie, dopóki nie zaczął bredzić o tychnowych poglądach Godeaba, o działaniu wybuchów termicznych na hy-
drosferę. Potem już nie miałem cierpliwości. 
-Niedobrze... -mruknął Asas. -Jeśli on to sprzedaLiquenidom...
Na biurku generała zadźwięczał ostry sygnał. Porwali się z 
miejsc i patrzyli - trwożnie wachlując płetwami - na twarz gene-
rała. 
-Alarm! - zawołał Losquear, ciskając słuchawkę. -Nieprzy-
jacielski pocisk wykryty w górnych warstwach hydrosfery! Wydać 
rozkazy według planu A, wariant drugi.
Nim dopadli schronu, ze wszystkich wyrzutni pobiegły w 
stronę Liquenizji śmiercionośne pociski Broni Termicznej. W 
połowie drogi minęły je takie same pociski, zmierzające w 
kierunku Hydryzji...
Pierwszy pocisk, który stał się przyczyną alarmu, zarył się 
w mule dennym, nie czyniąc nikomu szkody. Rozkazy były już jednakwydane.
Następne pociski eksplodowały skutecznie. 
.oOo. 
-No, i co? - Severius wyszedł z laboratorium i tryumfalniepopatrzył na oczekujących. - Wiecie, co było w tym mule dennym,
który przyniosły sondy po kataklizmie?
Patrzyli na niego pytająco. 
-Białka! Rozumiecie: białka... 
-
-
No, to w porzJaki tam plankton! Ani jednej 
ądku - powiedział Georg. - Plankton...
c a ł e j komórki, poje-
dyncze drobiny wysoko zorganizowanego białka! 
-Wirusy?
-Do diabła! Przecież odróżniam wirusa od cząsteczki wyosob-
nionej z organizmu o wysokim stopniu złożoności. Analizowałem 
strukturę kwasów dezoksyrybonukleinowych... Ten organiczny muł 
pochodzi z zupełnie świeżych, wysoko zorganizowanych tkanek.
Tkanek, które się rozpadły na pojedyncze cząsteczki... Jakby ktoś 
porozdzierał komórki na strzępy.
-Zgadza się. 
wybuchów podwodnych poziom oceanu opadTo wewnętrzne ciśłnienie... W czasie tych...
w sposób wyraźny. Orga-

nizmy denne...
-Tak. To samo stwierdziliśmy z Vergem. Poza tym wszystkiete białka poddane były działaniu temperatury rzędu stu stopniCelsjusza - powiedział Severius. 
-Innymi słowy, ugotowały się - podjął Georg.
Severius skinął głową, a potem, jakby po głębokim namyśle 
powiedział: 
-O ile moja metoda badań strukturalnych jest słuszna, część 
spośród białek, jakie udało nam się wyodrębnić z próbek mułu,
pochodzi z organizmów o b a r d z o w y s o k i m stopniu kom-
plikacji...
Wszystkie czoła schyliły się nieco ku podłodze. 
-Miałeś rację, Severius - powiedział Greb ponuro. - Zdajesię, że wiem, jaki to c z w a r t y rodzaj równowaginaruszyły nasze sondy: to była równowaga p o l i t y c z n a.
Nikt się jakoś nie roześmiał... 
1965 r. 

