FredericK Forsyth
"Czysta Robota"
Przełożył
STEFAN WILKOSZ

 Tytuł oryginału
NO COMEBACKS AND OTHER STORIES
Autor ilustracji
K. WARD
Opracowanie graficzne
Studio Graficzne "Fototype"
Redaktor
MARIA GRZYMSKA
LUCYNA LEWANDOWSKA
LEDIA KOWAL
Copyright (c) 1972, 1973, 1979, 1982 by Frederick Forsyth
For the Polish edition
Copyright (c) 1993 by Wydawnictwo Amber Sp. z o.o.
Published in cooperation with
Wydawnictwo Mizar Sp. z o.o.
ISBN 83-7082-244-4
Wydawnictwo Amber Sp. z o.o.
Warszawa 1993. Wydanie I
Skład: "Kolonel" w Łomiankach
Druk: Łódzka Drukarnia Dziełowa

CZYSTA ROBOTA
Mark Sanderson lubił kobiety. Lubił także krwiste befsztyki
z dobrze przyprawioną sałatą. Zarówno pierwsze, jak i drugie
konsumował z jednakowym apetytem. Kiedy brała go ochota,
telefonował do odpowiedniego dostawcy i zamawiał towar, który
przysyłano mu do wytwornego domku, zbudowanego na dachu dużej
kamienicy. Mógł sobie pozwolić na wszystko, był bowiem multi-
milionerem i to w funtach szterlingach, a więc w walucie, której
wartość, nawet w dzisiejszych niepewnych czasach, równa się niemal
dwóm dolarom.
Jak większość bogatych i możnych ludzi wiódł życie na trzech
różnych płaszczyznach. Pierwszą stanowiło jego życie zawodowe
i publiczne, był przecież jednym z potentatów londyńskiego City i to
powszechnie znanym i podziwianym. Drugą określano jako domenę
prywatną, która nie zawsze pokrywała się z plotkami, jakie na jego
temat krążyły. Trzecią wreszcie było ściśle prywatne życie, do którego
nikt nie miał dostępu.
Pisano o nim regularnie na łamach wszystkich dzienników, in-
teresowały się nim kolumny finansowe i kolumny plotkarskie najroz-
maitszych pism, nie mówiąc już o programach telewizyjnych. Mark
Sanderson rozpoczął swoją karierę w późnych latach pięćdziesiątych
w agencji handlu nieruchomościami w centrum Londynu. Miał
niewielkie wykształcenie, które uzupełniał niezwykły instynkt i praw-
dziwy nos do transakcji inwestycyjnych. W ciągu dwóch lat nauczył
się nie tylko wszystkich zasad kupieckiej gry, ale - co ważniejsze -
sposobów legalnego ich obchodzenia. W wieku dwudziestu trzech lat
załatwił w ciągu jednej doby swoją pierwszą samodzielną transakcję.
Było nią kupno posiadłości w dzielnicy St. John's Wood. Zarobił na
tym dziesięć tysięcy funtów, po czym założył firmę pod nazwą Hamilton
Holdings, która przez następne czternaście lat miała być jego główną
5

bazą wypadową. Nazwał ją tak na pamiątkę owej pierwszej transakcji,
albowiem nabyta przezeń wówczas kamienica znajdowała się na
Hamilton Terrace. Miał to być ostatni sentymentalny odruch w jego
życiu zawodowym.
Z początkiem lat sześćdziesiątych, gdy zarobił pierwszy milion,
przerzucił się z handlu nieruchomościami na budownictwo budynków
biurowych. W połowie dekady był wart bez mała dziesięć milionów
i rozszerzył granice swojej działalności. Jego mistrzowskie operacje
z dziedziny finansów, bankowości, przemysłu chemicznego, inwestycje
w miejscowościach letniskowych nad Morzem Śródziemnym były
równie intratne, jak owa pierwsza transakcja w St. John's Wood.
Opisywała je prasa, ludzie je podziwiali, a akcje dziesięciu przed-
siębiorstw zgrupowanych w Hamilton Holdings stale zwyżkowały na
giełdzie.
Na innych stronicach gazet można było znaleźć plotki z prywat-
nego życia Marka Sandersona. Pisano o jego wspaniałym apartamen-
cie przy Regent's Park, luksusowej posiadłości w stylu elżbietańskim
w hrabstwie Worcestershire, zamku w dolinie Loary, willi w Cap
d'Antibes, o jego jachcie, rolls-roysie, lamborghinim, a także o nie
kończącym się korowodzie młodych, kształtnych gwiazdek filmo-
wych, w których to towarzystwie nieustannie się fotografował.
Plotkarskie kąciki gazet pełne były fascynujących opisów wdzięków
dziewczyn wylegujących się w jego czterometrowym, okrągłym łożu.
Jeszcze przed dziesięciu laty zostałby zapewne zrujnowany, gdyby
jego nazwisko łączono ze sprawą rozwodową pewnej majętnej
gwiazdy filmowej lub procesem o ojcostwo wytoczonym mu przez
pretendentkę do tytułu miss świata. Ale na przełomie lat siedem-
dziesiątych skandale te stanowiły raczej świadectwo - tak obecnie
pożądane - jego krzepy. Toteż w kołach towarzyskich londyńskiego
West Endu budziły sensację i podziw. Mark Sanderson był więc
osobistością powszechnie znaną.
Jego tajemne życie było czymś zgoła innym. Można by je określić
po prostu jednym słowem: nuda. Cała ta intensywna aktywność
nudziła go śmiertelnie. Ukute niegdyś przez niego powiedzonko
"czegokolwiek Mark zapragnie - Mark dostanie" przemieniło się
w kiepski żart. W wieku trzydziestu siedmiu lat wyglądał nieźle,
pozował na Marlona Brando, był w świetnej formie fizycznej i bardzo
samotny. Zdawał sobie sprawę, że potrzebuje nie setek dziewczyn, ale
jednej jedynej, która dałaby mu dzieci i potrafiła stworzyć domowe
ognisko. Rozumiał, że ma małe szansę znalezienia takiej kobiety,
ponieważ wiedział dość dokładnie, jaka powinna być, i żadnej takiej
6

nigdy w życiu nie spotkał. Jak większość bogatych playboyów, mógł
ulec urokom jedynie takiej kobiety, której nie imponowałyby ani jego
pieniądze, ani pozycja społeczna, ani reputacja. W odróżnieniu od
większości bogatych playboyów, Mark Sanderson zachował wystar-
czającą trzeźwość umysłu, by móc patrzeć na samego siebie obiektyw-
nie. Ale tylko po kryjomu. Publiczne przyznanie się do czegoś takiego
równałoby się ośmieszeniu.
Był już całkiem pewny, że nigdy owej wymarzonej istoty nie
spotka, kiedy tak się właśnie stało. Było to wiosną, na jakimś balu
dobroczynnym, takim na którym wszyscy goście nudzą się śmiertelnie,
a dochód ze sprzedaży biletów starcza akurat na bańkę mleka dla
dzieci w Bangladeszu. Kobieta stała po drugiej stronie salonu, słuchając
monologu jakiegoś niskiego grubasa kurzącego długie cygaro. Słuchała
go z dyskretnym półuśmiechem, z którego nie można było wnioskować,
czy bawi ją anegdotka grubasa, czy też jego błazeńskie wysiłki
zajrzenia w głąb jej dekoltu.
Sanderson przedarł się przez tłum i korzystając z pobieżnej
znajomości grubego producenta filmowego, pozwolił się przedstawić
dziewczynie, która nazywała się Angela Summers. Dłoń o wypielęg-
nowanych paznokciach, którą mu podała, była wąska i chłodna. Na
serdecznym palcu lewej ręki, w której trzymała szklankę ginu z toni-
kiem, a raczej z samym tonikiem, widniała złota obrączka. Sandersona
bynajmniej to nie zrażało. Kobiety zamężne uważał za równie łatwe
do zdobycia jak panny. Pozbył się filmowca i zaprowadził ją w kąt
pokoju, żeby móc spokojnie porozmawiać. Bliskość kobiety podnieciła
go, co było rzeczą normalną, ale wrażenie, jakie na nim zrobiła, raczej
było niezwykłe.
Pani Summers, wysoka i smukła, była piękna i promieniowała
spokojem. Mimo obowiązującej w latach siedemdziesiątych szczupłości
sylwetki miała wydatne piersi, wąską talię i solidne biodra. Błyszczące
kasztanowate włosy ściągała klamra, a ich połysk zdawał się świadczyć
o zdrowiu właścicielki. Miała na sobie prostą białą suknię, która
podkreślała jej złocistą opaleniznę. Nie nosiła żadnej biżuterii. Oczy
lekko podkreśliła ołówkiem, poza tym twarz bez makijażu, co
wyróżniało ją wśród obecnych w salonie wytwornych pań. Sanderson
określił jej wiek na trzydzieści lat. Jak się później dowiedział, miała
trzydzieści dwa.
Sanderson obrał sobie jej opaleniznę za temat rozmowy. Czy
nabyła jej w czasie wiosennych wakacji w górach, czy może na statku,
w drodze na Wyspy Karaibskie? Zakładał, że Summersowie są
wystarczająco zamożni, żeby prowadzić taki sam tryb życia, jaki
7

prowadziła większość obecnych na balu gości. Okazało się, że obydwa
jego przypuszczenia są błędne. Mieszkała z mężem w domku na
wybrzeżu Hiszpanii. Państwo Summers żyli z niewielkich honorariów
z książek o ptakach, które pisał jej mąż, oraz z pieniędzy zarabianych
przez nią. Udzielała lekcji angielskiego.
Przyglądając się jej ciemnym oczom i włosom oraz złocistej
cerze, doszedł do wniosku, że jest Hiszpanką, ale powiedziała
mu, że jest Angielką. Przyjechała w odwiedziny do rodziców mie-
szkających w środkowej Anglii, a szkolna koleżanka zaprosiła
ją na tydzień do Londynu. Za kilka dni miała powrócić do Hiszpanii.
Rozmawiało się z nią łatwo. Nie schlebiała Sandersonowi, co
mu odpowiadało, nie wybuchała przesadnym śmiechem, kiedy mówił
coś zabawnego.
- Co pani myśli o londyńskiej socjecie? - zapytał, kiedy stali
oparci o ścianę, przyglądając się tańczącym parom.
- Przypuszczalnie nie to, co powinnam - odrzekła poważnie.
- Papugi w szklanej klatce - mruknął złośliwie. Uniosła brwi.
- A mnie się zdawało, że Mark Sanderson jest jednym z filarów
tej socjety - powiedziała bez żółci, ale stanowczo.
- Czyżby wieści o mnie docierały aż do Hiszpanii?
- Nawet na Costa Blanca czytamy Daily Express - odpowie-
działa spokojnie.
- A w nim dokładne opisy życia i przygód Marka Sandersona.
- Oczywiście - odparła bez wahania.
- Czy robią na pani wrażenie?
- A powinny?
- Nie.
- A więc nie robią. - Jej odpowiedź napełniła go dziwnym
zadowoleniem.
- To dobrze. Ale czy mogę zapytać, dlaczego?
Zastanawiała się przez chwilę.
- To chyba wszystko fałsz - stwierdziła.
- Czy ja też?
Patrzył, jak pod prostą, białą bawełnianą sukienką łagodnie
wznoszą się i opadają jej piersi. Wreszcie spojrzała mu w oczy.
- Nie wiem - odparła z powagą - ale przypuszczam, że gdyby
dać panu szansę, mógłby pan zostać raczej porządnym człowiekiem.
Jej słowa wytrąciły go z równowagi.
- Myli się pani - mruknął, ale ona uśmiechnęła się pobłażliwie,
jak do małego, krnąbrnego chłopca.
Po kilku minutach zjawili się jej przyjaciele, przywitali się z San-
8

dersonem i zabrali ją. W drodze do hallu Mark zaproponował jej
szeptem wspólną kolację następnego wieczoru. Od lat nikogo już tak
nie zapraszał. Angela Summers nie wysiliła się na żaden dowcip o tym,
jak to niebezpiecznie jest pokazywać się w jego towarzystwie ani
o tym, że ma nadzieję, iż nie będzie w pobliżu fotografów. Zastanawiała
się przez chwilę i odpowiedziała:
- Dobrze, bardzo chętnie.
Mark myślał o niej przez całą noc. Całkowicie zaniedbał wy-
chudzoną i mizdrzącą się modelkę, którą poderwał nad ranem
w jakimś nocnym lokalu. Wpatrywał się w sufit i widział oczami
wyobraźni połyskujące kasztanowe włosy, wyobrażał sobie, że
leżą na jego poduszce. Pod palcami czuł miękką złocistą skórę
Angeli. Był pewien, że ich właścicielka śpi spokojnie i cicho,
bo wszystko przecież robiła w taki właśnie sposób. Wyciągnął
rękę, żeby popieścić pierś modelki, ale trafił na wysuszony woreczek
przypominający ucho zagłodzonego szczeniaka. Dziewczyna wydała
z siebie cichy jęk, który miał być niby to jękiem rozkoszy. Więc
poszedł do kuchni, zaparzył sobie kawę i usiadł w ciemnej bawialni.
Popijając z wolna, przesiedział tam do świtu, kiedy to drzewa
parku, oświetlone promieniami słońca wschodzącego hen nad wrzo-
sowiskami Wansteadu, zarysowały się przed jego oczami jasno
i wyraźnie.
Tydzień to krótki okres na rozwinięcie się romansu, ale bywa
wystarczająco długi, by zmienić nie tylko jedno życie, ale nawet dwa
lub trzy. Nazajutrz wieczorem podjechał po nią. Zeszła i usiadła przy
nim. Włosy miała spiętrzone nad czołem. Ubrana była w białą bluzkę
z bufiastymi rękawami, zakończonymi koronką, i długą, czarną,
mocno ściągniętą w talii szerokim paskiem spódnicę. Strój ten
przydawał jej sylwetce staroświeckiej, wiktoriańskiej elegancji, co tak
bardzo odbiegało od jej wczorajszego wyglądu i od obrazu, jaki miał
w pamięci, że podnieciło go.
Odzywała się rzadko, ale to, co mówiła, było proste i in-
teligentne, a kiedy zaczął jej opowiadać o swoich transakcjach
handlowych - co rzadko czynił w towarzystwie kobiety - słuchała
go uważnie. Pod koniec wieczoru zrozumiał, że to, co zaczyna
do niej odczuwać, nie jest przelotnym uczuciem, a już z pewnością
nie zwykłym pożądaniem. Podziwiał ją ogromnie. Była w niej
wewnętrzna pogoda, wielkie opanowanie, jej obecność przynosiła
spokój i ukojenie.
9

Coraz łatwiej i swobodniej rozmawiało mu się z nią o sprawach, jakie
na ogół zachowywał dla siebie - w więc o operacjach finansowych,
o pogardzie, jaką żywił dla luźnych obyczajów ludzi ze swojej sfery,
bezlitośnie wykorzystując je dla własnych celów. A ona to wszystko
rozumiała, chociaż nie zawsze była poinformowana, a u kobiet zdolność
rozumienia jest ważniejsza niż znajomość rzeczy. Kiedy wybiła północ
i zaczęto zamykać restaurację, wciąż siedzieli, pogrążeni w rozmowie.
Uprzejmie, ale stanowczo, odrzuciła propozycję pojechania do
niego na ostatniego drinka. Z taką odmową nie spotkał się od lat.
Po kilku dniach czuł, że jest zakochany po uszy, niczym sztubak.
Zapytał ją o ulubione perfumy, dowiedział się, że nazywają się Miss
Dior i że kupuje je sobie od czasu do czasu w samolocie, gdzie
sprzedawane są bez cła. Posłał więc kogoś na Bond Street po
największą, jaka była w sprzedaży, butelkę tych perfum. Przyjęła
prezent bez minoderii, ale zaprotestowała przeciwko jego rozmiarom.
- To straszna ekstrawagancja - powiedziała. Zawstydził się.
- Chciałem ci ofiarować coś bardzo specjalnego.
- Ale to musiało kosztować fortunę - zauważyła ze zgorszeniem.
- Zapewniam cię, że stać mnie na to.
- Wierzę - odparła - i jestem wdzięczna, ale proszę mi nigdy
więcej nie kupować takich rzeczy. Nie lubię ekstrawagancji.
Zatelefonował do Worcestershire, do swojej posiadłości, kazał
napełnić basen wodą i podgrzać ją. W sobotę pojechali tam na
weekend, mimo że wiał chłodny majowy wiatr. Zarządził więc, by
otoczono basen z trzech stron ruchomymi szklanymi parawanami.
Wyłoniła się z kabiny w jednoczęściowym białym kostiumie kąpielo-
wym z materiału frotte i była tak piękna, że aż mu dech zaparło. Cóż
to za wspaniała kobieta, pomyślał, i to pod każdym względem.
Ostatni wieczór przed jej powrotem do Hiszpanii spędzili oczywiście
razem. Przez długi czas całowali się w ciemnym rolls-roysie, zapar-
kowanym na małej poprzecznej uliczce niedaleko jej domu, ale kiedy
spróbował wsunąć rękę za jej dekolt, odsunęła ją łagodnie, ale
stanowczo.
Zaproponował, żeby rozeszła się z mężem i wyszła za niego.
Ponieważ powiedział to bardzo poważnie, ustosunkowała się równie
serio do sprawy i potrząsnęła głową.
- Nie potrafiłabym tego zrobić - odrzekła.
- Kocham cię. I to nie jest przemijające uczucie. Kocham cię
bezgranicznie i na zawsze. Zrobiłbym dla ciebie wszystko.
Wbiła wzrok w zalegającą za szybą samochodu ciemność.
- Wierzę ci, Mark. Nie powinniśmy byli posunąć się tak daleko.
10

To moja wina, że nie zorientowałam się wcześniej i nie przestałam się
z tobą widywać.
- Ale czy ty mnie także kochasz? Chociażby odrobinę?
- Jeszcze nie wiem. Nie jestem taka szybka.
- Może będziesz mogła mnie pokochać? W przyszłości.
I znowu wykazała kobiecą intuicję i odniosła się z powagą do tego
pytania.
- Sądzę, że tak. Na pewno tak. Jesteś zupełnie inny niż fama
o tobie. Pod grubą warstwą cynizmu tkwi w tobie ciepły i wrażliwy
człowiek, a to mi się podoba.
- Więc rzuć go i wyjdź za mnie.
- To niemożliwe. Jestem żoną Archie'ego i nie mogę go porzucić.
- Czy on ma coś, czego ja nie potrafiłbym ci ofiarować?
- Nie, skądże - uśmiechnęła się. - On jest w gruncie rzeczy
szalenie słabym człowiekiem i kiepsko sobie radzi...
- Więc czemu nie chcesz się z nim rozejść?
- Ponieważ on mnie potrzebuje - odparła z prostotą.
- Ja cię też potrzebuję.
- Nie, chyba nie - potrząsnęła głową. - Ty mnie pragniesz, to
pewne, ale potrafisz sobie doskonale dać radę beze mnie. A on nie.
Nie ma na to sił.
- Ja cię nie tylko pragnę, Angelo, ja cię kocham, i to bardziej niż
kogokolwiek czy cokolwiek, co w życiu posiadałem. Uwielbiam cię,
pożądam cię.
- Ty nic nie rozumiesz - powiedziała po chwili. - Kobiety
lubią być kochane, uwielbiają być uwielbiane, pożądane, ale nade
wszystko potrzebują tego, żeby ich ktoś potrzebował. A ja jestem
Archie'emu potrzebna bardziej niż powietrze, którym oddycha.
Sanderson gwałtownym ruchem zgasił cygaro w popielniczce.
- Więc pozostaniesz z nim, dopóki was śmierć nie rozdzieli...
Nie zareagowała na jego ironiczny ton, tylko spojrzała mu prosto
w oczy i skinęła głową.
- Tak, chyba właśnie tak. Dopóki nie rozdzieli nas śmierć.
Przykro mi, Mark, ale taka już jestem. W innym miejscu, w innym
czasie, no i gdybym nie była już żoną Archie'ego, zareagowałabym
pewnie inaczej na twoją propozycję, nawet na pewno. Ale jestem już
mężatką i nie ma na to żadnej rady.
Nazajutrz wyjechała. Kazał szoferowi zawieźć ją na lotnisko, skąd
odleciała do Walencji.
11

Są wprawdzie różnice pomiędzy miłością i potrzebą czyjejś obec-
ności, tęsknotą i pożądaniem, ale każde z tych uczuć potrafi przemienić
się w obsesję. W przypadku Marka Sandersona wszystkie te uczucia
uległy takiemu przekształceniu. Maj ustąpił miejsca czerwcowi, a on
coraz bardziej i bardziej pragnął Angeli. Życie nie odmówiło mu dotąd
niczego, od bez mała dziesięciu lat miał wszystko, o czym tylko
zamarzył, i - jak zresztą wszyscy ludzie dysponujący nadmiarem
władzy - stał się psychicznym kaleką. Logicznie i precyzyjnie kroczył
od pożądania do determinacji, od determinacji do koncepcji, od
planowania do wykonania planu, czyli do celu. W pierwszych dniach
czerwca Sanderson postanowił zdobyć Angelę Summers za wszelką
cenę i od tej chwili przez głowę nieustannie przebiegała mu jedna
jedyna myśl, zdanie, wyjęte prosto z modlitewnika: "dopóki nas
śmierć nie rozłączy". Gdyby Angela była inna, gdyby była kobietą
pragnącą pieniędzy, luksusu, władzy, wysokiej pozycji towarzyskiej,
nie byłoby w ogóle problemu. Mógłby ją wówczas olśnić bogactwem,
ale wtedy nie byłaby przecież sobą i nie pragnąłby jej z taką
namiętnością.
Znalazł się więc w błędnym kole. Krążenie po nim doprowadziłoby
go z pewnością do szaleństwa, postanowił więc znaleźć jakieś wyjście,
a było w końcu tylko jedno. Wynajął sobie na nazwisko Michael
Johnson niewielkie mieszkanko w Londynie. Zrobił to za pośrednict-
wem agenta i przez telefon. Zapłacił komorne za miesiąc i złożył
odpowiedni depozyt - wszystko czekiem i przez pocztę. Poprosił,
żeby pozostawiono klucz od mieszkania pod słomianką, gdyż planował
przyjazd późnym wieczorem.
Zadzwonił następnie do jednej z owych agencji, które nie sta-
wiają zbyt wielu pytań i nie interesują się zanadto legalną stroną
przeprowadzanych transakcji, podał nowy londyński adres i zre-
ferował dokładnie, o jaką usługę mu chodzi. Ponieważ pragnął
pozostać anonimowy, zażądano od niego pieniędzy z góry. Wysłał
przesyłką poleconą zaliczkę gotówką w wysokości pięciuset funtów
szterlingów.
W tydzień później pan Johnson otrzymał list, w którym donoszono
mu, że jego zlecenie zostało wykonane i że pozostaje do zapłacenia
jeszcze dwieście pięćdziesiąt funtów. Sumę tę wysłał pocztą i w trzy dni
później otrzymał odpowiedni materiał. Była tam krótka biografia,
którą szybko przekartkował, fotografia wycięta z okładki książki na
temat ptactwa rejonu Morza Śródziemnego, której od dawna nie było
w sprzedaży, a która rozeszła się w znikomej liczbie egzemplarzy, oraz
kilka kiepskich zdjęć wykonanych obiektywem teleskopowym. Widniał
12

na nich drobny, raczej cherlawy mężczyzna o cofniętym podbródku
i z małym wąsikiem przypominającym szczoteczkę do zębów. Major
Archibald Clarence Summers. Musi się oczywiście nadal posługiwać
chlubną rangą majora - zdenerwował się Sanderson - brytyjski
eks-oficer, żyjący obecnie w niewielkiej willi kilkaset metrów od
wybrzeża, na przedmieściu małego hiszpańskiego miasteczka w prowin-
cji Alicante, w połowie drogi pomiędzy Alicante a Walencją. Sanderson
obejrzał sobie zdjęcia willi. Wreszcie przeczytał krótki raport na temat
trybu życia jej mieszkańców. Śniadanie państwo S. spożywali na
niewielkim patio, przed południem pani S. udawała się do pałacu, by
uczyć angielskiego trójkę dzieci contessy, a każdego popołudnia opalała
się na plaży i pływała w morzu, dokładnie między trzecią a czwartą,
kiedy to jej małżonek pracował nad notatkami do dzieła o ptactwie
Costa Blanca.
Nazajutrz Sanderson zawiadomił personel biura, że zamierza
pewien czas spędzić w domu, ale że be*dzie w stałym kontakcie
telefonicznym. Następnie zajął się zmianą swojej powierzchowności.
Poszedł do małego zakładu fryzjerskiego, który ogłaszał się w je-
dnym z tygodników przeznaczonych dla pederastów. Właściciel
zakładu okazał się nadzwyczaj pomocny. Obciął dość długie włosy
Sandersona na jeża i ufarbował je na jasny blond. Zabieg ten
trwał nieco ponad godzinę. Fryzjer był zachwycony rezultatem,
który - jak twierdził - powinien wystarczyć na jakieś dwa
tygodnie.
Odtąd Sanderson zawsze wjeżdżał samochodem wprost do
podziemnego garażu, gdzie wsiadał do windy tak, żeby uniknąć
wzroku portiera. Zadzwonił do jednego ze swoich przyjaciół,
dziennikarza, i poprosił go o adres najlepszego londyńskiego
archiwum, specjalizującego się w historii czasów najnowszych.
Zbiory te składały się z milionów wycinków prasowych i setek
tysięcy słowników i dzieł informacyjnych. W trzy dni później
Sanderson był posiadaczem karty wstępu na nazwisko Michael
Johnson.
Zaczął od słowa "najemnik". W teczce opatrzonej tym hasłem
znalazł takie nazwiska, jak Mikę Hoare, Robert Denard, John Peters
i Jacques Schramme, jak również odsyłacze do takich haseł, jak Kenia,
Rodezja, Kongo, Katanga, Jemen, Nigeria/Biafra i Angola. Przejrzał
je wszystkie. Przeczytał niezliczone ilości informacji gazetowych,
artykułów w magazynach, komentarzy, recenzji z książek i wywiadów.
Notował nazwiska autorów książek, po czym wybierał książki z półek.
Przeczytał Historię najemnictwa Anthony'ego Mocklera, Najemnika
13

w Kongo Mike'a Hoare'a i tom pod tytułem Siła ognia, poświęcony
w całości Angoli.
Z plejady nazwisk rewolwerowców, przewijających się przez jego
lektury, wyłoniło się w końcu jedno, które go zainteresowało. Należało
do człowieka walczącego w trzech wojnach. Nawet najostrzejsi
z autorów zdawali się pisać o nim w sposób raczej oględny. Człowiek
ten nigdy nie udzielił nikomu wywiadu i nigdy nie pozwolił się
fotografować. Był Anglikiem. Sanderson postanowił działać tak, jak
gdyby ten człowiek znajdował się obecnie w Londynie.
Przed kilkoma laty, kiedy Sanderson przejmował przedsiębiorstwo,
którego akcje stały na giełdzie bardzo wysoko, został przy okazji
właścicielem grupy innych firm, między innymi sklepu z cygarami,
laboratorium wywołującego filmy i agencji literackiej. Nigdy jakoś nie
starał się tych przedsiębiorstw rozwinąć. Teraz agencja literacka
znalazła mu prywatny adres autora tomu wspomnień, który go
szczególnie zainteresował. Wydawca książki nie miał powodu, aby coś
podejrzewać. Podał więc adres autora, dokąd wysyłał od czasu do
czasu niewielkie tantiemy.
Kiedy wielki finansista odwiedził najemnika-autora, udając urzęd-
nika wydawnictwa, znalazł się w obliczu człowieka całkowicie wykoń-
czonego, rozpitego, żyjącego wyłącznie wspomnieniami. Były najemnik
myślał z początku, że wizyta ma jakiś związek z dalszymi nakładami
i honorariami, a kiedy okazało się, iż tak nie jest, nie ukrywał
rozczarowania. Gdy jednak gość zaproponował mu zaliczkę, oczy mu
zabłysły.
Sanderson przedstawił się nazwiskiem Johnson i powiedział, że
jego firma otrzymała wiadomość, iż były kolega najemnika nosi się
z zamiarem napisania pamiętników. Firma jest nimi zainteresowana
i nie chciałaby, żeby ubiegła ją konkurencja. Problem polega na tym,
że nikt nie zna adresu owego człowieka.
Kiedy były najemnik usłyszał nazwisko eks-kolegi, skrzywił się.
- Zdecydował się więc wszystko wywalić na wierzch - mruknął. -
Wierzyć mi się nie chce.
Był obojętny, ale tylko do chwili, gdy wypił szóstą whisky i poczuł
pomiędzy palcami szeleszczące banknoty. Wtedy nagryzmolił coś na
kartce papieru i podał ją Sandersonowi.
- Kiedy ten skurwiel przyjeżdża do miasta, zawsze się tam
uchlewa - powiedział.
Sanderson jeszcze tegoż wieczora odnalazł ów lokal. Był nim
przytulny bar w pobliżu Earl's Court. Nazajutrz wieczorem zjawił się
ten, którego oczekiwał. Nigdy nie widział fotografii faceta, ale
14

przeczytał jego opis w jednym z pamiętników. Rozpoznał bliznę
na policzku oraz imię, którym barman się do niego zwrócił.
Był to barczysty, długonogi, wysportowany mężczyzna. Sanderson
obserwował jego twarz odbijającą się w lustrze za kontuarem,
głęboko osadzone oczy i usta skrzywione w gorzkim uśmiechu.
Człowiek powoli popijał piwo z kufla. Kiedy opuścił klub, San-
derson poszedł za nim i zobaczył, że wchodzi do czynszowej
kamienicy, położonej w odległości jakichś czterystu metrów od
klubu.
W kilka minut potem zauważył w jednym z okien światło. Zapukał
do drzwi mieszkania. Otworzył mu człowiek w ciemnych spodniach
i kamizelce. Sanderson zauważył, że zanim otworzył drzwi, zgasił
światło w przedpokoju, aby się znaleźć w cieniu. Oświetlała go tylko
lampa z hallu.
- Mister Hughes? - odezwał się Sanderson.
Mężczyzna uniósł jedną brew.
- Z kim mam przyjemność? - warknął.
- Nazywam się Johnson. Michael Johnson.
- Nakaz rewizji - zażądał Hughes stanowczym tonem.
- Nie jestem gliną - odparł Sanderson - lecz prywatnym
obywatelem. Czy mogę wejść?
- Kto panu dał mój adres? - zapytał Hughes, nie reagując na
pytanie gościa.
Sanderson podał mu nazwisko swojego informatora.
- Za dwadzieścia cztery godziny zapomni, że ze mną rozma-
wiał - dodał. - Jest tak napompowany, że nie pamięta własnego
nazwiska.
W kącikach ust Hughes'a ukazał się cień uśmiechu, ale oczy
pozostały groźne.
- To by się zgadzało - mruknął i ruchem głowy wskazał
Sandersonowi wnętrze mieszkania. Weszli do dużego pokoju. Stało
w nim kilka odrapanych gratów, jak to zwykle w tak zwanych
umeblowanych pokojach, jakich w Londynie są tysiące. Na środku
stół. Hughes wskazał na jedno ze stojących przy nim krzeseł. Sanderson
usiadł, Hughes ulokował się naprzeciwko niego.
- No więc?
- Chciałbym zamówić pewną robotę. Nazywa się to, zdaje się,
skok. Ale skok na człowieka. 
Hughes patrzył na niego twardo.
- Czy pan lubi muzykę? - zapytał nagle.
Sanderson był zaskoczony, ale skinął głową.
15

- No to sobie coś zagramy.
Hughes wstał i podszedł do przenośnego radia, które stało przy
łóżku. Jedną ręką przekręcił gałkę, a drugą sięgnął pod poduszkę.
Obrócił się i skierował na Sandersona colta 45. Oddychał ciężko i co
chwila przełykał ślinę. Podkręcił muzykę tak, że wprost ogłuszała.
Sięgnął do szuflady nocnego stolika, wyciągnął notes i pióro, i nie
spuszczając swojego gościa z oka, powrócił do stołu. Jedną ręką
napisał teraz dwa słowa na kartce i podsunął ją Sandersonowi.
"Rozbierać się", przeczytał Sanderson.
Zakręciło mu się w głowie. Wiedział, że ludzie tego pokroju
potrafią być bezlitośni. Ruchem colta Hughes dał Sandersonowi
do zrozumienia, żeby się odsunął. Ten posłuchał. Zdjął marynarkę,
krawat, koszulę i rzucił je na podłogę. Nie miał na sobie pod-
koszulka. Pistolet skierował się w dół. Sanderson zrzucił spodnie.
Hughes przyglądał mu się z niewzruszoną twarzą, po czym po-
wiedział:
- W porządku. Ubieraj się pan.
Z pistoletem skierowanym teraz w podłogę podszedł do radia,
ściszył je i powrócił do stołu.
- Rzuć mi pan marynarkę - zażądał. Sanderson, już w spodniach
i koszuli, położył marynarkę na stół. Hughes obmacał ją.
- Włóż ją pan - odezwał się. Sanderson zrobił, co mu kazano,
i usiadł. Ulżyło mu trochę. Hughes siedział teraz po drugiej stronie
stołu. Colta położył tak, by był w zasięgu prawej ręki, i zapalił
francuskiego papierosa.
- Co to było? - zapytał go Sanderson. - Chciał się pan
upewnić, czy mam broń?
Hughes powoli potrząsnął głową.
- Wiedziałem, że nie - powiedział. - Ale mógł pan mieć przy
sobie mikrofon. Gdybym go odkrył, to okręciłbym panu jaja przewo-
dem i posłałbym nagranie do pańskiego szefa.
- Rozumiem. Ale widzi pan, nie mam ani szefa, ani broni, ani
mikrofonu. Jestem swoim własnym bossem i od czasu do czasu
wynajmuję sobie kogoś do pomocy. Serio mówię. Potrzebny mi jest
człowiek do pewnej roboty. Gotów jestem dobrze zapłacić. Jestem
człowiekiem wielce dyskretnym. Z konieczności.
- Mnie to nie wystarcza - warknął Hughes. - Więzienie
Parkhurst pełne jest pierwszorzędnych facetów, którzy dali się nabrać
na piękne ^słówka.
- Ja nie pana potrzebuję - powiedział Sanderson twardo.
Hughes znowu uniósł jedną brew. - Nie, nie pana. Nie chcę do tej
16

roboty człowieka, który mieszka w Wielkiej Brytanii, ani nawet
takiego, który się stąd wywodzi. Wystarczy, że ja tu mieszkam.
Potrzebny mi jest cudzoziemiec, robota też jest za granicą. Od pana
chcę tylko nazwiska. Nazwiska takiego człowieka. Zapłacę panu
dobrze.
Z wewnętrznej kieszeni marynarki Sanderson wyjął paczkę nowiu-
sieńkich banknotów dwudziestofuntowych i położył ją na stół. Hughes
przyglądał mu się z obojętnym wyrazem twarzy. Sanderson podzielił
paczkę na dwie części, podsunął jedną pod nos Hughesowi, a drugą
przedarł starannie przez pół. Połowę przedartych banknotów wsunął
z powrotem do kieszeni.
- Pierwsze pięćset jest za wyrażenie zgody - powiedział. -
Drugie za nazwisko, i to nazwisko faceta, który zgodzi się ze mną
zobaczyć i wykonać zleconą robotę. Niech się pan nie martwi, to nic
skomplikowanego. Nie chodzi o żadną sławę, jest to po prostu
nikomu nie znany człowiek.
Hughes nie spuszczał oczu z leżących przed nim pięciuset funtów,
ale nie dotykał ich.
- Może nawet znam takiego faceta - odparł. - Pracował ze
mną przed laty. Nie wiem, co teraz robi. Muszę się zorientować.
- Może pan do niego zadzwoni - zaproponował Sanderson.
Hughes potrząsnął głową.
- Nie mam zaufania do międzynarodowych telefonów - powie-
dział. - Za dużo jest podsłuchów. Szczególnie w Europie. Musiałbym
pojechać do niego i pogadać z nim osobiście. To by pana kosztowało
jeszcze dwie stówy, zgoda?
- Zgoda, ale wypłata po dostarczeniu nazwiska.
- Skąd mogę mieć pewność, że nie zrobi mnie pan w konia? -
zapytał Hughes.
- Znikąd. Tyle że gdybym to zrobił, to pewnie by się pan na mnie
odkuł, no nie? A na to nie mam szczególnej ochoty. Wolę stracić
siedemset funtów.
- A skąd pan wie, że ja pana nie wystrychnę na dudka?
- Tego też nie wiem, ale prędzej czy później znajdę sobie faceta
do mojej roboty. Mam dosyć pieniędzy na zapłacenie dwóch, gdyby
jeden się wściekł. Ale nie lubię, jak się ze mnie robi wała. Po prostu
z zasady.
Przez dobre dziesięć sekund patrzyli sobie twardo w oczy. Sander-
son pomyślał, że posunął się za daleko. Ale nagle Hughes uśmiechnął
się. Tym razem szczerze i jakby z szacunkiem. Zgarnął ze stołu pięćset
funtów w całych banknotach i stertę połówek.
17
2 - Czysta robota

- Dostarczę panu nazwisko i załatwię panu spotkanie z tym
człowiekiem. Jak się pan z nim umówi na fest, to prześle mi pan
resztę należności. Na poste restante, poczta Earl's Court, nazwisko
Hargreaves. Zwykłą, nie poleconą przesyłką pocztową, w dobrze
zapieczętowanej kopercie. Jeżeli pan tego nie zrobi, to mój człowiek
zostanie powiadomiony, że umowa nieważna. Okay?
Sanderson skinął głową na znak zgody.
- Kiedy więc będę miał to nazwisko?
- Za tydzień. Jak pana szukać?
- Już ja pana znajdę.
Hughes wcale nie był urażony.
- No to niech pan dzwoni do baru, w którym mnie pan dzisiaj
widział. O dziesiątej wieczorem.
Dokładnie w tydzień później o wyznaczonej porze Sanderson
zadzwonił do baru. Barman przekazał słuchawkę Hughesowi.
- Na rue Miollin w Paryżu jest kawiarnia - powiedział głos. -
Niech pan tam będzie w poniedziałek w południe. Mój człowiek
rozpozna pana. Będzie pan czytał Figaro, złożone tak, by pierwsza
kolumna była na zewnątrz. Wie, że pan nazywa się Johnson. Musi się
pan z nim sam dogadać. Gdyby nie mógł pan tam być w poniedziałek,
to on będzie czekał w tym samym miejscu we wtorek i w środę
w południe. Potem koniec. I niech pan ma przy sobie gotówkę.
- Ile? - zapytał Sanderson.
- Około pięciu tysięcy funtów. Na wszelki wypadek.
- Skąd mam mieć pewność, że on mnie nie wystrychnie na dudka?
- Nie wiem. A skąd on ma mieć pewność, czy gdzieś w tej knajpie
nie siedzi jeden z pańskich goryli?
Po drugiej stronie drutu trzasnęło, w słuchawce rozległ się sygnał.
Sanderson siedział w kawiarni na rue Miollin. Był poniedziałek,
pięć minut po dwunastej. Czytał Figaro, pierwsza kolumna była na
zewnątrz. Ktoś odsunął stojące naprzeciwko niego krzesło i usiadł. Był
to mężczyzna, który już od godziny stał przy kontuarze.
- Monsieur Johnson?
Sanderson opuścił gazetę, złożył ją i odłożył na bok. Mężczyzna
był wysoki, szczupły, miał ciemne włosy i oczy oraz kwadratową
szczękę. Niewątpliwie Korsykanin. Rozmawiali przez trzydzieści minut.
Korsykanin przedstawił się jako Calvi, faktycznie była to nazwa
miejscowości, w której się urodził. Po dwudziestu minutach Sanderson
wręczył mu dwie fotografie. Jedna przedstawiała twarz mężczyzny,
18

z tyłu była opatrzona napisem Major Archie Summers, Villa San
Crispin, Playa Caldera, Ondara, Alicante. Na drugiej widać było małą,
białą willę, ozdobioną jaskrawożółtymi okiennicami. Korsykanin kiwał
głową z namysłem.
- To musi być zrobione pomiędzy trzecią a czwartą po połu-
dniu - zaznaczył Sanderson. Mężczyzna znowu skinął głową.
- Żaden problem - przytaknął.
Jeszcze przez jakieś dziesięć minut omawiali sprawy finansowe, po
czym Sanderson wręczył Calviemu dwie rolki banknotów, z których
każda zawierała 500 funtów. Robota połączona z wyjazdem jest
zawsze droższa, tłumaczył Korsykanin, poza tym policja hiszpańska
potrafi być szczególnie niemiła dla pewnego gatunku turystów.
Wreszcie Sanderson wstał.
- Kiedy? - zapytał.
- Za tydzień, dwa, najwyżej trzy - odparł tamten.
- Proszę mi natychmiast dać znać.
- W takim razie muszę mieć sposób na skontaktowanie się
z panem.
W odpowiedzi Sanderson napisał kilka cyfr na kawałku papieru
i wręczył go Calviemu.
- Od dziś za tydzień, a następnie w trzy kolejne poniedziałki
pomiędzy godziną siódmą trzydzieści a ósmą rano może mnie pan
zastać pod tym numerem telefonu w Londynie. Proszę nie szukać
adresu tego mieszkania, no i żeby się panu poszczęściło.
Calvi uśmiechnął się krzywo.
- Zrobi się - powiedział. - Potrzebna mi jest druga część forsy.
- I jeszcze jedno. Żeby nie było żadnej fuszerki, żadnych śladów.
Korsykanin wciąż się uśmiechał.
- Panu, panie Johnson, chodzi oczywiście o pańską reputację, ale
mnie o życie. Gdybym wpadł, czeka mnie w najlepszym razie trzydzieści
lat więzienia i to hiszpańskiego. Może pan być spokojny. Nie będzie
żadnych śladów, żadnej fuszerki. Czysta robota.
Kiedy Anglik odszedł, Calvi patrzył za nim uważnie, żeby się
zorientować, czy nikt za nim nie idzie, po czym udał się do innej
kawiarni w centrum miasta, w której spędził następne dwie godziny.
Czerwcowe słońce przygrzewało, a on oddał się intensywnym rozmyśla-
niom. Zamówienie było proste, chodziło o sprzątnięcie jakiejś niczego
nie podejrzewającej osoby. Problem polegał na tym, jak przeszmuglo-
wać rewolwer do Hiszpanii. Mógłby pojechać pociągiem Paryż-
19

-Barcelona i zaryzykować graniczną kontrolę celną, jednakże gdyby
go przyłapano na szmuglu broni, byłaby to oczywiście nie francuska,
lecz hiszpańska policja - a Hiszpanie mają bardzo staroświeckie
podejście do zawodowych rewolwerowców. O samolocie nawet mowy
nie było. Dzięki palestyńskim porywaczom każdy pasażer był szczegó-
łowo rewidowany na lotnisku Orly. Ale przypomniał sobie, że ma
w Hiszpanii jeszcze całkiem dobre kontakty, pochodzące z czasów
działalności organizacji OAS. Byli to ludzie, którzy raczej woleli żyć
na wybrzeżu między Alicante a Walencją niż podejmować ryzyko
powrotu do Francji. Z pewnością któryś z nich pożyczy mu swoją
spluwę, jak go poprosi. Po chwili porzucił jednakże tę wersję planu.
Pomyślał sobie, że ci ludzie nie mają nic do roboty i pewnie od rana
do wieczora plotkują.
Wreszcie Korsykanin wstał, zapłacił rachunek i wyszedł na miasto.
Spędził dobre pół godziny w hiszpańskim biurze turystycznym,
a następnie dziesięć minut w lokalu linii lotniczej Iberia. Wszedł
jeszcze do księgarni na rue de Rivoli, po czym pojechał do swojego
mieszkania na przedmieściu.
Tegoż wieczoru zatelefonował do Walencji, do hotelu Metropol -
najlepszego w całym mieście - i zamówił z dwutygodniowym wy-
przedzeniem dwa pojedyncze pokoje: jeden na nazwisko Calvi, a drugi
na nazwisko figurujące w jego paszporcie. Przedstawił się urzędniczce,
z którą rozmawiał przez telefon, jako Calvi, i przyrzekł potwierdzić
listownie rezerwację. Zamówił sobie również bilet z Paryża do Walencji
na samolot przybywający do Walencji wieczorem w dniu rezerwacji
hotelowej oraz powrotny, przy czym powrót do Paryża miał nastąpić
nazajutrz, również wieczorem.
Czekając na połączenie z Walencją zdążył napisać list do hotelu.
List był krótki i rzeczowy. Potwierdził rezerwację dwóch pojedynczych
pokojów, dodał, że ponieważ pan Calvi przed przybyciem do Walencji
będzie w długiej podróży, kazał sobie przesłać z Paryża do hotelu
Metropol książkę na temat historii Hiszpanii i prosił, żeby mu ją
przechowano do jego przyjazdu.
Calvi wykombinował sobie - i słusznie - że gdyby książka
została przechwycona, to w chwili, kiedy podając swoje prawdziwe
nazwisko, poprosi o nią w imieniu Calviego, wyraz twarzy recepcjonisty
hotelowego z pewnością wskaże mu, że wszystko się sypnęło. Wtedy
niewątpliwie zdąży obrócić się na pięcie i zbiec. A nawet gdyby go
złapano, będzie mógł twierdzić, że jest niewinny i że po prostu oddał
przysługę przyjacielowi, niejakiemu panu Calvi, którego zawsze uważał
za człowieka nieskazitelnie uczciwego.
List podpisał lewą ręką nazwiskiem Calvi, zakleił go, opatrzył
20

znaczkiem, po czym zabrał się do książki, którą zakupił tegoż
popołudnia. Była to rzeczywiście historia Hiszpanii, kosztowne, opasłe
tomisko z mnóstwem fotografii, wydrukowana na doskonałym papie-
rze, a więc dosyć ciężka.
Odgiął okładki i złączył je solidną gumową opaską. Znajdujące
się pomiędzy nimi czterysta stron mocno ścisnął i przytwierdził
do kuchennego stołu za pomocą dwóch klamer stolarskich. Za-
kupionym przed kilkoma godzinami cienkim skalpelem zaczął teraz
wycinać w zbitych ze sobą stronicach wgłębienie w formie prostokąta,
pozostawiając dokoła margines szerokości około czterech centy-
metrów. W ten sposób powstała skrytka 15x17 cm, głęboka na
siedem i pół centymetra. Wnętrze jej wysmarował gęstym klejem
i czekając, by wysechł, wypalił dwa papierosy. Wiedział, że kiedy
klej stwardnieje, czterysta stronic książki nie da się już nigdy prze-
kartkować. Calvi wyłożył wgłębienie skrytki sztuczną gąbką, którą
poprzednio starannie zważył na kuchennej wadze. Rozłożył na
części małego browninga, dziewiątkę, kupionego przed dwoma mie-
siącami w Belgii, zaraz po tym, jak wrzucił do kanału colta 38,
którym posłużył się do wykonania innej roboty. Był ostrożnym
człowiekiem i nigdy dwa razy nie używał tej samej broni. Browning
miał lufę wystającą na półtora centymetra. Koniec lufy został na-
gwintowany dla umocowania tłumika.
Tłumik pistoletu automatycznego nigdy nie jest całkowicie skutecz-
ny, jedynie chyba w wyobraźni autorów scenariuszy filmowych.
Albowiem pistolety, w odróżnieniu od rewolwerów, mają ruchomy
zamek. Kiedy pocisk opuszcza lufę, broń automatycznie repetuje, aby
wyrzucić łuskę i wprowadzić nowy nabój do komory. Właśnie dlatego
nazywa się je bronią automatyczną. Ale w ułamku sekundy, kiedy
zamek się otwiera, połowa huku strzału wydobywa się przez otwarty
zamek i w ten sposób tłumik umieszczony na końcu lufy wygasza
dźwięk jedynie w pięćdziesięciu procentach. Calvi wolałby posłużyć się
rewolwerem, ale potrzebna mu była broń płaska, mieszcząca się
w skrytce książki.
Tłumik, który leżał pośród części browninga, był największym
przedmiotem do schowania, miał bowiem około trzynastu centymetrów
długości. Calvi, który był fachowcem, wiedział, że tłumiki, jakie
oglądamy często na ekranach telewizorów, mające zazwyczaj wielkość
korka od szampana, są tak mało skuteczne, jak domowa gaśnica,
którą ktoś usiłowałby ugasić wybuch Wezuwiusza. Ułożone obok
siebie części pistoletu, łącznie z tłumikiem i magazynkiem, nie zmieś-
ciłyby się w skrytce, wobec czego Calvi wsunął magazynek do uchwytu,
aby zaoszczędzić miejsca. Używając flamastra nakreślił teraz na
21

kawałkach sztucznej gąbki zarysy poszczególnych części pistoletu
i nowym skalpelem powycinał odpowiednie wgłębienia dla każdej
z nich. Kiedy wybiła północ, leżały już spokojnie, każda w swoim
łóżeczku, lufa, rękojeść i zamek równolegle do siebie, a tłumik
umocowany pionowo wzdłuż grzbietu książki. Następnie Calvi nakrył
wgłębienie cienką warstwą gąbki, nasycił świeżą warstwą kleju i za-
mknął książkę. Położył ją na podłogę i przycisnął blatem odwróconego
do góry nogami stołu. Po godzinie była już twarda jak kamień. Chyba
tylko nożem można by ją otworzyć. Ponownie ją zważył. Była teraz
tylko kilka gramów cięższa niż poprzednio.
Wreszcie wsunął tę dziwną historię Hiszpanii do grubej koperty,
takiej jakiej używają wydawcy, aby chronić wartościowe książki.
Koperta wykonana była z polietylenu, toteż Calvi zamknął ją roz-
grzanym na gazowej kuchence ostrzem swojego scyzoryka. Gdy celnik
zechce otworzyć przesyłkę, zobaczy poprzez przezroczysty polietylen,
że w środku znajduje się po prostu książka, i z pewnością po prostu
ją zamknie.
Na koniec Korsykanin wsunął swój skarb do jeszcze jednej,
zwykłej już koperty, z tych, które zamykają się na metalowy
klips, przeciągnięty przez dwie dziurki. Wydrukował na dziecinnej
drukarce naklejkę z adresem znanej księgarni, a adres odbiorcy
napisał na maszynie. Brzmiał on: Monsieur Alfred Calvi, Hotel
Metropol, Calle de Jativa, Valencia, Espagne. Jeszcze wydrukował
naklejkę z napisem "Libros - Impresos - Livres" - i wszystko
było gotowe.
Nazajutrz rano wysłał list pocztą lotniczą, a książkę zwykłą,
nie poleconą przesyłką, co oznaczało, że zostanie nadana na
pociąg i dotrze na miejsce przeznaczenia dopiero po dziesięciu
dniach.
Słońce właśnie zachodziło, kiedy samolot linii Iberia wylądował na
Campo de Manises. Było wściekle gorąco i trzydziestka pasażerów
denerwowała się z powodu długiego oczekiwania na bagaż. Byli to
przeważnie właściciele willi nadbrzeżnych, którzy przyjechali z Paryża
na sześciotygodniowy pobyt.
Calvi miał bagaż ręczny, jedną niewielką walizkę. Celnik otworzył
ją i przejrzał uważnie. Korsykanin wyszedł pierwszy z budynku
i udał się na postój taksówek. Po drodze obejrzał sobie pobliski
parking i z zadowoleniem stwierdził, że duża jego część odgrodzona
była od gmachu szpalerem rozłożystych wysokich drzew. Pod
drzewami stały długie rzędy samochodów i cierpliwie czekały na
22

swoich właścicieli. Calvi postanowił powrócić tu następnego dnia
i wybrać sobie odpowiedni wehikuł. Potem pojechał taksówką do
miasta.
Recepcjonista hotelowy był niezwykle uprzejmy. Obejrzawszy
sobie wręczony mu paszport, natychmiast przypomniał sobie rezerwa-
cję i list z jej potwierdzeniem. Przyniósł z biura paczkę z książką.
Korsykanin wyjaśnił mu, że jego przyjaciel, pan Calvi, niestety nie
mógł przyjechać i że nazajutrz, przy wyjeździe, opłaci obydwa
rachunki. Następnie pokazał list Calviego, upoważniający go do
odbioru paczki. Recepcjonista przeczytał list, podziękował za przy-
rzeczenie uregulowania rachunku Calviego i wydał Korsykaninowi
paczkę.
W pokoju Calvi obejrzał dokładnie kopertę. Otwierano ją, metalowe
klipsy były odgięte, a następnie z powrotem zaciśnięte. Brakowało też
kropelki kleju, jaką Calvi umieścił na jednym ze spinaczy. Ale w środku
w nie naruszonym polietylenowym opakowaniu spoczywała nietknięta
książka.
Calvi wyciągnął ją, rozciął scyzorykiem i wyjął części pistoletu.
Zmontował go, nakręcił tłumik na lufę i sprawdził zawartość
magazynka. Znajdujące się w nim kule miały usuniętą połowę ładunku
prochu, żeby strzał był cichszy. Nawet przy zmniejszonym ładunku
dziewięciomilimetrowy pocisk przebija bez trudu ludzką czaszkę
z odległości trzech metrów, a Calvi z zasady nigdy nie strzelał
z większej odległości.
Położył pistolet na dno szafy, zamknął ją na klucz, klucz wsadził
do kieszeni i wyszedł na balkon. Paląc papierosa i przyglądając się
arenie do walki byków, rozmyślał o jutrzejszym dniu. O dziewiątej
zszedł na dół. Wciąż miał na sobie szary, zakupiony u jednego
z najekskluzywniej szych krawców Paryża garnitur, który doskonale
pasował do atmosfery eleganckiego starego hotelu. Zjadł doskonały
obiad, o północy położył się do łóżka. Od recepcjonisty dowiedział się,
że o ósmej rano odlatuje samolot do Madrytu, i kazał się obudzić
o szóstej.
Nazajutrz o siódmej wyprowadził się z hotelu i taksówką
pojechał na lotnisko. Stanął przy wejściu do budynku i przyglądał
się zajeżdżającym samochodom, notował ich marki i numery rejest-
racyjne oraz wygląd ich właścicieli. W siedmiu znajdowali się
pojedynczy kierowcy w ciemnych garniturach. Calvi wszedł na taras
obserwacyjny i zauważył czterech z nich, wsiadających do madryc-
kiego samolotu. Spojrzał na swoje notatki i stwierdził, że ma do
wyboru simcę, mercedesa, jaguara i seata, czyli starego hiszpańs-
kiego fiata 600.
23

Kiedy samolot wystartował, Calvi poszedł do toalety, zdjął szare
ubranie i włożył dżinsy, jasnoniebieską sportową koszulę i granatową
nylonową wiatrówkę, zapinaną z przodu na błyskawiczny zamek.
Pistolet owinął ręcznikiem i włożył do wydobytej z walizki miękkiej
torby lotniczej. Walizkę zdeponował w przechowalni bagażu, potwier-
dził swoją rezerwację na wieczorny lot do Madrytu i poszedł na
parking.
Zdecydował się na seata, ponieważ jest to najpopularniejszy
samochód w Hiszpanii i daje się łatwo otworzyć. Odczekał, aż dwaj
mężczyźni, którzy właśnie zajechali na parking, oddalą się, po czym
podszedł do małego czerwonego samochodu. Z rękawa wyjął kawałek
metalowej rury, wsunął ją za klamkę i szarpnął. Zamek trzasnął.
Otworzył maskę i spiął dwoma przewodami akumulator i cewkę
rozdzielacza. Silnik zapalił natychmiast, Calvi skoczył szybko do wozu
i ruszył z parkingu prosto na nową autostradę nadmorską nr 332,
prowadzącą na południe do Alicante.
Odległość pomiędzy Walencją a Ondarą wynosi dziewięćdziesiąt
pięć kilometrów. Droga prowadzi przez gaje pomarańczowe Gandii
i Oliwii. Jechał wolno, toteż podróż trwała aż dwie godziny. Całe
wybrzeże skąpane było w porannym słońcu, plaże wzdłuż szosy
ciągnęły się niby złota wstęga, upstrzona tylko brązowymi ciałami
opalających się na nich ludzi. Upał był straszny, powietrze nieruchome,
horyzont ginął w oparach rozedrganej mgiełki.
Wjechał do Ondary i minął Hotel Palmera, gdzie -jak wiedział -
mieszkał generał Raoul Salan, były szef organizacji OAS. Po-
informowano go, że Playa Caldera leży półtora kilometra od
miasta. Było już południe, gdy znalazł się w dzielnicy malowniczych
domków, zamieszkałych przeważnie przez cudzoziemców. Zaczął
się rozglądać za dobrze znaną mu z dawno już z ostrożności
zniszczonych fotografii willi San Crispin. Nie chciał teraz pytać
o drogę.
Kiedy wreszcie znalazł domek o białych ścianach i żółtych
okiennicach, dochodziła pierwsza. Sprawdził nazwisko właściciela,
wymalowane na kafelku wpuszczonym w kolumienkę przy furtce,
i zaparkował samochód dobre dwanaście metrów od willi. Przerzucił
torbę lotniczą przez ramię i powolnym krokiem udał się w kierunku
plaży. Dyskretnie przyjrzał się bocznej furtce. Stwierdził, że jest
otwarta. Poszedł w górę wąską ścieżką przez pomarańczowy gaj za
rzędem jednorodzinnych domków. Spoza zasłony drzew stwierdził, że
tylko niskie ogrodzenie oddziela rudą ziemię pomarańczowego sadu
od ogrodu willi z żółtymi okiennicami. Człowiek, o którego mu
chodziło, przechadzał się po ogrodzie i podlewał kwiaty. Oszklone
24

drzwi, prowadzące z salonu willi do ogrodu, otwarte były na oścież,
żeby do środka przedostawało się powietrze, ale było ono zupełnie
nieruchome. Korsykanin spojrzał na zegarek. Pora na obiad. Wrócił
do samochodu i pojechał do Ondary.
Do godziny trzeciej siedział w barze Valencia na ulicy Doktora
Fleminga. Zjadł duży talerz krewetek i wypił dwie szklanki miejscowego
białego wina. Zapłacił i opuścił lokal.
Kiedy znalazł się znowu w drodze na Playa Caldera, deszczowe
chmury zaczęły się zbierać nad jego głową, słychać było groźny
pomruk dalekich jeszcze grzmotów, co było dość niezwykłe w tej
części Hiszpanii w połowie lipca. Zaparkował wóz w pobliżu ścieżki,
prowadzącej do pomarańczowego gaju, wsunął pistolet za pasek,
zasunął suwak wiatrówki po samą szyję i ruszył pomiędzy drzewa.
Przeskoczył niski płot i znalazł się w ogrodzie, w którym panowała
całkowita cisza. Wszyscy mieszkańcy willowej dzielnicy oddawali się
poobiedniej sjeście. Pierwsze krople deszczu zaczęły spadać na liście
pomarańczowych drzew. Ulewa runęła dokładnie w momencie, w któ-
rym wszedł na kamienne schodki i dotarł do oszklonych drzwi salonu.
Calvi ucieszył się. Wiedział, że gwałtowne dudnienie deszczu o czerwone
dachówki willi zagłuszy wszystko inne.
Od lewej strony, z przyległego do salonu pokoju dochodził dźwięk
stukania na maszynie. Calvi wydobył pistolet, przez chwilę stał
nieruchomo pośrodku salonu. Potem ruszył powoli po plecionej macie
pokrywającej podłogę i znalazł się w drzwiach gabinetu pana domu.
Major Summers z pewnością nie zdążył sobie niczego uzmys-
łowić. Może zobaczył stojącego w drzwiach człowieka i wstał, żeby
zapytać, czego chce. Może nawet zauważył przedmiot, który czło-
wiek ten trzymał w ręku. Rozległy się dwa głuche puknięcia, niewiele
głośniejsze od uderzeń kropel deszczu w dach. Dwie kule przebiły
pierś majora. Trzecia z odległości pół metra trafiła go w skroń, ale
tej już chyba nawet nie poczuł. Korsykanin przyklęknął i poszukał
pulsu swojej ofiary. Potem podniósł głowę, wstał i ruszył w stronę
drzwi.
Następnego wieczoru w kawiarni na rue Miollin spotkali się dwaj
mężczyźni: morderca i jego klient. Calvi zadzwonił do Sandersona
jeszcze z Walencji i Sanderson natychmiast poleciał do Paryża. Wręczył
Korsykaninowi należne mu pięć tysięcy funtów szterlingów. Wydawał
się zdenerwowany.
- I co? Obeszło się bez żadnego problemu?
Calvi uśmiechnął się i potrząsnął głową.
25

- Wszystko poszło gładko. Major nie żyje. Dostał dwie kule
w serce i jedną w głowę.
- Nikt pana nie widział? Nie było żadnych świadków?
- Nie - Korsykanin wstał od stolika i gestem pełnym satysfakcji
poklepał się po prawej górnej kieszeni marynarki. - Chociaż, niestety,
pod sam koniec, kiedy już stałem nad zwłokami, ktoś wszedł do
pokoju, pewnie żeby zamknąć okna, bo lało jak z cebra.
Anglik spojrzał na Korsykanina z przerażeniem w oczach.
- Kto to był?
- Jakaś kobieta.
- Wysoka? Brunetka?
- Właśnie. Nawet całkiem niebrzydka.
Widząc zmienioną twarz swojego klienta, Korsykanin poklepał go
przyjaźnie po ramieniu.
- Niech się pan nie martwi, monsieur - powiedział uspokajająco. -
To była czysta robota. Zastrzeliłem ją z miejsca.

W IRLANDII NIE MA ŻMIJ
McQueen zza biurka spojrzał sceptycznym wzrokiem na nowego
kandydata do pracy. Jeszcze nigdy takiego nie zatrudniał. Był
jednak człowiekiem życzliwym, a jeżeli stwierdzał, że człowiek
wyraźnie potrzebuje pieniędzy i jest gorliwy, nie odmawiał mu
szansy.
- Czy wiesz, że jest to piekielnie ciężka robota? - zapytał
z właściwym mu, silnym akcentem irlandzkim.
- Tak, proszę pana - odpowiedział kandydat.
- Jest to szybka, dorywcza praca, rozumiesz? Żadnych pytań,
żadnych przygotowań. Na ryczałt. Czy wiesz, co to znaczy?
- Nie, proszę pana.
- To znaczy, że pieniądze są dobre, ale płacę gotówką. Bez
biurokracji. W porządku?
Chodziło mu o to, że nie będzie potrącany ani podatek, ani
składka na ubezpieczenie zdrowotne. Mógł jeszcze dodać, że jego
pracownicy nie mają ubezpieczeń społecznych, a o bezpieczeństwie
i higienie pracy w ogóle mowy nie ma. Chodziło po prostu o szybki
zarobek dla wszystkich, a zwłaszcza dla pracodawcy. Kandydat do
pracy skinął głową na znak, że zrozumiał, choć tak naprawdę nie
bardzo wiedział, o co chodzi. McQueen patrzał na niego z uwagą.
- Powiedziałeś, że kończysz w tym roku medycynę w Akademii
Medycznej imienia Królowej Wiktorii?
Tamten znowu skinął głową.
- A teraz masz wakacje?
Znowu skinięcie głowy. Kandydat do pracy był widać jednym
z tych studentów, którzy potrzebują pieniędzy na uzupełnienie stypen-
dium. McQueen, siedząc w obskurnym biurze w Bangorze, gdzie
znajdowało się jego nędzne przedsiębiorstwo rozbiórkowe, rozporzą-
dzające poobijaną ciężarówką i kilkudziesięcioma starymi młotami,
27

uważał, że zawdzięcza wszystko, co w życiu zdobył, wyłącznie samemu
sobie, i gorąco aprobował etykę pracy obowiązującą w protestanckim
Ulsterze. Nie mógł więc zawieść nadziei człowieka o podobnych
zasadach, niezależnie od tego, jak ten człowiek wyglądał.
- W porządku - powiedział - dobrze by było, gdybyś sobie
znalazł mieszkanie w Bangorze. Codzienne przyjazdy z Belfastu
i z powrotem to zbyt wielka strata czasu. Pracujemy od siódmej rano
do zachodu słońca. Płacimy od godziny. Praca ciężka, ale dobrze
płatna. Piśniesz jedno słowo władzom, a wylewam cię z miejsca. Okay?
- Rozumiem, proszę pana. Kiedy zaczynam i gdzie?
- Ciężarówka zabiera ludzi z placu przed dworcem głównym
o szóstej trzydzieści. Staw się tam w poniedziałek rano. Szefem grupy
jest Wielki Billie Cameron. Powiem mu, że przyjdziesz.
- Dobrze, panie McQueen. - Kandydat zwrócił się już do drzwi.
- Jeszcze jedno - powiedział McQueen, unosząc ołówek. - Jak
się nazywasz?
- Harkishan Ram Lal - odparł student. McQueen zerknął na
ołówek, na spis nazwisk, a następnie na studenta.
- Będziemy ci mówić Ram - powiedział i wpisał to imię na listę.
Student wyszedł. Był słoneczny, jasny, lipcowy dzień w Bangorze,
na północnym wybrzeżu hrabstwa Down, w Irlandii Północnej.
W sobotę wieczór znalazł sobie tani pokój w obskurnym hoteliku
w połowie Railway View Street, na której znajdowały się najtańsze
hotele w mieście. Ale punkt był dobry, chociażby ze względu na
bliskość dworca, z którego co rano odjeżdżała tuż po wschodzie
słońca ciężarówka wioząca ludzi do pracy. Przez brudne okno Ram
mógł obserwować zbocze nasypu kolejowego, po którym mknęły
pociągi przyjeżdżające tu z Belfastu.
Znalezienie pokoju nie było łatwe. Większość domów, w których
oknach znajdowały się napisy o wolnych pokojach ze śniadaniami,
okazywała się przepełniona, kiedy tylko Ram pojawiał się w drzwiach.
To prawda, że latem napływało do miasta wielu sezonowych robot-
ników. Ale i to prawda, że pani McGurk, która była katoliczką, miała
wolne pokoje.
Ram spędził niedzielny poranek na transportowaniu z Belfastu
swoich rzeczy, których główną część stanowiły książki medyczne.
Popołudnie przeleżał na łóżku, myśląc o gorącym słońcu i brązowych
wzgórzach rodzinnego Pendżabu. Jeszcze rok, a będzie dyplomowanym
lekarzem, jeszcze jeden rok praktyki szpitalnej i powróci do domu, żeby
zająć się leczeniem swoich rodaków. Takie były jego marzenia. Obliczył
sobie, że w ciągu lata zarobi dość pieniędzy, by przeżyć do okresu
egzaminów, a potem zacznie zarabiać w zawodzie.
28

W poniedziałek Ram wstał za kwadrans szósta, umył się w zimnej
wodzie i tuż po szóstej był na dworcu. Miał jeszcze trochę czasu.
Znalazł otwartą kawiarnię i wypił dwa kubki mocnej herbaty. Było to
całe jego śniadanie. Poobijana ciężarówka, prowadzona przez jednego
z robotników, zajechała kwadrans po szóstej. Otoczyło ją dwunastu
ludzi. Harkishan Ram Lal nie wiedział, czy podejść do nich i przed-
stawić się, czy lepiej czekać w pobliżu. Postanowił czekać.
Dwadzieścia pięć minut po szóstej przyjechał własnym samochodem
szef grupy. Zaparkował wóz w bocznej uliczce i podszedł do ciężarówki.
W ręku trzymał listę McQueena. Spojrzał na grupę dwunastu robot-
ników, których już znał, i skinął im głową na powitanie. Wtedy
Hindus podszedł bliżej. Brygadzista spojrzał na niego.
- To ty jesteś ten czarnuch, którego zatrudnił McQueen? -
zapytał.
Ram Lal zatrzymał się.
- Nazywam się Harkishan Ram Lal - powiedział.
Nie można było mieć wątpliwości co do tego, w jaki sposób wielki
Billie Cameron zasłużył na swój przydomek. Mierzył metr osiemdziesiąt
osiem centymetrów bez butów. Teraz miał na nogach olbrzymie
buciory o stalowych podkówkach i nabijane gwoździami. Z jego
szerokich barów zwisały potężne ramiona, jak dwie kłody drzewa.
Głowę otaczała aureola rudych włosów. Dwa małe oczka obrzeżone
bladymi rzęsami patrzyły pogardliwie na drobnego, żylastego Hindusa.
Wielki Billie nie był zadowolony z tego, co zobaczył. Splunął przed
siebie.
- Dobra - powiedział - wskakuj do tej cholernej ciężarówki.
W czasie jazdy Cameron siedział w szoferce nie oddzielonej od
skrzyni wozu, gdzie na dwóch drewnianych ławach siedziało dwunastu
robotników. Ram znalazł się przy tylnej klapie obok małego, mus-
kularnego faceta o wesołych, niebieskich oczach, który, jak się okazało,
nazywał się Tommy Burns. Robił wrażenie przyjaznego.
- Skąd pochodzisz? - spytał z zainteresowaniem.
- Z Indii - odpowiedział Ram Lal - z Pendżabu.
- A gdzie to?
- Pendżab jest częścią Indii - uśmiechnął się Ram.
Burns zastanawiał się przez chwilę.
- Jesteś protestantem czy katolikiem? - zapytał wreszcie.
- Ani jednym, ani drugim - odparł cierpliwie Ram. - Moją
religią jest hinduizm.
- Hej! - zawołał Burns do swoich kolegów. - Ten człowiek nie
jest chrześcijaninem! - Nie był oburzony, po prostu zaciekawiony jak
dziecko, które dostało nową, intrygującą zabawkę.
29

Cameron obrócił się.
- No tak - warknął - poganin!
Z twarzy Rama Lala zniknął uśmiech. Wbił wzrok w brezent
naprzeciwko. Jechali na południe od Bangoru po wyboistej szosie,
prowadzącej do Newtownards. Burns zaczął przedstawiać Rama
pozostałym robotnikom. Nazywali się Craig, Munroe, Patterson,
Boyd i Brown. Brownów było dwóch. Ram mieszkał wystarczająco
długo w Belfaście, by wiedzieć, że są to nazwiska ludzi pochodzenia
szkockiego, co znaczyło, że byli przysięgłymi prezbiterianami, ostoją
protestanckiej większości we wszystkich sześciu hrabstwach. Za-
chowywali się przyjaźnie i pozdrowili Rama skinieniem głowy.
- Czy wziąłeś drugie śniadanie? - zapytał starszy robotnik
nazwiskiem Patterson.
- Nie - odpowiedział Ram. - Było za wcześnie, żeby poprosić
gospodynię o przygotowanie mi go.
- Trzeba jeść drugie śniadanie - stwierdził Burns - i pierwsze
też. Robimy sobie herbatę na ognisku.
- Jutro kupię pojemnik i wezmę ze sobą jedzenie - zapewnił
Ram.
Burns spojrzał na półbuty Hindusa. Miały gumowe podeszwy.
- Ty nie zajmowałeś się nigdy taką pracą, co?
Ram potrząsnął głową.
- Musisz mieć parę solidnych butów, bo zmarnujesz sobie nogi.
Ram Lal obiecał, że kupi parę wojskowych butów, jeżeli znajdzie
wieczorem otwarty sklep. Przejechali już przez Newtownards i kierowali
się dalej na południe drogą A 21 w stronę miasteczka Comber. Craig
spojrzał na Rama.
- Czym ty się naprawdę zajmujesz? - spytał.
- Jestem studentem medycyny na uniwersytecie imienia Królowej
Wiktorii w Belfaście - odpowiedział Ram Lal. - Mam nadzieję
otrzymać dyplom w przyszłym roku.
Tommy Burns ucieszył się.
- To tak jakbyś już był prawdziwym lekarzem! Hej, Billie, jakby
któremu z nas coś się stało, Ram będzie mógł pomóc.
- Mnie nie dotknie palcem - warknął Wielki Billie.
To zakończyło dalszą konwersację do chwili, gdy przyjechali na
miejsce pracy. Kierowca skręcił z Comber na północny zachód i po
trzech kilometrach wjechał w prawo na wyboistą drogę. Zatrzymał
się na skraju lasu przed budynkiem wyraźnie przeznaczonym do
rozbiórki.
Była to dawno opuszczona wielka gorzelnia, jedna z dwóch, które
w tych stronach niegdyś produkowały dobrą irlandzką whiskey, ale
30

zostały przed laty zamknięte. Stała tuż przy rzece Comber. Rzeka
płynęła od Dundonald do Comber i wpadała do zatoki Strangford. Jej
wody poruszały wielkie koła wodne gorzelni. Zaprzężone w konie
wozy przywoziły traktem słód, a odjeżdżały z beczkami pełnymi
whiskey. Ta sama woda służyła również do produkcji trunku. Gorzelnia
była już od dawna nieczynna.
Miejscowe dzieci włamały się oczywiście do budynku i uważały
go za idealny teren zabaw. Do czasu kiedy jedno z nich pośliznęło
się i złamało nogę. Wtedy rada hrabstwa zainteresowała się tym
miejscem, uznała je za niebezpieczne i nakazała właścicielowi rozebrać
budynek.
Właścicielem był potomek zubożałej szlacheckiej rodziny. Pragnął,
żeby zadanie zostało wykonane jak najtaniej. Podjął się go McQueen.
Można by to zrobić szybciej, ale potrzebne byłyby kosztowne maszyny.
Wielki Billie i jego zespół rozporządzali tylko łomami i młotami.
McQueen przygotował już nawet umowę na sprzedaż pokątnemu
budowniczemu zdatnego do użytku drewna i setek ton starych cegieł.
Zamożni ludzie pragnęli wszak, aby ich domy wyglądały na stylowe,
a więc stare. Toteż podniszczone, wyblakłe w słońcu cegły i stare
drewno osiągały wysokie ceny. Wykorzystywano je do budowy nowych,
ale wyglądających na stare, will dla rozmaitych bossów. McQueen
wiedział, że dobrze wyjdzie na tej transakcji.
- No już, chłopaki - zawołał Wielki Billie, kiedy ciężarówka
odjechała. - To jest to. Zaczynamy od dachówek. Wiecie, co trzeba
robić.
Gromadka robotników stała przy swoim sprzęcie. Były tam wielkie
młoty o głowicach ważących cztery kilo, dwumetrowej długości łomy,
metrowe haki o zakrzywionych i rozszczepionych końcówkach, służące
do wyciągania gwoździ, ciężkie młoty o krótkich rękojeściach i najroz-
maitsze piły do cięcia drewna. Jedynym zabezpieczeniem były parciane
pasy ze sprzączkami i kilkaset metrów lin. Ram Lal spojrzał na
czteropiętrowy budynek i przełknął ślinę. Nie lubił wysokości. No, ale
rusztowania są kosztowne.
Jeden z robotników podszedł z własnej inicjatywy do budynku,
wyrwał drewniane drzwi, rozbił je, podarł jak kartę do gry i rozpalił
ognisko. Wkrótce w menażce zagotowała się zaczerpnięta z rzeki
woda. Zaparzono herbatę. Z wyjątkiem Rama Lala wszyscy byli
zaopatrzeni w emaliowane kubki. Zanotował w pamięci, żeby sobie
kupić taki sam. Widział, że będzie pracował w kurzu, a to budzi
pragnienie. Tommy Burns wypił herbatę, napełnił kubek i podał go
Ramowi.
- Czy wy tam w Indiach macie herbatę? - zapytał.
31

Ram Lal przyjął podany mu kubek. Herbata była podłego gatunku,
słodka i blada. Wypił ją z trudem.
Przez całe to pierwsze przedpołudnie pracowali wysoko na dachu.
Dachówki nie były przeznaczone na sprzedaż, zrywali je więc rękami
i zrzucali w dół. Powiedziano im, żeby nie zaśmiecali rzeki gruzem.
Zwalali więc dachówki na drugą stronę budynku, w wysoką trawę,
pomiędzy zielska, krzewy i zarośla pokrywające teren gorzelni. Ludzie
opasali się sznurami i połączyli je w ten sposób, że gdyby któryś z nich
stracił grunt pod nogami i zaczął się ześlizgiwać z dachu, był
ubezpieczony przez następnego. W miarę jak znikały dachówki,
pomiędzy krokwiami ukazywały się wielkie ziejące pustką dziury. Pod
nimi znajdowała się podłoga najwyższego piętra, które służyło niegdyś
do składowania słodu.
O dziesiątej zeszli po rozchwianych wewnętrznych schodach na
śniadanie. Spożyli je na trawie. Zrobili następny garnek herbaty. Ram
Lal nic nie jadł. O drugiej mieli przerwę na obiad. Całe towarzystwo
zabrało się do zjadania grubych sandwiczów. Ram Lal obejrzał sobie
ręce. Miały wiele zadraśnięć i krwawiły. Bolały go wszystkie mięśnie,
był głodny. Zanotował sobie w pamięci, żeby kupić parę solidnych
rękawic.
Tommy Burns wyciągnął sandwicza ze swojego pudełka.
- Jesteś pewnie głodny, Ram. Ja mam kupę żarcia.
- Co ty robisz? - zapytał Wielki Billie, który siedział naprzeciwko
w kręgu ogniska.
Burns wzruszył ramionami.
- Po prostu częstuję kolegę sandwiczem.
- Niech ten zasrany czarnuch przynosi sobie własne sandwicze -
oświadczył Wielki Billie. - Ty zajmuj się sobą.
Ludzie spuścili wzrok i jedli w milczeniu. Jasne było, że nikt nie
chce zadzierać z Wielkim Billie'em.
- Dziękuję ci, nie jestem głodny - powiedział Ram do
Burnsa, odszedł, usiadł na brzegu rzeki i zanurzył rozpalone
dłonie w wodzie.
Przed zachodem słońca, kiedy wróciła ciężarówka, z wielkiego
dachu gorzelni zniknęła już połowa dachówek. Jeszcze jeden dzień
i zaczną, rozbierać wiązania dachu, używając pił i łomów.
Pracowali przez cały tydzień. Imponujący niegdyś budynek był już
bez krokwi, podłóg i stropów. Stał goły jak szkielet, a jego otwarte
okna robiły wrażenie oczodołów wyczekujących zbliżającej się śmierci.
Ram Lal nie był przyzwyczajony do tak uciążliwej pracy. Był obolały,
miał mnóstwo bąbli na dłoniach, ale pracował dalej. Musiał zarobić
tak potrzebne mu pieniądze.
32

Zaopatrzył się już w aluminiowe pudełko śniadaniowe, ema-
liowany kubek, ciężkie buty i rękawice, chociaż żaden z jego
kolegów ich nie używał. Po latach uciążliwej pracy mieli wysta-
rczająco zgrubiałe ręce. Przez cały ten tydzień Wielki Billie Cameron
dokuczał mu niemal bez przerwy. Dawał mu najcięższą pracę,
a od chwili kiedy dowiedział się, że Ram Lal boi się wysokości,
wyznaczał mu pracę na najwyższych miejscach. Ale Hindus nie
protestował, gdyż potrzebny mu był ten zarobek. Do konfliktu
doszło w sobotę.
Drewno już zniknęło z budynku, robotnicy rozbierali teraz cegły.
Najprostszym sposobem rozwalenia resztek budowli tak, by nie
zanieczyścić rzeki, byłoby założenie ładunków wybuchowych na
narożnikach od strony wychodzącej na wolną przestrzeń. Ale w Irlandii
Północnej dynamit nie wchodził w rachubę. Jego zakup wymagał
uzyskania specjalnego pozwolenia, a to zwróciłoby uwagę urzędu
skarbowego. McQueen i jego załoga byliby zmuszeni zapłacić spory
podatek dochodowy, a McQueen składki ubezpieczeniowe za robot-
ników. Wobec tego jego ludzie rozbijali mury na kawałki wielkości
metra kwadratowego i zrzucali je na dół. Stali przy tym w niebezpiecz-
nych pozycjach na resztkach desek podłogi, które uginały się pod nimi
coraz bardziej, w miarę jak podtrzymujące je mury pękały i rozwalały
się pod ciosami potężnych młotów.
W czasie obiadu Cameron obszedł kilka razy budynek, po czym
powrócił do ludzi siedzących dokoła ogniska. Zaczął im opisywać
sposób, w jaki będą zwalali dużą część zewnętrznego muru na poziomie
trzeciego piętra. Zwrócił się do Rama Lala.
- Chciałbym, żebyś wlazł na sam szczyt - powiedział. - Kiedy
mur zacznie drgać, kopniesz go od środka.
Ram Lal spojrzał na wskazaną mu część muru. U jej podstawy
zobaczył spore pęknięcie.
- Ten mur zawali się lada chwila - powiedział spokojnie. -
Ktokolwiek znajdzie się na jego szczycie, zleci razem z cegłami.
Cameron popatrzył na Hindusa. Poczerwieniał na twarzy, a białka
jego oczu zaróżowiły się z wściekłości.
- Nie ucz mnie! Rób, co ci każę, głupi, parszywy Murzynie. -
Odwrócił się i odszedł.
Ram Lal wstał. Kiedy się odezwał, jego głos był niemal krzykiem.
- Panie Cameron! - zawołał.
Cameron obrócił się, zdziwiony. Robotnicy siedzieli z rozdziawio-
nymi ustami. Ram Lal podszedł powoli do zwalistego brygadzisty.
- Wyjaśnijmy najpierw jedną sprawę - powiedział donośnym
głosem; wszyscy obecni wyraźnie go słyszeli. - Pochodzę z prowincji
33
3- Czysta robota

Pendżab w północnych Indiach. Należę również do kasty wojowników
zwanej kshatria. Może nie starczy mi pieniędzy na opłacenie studiów
medycznych, ale moi przodkowie byli wojownikami i książętami,
wodzami i mędrcami już dwa tysiące lat temu, kiedy pańscy pełzali na
czworakach i ubierali się w skóry. Proszę mnie nigdy więcej nie obrażać.
Wielki Billie Cameron patrzył z góry na hinduskiego studenta.
Białka jego oczu zrobiły się czerwone. Pozostali robotnicy znierucho-
mieli ze zdumienia.
- Doprawdy? - odezwał się Cameron spokojnym głosem. -
Doprawdy? No, co tam, dzisiaj sprawy wyglądają trochę inaczej, ty
czarny bękarcie. Co powiesz na to?
Wraz z ostatnim słowem zamachnął się i otwartą dłonią uderzył
Rama Lala w twarz. Młody człowiek runął na ziemię. Zakręciło mu
się w głowie. Słyszał głos Tommy'ego Burnsa, który wołał:
- Leż, chłopcze. Jeżeli wstaniesz, Wielki Billie cię zabije!
Ram Lal spojrzał w górę. Olbrzym stał nad nim z zaciśniętymi
pięściami. Zrozumiał, że nie ma żadnych szans z tym brutalem
z irlandzkiego Ulsteru. Ogarnęło go uczucie wstydu i upokorzenia.
Przodkowie jego cwałowali z mieczami i lancami w rękach przez kraje
sto razy większe od tych sześciu hrabstw razem wziętych i podbijali je
jeden po drugim.
Zamknął oczy i leżał bez ruchu. Po jakimś czasie usłyszał, jak
Wielki Billie odchodzi. Pomiędzy robotnikami zaczęła się cicha
rozmowa. Ram zacisnął mocniej oczy, żeby powstrzymać łzy wstydu.
Pod powiekami przesuwały mu się obrazy rozpalonych równin
Pendżabu i cwałujących po nich jeźdźców. Dumnych, dzielnych,
brodatych mężczyzn w turbanach, o orlich nosach, czarnookich rycerzy
z Kraju Pięciu Rzek. Pendżabskich wodzów, przodków Harkishana
Rama Lala.
Leżał powalony w pyle, a oni mijali go galopem i spoglądali na
niego. I każdy z nich rzucał mu tylko jedno słowo: Zemsta.
Ram Lal wstał bez słowa. Stało się, a to, co ma się jeszcze stać, także
się stanie. Dobrze znał obyczaje swojego narodu. Resztę dnia pracował,
milcząc jak zaklęty. Nie mówił do nikogo, nikt nie odezwał się do niego.
Gdy zapadła noc, zaczął przygotowania. Zdjął szczotkę i grzebień
z brzydkiej toaletki, usunął z niej brudną serwetkę i lustro. Wydobył
świętą księgę Manu, wyciął z niej wizerunek wielkiej bogini Shakti,
patronki władzy i sprawiedliwości, przypiął go do ściany nad toaletką
i w ten sposób zamienił ją w ołtarzyk.
34

Z zakupionych przed dworcem kwiatów uwił wieniec. Obok
wizerunku bogini ustawił płytką miseczkę wypełnioną do połowy
piaskiem, w który wetknął zapaloną świecę. Następnie wydobył
z walizki zawiniątko i wyjął z niego sześć pałeczek kadzidła.
Zdjął z półki tanią wazę z wąską szyjką, umieścił w niej trociczki
i zapalił je. Słodkawy, mdlący zapach kadzidła szybko wypełnił
pokój. A od zewnątrz, od strony morza, dochodziły odgłosy po-
tężnych grzmotów.
Kiedy kapliczka była gotowa, Ram stanął przed nią z pochyloną
głową i wieńcem w dłoniach i zaczął modlić się do bogini o radę.
Pierwsze błyskawice przecinały niebo nad Bangorem. Ram nie po-
sługiwał się nowoczesnym językiem pendżabi, ale starodawnym sans-
krytem, językiem modłów. D e v i Shakti... Ma a... Bogini Shakti...
Wielka matko...
Rozległ się grzmot, spadły pierwsze krople deszczu. Ram wyrwał
kwiat z wieńca i złożył go pod wizerunkiem Shakti.
- Zostałem dotknięty do żywego... pragnę zemsty na tym, który
wyrządził mi krzywdę... - Wyrwał następny kwiat i położył go obok
pierwszego.
Modlił się przez dobrą godzinę, deszcz wciąż padał. Uderzał
w dachówki nad głową studenta, spływał po szybach okna za jego
plecami. Skończył się modlić dokładnie w momencie, kiedy ustała
burza. Chciał wiedzieć, jaką wybrać formę zemsty. Był pewien, że
bogini ześle mu znak.
Kiedy skończył, kadzidło gasło, a pokój wypełnił się jego słodkim
zapachem. Świeca dopalała się. Kwiaty leżały przed wizerunkiem na
błyszczącym blacie toaletki. Shakti patrzyła na Rama nieruchomym
wzrokiem.
Obrócił się i podszedł do okna. Ulewa ustała, ale wszystko było
mokre. Strużka wody spłynęła ze znajdującej się nad oknem rynny
i popłynęła po zakurzonej szybie, żłobiąc w brudnej powierzchni
wąską ścieżkę. Brud spowodował, że zamiast płynąć prosto, żłobiła
sobie zygzakowatą drogę i zniknęła w rogu okna. Kiedy się za-
trzymała, wzrok Rama padł na ścianę, gdzie na haku wisiał jego
szlafrok.
Sznur od szlafroka spadł na podłogę. Był lekko skręcony, jeden
jego koniec był niewidoczny, a drugi leżał na dywanie, sterczały
z niego tylko dwie nitki, podobne do rozdwojonego języka. Przypomi-
nał zwiniętą w kłębek żmiję. Ram Lal zrozumiał zesłany mu znak.
Nazajutrz pojechał pociągiem do Belfastu, żeby spotkać się z przyja-
cielem Sikhiem.
Ranjit Singh również studiował medycynę, ale los był dla niego
35

łaskawszy. Miał bogatych rodziców, którzy przysyłali mu sporo
pieniędzy. Przyjął Rama Lala w dobrze urządzonym pokoju studenc-
kiego domu.
- Dostałem list od rodziny - powiedział Ram Lal. - Mój ojciec
jest umierający.
- Bardzo mi przykro - odparł Ranjit Singh. - Przyjmij moje
kondolencje.
- Chce mnie zobaczyć. Jestem jego pierworodnym synem. Muszę
jechać.
- Oczywiście. Pierworodny syn musi być przy umierającym ojcu.
- Chodzi mi o bilet lotniczy. Pracuję i nieźle zarabiam. Ale nie
zebrałem jeszcze wystarczającej sumy. Jeżeli pożyczysz mi różnicę,
zwrócę pożyczkę niedługo po powrocie.
Żaden Sikh nie uchyla się od pożyczania pieniędzy pod warunkiem,
że otrzyma duży procent i że jest pewien wypłacalności dłużnika.
Toteż Ranjit Singh obiecał podjąć w poniedziałek rano odpowiednią
sumę z banku.
W niedzielę wieczorem Ram Lal złożył wizytę McQueenowi w jego
domu w Groomsport. Przedsiębiorca siedział przed telewizorem
z puszką piwa pod ręką. Był to jego ulubiony sposób spędzania
niedzielnego wieczoru. Ale kiedy żona wprowadziła do pokoju Rama
Lala, ściszył głos z odbiornika.
- Chodzi o mojego ojca - rzekł Ram Lal. - Jest umierający.
- O, przykro mi to słyszeć, chłopcze.
- Muszę do niego pojechać. W takiej chwili miejsce pierworod-
nego syna jest u boku ojca. Wymagają tego nasze zwyczaje.
McQueen miał syna w Kanadzie. Nie widział go od siedmiu lat.
- Tak - powiedział. - Są słuszne i właściwe.
- Pożyczyłem pieniądze na bilet lotniczy. Jeżeli polecę jutro,
wrócę pod koniec tygodnia. Widzi pan, panie McQueen, pieniądze
będą mi teraz potrzebne bardziej niż kiedykolwiek. Muszę spłacić dług
i jeszcze zarobić na czesne na przyszły rok. Czy może pan rezerwować
moje miejsce do końca tygodnia?
- Dobrze - odparł przedsiębiorca. - Nie mogę ci zapłacić za
czas twojej nieobecności ani przyrzec, że zatrzymam ci miejsce na
następny tydzień. Ale jeżeli zjawisz się przed weekendem, wrócisz do
pracy. Oczywiście na tych samych warunkach.
- Dziękuję panu, jest pan bardzo dobry - podziękował mu
Ram Lal.
Zatrzymał pokój na Railway View Street, ale noc spędził w hotelu
w Belfaście. W poniedziałek rano poszedł razem z Ranjit Singhiem do
banku, gdzie Singh podjął odpowiednią sumę i wręczył ją Ramowi.
36

Ram pojechał taksówką na lotnisko Aldegrove, poleciał do Londynu,
a tam zaopatrzył się w najtańszy bilet na najbliższy lot do Indii. Po
dwudziestu czterech godzinach wylądował w potwornie upalnym
Bombaju.
W środę na zatłoczonym bazarze przy Grand Road Bridge znalazł
to, czego szukał. Kiedy młody student z podręcznikiem o gadach
wszedł do "Imperium tropikalnych ryb i płazów" pana Chatterjee,
było tam pusto. Ram znalazł właściciela na tyłach sklepu. Siedział
w półmroku otoczony akwariami pełnymi ryb i szklanymi gablotami,
w których drzemały żmije i jaszczurki. Dzień był upalny.
Pan Chatterjee był obeznany ze światem nauki. Zaopatrywał liczne
ośrodki medyczne w okazy mające służyć badaniom i wiwisekcji. Od
czasu do czasu otrzymywał nawet intratne zamówienia z zagranicy.
Kiedy Ram wytłumaczył, o jaki towar mu chodzi, skinął ze zro-
zumieniem śnieżnobiałą głową.
- Ależ tak - powiedział. - Znam tę żmiję. Ma pan szczęście.
Właśnie otrzymałem jeden okaz kilka dni temu z Radżputanu.
Zaprowadził Rama Lala do swojego sanktuarium. Obydwaj męż-
czyźni stanęli w milczeniu przed szybą nowego pomieszczenia żmii.
Podręcznik napisany przez Anglika, który używał oczywiście
łacińskich nazw, określał ją jako Echis carinatus. Mówiąc bardziej
zrozumiale, była to żmija o ostrych łuskach, najmniejszy i najjadowitszy
ze wszystkich gadów świata.
Podręcznik stwierdzał, że gatunek ten jest rozpowszechniony na
wschód od Afryki Zachodniej i na północ od Iranu, Indii i Pakistanu.
Dobrze przystosowuje się do każdego klimatu i niemal do każdego
środowiska - od rosnących na bagnach krzewów Afryki Zachodniej
aż po chłodne wzgórza Iranu i rozpalone pagórki Indii.
Coś poruszyło się pod kupką liści wyściełających pudło.
Podręcznik podawał, że długość tej bardzo cienkiej żmii wynosi od
dwudziestu trzech do trzydziestu dwóch centymetrów. Oliwkowo-
brązowa, posiada nieliczne jaśniejsze plamy, które są nieraz trudno
dostrzegalne, ma też falistą ciemniejszą pręgę. W suchym gorącym
klimacie wyłania się z ukrycia w nocy, za dnia szuka chłodnych miejsc.
Liście w pudle poruszyły się ponownie i wyłoniła się spod nich
malutka głowa żmii. Według podręcznika jest ona wyjątkowo niebez-
pieczna i jej ukąszenie powoduje więcej zejść śmiertelnych niż ukąszenie
słynnej kobry, a to dlatego, że jest tak niepozorna. Łatwo nieopatrznie
dotknąć jej ręką albo nogą. Autor książki dodawał w odnośniku, że
ta mała, ale groźna żmija, wymieniona przez Kiplinga w jego
wspaniałym opowiadaniu "Riki-Tikki-Tavi", była niemal na pewno
nie "dasznikiem modrym", który ma około 60 centymetrów długości,
37

ale "żmiją o ostrych łuskach". Autor był bardzo zadowolony, że
przyłapał wielkiego Kiplinga na takiej pomyłce.
A w pudle żmija wysunęła mały, czarny, rozdwojony języczek
i zatrzepotała nim, jakby na powitanie dwóch Hindusów, patrzących
na nią zza szyby.
Jest bardzo czujna i pobudliwa, zapewniał czytelników dawno
zmarły angielski przyrodnik na końcu rozdziału o Echis Carinatus.
Uderza błyskawicznie, bez żadnego ostrzeżenia. Jej zęby jadowe są tak
drobne, że pozostawiają niewidoczny niemal ślad, podobny do draś-
nięcia ciernia. Człowiek ugryziony nie czuje bólu, ale śmierć jest
praktycznie nieunikniona i następuje zwykle w dwie do czterech
godzin później, zależnie od wagi ciała ofiary i jego kondycji fizycznej.
Przyczyną śmierci jest zawsze zawał mózgu.
- Ile pan za nią chce? - zapytał Ram Lal szeptem.
Stary Gudżerat rozłożył ręce.
- To wyjątkowo rzadki okaz - powiedział - i bardzo trudny
do zdobycia. Pięćset rupii.
Ram Lal kupił żmiję za trzysta pięćdziesiąt rupii i zabrał ją ze sobą
w słoiku.
Przed powrotem do Londynu Ram Lal nabył pudełko cygar,
opróżnił je z zawartości i wybił w jego wieku dwadzieścia małych
dziurek. Wiedział, że żmija potrafi obyć się bez pokarmu przez
tydzień, a bez wody przez dwa do trzech dni. Jej zapotrzebowanie na
powietrze było minimalne, więc owinął pudełko w papier oraz kilka
ręczników, których puszystość gwarantowała wystarczającą ilość
powietrza nawet wewnątrz walizki.
Przyjechał do Bombaju jedynie z podręczną torbą, ale teraz
zakupił tanią fibrową walizkę, napełnił ją zakupioną na targu
bielizną, pudełko od cygar umieścił w samym jej środku. Tuż
przed opuszczeniem hotelu zamknął walizkę na klucz, a na lotnisku
oddał ją na bagaż. Zniknęła w głębi ładowni boeinga. Ręczna
torba Rama została przeszukana, ale nie znaleziono w niej nic
do oclenia.
Odrzutowiec linii Air India wylądował na londyńskim lotnisku
Heathrow w piątek rano i Ram Lal przyłączył się do długiego
korowodu Hindusów próbujących dostać się do Anglii. Ponieważ
mógł udowodnić, że jest studentem medycyny, a nie imigrantem,
przepuszczono go dość szybko. Znalazł się więc przy karuzeli, na
której wjeżdżał bagaż, w momencie kiedy ukazały się na niej pierwsze
walizki. Zauważył swoją wśród pierwszych dwóch tuzinów, zabrał ją
do toalety, wyjął pudełko po cygarach i wsunął je do podręcznej torby.
Przy przejściu oznaczonym "nic do oclenia" został zatrzymany przez
38

celnika, który przeszukał walizkę - podręczna torba nie wzbudziła
jego zainteresowania.
Ram przejechał do krajowej części lotniska i wsiadł do samolotu
lecącego do Belfastu. Wczesnym popołudniem znalazł się w Bangorze
i mógł wreszcie obejrzeć sobie zawartość pudełka po cygarach.
Zdjął szklaną płytkę z nocnego stolika i ostrożnie wsunął ją
pomiędzy pokrywę pojemnika a jego niebezpieczną mieszkankę.
Poprzez szkło zobaczył żmiję, która powoli przesuwała się po ściankach
pudełka. Zamknął wieko, wyciągając jednocześnie powoli szklaną
płytkę. W pewnej chwili żmija zatrzymała się i spojrzała na Hindusa
złymi, czarnymi oczkami.
- Zaśnij, mały przyjacielu - szepnął Ram. - To znaczy jeżeli
takie gady jak ty w ogóle sypiają. Jutro rano wykonasz rozkaz bogini
Shakti.
Przed wieczorem kupił słoiczek kawy z zakręcanym wieczkiem
i wsypał jego zawartość do chińskiej wazy, z której wyrzucił pałeczki
kadzidła, a rano - nałożywszy na ręce grube rękawice - przeniósł
gada z pudełka do słoika. Rozwścieczona żmija ugryzła rękawicę, ale
Ram nawet nie zwrócił na to uwagi. Do południa nabierze znowu
wystarczającej ilości jadu. Przez chwilę przyglądał się swojej zdobyczy.
Leżała mocno skręcona w słoiku od kawy i nie ruszała się. Zakręcił
dobrze wieko, włożył słoik do pudełka śniadaniowego i poszedł do
ciężarówki, która miała go zawieźć na plac rozbiórki.
Wielki Billie Cameron miał zwyczaj zdejmowania marynarki
z chwilą przybycia na miejsce pracy i wieszania jej na jakimś haku czy
gałęzi. Jak zaobserwował Lal, w czasie przerwy obiadowej, zaraz po
zjedzeniu posiłku, podchodził do marynarki i wydobywał z prawej
bocznej kieszeni fajkę i woreczek z tytoniem. Nigdy nie odstępował od
tego zwyczaju. Po wypaleniu fajki i wysypaniu popiołu prostował się
i wołał: "No dobra, chłopaki, wstawać i zabierać się do roboty", po
czym wsuwał fajkę z powrotem do kieszeni marynarki. Kiedy się
odwracał, wszyscy musieli już być na nogach.
Plan Rama Lala był prosty, lecz niezawodny. Rano wsunie żmiję
do prawej kieszeni wiszącej na drzewie marynarki Camerona. Ten po
zjedzeniu sandwiczy wstanie, podejdzie do marynarki i wsunie rękę do
kieszeni. I wtedy żmija spełni rozkaz wielkiej Shakti, w którym to celu
została przewieziona do Irlandii z drugiego niemal końca świata. To
ona, a nie Ram Lal, wykona egzekucję na Ulsterczyku.
Cameron zaklnie, wyciągnie rękę z kieszeni, zobaczy, że z palca
zwisa mu żmija, której pełne jadu zęby wbiły się głęboko w jego ciało.
Ram Lal podskoczy do niego, chwyci żmiję, ciśnie o ziemię i rozgniecie
jej głowę obcasem. Pozbawiona jadu, nie będzie już niebezpieczna.
39

Wreszcie, gestem pełnym obrzydzenia, Ram Lal wrzuci zabitą żmiję
do rzeki Comber, a ta zabierze do morza dowód zbrodni. Być może
ktoś będzie coś podejrzewać, ale na tym się to skończy.
Tuż po jedenastej, udając, że potrzebny mu jest większy młot,
Harkishan Ram Lal otworzył pudełko śniadaniowe, wyjął zeń słoik,
odkręcił pokrywkę i strząsnął jego zawartość do kieszeni zwisającej
z gałęzi pobliskiego drzewa marynarki. W minutę później był znowu
przy pracy. Nikt nie zauważył nic dziwnego w jego zachowaniu.
W przerwie obiadowej nie miał apetytu. Towarzysze pracy siedzieli
jak zwykle dokoła ogniska, stare, suche belki trzaskały i strzelały
iskrami, a zawieszony nad ogniem czajnik bulgotał. Ludzie dowcip-
kowali i przekomarzali się jak zwykle, a Wielki Billie pożerał
przygotowane mu przez żonę olbrzymie sandwicze. Ram Lal postarał
się o miejsce w pobliżu marynarki szefa. Zmusił się do przełknięcia
kilku kęsów. Serce biło mu mocno, był coraz bardziej zdenerwowany.
Wreszcie Wielki Billie zmiął papier po sandwiczach i rzucił go do
ognia. Odbiło mu się. Wstał, stęknął i ruszył w stronę marynarki. Ram
Lal obrócił głowę i patrzał na niego. Nikt nie zwrócił na to uwagi.
Billie Cameron podszedł do marynarki i wsunął rękę w jej prawą
kieszeń. Hindus wstrzymał oddech. Ręka Camerona grzebała przez
kilka sekund w kieszeni, po czym wydobyła z niej fajkę i woreczek.
Zaczął nabijać fajkę świeżym tytoniem. Zauważył, że Ram Lal wpatruje
się w niego.
- Co się tak gapisz? - zapytał wojowniczym tonem.
- Nic - odpowiedział Ram Lal, odwrócił twarz do ogniska, ale
nie mógł spokojnie usiedzieć. Wstał i przeciągnął się, wykonując przy
tym pół obrotu. Kątem oka widział, jak Cameron kładzie woreczek
z tytoniem z powrotem do kieszeni marynarki i wyciąga z niej pudełko
zapałek, jak zapala fajkę, popykuje z prawdziwym zadowoleniem
i powraca na swoje miejsce.
Ram Lal także powrócił na swoje miejsce. Pełen grozy wpatrywał
się w ognisko. Dlaczego - pytał sam siebie - dlaczego wielka Shakti
tak z nim postąpiła? Żmija była przecież jej narzędziem, instrumentem
zemsty przywiezionym z Indii na jej rozkaz. Dlaczego zmieniła zamiar,
dlaczego zrezygnowała ze swojego zamiaru? Obrócił się znowu i raz
jeszcze spojrzał na marynarkę Camerona. Na samym jej skraju, pod
szwem podszewki coś poruszyło się. Ram Lal zamknął oczy. Był
w szoku. Dziura, mała dziurka w podszewce pokrzyżowała mu plany.
Resztę dnia przepracował w stanie przytłumionej świadomości.
W czasie powrotu ciężarówką do Bangoru Wielki Billie Cameron
siedział jak zwykle przy kierowcy. Było bardzo gorąco, więc złożył
marynarkę wpół i położył ją sobie na kolanach. Później Ram Lal
40

widział, jak Billie rzuca marynarkę na tylne siedzenie swego samochodu
i odjeżdża. Przyłączył się do Tommy'ego Burnsa, stojącego na
przystanku autobusowym.
- Powiedz mi - zwrócił się do niego - czy pan Cameron ma
rodzinę?
- Oczywiście - odpowiedział Burns - ma żonę i dwoje dzieci.
- Czy mieszka daleko stąd?
-- Nie, niedaleko. W osiedlu Kilcooley. To w Ganaway Gardens,
jeżeli się nie mylę. Chcesz mu złożyć wizytę?
- Nie, nie - zaprzeczył Ram Lal. - No to do poniedziałku.
Po powrocie do swojego pokoju Ram Lal usiadł i zaczął się
wpatrywać w nieruchomy wizerunek bogini sprawiedliwości.
- Nie chciałem śmierci jego żony i dzieci - powiedział do bogini. -
To nie one mnie skrzywdziły.
Ale bogini patrzyła daleko przed siebie i milczała. Resztę weekendu
Harkishan Ram Lal spędził trapiony lękiem i niepokojem. Wieczorem
poszedł do Kilcooley i znalazł blok o nazwie Ganaway Gardens,
położony tuż przy Owenroe Gardens i naprzeciwko uliczki Woburn
Walk. Na rogu Woburn Walk stała budka telefoniczna. Pod nią Ram
Lal spędził godzinę, udając, że czeka na połączenia. Jednocześnie
obserwował ten krótki zaułek. Zdawało mu się, że zauważył w jednym
z okien Billie Camerona i zanotował sobie numer tego domu.
W pewnym momencie kilkunastoletnia dziewczynka wyszła z tego
właśnie domu i przyłączyła się do grupy młodzieży. Przez chwilę
korciło go, żeby ją zaczepić i powiedzieć, że w marynarce jej ojca kryje
się niebezpieczeństwo. Ale nie starczyło mu odwagi.
Tuż przed zapadnięciem zmroku wyszła z domu kobieta z torbą na
zakupy. Poszedł za nią do centrum handlowego Clandeboye, które
w sobotę zamykają bardzo późno ze względu na robotników otrzymu-
jących tego dnia wypłatę. Kobieta - którą uznał za panią Cameron -
weszła do supersamu Stewarta. Ram poszedł za nią, obserwował ją zza
półek z towarami, próbował zdobyć się na odwagę, przemówić do niej
i uświadomić jej czyhające w domu niebezpieczeństwo. Ale i tym
razem zawiodły go nerwy. Może to zupełnie inna kobieta, może
pomylił się co do numeru domu. Uznano by go za wariata.
Źle spał tej nocy, widział pokrytą ostrymi łuskami, pełną jadu
żmiję, wyłaniającą się ze swojej kryjówki w podszewce marynarki
i ślizgającą się bezszelestnie po domu, w którym spała nie pode-
jrzewająca niczego rodzina Cameronów.
W niedzielę znów wałęsał się po osiedlu Kilcooley. Zlokalizował
ponad wszelką wątpliwość dom, w którym mieszkała rodzina Wielkiego
Billie. Zobaczył go pracującego w ogródku za domem. Po południu
41

zorientował się, że jego obecność zwraca uwagę i zrozumiał, że musi
albo podejść śmiało do frontowych drzwi Cameronów i przyznać się
do wszystkiego, albo odejść i pozostawić ich los w rękach bogini. Ale
sama myśl o tym, że mógłby stanąć twarzą w twarz z groźnym
Ulsterczykiem i wyznać, na jak straszne niebezpieczeństwo wystawił
jego dzieci, po prostu go sparaliżowała. Powrócił więc na Railway
View Street.
W poniedziałek rano rodzina Cameronów zbudziła się kwadrans
przed szóstą. Był piękny, słoneczny, sierpniowy dzień. O szóstej cała
czwórka siedziała w małej kuchni na tyłach domku przy śniadaniu:
syn, córka i żona, wszyscy w szlafrokach, tylko Wielki Billie w robo-
czym ubraniu. Jego marynarka wisiała w szafie w przedpokoju, gdzie
pozostawił ją na weekend. Tuż po szóstej jego córka, Jenny, wstała.
- Idę się umyć - powiedziała z ustami pełnymi bułki z dżemem.
- Zanim to zrobisz, wyjmij z szafy moją marynarkę - zawołał
ojciec. Właśnie kończył miskę płatków owsianych. Po chwili dziewczyna
wróciła do kuchni, trzymając marynarkę ojca za kołnierz. Podała mu
ją, on nawet nie podniósł głowy.
- Powieś ją na drzwiach - rozkazał. Dziewczyna wykonała
polecenie, ale marynarka nie miała wieszaka, a w drzwiach sterczał nie
zwykły, zardzewiały gwóźdź, ale gładki, niklowy hak, toteż marynarka
po chwili zsunęła się z niego i spadła na podłogę.
- Jenny! - krzyknął Wielki Billie. - Podnieś tę szmatę!
Nikt z Cameronów nie ośmieliłby się opierać głowie rodziny, więc
Jenny wróciła, podniosła marynarkę z podłogi i powiesiła ją staranniej
na haku. Coś cienkiego i ciemnego wysunęło się z fałdów i niemal
bezszelestnie pomknęło po pokrytej linoleum podłodze w kąt kuchni.
Jenny przyglądała się gadowi z przerażeniem.
- Tato, coś ty miał w marynarce?
Dłoń Wielkiego Billie'ego zatrzymała się w połowie drogi do ust.
Pani Cameron obróciła się od kuchenki. Czternastoletni Bobby przestał
smarować grzankę masłem. Mały gad leżał w kącie kuchni obok
półek, zwinięty w kłębek, i patrzył wyzywająco na świat, szybko
migając rozedrganym języczkiem.
- Na miłosierdzie boskie - zawołała pani Cameron - toż to
żmija!
- Nie bądź durna, kobieto, czy nie wiesz, że w Irlandii nie ma
żmij? Każdy to wie - powiedział Wielki Billie, odkładając łyżkę na
stół. - Co to jest, Bobby?
Mimo że Cameron był tyranem, i to zarówno w domu, jak poza
42

nim, respektował wiedzę syna, który doskonale się uczył. Dowiadywał
się od niego różnych ciekawych rzeczy. Chłopiec wpatrywał się w żmiję
przez grube okulary.
- To jest pewnie taki robak zwany padalcem - zawyrokował. -
Przerabialiśmy takie w zeszłym roku na biologii. Dali je nam do
robienia sekcji. Przywieźli je zza morza.
- To mi nie wygląda na robaka - powiedział ojciec.
- Właściwie to nie robak - wyjaśnił Bobby. - To coś jak
jaszczurka, ale bez nóg.
- No to dlaczego mówisz, że to robak? - zirytował się jego ojciec.
- Nie mam pojęcia.
- To po cholerę chodzisz do szkoły?
- Czy to gryzie? - spytała z lękiem pani Cameron.
- Ależ skąd - odparł Bobby - jest całkiem nieszkodliwy.
- Zabij to paskudztwo i wrzuć do śmietnika - nakazał Cameron
senior.
Bobby wstał od stołu, zdjął nocny pantofel i chwycił go jak packę
na muchy. Podchodził już boso do żmii, kiedy ojciec zatrzymał go.
Wielki Billie spojrzał znad talerza na syna i uśmiechnął się.
- Poczekaj chwileczkę, Bobby. Mam pomysł. Kobieto, dawaj
słoik.
- Jaki słoik? - zapytała pani Cameron.
- Nie wiem jaki! Po prostu zakręcany słoik.
Pani Cameron westchnęła, ominęła żmiję i otworzyła spiżarnię.
Obejrzała zapas słoików.
- Mam tu słoik z zielonym groszkiem.
- Przełóż groszek i dawaj go - zażądał Cameron.
- Co chcesz zrobić, tato? - zainteresował się Bobby.
- Mamy w naszej grupie czarnucha. Poganin. Pochodzi z kraju,
w którym jest wiele żmij. Zabawię się. Zrobię mu kawał. Podaj mi
kuchenną rękawicę, Jenny.
- Po co ci rękawica? - zauważył Bobby. - Padalec cię nie
ugryzie.
- Nie chcę dotykać tego paskudztwa.
- One wcale nie są brudne - stwierdził Bobby. - To bardzo
czyste stworzenia.
- Głupi jesteś! Całe te twoje szkolne mądrości są do kitu. Czy nie
stoi w Biblii: "Na brzuchu twoim czołgać się będziesz, a proch żreć
będziesz po wszystkie dni żywota twego..." Tak, i na pewno jeszcze
coś więcej niż proch. Nie dotknę go ręką!
Jenny podała ojcu kuchenną rękawicę. Wielki Billie stanął nad
żmiją z otwartym słoikiem w lewej ręce. Prawą zabezpieczała rękawica.
43

Powoli opuszczał trzymany nad żmiją słoik. Nagle opuścił go błys-
kawicznym ruchem, ale żmija była szybsza. Jej pełne jadu zęby wbiły
się w wyściółkę rękawicy nad samym środkiem dłoni Camerona. Ale
on tego nawet nie zauważył, bo widok żmii zasłaniała mu własna dłoń.
Po chwili żmija znalazła się w słoiku pod mocno zakręconą pokrywką.
Cameronowie przyglądali jej się przez szkło. Zwijała się w spazmach
wściekłości.
- Nie znoszę gadów, czy są jadowite, czy nie - powiedziała pani
Cameron. - Będę ci wdzięczna, jeżeli wyniesiesz to z domu.
- Zaraz to zrobię - zapowiedział jej mąż. - I tak jestem już
spóźniony.
Wsunął słoik do torby, zawiesił ją na ramię obok pudełka ze
śniadaniem, wsunął fajkę do prawej kieszeni marynarki i poszedł do
samochodu. Zajechał na stację spóźniony o pięć minut i ze zdziwie-
niem zauważył wpatrzone w siebie intensywnie oczy hinduskiego
studenta.
Mam nadzieję, że nie jest jasnowidzem, myślał Billie, gdy trzęsąc
się w ciężarówce jechali na południe od Newtownards i Comber.
Przed południem Wielki Billie wtajemniczył wszystkich robot-
ników w swoje zamiary i zagroził pobiciem każdemu, kto zdradziłby
go przed "czarnuchem". Ale któż by to zrobił! Wszyscy byli pewni,
że padalec jest nieszkodliwy, i uważali pomysł Billie'ego za kawał
i dobry żart. Jedynie Ram Lal pracował w pełnej nieświadomości
tego, co się miało stać. Poza tym był pochłonięty własnymi myślami
i troskami.
W czasie przerwy obiadowej panowało wśród ludzi takie napięcie,
iż powinien się był domyślić, że coś się szykuje. Robotnicy siedzieli
dokoła ogniska niby to jak zwykle, ale ich rozmowa była sztuczna,
i gdyby Ram nie był tak zamyślony, z pewnością zauważyłby uśmieszki
i spojrzenia rzucane w jego kierunku. Ale nic nie wywołało w nim
niepokoju. Ścisnął pudełko śniadaniowe kolanami i otworzył je.
Zwinięta między kanapką a jabłkiem leżała żmija z uniesioną głową,
gotowa do ataku.
Wrzask Hindusa rozległ się po całej polanie, a wraz z nim ryk
śmiechu robotników. Jednocześnie pudełko śniadaniowe wyleciało
wysoko w powietrze. Ram Lal odrzucił je od siebie z całej siły. Jego
zawartość rozleciała się na wszystkie strony i wylądowała w wysokiej
trawie i otaczających ognisko zaroślach.
Wciąż krzycząc, Ram Lal zerwał się na nogi. Jego towarzysze
44

pokładali się ze śmiechu. Najwięcej uciechy miał Wielki Billie. Od
niepamiętnych czasów nie był w tak dobrym humorze.
- To żmija, jadowita żmija! - wrzeszczał Ram Lal. - Uciekajcie!
Ona zabija!
Zawtórował mu jeszcze głośniejszy śmiech. Ludzie nie mogli się
opanować. Reakcja ofiary kawału przeszła ich najśmielsze oczekiwania.
- Błagam was, wierzcie mi. To jadowita żmija!
Twarz Wielkiego Billie była mokra od łez ze śmiechu. Siedział
naprzeciwko Rama Lala, który stał i wodził dokoła dzikim wzrokiem.
Billie otarł sobie policzki.
- Ty ciemny czarnuchu - zaczkał. - To ty nic nie wiesz?
W Irlandii nie ma żmij. Rozumiesz? Nie ma!
Plecy rozbolały go od śmiechu, więc odchylił się do tyłu, wpierając
ręce w porośniętą trawą ziemię. Nie zauważył potem dwóch małych,
jakby od cierni, draśnięć tuż nad przegubem własnej żylastej prawej
dłoni.
Żart się skończył, głodni robotnicy zabrali się do jedzenia. Harki-
shan Ram Lal usiadł. Rozglądał się dokoła bacznie niepewnym
wzrokiem. W pogotowiu trzymał kubek z gorącą herbatą. Jadł lewą
ręką. Po posiłku starał się trzymać z daleka od wysokiej trawy.
Wkrótce wszyscy powrócili do pracy. Stara gorzelnia była już prawie
całkiem rozebrana, a góry gruzu i poukładanego drewna sterczały
wysoko, zakurzone, rozgrzane sierpniowym słońcem.
O pół do czwartej Wielki Billie Cameron przerwał na chwilę. Oparł
się o kilof i otarł czoło ręką. Oblizał niewielkie spuchnięcie na dłoni
i znów zabrał się do roboty. Po pięciu minutach wyprostował się
ponownie.
- Niedobrze się czuję - powiedział do stojącego obok niego
Pattersona. - Odpocznę sobie w cieniu.
Siedział przez chwilę pod drzewem, po czym ukrył głowę w rękach.
Kwadrans po czwartej, wciąż obejmując rękami obolałą głowę, dostał
konwulsji i przewrócił się na bok. Tommy Burns zorientował się
dopiero po kilku minutach, co się dzieje z szefem. Podszedł do niego
i zawołał Pattersona.
- Wielki Billie zachorował - krzyknął. - Nie może mówić!
Robotnicy podeszli do drzewa, w którego cieniu leżał szef. Jego
martwe oczy wpatrzone były tępo w trawę. Patterson nachylił się nad
nim. Pracował od wielu lat i widział niejeden śmiertelny wypadek.
- Ram - zawołał. - Ty jesteś medyk. Co o tym powiesz?
45

Ram Lal wiedział, że badanie Wielkiego Billie nic nie da, jednak
go zbadał. Po chwili wstał z kolan. Nic nie powiedział, ale Patterson
zrozumiał, o co chodzi.
- Zostańcie tu - rozkazał obejmując komendę. - Zadzwonię
po pogotowie i zawiadomię McQueena. - Szybkim krokiem ruszył
w stronę szosy.
Karetka zjawiła się po upływie pół godziny. Dwóch robotników
położyło Camerona na nosze. Zabrano go do Głównego Szpitala
w Newtownards, w którym był akurat ostry dyżur. Uznano, że
Cameron był martwy w chwili przybycia do szpitala. W pół godziny
później zjawił się tam silnie zdenerwowany McQueen.
Ponieważ okoliczności zgonu nie były jasne, zdecydowano się na
sekcję zwłok. Wykonał ją okręgowy patolog w miejskiej kostnicy,
dokąd przetransportowano ciało. To było we wtorek. Tego samego
wieczoru raport patologa został przesłany koronerowi do Belfastu.
Raport nie zawierał niczego szczególnego. Zmarły był mężczyzną
w wieku czterdziestu jeden lat, dobrze zbudowanym i bardzo
silnym. Na jego ciele zauważono liczne zadrapania i kilka ranek,
głównie na ramionach i dłoniach, co wynikało z rodzaju jego
pracy. Żadne z nich nie miało związku z przyczyną zgonu, którą
był ponad wszelką wątpliwość gwałtowny wylew krwi do mózgu.
Prawdopodobnie skutek nadmiernego wysiłku w czasie wielkiego
upału.
Po takim raporcie koroner normalnie nie zarządziłby rozprawy
sądowej i wystawiłby dla urzędu stanu cywilnego w Bangorze świadec-
two zgonu z przyczyn naturalnych. Ale była pewna okoliczność,
o której Ram Lal nie wiedział.
Wielki Billie Cameron był aktywnym członkiem rady podziemnej
organizacji Ochotników Ulsteru, skrajnie prawicowego, paramilitar-
nego związku protestantów. Wykrył to komputer w Lurgan, do
którego wciągane są wszystkie, nawet najbardziej na pozór normalne
zgony. W związku z tym zatelefonowano z Lurgan do centrali
Królewskiej Policji w Castlereagh.
Stamtąd z kolei zatelefonowano do koronera w Belfaście, żeby
zarządził rozprawę sądową. W Ulsterze nie wystarczy stwierdzić, że
śmierć jest przypadkowa; trzeba powołać świadków na tę okoliczność.
Przynajmniej w pewnych przypadkach. Rozprawa odbyła się na
ratuszu w Bangorze we środę. Sprawiło to duże kłopoty McQueenowi,
ponieważ powołano na nią przedstawicieli urzędu skarbowego. Zjawili
46

się również dwaj milczący panowie, należący do skrajnego skrzydła
lojalistycznej organizacji Ochotników Ulsteru. Usiedli w ostatnim
rzędzie. Na ławach frontowych, obok pani Cameron, zasiedli współ-
towarzysze pracy zmarłego.
Do złożenia zeznań wezwano jedynie Pattersona. Opowiedział na
żądanie koronera o wydarzeniach poniedziałkowych, a ponieważ
wszystko zdawało się jasne, dalszych świadków nie wezwano. Rama
Lala oczywiście także nie. Koroner odczytał na głos raport patologa
i po podsumowaniu przewodu wydał wyrok.
Raport patologa nie budzi żadnych wątpliwości. Usłyszeliśmy od
pana Pattersona o przebiegu wydarzeń w czasie przerwy obiadowej
i o raczej niemądrym kawale, jaki zmarły zrobił hinduskiemu studentowi.
Wydaje się, że pan Cameron śmiał się tak gwałtownie, że doprowadził
się niemal do stanu apopleksji. Zaraz potem powrócił do pracy kilofem
i łopatą. Palące słońce dokonało reszty, powodując pęknięcie naczynia
w mózgu. Patolog określił to bardziej naukowo jako wylew krwi do
mózgu. Sąd wyraża swoje ubolewanie żonie i dzieciom zmarłego i uznaje,
że zgon Williama Camerona nastąpił z przyczyn naturalnych.
Na wielkim trawniku przed ratuszem Bangoru McQueen rozmawiał
ze swoimi robotnikami.
- Chcę być lojalny wobec was, chłopaki. Praca jest nadal aktualna,
ale muszę potrącić wam pewne sumy na zaległe podatki. Urząd
Skarbowy będzie mi teraz patrzył na ręce. Jutro pogrzeb, daję wam
wolny dzień. Kto chce dalej u mnie pracować, może się zgłosić w piątek.
Harkishan Ram Lal nie wziął udziału w pogrzebie. W tym samym
czasie pojechał taksówką do Comber, kazał kierowcy zaczekać na
drodze, a sam ruszył wąskim traktem. Kierowca pochodził z Bangoru
i słyszał o śmierci Camerona.
- Chce pan uczcić jego pamięć w miejscu śmierci? - zapytał
Hindusa.
- W pewnym sensie tak - odparł Ram Lal.
- Takie są zwyczaje pańskiego narodu?
- Można tak powiedzieć.
- To nie jest ani lepsze, ani gorsze od naszego zwyczaju brania
udziału w pogrzebie - zamyślił się kierowca i zabrał się do czytania
gazety.
Harkishan Ram Lal doszedł traktem do polany i stanął w miejscu,
na którym robotnicy zazwyczaj rozpalali ognisko. Rozejrzał się po
wysokich trawach i krzakach jałowca porastających piaszczystą ziemię.
47

- Visha serp - zawołał do niewidocznej żmii. - O, jadowita
żmijo, czy słyszysz mnie? Wykonałaś zadanie, do którego przywiozłem
cię tu ze wzgórz Radżputanu. Ale miałaś potem umrzeć. Gdyby
wszystko poszło zgodnie z planem, zabiłbym cię i wrzuciłbym twoje
ścierwo do rzeki.
Czy słyszysz mnie, morderczyni? A więc uważaj! Pożyjesz jeszcze
jakiś czas, ale potem umrzesz, bo wszystko umiera. Ale umrzesz sama,
bez towarzysza, z którym mogłabyś mieć małe. Ponieważ w Irlandii
nie ma żmij.
Pokryta ostrą łuską żmija nie słyszała go, a jeżeli nawet słyszała,
nie dała żadnego znaku. Głęboko zaszyta w ciepłym piasku tuż pod
stopami Rama Lala zajęta była czynnością, którą podyktowała jej
natura.
Przy nasadzie ogona żmii znajdują się dwie łuski zakrywające jej
stek. Ogon żmii był wyprężony, a ciało drgało w odwiecznym rytmie.
Łuski rozstąpiły się i ze steku jedna po drugiej wychodziły na świat
żmijki. Było ich dwanaście. Każda w przejrzystej błonie, każda długości
cala, każda tuż po urodzeniu równie jadowita jak jej rodzice.

CESARZ
- I jest jeszcze coś... - powiedziała pani Murgatroyd.
Siedzący obok niej w taksówce mąż powstrzymał się od wes-
tchnienia. Pani Murgatroyd zawsze twierdziła, że jest jeszcze coś. Pani
Murgatroyd przechodziła przez życie przy akompaniamencie nieus-
tannych komentarzy i narzekań nawet wtedy, kiedy nie było do tego
najmniejszych powodów. Z ust jej płynęła nie kończąca się litania
niezadowolenia. Krótko mówiąc, bez przerwy zrzędziła.
Obok kierowcy siedział młody, ale już samodzielny pracownik
głównego oddziału banku, Higgins, który otrzymał tygodniowy
płatny urlop i wycieczkę na koszt firmy jako "najlepiej zapo-
wiadający się nowy urzędnik". Pracował w dziale zagranicznym.
Był to pełen temperamentu młody człowiek, którego państwo Mu-
rgatroyd poznali zaledwie dwanaście godzin temu na lotnisku
Heathrow i którego naturalną wesołość gasił powoli zły humor
pani Murgatroyd.
Kierowca Kreol, cały w uśmiechach, gdy wsiadali kilka minut
wcześniej do jego taksówki, żeby pojechać do hotelu, teraz zamilkł,
zrażony zrzędzeniem siedzącej z tyłu pasażerki. Znał dobrze angielski,
mimo że jego językiem był francuski z domieszką kreolskiego. Wyspa
Mauritius była kiedyś kolonią brytyjską i to przez sto pięćdziesiąt lat.
Edna Murgatroyd gadała bez przerwy. Z ust jej buchała fontanna
słów. Rozczulała się nad sobą, oburzała na świat. Murgatroyd patrzył
przez okno samochodu na lotnisko Plaisance, potem na szosę prowa-
dzącą do Mahebourga, starej, francuskiej stolicy wyspy, na ruiny
fortu, w którym Francuzi próbowali się bronić przed brytyjską flotą
w 1810 roku.
Murgatroyd był zafascynowany wszystkimi tymi widokami. Za-
mierzał w pełni wykorzystać tygodniowy pobyt na tropikalnej
wyspie, swoją pierwszą w życiu egzotyczną podróż. Przed wyjazdem

49
4- Czysta robota

przestudiował dwa grube przewodniki po Mauritiusie i zapoznał się
dokładnie z mapą wyspy.
Mijali plantacje i niewielkie wioski. Na stopniach małych domków
siedzieli Hindusi, Chińczycy, Murzyni i kreolscy Metysi. Widać
współżyli ze sobą doskonale. Hinduskie świątynie i chińskie pagody
stały tuż koło katolickich kaplic. Murgatroyd wiedział już z książek,
że ludność wyspy jest mieszanką rasową, na którą składa się dobre pół
tuzina grup etnicznych wyznających cztery religie. Nigdy jeszcze nie
zetknął się z podobnym zjawiskiem, uderzała go zwłaszcza harmonia,
w jakiej zdawali się żyć ci ludzie.
Przejeżdżali przez różne wioski, które przeważnie nie były ani
bogate, ani czyste, ale ich mieszkańcy uśmiechali się do nich
i machali rękami na znak pozdrowienia. Murgatroyd też pomachał
im ręką. Cztery chude kury wyfrunęły niemal spod kół taksówki,
cudem unikając śmierci, a kiedy Murgatroyd obejrzał się za siebie,
zobaczył, że pozostały na drodze i wydziobują z kurzu niewidzialne
insekty. Samochód zwolnił na zakręcie. Mały tamilski chłopiec
w samej tylko koszuli wyłonił się zza chaty, stanął na poboczu
i zaczął siusiać. Pod koszulą był goły. Jako że miał prawą rękę
zajętą, lewą pozdrowił przejeżdżającą taksówkę. Pani Murgatroyd
żachnęła się.
- To wstrętne - powiedziała. Pochyliła się do przodu i trąciła
kierowcę w ramię.
- Dlaczego nie idzie do toalety? - zapytała.
Kierowca odrzucił głowę w tył i roześmiał się. Potem odwrócił się,
żeby odpowiedzieć. Samochód minął dwa zakręty nie kierowany przez
nikogo.
- Pas de toilette, madame - oświadczył.
- Co to znaczy? - zdziwiła się pani Murgatroyd.
- Chyba to, że tutaj robi się to na drodze - wyjaśnił jej Higgins.
Pani Murgatroyd pociągnęła nosem z obrzydzenia.
- Patrzcie państwo - powiedział Higgins - oto i morze!
Po prawej stronie, jeszcze przed chwilą niewidoczny z urwiska,
połyskiwał teraz aż po horyzont Ocean Indyjski, mieniąc się błękitem
w porannym słońcu. O jakiś kilometr od brzegu widniała biała linia
raf, o które załamywały się jasnozielone wody spokojnej laguny, tak
czyste, że widać było pęki krasnorostów rosnące na dnie na głębokości
siedmiu metrów. Po chwili taksówka znowu wjechała między plantacje
trzciny cukrowej.
Po niemal godzinnej jeździe dotarli do rybackiej wioski o pięknej
nazwie Trou d'Eau Douce. Kierowca wyciągnął rękę.
- Hotel - powiedział. - Dix minutes.
50

- Dzięki Bogu - odparła pani Murgatroyd rozdrażnionym
głosem. - Nie wytrzymałabym już dłużej jazdy przez to śmietnisko.
Wjechali na hotelowy podjazd. Po obu stronach ciągnęły się
wypielęgnowane trawniki, obsadzone palmami. Higgins odwrócił głowę
i uśmiechnął się.
- Ponder's End wydaje się bardzo daleko - zauważył.
- Och, tak, daleko - uśmiechnął się Murgatroyd. Nie ozna-
czało to, że nie lubił tego podmiejskiego osiedla Londynu, gdzie
znajdował się oddział banku, którego był dyrektorem. Przed sze-
ścioma miesiącami otwarto tam fabrykę i Murgatroyd wpadł
na pomysł: porozumiał się z dyrekcją zakładu i związkiem za-
wodowym, sugerując - żeby uniknąć ryzyka napadów rabun-
kowych - wypłacanie robotnikom ich zarobków, podobnie jak
członkom kierownictwa, nie gotówką, lecz czekami. Trochę się
zdziwił, że większość robotników głosowała za tą propozycją,
po czym oddział jego banku wzbogacił się o kilkaset nowo ot-
wartych rachunków. To pociągnięcie zwróciło na niego uwagę
centrali i ktoś zaproponował utworzenie nagrody za nowatorskie
inicjatywy w prowincjonalnych oddziałach banku i dla wyróż-
niających się urzędników. Pierwsza z nagród przypadła w udziale
Murgatroydowi. Był nią tygodniowy pobyt na wyspie Mauritius
na koszt banku.
Taksówka zatrzymała się przed wielkim, sklepionym wejściem
hotelu St. Geran i dwaj portierzy podbiegli do samochodu, żeby wziąć
walizki z kufra i bagażnika na dachu. Pani Murgatroyd wysiadła
pierwsza. Mimo że tylko dwa razy w życiu wyjeżdżała na wschód od
ujścia Tamizy - spędzali zwykle wakacje u jej siostry w Bognor -
zaczęła natychmiast łajać portierów, zachowując się tak, jakby miała
do osobistej dyspozycji - oczywiście w poprzednim wcieleniu -
połowę pariasów Indii.
Wszyscy troje przeszli pod arkadami hotelu i znaleźli się
w chłodnym i przewiewnym hallu. Portierzy nieśli za nimi bagaże.
Pani Murgatroyd w nieco wygniecionej kwiecistej sukni szła przo-
dem. Za nią podążali Higgins w schludnym kremowym tropikalnym
ubraniu, i pan Murgatroyd w ciemnoszarym garniturze. Po lewej
stronie hallu znajdowała się recepcja, gdzie stał uśmiechnięty
hinduski urzędnik.
Higgins wystąpił naprzód.
- Państwo Murgatroyd - oznajmił - a moje nazwisko Higgins.
Urzędnik zajrzał do rejestru.
- Tak, zgadza się - powiedział.
Murgatroyd rozejrzał się dokoła. Wysoki główny hall zbudowany
51

był z ciosanego kamienia. Ciemne drewniane belki przecinały sufit.
Hall kończył się kolumnadą, panował tu stale orzeźwiający przewiew.
U wylotu, pod gołym niebem, w blasku tropikalnego słońca lśniła
woda basenu. Słychać było plusk i wesołe okrzyki zgromadzonych
tam gości. Po lewej stronie hallu kamienne schody prowadziły do
górnych pokojów. Do parterowych apartamentów schodziło się pod
sklepioną arkadą.
Z biura recepcyjnego wyszedł młody jasnowłosy Anglik w nie-
skazitelnej koszuli i jasnych spodniach.
- Dzień dobry - rzekł. - Nazywam się Paul Jones, jestem
dyrektorem hotelu.
- Higgins - przedstawił się młody mężczyzna. - Państwo
Murgatroyd.
- Witam państwa serdecznie - powiedział Jones. - Zaraz
zajmiemy się sprawą pokojów.
Z głębi hallu wynurzyła się chuda postać. Cienkie uda w drelicho-
wych szortach, luźna plażowa koszula w kwiatki. Człowiek ten był
chudy jak szczapa i bosy, ale miał szeroki uśmiech na twarzy i trzymał
puszkę piwa w ręku. Zatrzymał się kilka metrów przed Murgatroydem
i popatrzył na niego.
- Halo, nowi goście? - odezwał się z wyraźnym akcentem
australijskim.
Murgatroyd był zaskoczony.
- E... tak - powiedział.
- Jak się pan nazywa? - zapytał bezceremonialnie Australijczyk.
- Murgatroyd - odrzekł dyrektor banku. - Roger Murgatroyd.
Australijczyk zastanowił się nad tą informacją i skinął głową.
- A skąd pan jest? - zapytał.
Murgatroyd nie zrozumiał go. Myślał, że chodzi o to, gdzie pracuje.
- Z Midland Banku - powiedział.
Australijczyk łyknął piwa z puszki i czknął.
- A to kto? - zapytał.
- Higgins. Z centrali.
Australijczyk uśmiechnął się wesoło. Mrugnął kilka razy, jakby
chciał skoncentrować wzrok.
- To mi się podoba - powiedział. - Murgatroyd z Midland
Banku i Higgins z centrali.
Paul Jones wyszedł zza kontuaru recepcji. Chwycił Australijczyka
za łokieć i zaprowadził go w głąb hallu.
- Dobrze już, dobrze, panie Foster - mówił - niech pan wróci
do baru, a ja zajmę się rozlokowaniem moich gości...
Foster pozwolił się prowadzić łagodnemu, ale stanowczemu dyrek-
52

torowi hotelu. Kiedy już znikał w drzwiach baru, pomachał przyjaźnie
ręką w kierunku recepcji.
- Brawo, Murgatroyd! - zawołał.
Paul Jones powrócił.
- Ten człowiek - stwierdziła pani Murgatroyd lodowatym
potępiającym tonem - był pijany.
- On jest na wakacjach, kochanie - powiedział Murgatroyd.
- To go bynajmniej nie tłumaczy - oświadczyła jego żona. -
Któż to jest?
- Nazywa się Harry Foster-wyjaśnił Jones. - Przyjechał z Perth.
- Wcale nie mówi jak Szkot - powiedziała pani Murgatroyd.
- Z Perth w Australii. Państwo pozwolą, że zaprowadzę ich do
pokojów.
Murgatroyd wyszedł na balkon i rozejrzał się z zadowoleniem. Pokój
miał dwa łóżka i znajdował się na pierwszym piętrze. Przed balkonem
ciągnął się trawnik okolony pierścieniem błyszczącego, białego piasku,
na który palmy rzucały smugi cieni, kołysząc się na wietrze. Około
tuzina pokrytych słomą słupków zapewniało mocniejszą osłonę brzegu.
Fale błękitnej laguny jaśniejsze tam, gdzie stykały się z piaskiem,
łagodnie zalewały brzeg plaży. W głębi woda była zielona, w dali mieniła
się błękitem. O jakieś pięćset metrów dalej sterczały białe rafy.
Opalony na mahoń młodzieniec o spłowiałych blond włosach
zajmował się surfingiem sto metrów od brzegu. Stojąc na wąskiej
desce przechylał się to w jedną, to w drugą stronę, chwytał wiatr
w żagiel i bez żadnego wysiłku przecinał powierzchnię wody. Dwoje
małych ciemnoskórych dzieci o czarnych włosach i oczach obryzgiwało
się wodą. Stały przy brzegu na płyciźnie, wydając dzikie okrzyki. Jakiś
facet w średnim wieku, o wielkim brzuchu, wychodził z morza. Miał
na nogach płetwy, a na twarzy maskę ze snorkelem.
- Jezu Chryste! - krzyknął do kobiety siedzącej w cieniu palmy. -
Nie masz pojęcia, ile tu ryb!
Grupa mężczyzn i kobiet otulonych w sarongi udawała się do
baru, by przed obiadem wypić zimnego drinka.
- Chodź, pójdziemy popływać - zaproponował Murgatroyd
żonie.
- Będziemy wcześniej gotowi, jeśli mi pomożesz rozpakować
rzeczy.
- Zostawmy to. Przecież na razie potrzebne są nam tylko
kostiumy kąpielowe.
- Nonsens - odpowiedziała mu pani Murgatroyd. - Nie
pozwolę ci pójść do jadalni w stroju kąpielowym. Chcesz wyglądać jak
tubylec? Tu masz szorty i koszulę.
53

W ciągu dwóch dni Murgatroyd dostosował się do wakacyjnego
trybu życia w tropikach na tyle, na ile mógł. Wstawał, jak zwykle
zresztą, bardzo wcześnie, ale mógł zamiast patrzeć przez okno na
mokre chodniki, siadać na balkonie i obserwować, jak słońce wyłania
się z Oceanu Indyjskiego daleko za linią raf i ciemną, spokojną wodą
rozbłyskującą nagle jak gdyby kawałkami rozbitego szkła. O siódmej
opuszczał Ednę Murgatroyd wyciągniętą w łóżku, z włosami nawinię-
tymi na wałki, narzekającą na powolność służby przynoszącej śniadanie -
w rzeczywistości bardzo szybkiej - i schodził na plażę, żeby popływać.
Spędzał w ciepłej wodzie godzinę. Raz wypłynął na odległość
chyba dwustu metrów, zadziwiając samego siebie własną odwagą. Nie
był dobrym pływakiem, ale szło mu coraz lepiej. Na szczęście żona nie
była świadkiem tego wyczynu. Żyła w przekonaniu, że laguna roi się
od rekinów i barrakud i nikt nie był w stanie przekonać jej, że te
drapieżniki nie mogą przeskoczyć przez rafy i że laguna jest bezpieczna
jak basen pływacki.
Zaczął jadać śniadanie na dole, na tarasie przy pływalni i, jak inni
pensjonariusze, kazał sobie podawać płatki kukurydziane z melonem,
mango i papają zamiast jaj na bekonie, mimo że figurowały w karcie.
O tej porze większość mężczyzn miała na sobie spodenki kąpielowe
i koszule plażowe, a kobiety dwuczęściowe kostiumy kąpielowe, pod
bawełnianymi bluzeczkami albo szlafroczkami. Murgatroyd trzymał
się swoich sięgających kolan drelichowych szortów i koszuli tenisowej,
które przywiózł z Anglii. Około dziesiątej przyłączała się do niego pani
Murgatroyd, siadała na plaży pod słomianym dachem i zaczynała
całodzienną litanię, żądając a to chłodzących napoi, a to posmarowania
jej olejkiem, mimo że bardzo rzadko wystawiała się na słońce.
Od czasu do czasu zanurzała swoje różowe ciało w basenie
hotelowym, okalającym bar położony na cienistej wysepce. Jej trwałą
ondulację chronił plisowany czepek kąpielowy. Powoli przepływała
kilka metrów i wychodziła z wody.
Higgins bardzo szybko zaprzyjaźnił się z grupą młodych Anglików,
toteż widywali go rzadko. Uważał się za kogoś w rodzaju playboya.
Kupił sobie w sklepie hotelowym słomkowy kapelusz o szerokim
rondzie, podobny do tego, który widział kiedyś na głowie Hemingwaya,
oczywiście na fotografii. On także spędzał większość dnia w spodenkach
kąpielowych i koszuli, a na kolację przychodził w pastelowych
spodniach i koszulach typu safari z kieszeniami i naramiennikami. Po
kolacji szedł do kasyna gry albo do dyskoteki. Murgatroyd zastanawiał
się często, co się tam ^dzieje.
Harry Foster nie był niestety wstrzemięźliwy w swoich dow-
cipach. Toteż wśród Południowoafrykańczyków, Australijczyków
54

i Anglików, którzy stanowili główną część klienteli hotelu, Murga-
troyd z Midland Banku stał się postacią humorystyczną. Higgins,
który asymilował się w szybkim tempie, jakoś uniknął etykietki
"urzędnika z centrali". Natomiast Murgatroyd zdobył sobie pewną
niepożądaną i wątpliwą popularność. Gdy zjawiał się na tarasie
w długich szortach i płóciennych pantoflach, aby zjeść śniadanie,
witano go nieco ironicznym uśmiechem i wesołym pozdrowieniem:
"Dzień dobry, Murgatroyd!"
Trzeciego dnia Murgatroyd wyszedł z wody po porannej kąpieli,
położył się pod słomianym daszkiem, oparł plecami o palik i zaczął
zastanawiać się nad sobą. Słońce stało już dość wysoko i mimo że
było dopiero wpół do dziesiątej, upał dawał się we znaki. Murgat-
royd spojrzał na swoje ciało, które mimo wszystkich środków
zapobiegawczych i licznych ostrzeżeń żony nabrało ponętnego kolo-
ru ugotowanego homara. Zazdrościł ludziom, którzy w krótkim
czasie opalali się na brąz. Wiedział, że aby to uzyskać, należało
również zimą chodzić na kwarcówkę i nie dopuszczać, żeby skóra
stała się biała jak marmur. Ale jak to robić w Bognor? Przez
ostatnie trzy lata w czasie jego wakacji lało, a w najlepszym razie
było pochmurno.
Spod kąpielowych spodenek z materiału w kratkę wystawały mu
cienkie jak tyki owłosione nogi. Brzuszek miał zaokrąglony, zwiotczałe
mięśnie piersi. Lata spędzone przy biurku spłaszczyły mu pośladki,
włosy miał przerzedzone. Ale zęby własne, okularów zaś używał tylko
do czytania - przeważnie raportów z posiedzeń spółki i rachunków
bankowych.
Od strony morza usłyszał huk i zobaczył małą motorówkę, która
właśnie nabierała rozpędu. Ciągnęła za sobą linę, na której końcu
widać było wystającą z wody głowę. Lina naprężyła się w pewnej
chwili i z wody wynurzył się opalony na ciemny brąz młody gość
hotelowy jadący na narcie wodnej. Motorówka przyśpieszyła, a wte-
dy wyrosła za nim wielka fontanna piany. Sternik skręcił silnie
kierownicą, narciarz zatoczył wielki łuk zbliżając się do skraju plaży,
tuż przed oczyma Murgatroyda. Mięśnie miał napięte, silnymi
nogami przecinał sunącą za motorówką smugę fali. Wydawał się
wyrzeźbiony z dębu. Echo jego tryumfalnego śmiechu biegło po
lagunie. Zatoczył nowe koło. Murgatroyd zazdrośnie przyglądał się
młodemu człowiekowi.
Czuł swoje pięćdziesiąt lat, był niski, tęgi i bez kondycji, mimo że
latem niemal wszystkie popołudnia spędzał w klubie tenisowym. Do
niedzieli pozostawało mu jeszcze cztery dni. Pojedzie na lotnisko,
wsiądzie do samolotu i już tu nie wróci. Będzie pracował w Ponder's
55

End przez następne dziesięć lat, a potem przejdzie na emeryturę
i najprawdopodobniej resztę życia spędzi w Bognor.
Rozejrzał się i zobaczył idącą po plaży młodą dziewczynę. Grzecz-
ność nie pozwalała mu przyglądać się jej zbyt ostentacyjnie, ale nie
potrafił się od tego powstrzymać. Szła boso, stąpając z niewymuszonym
wdziękiem mieszkanek tej wyspy. Skórę miała koloru starego złota.
Spięty na lewym ramieniu krótki, biały bawełniany sarong ze szkarłat-
nym wzorem na brzegu ledwo zakrywał jej biodra. Murgatroyd
zastanawiał się, czy dziewczyna nosi coś pod spodem. Pod wpływem
podmuchu wiatru biały sarong przylgnął na chwilę do jej ciała,
uwydatniając małe, jędrne piersi i wąską talię.
Murgatroyd zorientował się, że dziewczyna jest Kreolką. Miała
szeroko rozstawione ciemne oczy, wydatne kości policzkowe i połys-
kujące czarne włosy, które opadały lokami na plecy. Kiedy zbliżyła się
do niego, obróciła się i rzuciła komuś szeroki, wesoły uśmiech.
Zaskoczyło to Murgatroyda, który sądził, że jest sam pod daszkiem.
Rozejrzał się więc dokoła, żeby zobaczyć, komu dziewczyna śle swój
uśmiech, ale w pobliżu nie było nikogo. Kiedy obrócił się z powrotem
ku morzu, dziewczyna uśmiechnęła się ponownie, a jej białe zęby
zabłysły w promieniu porannego słońca. Był pewien, że nie został jej
przedstawiony. A w takim razie jej uśmiech był spontaniczny. Uśmie-
chała się do obcego człowieka. Murgatroyd zdjął słoneczne okulary
i także się uśmiechnął.
- Dzień dobry! - zawołał.
- Bonjour m'sieu - odpowiedziała dziewczyna i poszła dalej.
Murgatroyd obserwował jej rozkołysane biodra, jej ciemne włosy.
- Radzę ci przestać myśleć o tych rzeczach - usłyszał za sobą
głos żony, która właśnie nadeszła. I ona przyglądała się oddalającej się
dziewczynie.
- Ladaco - mruknęła usadawiając się w cieniu.
Minęło dziesięć minut i Murgatroyd spojrzał na swoją lepszą
połowę. Była całkowicie pogrążona w romansie historycznym, napisa-
nym przez popularną autorkę. Przywiozła ze sobą cały stos jej książek.
Obrócił się ku lagunie i zadał sobie pytanie - nie po raz pierwszy
zresztą - skąd jego żona bierze tak niespożyty apetyt na romantyczną
fikcję, negując przy tym całkowicie sens rzeczywistości. Ich małżeństwo
nie było związkiem dwojga kochających się ludzi. Przeciwnie. Już
w pierwszych dniach powiedziała mu, że nie lubi "tych rzeczy" i że
myli się, jeżeli przypuszcza, że będzie je znosiła w przyszłości. Od
ponad dwudziestu lat związany więc był z kobietą, która była mu
obojętna. Nudę, jaka towarzyszyła temu stanowi rzeczy, przerywały
od czasu do czasu okresy ostrej nienawiści.
56

Kiedyś w szatni klubu tenisowego usłyszał mimo woli, jak
jeden z bywalców klubu powiedział do drugiego, że już przed
laty "powinien był wyłoić jej skórę". W pierwszej chwili rozzłościł
się i chciał nawet wyjść zza szafki i zaprotestować. Ale nie
zrobił tego, bo uznał, że ten facet ma prawdopodobnie rację.
Nie był niestety człowiekiem, który potrafiłby komuś "złoić skórę",
poza tym wątpił, czy w przypadku jego żony dałoby to rezultaty.
Był zawsze, nawet w młodzieńczych latach, człowiekiem łagodnym
i jakkolwiek potrafił kierować bankiem, w domu łagodność ta
przemieniała się czasem w bierność, graniczącą z upodleniem.
Ciężar tych przykrych myśli rozładował ciężkim westchnieniem.
Edna Murgatroyd spojrzała na męża sponad okularów.
- Jeżeli ci się odbija, to weź tabletkę sody - powiedziała.
Nadszedł piątkowy wieczór. Murgatroyd właśnie czekał w hallu
hotelowym na żonę, która weszła do toalety, kiedy zbliżył się do niego
Higgins.
- Muszę z panem porozmawiać... ale sam na sam - szepnął
kątem ust i to tak tajemniczo, że niemal ostentacyjnie.
- Dobrze - odpowiedział Murgatroyd - niech pan mówi.
- Nie - mruknął Higgins, wpatrując się w doniczkę z pap-
rocią. - Pańska żona może się lada chwila zjawić. Niech pan idzie za
mną. Bardzo proszę. - Ruszył naprzód ze sztuczną nonszalancją,
wszedł do ogrodu, oparł się o palmę i czekał na Murgatroyda, który
zbliżył się do niego.
- O co panu chodzi? - zapytał. W gęsto zarośniętym ogrodzie
panowały ciemności. Higgins spojrzał poprzez kolumnadę w stronę
oświetlonego hallu, aby się upewnić, czy połowica Murgatroyda nie
idzie za nimi.
- O polowanie na grubą rybę - powiedział. - Czy pan
tego próbował?
- Nie, oczywiście że nie.
- Ja też nie, a mam straszną ochotę. Chociażby jeden raz. Niech
mnie pan posłucha. Trzej biznesmeni z Johannesburga zamówili łódź
na jutro rano. Okazuje się, że nie będą mogli z niej skorzystać. Łódź
jest wolna i połowa kosztów zapłacona, ponieważ przepada im zadatek.
Co pan na to? Bierzemy ją?
Propozycja zdziwiła Murgatroyda.
- Dlaczego pan nie proponuje tego swoim znajomym?
Higgins wzruszył ramionami.
- Oni chcą spędzić ostatni dzień ze swoimi dziewczynami, a te nie
mają ochoty na wyprawę. Panie Murgatroyd, niech się pan zdecyduje.
Spróbujmy! No?
57

- Ile to będzie kosztowało?
- Normalnie kosztowałoby sto dolarów na głowę, ale ponieważ
połowa jest zapłacona, więc tylko pięćdziesiąt.
- Za kilka godzin? Przecież to jest w przeliczeniu dwadzieścia
pięć funtów!
- Dwadzieścia sześć funtów i siedemdziesiąt pięć pensów -
powiedział automatycznie Higgins. Pracował przecież w wydziale
zagranicznym.
Murgatroyd zaczął liczyć w pamięci. Po obliczeniu ceny taksówki
na lotnisko i różnych innych wydatków związanych z powrotną
podróżą do Ponder's End, pozostawało mu niewiele więcej niż ta
kwota. Zostałaby zużyta przez panią Murgatroyd na zakupy w strefie
wolnocłowej i na prezenty dla siostry. Potrząsnął głową.
- Edna nigdy się nie zgodzi - powiedział.
- Nie trzeba jej nic mówić.
- Nie mówić? - Sama myśl o tym przeraziła Murgatroyda.
- Właśnie - nalegał Higgins. Pochylił się, zajechało od niego
ponczem. - Niech pan po prostu pojedzie. Zrobi panu potem piekło,
ale przecież i tak wiecznie się awanturuje. Niech pan pomyśli.
Prawdopodobnie nigdy tu już nie powrócimy. Nigdy już nie zobaczymy
Oceanu Indyjskiego. No więc dlaczego nie?
- Cóż... doprawdy nie wiem...
- Człowieku, chociaż raz w życiu zobaczyć wschód słońca na
pełnym morzu! Wiatr we włosach, proszę pomyśleć! Linki na tuńczyki,
bonito i inne wielkie ryby. Może uda się coś złapać. Przygoda, którą
warto będzie wspominać w Londynie.
Murgatroyd zamyślił się. Przypomniał sobie młodego człowieka
przecinającego lagunę na jednej narcie.
- Pojadę! - powiedział. - Ma pan rację! Kiedy wyruszamy?
Wyjął portfel, wyciągnął trzy dziesięciofuntowe czeki podróżne,
podpisał się na nich i podał Higginsowi. W książeczce pozostały już
tylko dwa.
- Wyruszamy bardzo wcześnie - szepnął mu Higgins, chowając
czeki do kieszeni. - Trzeba będzie wstać o czwartej. Samochód
odjeżdża o czwartej trzydzieści. O piątej mamy być w porcie. Wy-
pływamy za kwadrans szósta, żeby znaleźć się na łowisku przed
siódmą. To najlepszy czas, tuż przed wschodem słońca. Będzie nas
eskortować pracownik hotelowy, kierownik imprez. On się na wszyst-
kim zna. Spotkamy się w hallu o czwartej trzydzieści.
Ruszył z powrotem do baru. Murgatroyd poszedł za nim, nieco
otumaniony swoją szaloną decyzją, i zastał tam rozdrażnioną żonę.
Zaprowadził ją szybko na kolację.
58

W nocy Murgatroyd nie mógł zasnąć. Miał wprawdzie mały
budzik, ale nie odważył się go nastawić, obawiając się, że obudzi
żonę. Nie mógł zaspać, bo Higgins zastukałby zapewne do drzwi
o wpół do piątej. Zdrzemnął się kilka razy. Wreszcie zobaczył, że
fosforyzujące wskazówki budzika zbliżają się do czwartej. Za firan-
kami było ciemno.
Wysunął się cichcem z łóżka i spojrzał na panią Murgatroyd.
Leżała jak zwykle na plecach, oddychała chrapliwie, nawinięte na
wałki włosy owinęła siatką. Ostrożnie odłożył pidżamę na łóżko
i włożył slipy. Wziął do ręki pantofle, spodenki kąpielowe i koszulę,
po czym wyszedł i cicho zamknął za sobą drzwi. W ciemnym korytarzu
włożył resztę ubrania; zaskoczony nieoczekiwanym chłodem trząsł się
trochę.
W hallu znalazł Higginsa i przewodnika, niejakiego Andre Kiliana,
który zajmował się organizowaniem sportowych rozrywek dla gości.
Kilian spojrzał na Murgatroyda.
- O tej porze na wodzie jest chłodno, a potem robi się piekielnie
gorąco - rzekł. - Może pan sobie spalić skórę. Nie ma pan długich
spodni i wiatrówki z rękawami?
- Nie myślałem o tym - odparł Murgatroyd. - Zresztą, nie
mam... - Bał się wracać do pokoju.
- Mam zapasowe - powiedział Kilian i rzucił mu sweter. -
Chodźmy.
Piętnaście minut trwała jazda przez ciemne wsie. W niektórych
chatach paliło się światło, dowód, że ktoś się tam już obudził.
Potem skręcili w boczną drogę i wjechali do małego porciku,
miejscowości nazwanej Trou d'Eau Douce, czyli Zatoczką Słodkiej
Wody, przez dawno już nieżyjącego francuskiego kapitana, który
prawdopodobnie w tym miejscu znalazł źródło wody pitnej. Tu
wszystkie domy były jeszcze ciemne i pozamykane, ale Murgatroyd
zauważył zarys uwiązanej łodzi, na której jakieś postaci krzątały
się przy świetle pochodni. Podjechali do drewnianego mola, Kilian
wyciągnął ze schowka w samochodzie termos z gorącą kawą i po-
częstował wszystkich.
Południowoafrykańczyk wysiadł z wozu i podszedł do łodzi. Uszu
Murgatroyda doszły urywki rozmowy prowadzonej w kreolskiej
francuszczyźnie. To dziwne, ale ludzie zawsze mówią cicho w ciemno-
ściach, szczególnie tuż przed świtem.
W dziesięć minut później był z powrotem*, Na horyzoncie stała
blada smuga światła, a na jej tle rysowało się kilka niskich, po-
strzępionych chmurek. Woda dostrzegalna była tylko dzięki połyskowi,
zarysy mola, łodzi i ludzi stawały się coraz jaśniejsze,
59

- Zabierzemy teraz na pokład rzeczy - powiedział Kilian.
Wyciągnął z bagażnika wielki, chłodzony pojemnik na piwo
i zaniósł go z pomocą Higginsa na koniec mola. Murgatroyd zabrał
paczki z wałówką i dwa termosy z kawą.
Łódź nie była nowym luksusowym modelem ze sztucznego tworzy-
wa, ale starą, szeroką łajbą o drewnianym kadłubie pokrytym sklejką.
Mała kabina na dziobie pełna była najrozmaitszych gratów. Na prawo
od jej drzwi stał na wysokim trzpieniu wyściełany fotel, a przed nim
znajdowało się koło sterowe i tablica rozdzielcza. Ta część łodzi była
zakryta daszkiem. Z tyłu, wzdłuż burty, wmontowane były dwie
twarde ławy, a na rufie obrotowy fotel, podobny do biurowego, ale
zaopatrzony w pasy bezpieczeństwa, których końce przytwierdzono
do pokładu.
Po dwóch stronach rufy sterczały ukośnie długie tyki podobne
do anten. Murgatroyd myślał z początku, że są to wędki, ale
później dowiedział się, że to wysięgniki przeznaczone do oddzielania
przy połowie zewnętrznych linek od wewnętrznych, by się nie
poplątały.
Na krześle kapitańskim, z jedną ręką na sterze, siedział stary
człowiek i przyglądał się w milczeniu przygotowaniom. Kilian wsunął
pojemnik z piwem pod jedną z ławek i gestem zaprosił wszystkich,
żeby usiedli. Młody chłopiec odczepił tylną cumę i rzucił ją na
pokład. Stojący na molo wieśniak zrobił to samo z przednią cumą
i pchnął łódź. Stary człowiek zapuścił silnik i Murgatroyd poczuł pod
stopami głuche dudnienie. Łódź z wolna obróciła się dziobem do
laguny.
Słońce podnosiło się teraz szybko, już było całe nad horyzontem
i rzucało swe promienie na zachód. Murgatroyd widział wyraźnie
wiejskie chaty stojące wzdłuż brzegu laguny, dym unoszący się
z kominów. Kobiety widać przygotowywały już poranną kawę.
Ostatnie gwiazdy zbladły, niebo nabrało granatowego koloru, ostre
błyski słońca przecinały powierzchnię wody. Nagłe powiewy, wiejące
nie wiadomo skąd i dokąd, marszczyły powierzchnię laguny, a wtedy
słoneczne światło rozszczepiało się na tysiące srebrnych ogników.
Zapalały się i zaraz gasły. Powracał spokój, mącony jedynie długą
bruzdą przecinającą powierzchnię wody od rufy łodzi do od-
dalającego się coraz bardziej mola. Murgatroyd wychylił się za burtę.
Na dnie, na głębokości czterech sążni, widać było całe bukiety
koralowców.
- No, a teraz - odezwał się Kilian - chciałbym przedstawić
panom łódź i jej załogę. - W miarę jak stawało się jaśniej, mówił
głośniej. - Łódź nazywa się "Avant", po francusku "Naprzód". Jest
60

stara, ale mocna jak skała, i widziała na swoim pokładzie niejedną
złowioną rybę. Kapitanem jest monsieur Patient, a to jego wnuk,
Jean-Paul.
Stary człowiek obrócił się, skinął głową, ale nic nie powiedział.
Miał na sobie grubą koszulę z granatowego płótna i spodnie, z których
wystawały dwie zdeformowane bose stopy. Twarz miał ciemną,
pofałdowaną jak stary orzech, a na głowie znoszony i podarty kapelusz.
Spoglądał w morze spod powiek pomarszczonych od wieloletniego
patrzenia w połyskującą wodę.
- Monsieur Patient łowi w tych wodach co najmniej od sześć-
dziesięciu lat - mówił Kilian. - On sam nie wie dokładnie, od ilu,
nikt inny tego nie pamięta. Zna te wody i zna obyczaje ryb. Na tym
polega tajemnica szczęśliwych połowów.
Higgins wydobył z torby przewieszonej przez ramię aparat foto-
graficzny.
- Chciałbym zrobić zdjęcie - powiedział.
- Na pańskim miejscu poczekałbym jeszcze kilka minut. I proszę
uważać. Niedługo będziemy przepływali przez rafy.
Murgatroyd patrzył na coraz bliższe rafy. Z hotelowego balkonu
wyglądały, jakby były zrobione z piórek opryskiwanych mlekiem.
Teraz widział, jak wielkie fale, bębniąc głucho, rozbijają się o poszar-
pane ściany ostrych jak noże koralowych raf, sterczących tuż pod
powierzchnią morza. Zdawało się, że nie ma między nimi żadnej
wyrwy.
Gdy zbliżali się do strefy spienionych wód, Patient skręcił ostro
kołem sterowniczym w prawo i "Avant" zaczął sunąć równolegle do
linii raf, w odległości jakichś dwudziestu metrów od nich, Wtedy
Murgatroyd zobaczył kanał między koralowcami. W pięć sekund
później znaleźli się w tym kanale, a po prawej i lewej stronie łodzi
rozbijały się o rafy białe grzywacze. Płynęli równolegle do brzegu
mniej więcej kilometr od niego. Potem znaleźli się na rozhuśtanych
falach oceanu. "Avant" podskoczył i zakołysał się.
Murgatroyd rozejrzał się. Wszędzie pieniły się teraz grzywacze,
a gdy fala opadała po jego stronie, widział ściany koralowców
w odległości trzech metrów. Wyglądały jak zrobione z delikatnych
piórek, ale w dotyku były ostre jak brzytwy. Gdyby się o nie
otrzeć, zdarłyby w mgnieniu oka burtę z łodzi albo skórę z człowieka.
Ale kapitan zdawał się nie zwracać na nie najmniejszej uwagi.
Siedział trzymając jedną rękę na kole sterowym, drugą na gazie,
i patrzył naprzód przez szybę, jakby odbierał sygnały jakiejś, jemu
tylko znanej, latarni morskiej na pustym horyzoncie. Od czasu
do czasu lekko skręcał koło albo dodawał gazu i "Avant" omijał
61

kolejne niebezpieczeństwo. Murgatroyd dostrzegał je dopiero wtedy,
kiedy było niegroźne.
Wszystko razem trwało zaledwie sześćdziesiąt sekund, a zdawało
się trwać wieki. Po prawej stronie wciąż ciągnęły się rafy, gdy
kapitan przekręcił koło i "Avant" skierował się dziobem ku otwar-
temu morzu. Znaleźli się na groźnie wzburzonych falach Oceanu
Indyjskiego. I wtedy Murgatroyd zdał sobie sprawę z tego, że nie
jest to wycieczka dla tchórzów. Miał nadzieję, że się nie skom-
promituje.
- Hej, Murgatroyd, czy widział pan te cholerne koralowce? -
zawołał Higgins.
Kilian uśmiechnął się.
- To jest coś! Prawda? Kawy?
- Po tej przeprawie przydałoby się coś mocniejszego - roześmiał
się Higgins.
- Pomyśleliśmy o wszystkim, tu jest koniak - powiedział Kilian
i otworzył drugi termos.
Chłopiec rozpoczął przygotowania do połowu. Wyniósł z kabiny
cztery dwuipółmetrowe wędziska, od dołu na dobre pół metra owinięte
korkiem, żeby uchwyt był lepszy. Każde z nich zaopatrzone było
w duży kołowrotek, zawierający osiemset metrów jednolitej nylonowej
żyłki. Obsada wędek, zrobiona z solidnego mosiądzu, została poząb-
kowana w ten sposób, żeby łatwo wchodziła do umocowanych w burcie
łodzi gniazdek i nie pozwalała im się skręcić. Chłopiec wsunął każdą
wędkę do odpowiedniego gniazdka i zamocował ją ściągiem węzła
i karabińczykiem tak, żeby nie wypadły za burtę.
Słońce wynurzało się z wód oceanu i rozjaśniało rozkołysane
wody, które w mgnieniu oka przybrały odcień zielonkawoniebieski.
W miarę jak słońce wyłaniało się zza horyzontu, były coraz jaśniejsze
i zieleńsze.
Murgatroyd wparł się w ławkę i poddając się kołysaniu łodzi i jej
nagłym podskokom, próbował wypić kawę. Z zaciekawieniem obser-
wował też wszystkie czynności chłopca. Ten wyjął z dużej skrzynki
z przyborami stalowe linki rozmaitej długości, zwane przyponami,
i kolekcję różnych wabików, wśród nich różowe i zielone woblery
zrobione z miękkiego kauczuku. Inne wykonano z białych i czerwonych
kogucich piór. Za przynętę służyły też łyżeczki i błystki, wszystko co
błyszcząc w wodzie przyciąga uwagę drapieżnych ryb. Były tam także
grube, podobne do cygar ołowiane ciężarki z zaczepem do żyłek.
Chłopiec zapytał o coś dziadka po kreolsku, ten odburknął mu.
Chłopiec wybrał dwa małe woblerki, piórko i łyżeczkę. Do jednego
końca każdej z tych błystek przymocowany był stalowy, dwudziesto-
62

pięciocentymetrowy przypon, do drugiego zaś pojedynczy lub potrój-
ny haczyk. Chłopiec przymocował zaczep wabików do stalowej linki
przyponu, a tę z kolei do żyłki wędziska. Każdy wabik obciążony
był ołowianym ciężarkiem, który utrzymywał go tuż pod powierzch-
nią wody. Kilian zwrócił uwagę swoich gości na rodzaj używanej
przynęty.
- Błystka wirowa nadaje się do łowienia barrakudy. Na woblery
i piórka łowimy bonito, dorady, a nawet duże tuńczyki.
Monsieur Patient zmienił nagle kurs, wszyscy wstali, ale nic nie
przykuło ich uwagi. Dopiero po minucie dostrzegli to, co stary
człowiek zauważył już przed dobrą chwilą. Daleko na horyzoncie, tuż
nad powierzchnią wody trzepotało stadko ptaków. Nurkowały i zaraz
potem wyłaniały się z morskiej toni. Z daleka wyglądały jak punkciki.
- Rybitwy - powiedział Kilian. - Zauważyły ławicę drobnych
rybek i polują na nie.
- Ale nas nie interesują małe rybki! - zdziwił się Higgins.
- Nie, ale interesują się nimi duże ryby. Ptaki są dla nas sygnałem,
że idzie ławica szprotek, na które także poluje bonito i tuńczyk.
Kapitan obrócił się i skinął głową na chłopca, który od razu zaczął
zrzucać przygotowane przez siebie linki za łódź. Kiedy gwałtownie
podskakiwały na spienionych falach, odsuwał zaczep kołowrotka, do
którego przymocowana była przynęta, i kołowrotek zaczynał się
obracać. Prąd wody porywał przynętę, ciężarki i żyłki, tak że niekiedy
ginęły z oczu* Chłopiec pozwalał żyłce rozwijać się do chwili, kiedy
orientował się, że przynęta znajduje się o dobre trzydzieści metrów od
łodzi. Wtedy znowu zahaczył kołowrotek, górna część wędziska uginała
się lekko pod ciężarem przynęty i zaczynała ją ciągnąć. Gdzieś daleko
w tyle, w zielonkawej wodzie, przynęta i haczyk płynęły równo, tuż
pod powierzchnią, niczym szybko mknąca ryba. Dwa wędziska
sterczały w swoich gniazdkach na tylnej burcie łodzi, jedno w lewym
narożniku, drugie w prawym. Pozostałe dwa chłopiec włożył do
gniazdek umieszczonych na burtach tylnego pokładu. Ich żyłki ściśnięte
były dużymi klamrami, a te z kolei przywiązane do lin przeciwwagi
burtowej. Chłopak rzucił w morze przynęty przymocowane do tych
wędzisk i przesunął klamry po linach jak mógł najwyżej. Rozpiętość
tych lin miała utrzymać zewnętrzne żyłki z dala od wewnętrznych, ale
w pozycji równoległej. Gdyby ryba wzięła, to wyrwałaby żyłkę z klamry
i przeniosła napięcie z kołowrotka wprost na wędzisko.
- Czy któryś z was już kiedy łowił ryby? - zapytał Kilian.
Murgatroyd i Higgins potrząsnęli przecząco głowami. - W takim
razie pokażę wam, co nastąpi, kiedy ryba chwyci. Potem już nie będzie
na to czasu. Chodźcie panowie za mną i popatrzcie.
63

Południowoafrykańczyk siadł w obrotowym fotelu i wziął do ręki
jedną z wędek.
- Kiedy ryba chwyta, żyłka zostaje gwałtownie szarpnięta
przez nagły ruch kołowrotka, a to z kolei powoduje przeraźliwy
pisk. Jest to znak dla rybaka. Osoba, na którą przyszła kolej,
zajmie wtedy moje miejsce i otrzyma wędkę z rąk Jean-Paula
albo moich. Okay?
Obydwaj Anglicy skinęli głową.
- Wtedy trzeba wsadzić wędzisko grubszym końcem do gniazdka
w podłodze tuż pod fotelem i przypiąć tą oto klamrą do ramy fotela.
Zdarza się, że wędka zostaje wyrwana z ręki, ale jeśli jest dobrze
umocowana, nie tracimy jej ani przynęty. Trzeba pamiętać, że wędki
są drogie. Teraz popatrzcie...
Kilian wskazał na mosiężne koło ze szprychami sterczące z boku
kołowrotka. Murgatroyd i Higgins znowu skinęli głowami.
- To jest sprzęgło poślizgu - tłumaczył dalej Kilian. - Jeżeli
ustawić je na nieduży ciężar, powiedzmy do pięciu funtów, to gdy ryba
weźmie i pociągnie za sobą żyłkę, kołowrotek zacznie kręcić się tak
szybko, że jego terkot zamieni się w pisk. Kiedy usiądziecie na tym
miejscu - ale szybko, bo im dłużej będziecie marudzić, tym więcej
żyłki będziecie musieli potem wciągnąć - powoli przekręcicie sprzęgło
w przód, o tak. Kołowrotek będzie usztywniał się stopniowo do
chwili, gdy żyłka przestanie się rozwijać. Wtedy łódź zacznie ciągnąć
rybę, a nie ryba łódź.
W tym momencie zaczynacie ją wciągać. Trzeba mocno chwycić
lewą ręką część wędziska owiniętą korkiem i szybko kręcić korbką
kołowrotka. Jeżeli ryba jest bardzo ciężka, trzeba trzymać wędzisko
oburącz i starać się podnieść je do pozycji pionowej. Potem
uwalnia się prawą rękę, chwyta nią korbkę i kręci, powoli opu-
szczając wędzisko. To ułatwi wciąganie żyłki. Następnie należy
ten zabieg powtórzyć. Chwyt oburącz, podciąganie wędziska do
góry, przechylanie go do przodu przy jednoczesnym kręceniu
korbką kołowrotka. W pewnym momencie zobaczycie swoją zdobycz
szamocącą się w pianie za rufą. Chłopiec ogłuszy ją i wrzuci
na pokład.
- Co oznaczają te nacięcia na sprzęgle poślizgu i na mosiężnej
obudowie bębna? - zainteresował się Higgins.
- Wskazują maksimum dopuszczalnego naciągu. Te żyłki mogą
wytrzymać ciężar stu trzydziestu funtów. Jeśli są mokre, trzeba odjąć
od tego dziesięć procent. Aby uniknąć ryzyka, kołowrotek jest tak
znakowany, że gdy nacięcia schodzą się ze sobą, sprzęgło poślizgu
wypuszcza żyłkę tylko wtedy, kiedy naciąg wynosi sto funtów. Ale
64

utrzymywanie przez dłuższy czas stufuntowego ciężaru, nie mówiąc
już o wciąganiu go na pokład, groziłoby wyrwaniem ramion z tułowia.
Więc zapomnijmy o tym.
- Ale co się dzieje, kiedy bierze bardzo ciężka ryba? - zapytał
Higgins.
- Wtedy trzeba ją zmęczyć. To jedyne wyjście i ciężka walka.
Z początku odpuszczamy żyłkę, potem nakręcamy ją, żeby się znów
naciągnęła, znowu odpuszczamy i tak w kółko, aż ryba tak się zmęczy,
że dłużej ciągnąć nie może. Ale o to będziemy się martwić, dopiero
gdy przytrafi się taka sytuacja.
W pół godziny później, po przebyciu trzech mil "Avant" znalazł
się w miejscu, nad którym krążyły rybitwy. Monsieur Patient
zmniejszył obroty silnika i łódź płynęła teraz wolno nad niewidzialną
ławicą ryb. Ptaki szybowały jakieś sześć metrów nad wodą, z nieru-
chomymi skrzydłami i opuszczonymi łebkami, pilnie wypatrując
bystrymi oczkami błysków ukazujących się tu i ówdzie w rozkołysanej
wodzie. Wtedy wyciągając ostre dzioby spadały strzeliście w dół.
W sekundę później wyłaniały się z wody, trzymając w dziobie wijącą
się, cieniutką niby zapałka rybkę, która natychmiast znikała w ich
wąskim przełyku. Polowały na swoje pożywienie z niestrudzoną
energią.
- Panie Murgatroyd - powiedział Higgins - musimy się
zdecydować, który z nas będzie pierwszy. Zagramy w orła i reszkę.
Wyciągnął z kieszeni jedną miejscową rupię. Rzucił ją na pokład.
Higgins wygrał. W kilka chwil później jedno z wędzisk przegięło
się gwałtownie i żyłka zaczęła się rozwijać. Obracający się ko-
łowrotek wydawał z siebie dźwięk, który po chwili przeszedł
w gwizd.
- Moja! - krzyknął Higgins z radością i runął na obrotowy
fotel. Jean-Paul podał mu wędzisko, którego kołowrotek wciąż się
obracał, ale już nieco wolniej. Higgins wcisnął go do gniazdka.
Przymocował klamrą wraz z węzłem i zacisnął sprzęgło poślizgu.
Żyłka zatrzymała się niemal natychmiast. Wędzisko zgięło się. Trzy-
mając je lewą ręką, prawą obracał kołowrotek. Wędzisko ugięło się
jeszcze bardziej, ale żyłka się nawijała.
- Czuję, jak się szarpie - wydusił z siebie Higgins i kręcił dalej.
Żyłka nawijała się gładko, Jean-Paul wychylił się za rufę. Chwytając
linkę podciągnął ją i na pokład padła srebrzysta, sztywna ryba.
- Bonito - stwierdził Kilian. - Około czterech funtów.
Chłopiec wziął szczypce i wyjął wąs haczyka wędki z pyska bonito.
Murgatroyd zauważył, że ryba ma powyżej srebrzystego brzucha
ciemnogranatowe paski, podobnie jak makrele. Higgins nie miał
65
4 - Czysta robota

zadowolonej miny. Stado rybitw pozostało na prawo od łodzi, co
oznaczało, że odsunęli się od ławicy szprotek. Minęła już ósma
i zaczynało się robić ciepło, chociaż jeszcze nie gorąco. Monsieur
Patient powoli zatoczył łuk i skierował "Avant" z powrotem ku ławicy
i wyznaczającym ją nurkującym ptakom, a jego wnuk tymczasem
zarzucił haczyk wraz z woblerem do wody.
- Może będziemy ją mogli zjeść na kolację? - zapytał Higgins.
Kilian pokręcił głową.
- Bonito nadają się tylko na przynętę. Tubylcy robią z nich zupę,
ale jest niezbyt smaczna.
Przejechali jeszcze raz poprzez ławicę i ryba chwyciła po raz drugi.
Murgatroyd ujął wędzisko. Przeszedł go dreszcz podniecenia. Robił to
po raz pierwszy w życiu i pewnie po raz ostatni. Kiedy wziął do ręki
obciągniętą korkiem część wędki, poczuł szarpanie ryby na końcu
sześćdziesięciometrowej żyłki, tak jak gdyby była tuż, tuż. Powoli
obrócił sprzęgło ku przodowi i po chwili żyłka stanęła, a koniec
wędziska przechylił się w dół. Czuł w naprężonym lewym ramieniu siłę
szamocącej się ryby. Nie spodziewał się, że będzie musiał tak się
wysilić, żeby ściągnąć ją ku burcie.
Napiął mięśnie lewego ramienia i prawą ręką zaczął spokojnie
kręcić korbą kołowrotka. Zadziwiająca była siła napotkanego oporu.
Może to naprawdę wielka ryba, może bardzo wielka, myślał. Był
ogromnie podniecony. Nie wiedział przecież, czy nie walczy z jakimś
olbrzymim stworzeniem, kryjącym się w skłębionych wodach. A jeżeli
to nie będzie dużo większe od tego, które złapał Higgins, to następne
może okazać się gigantem. Kręcił z całych sił. Dyszał ciężko. Kiedy
ryba znalazła się w odległości dwudziestu metrów za łodzią, dała
widać za wygraną, bo żyłka cofała się łatwo. Murgatroyd pomyślał, że
może się urwała. Pokręcił jeszcze kilka razy i zobaczył ją tuż pod rufą.
Jean-Paul ogłuszył ją i rzucił na pokład. Był to znowu bonito, ale tym
razem większy. Ważył około dziesięciu funtów.
- Wspaniała zabawa, prawda? - krzyknął podniecony Higgins.
Murgatroyd skinął głową i uśmiechnął się. Będzie co opowiadać
w Ponder's End. Stary rybak obrócił koło sterowe i wziął kurs na
środek laguny, gdzie jak okiem sięgnąć kołysała się ciemnogranatowa
toń. Patrzał, jak wnuk wyciąga haczyk z pyska bonito, i mruknął coś
do niego. Ten odpiął przypon razem z przynętą i schował go do
skrzynki z przyborami. Wcisnął wędzisko do gniazdka. Na końcu linki
pozostał mały obrotowy zatrzask. Potem poszedł na dziób łodzi
i przejął koło sterowe od dziadka, który powiedział mu coś i wskazał
ręką przed siebie. Chłopiec skinął głową.
- Już nie będziemy używać tej wędki? - zapytał Higgins.
66

- Monsieur Patient ma inny pomysł - powiedział Kilian. -
Dajmy mu spokój. Już on wie, co robi.
Kołysząc się lekko, stary rybak przeszedł przez chybocący się
pokład na tył łodzi i skrzyżowawszy nogi usiadł na odpływowej
luce. Wziął mniejszego bonito i zaczął robić z niego przynętę.
Mała martwa ryba była już twarda jak deska, a półkoliste płetwy
jej ogona sterczały sztywno w górę i w dół. Miała półotwarty
pysk i czarne, niewidzące oczy.
Patient wyjął ze skrzynki duży haczyk, do którego nasady
przymocowana była pięćdziesięciocentymetrowa stalowa linka i trzy-
dziestocentymetrowe stalowe ostrze podobne do szydełka. Wbił
ostrze w odbyt ryby i przepchał je przez całe jej ciało, aż zakrwawione
wyszło przez pysk. Przypiął stalową linkę do końca ostrza i za
pomocą szczypiec też przeciągnął ją przez ciało bonito.
Następnie wbił obsadę haczyka głęboko w brzuch ryby, na
wierzchu pozostało tylko zagięcie haczyka i ostre jak igła zakoń-
czenie z wąsem, które wystawało spod podstawy ogona, ostrzem do
przodu. Wyciągnął resztę stalowej linki z pyska ryby, tak że się
napięła.
Następnie nawlókł na mniejszą igłę, nie większą niż te, jakich
kobiety używają do cerowania mężowskich skarpetek, metr ba-
wełnianej nitki. Grzbietowa płetwa bonito i dwie płetwy brzuszne
leżały płasko. Stary przeciągnął igłę przez nasadę płetwy grzbietowej,
okręcił ją kilka razy nitką, po czym przebił mięśnie karku ryby.
Naciągnął nitkę i płetwa uniosła się wraz ze swoimi włóknami
i błonami, które pozwalają rybom zachować pionową równowagę
w wodzie. To samo zrobił z dwiema płetwami brzucha. Teraz
zaszył małymi ściegami rybi pysk.
Kiedy z nim skończył, bonito wyglądał jak żywy. Jego trzy płetwy
sterczały na boki i do góry, dzięki czemu nie mógł koziołkować.
Sztywny ogon miał mu zapewnić szybkość i utrzymanie kierunku,
a zaszyty pysk zapobiegał tworzeniu się pęcherzyków i drgań. Tylko
wąski paseczek stali pomiędzy jego zaciśniętymi wargami i groźny hak
przy nasadzie ogona zdradzał, że był przynętą. Stary rybak spiął
wreszcie obrotowym złączem wystającą z pyska stalową linkę z nylo-
nową żyłką zwisającą ze szczytu wędziska i wrzucił przynętę do
oceanu. Patrzył, jak bonito podskoczył dwukrotnie na fali, po czym
ołowiane cygarko ściągnęło go w głąb, i rozpoczął swoją ostatnią
podróż pod wodą. Stary pozwolił mu oddalić się na prawie sześćdziesiąt
metrów, dalej niż innym przynętom, ^wstawił wędzisko do gniazdka
i powrócił na kapitański fotel. Woda dokoła łodzi zmieniła kolor
z szaroniebieskiego na bladoseledynowy.
67

W dziesięć minut później ryba znowu wzięła, tym razem na błystkę
wirową. Higgins popuszczał żyłkę i ciągnął ją przez dobre dziesięć
minut. To, co złapał, walczyło o życie z szaleńczą stanowczością,
sądząc po sile, z jaką ryba się wyrywała, można było zaryzykować
przypuszczenie, że jest to średniej wielkości tuńczyk, ale kiedy
wylądowała na pokładzie, okazało się, że jest to prawie metrowa,
chuda, wąska ryba o złotej, połyskliwej górnej części ciała i takich
samych płetwach.
- Dorada - ucieszył się Kilian. - Dobra robota. One naprawdę
walczą. I są smaczne. Poprosimy szefa kuchni, żeby ugotował ją na
kolację.
Higgins był bardzo podniecony i szczęśliwy.
- Miałem wrażenie, że ciągnę ciężarówkę - powiedział z dumą.
Chłopak poprawił przynętę i wrzucił ją z powrotem do wody.
Morze falowało coraz silniej. Murgatroyd trzymał się jednego
ze słupków, podtrzymujących drewniany daszek przedniej części
łodzi. Wielkie fale szarpały "Avantem", który unosił się i opadał
coraz gwałtowniej. Wielkie ściany wody falowały po obu jego
stronach, wysokie, ruchome, oświetlone słońcem maskującym prze-
pastne głębiny. Kiedy byli na szczycie fali, widzieli dokoła siebie
całe mile białej kłębiącej się piany, tylko na zachodzie zamazany
brzeg wyspy Mauritius.
Fale nadchodziły od wschodu, jedna za drugą, jak ściśnięte szeregi
zwalistych gwardzistów w zielonych mundurach, maszerujących na
wyspę, aby zginąć w ogniu artylerii raf. Murgatroyd dziwił się, że go
nie mdli, zwłaszcza że kiedyś rozchorował się na promie z Dover do
Boulogne. Ale prom był większym statkiem niż "Avant". Przebijał się
z wielkim szumem przez fale, jego pasażerowie zmuszeni byli wdychać
zapach oleju, spalin, smażonego tłuszczu kuchennego, zapachy bucha-
jące z baru, wreszcie ludzkie smrody. "Avant" był wprawdzie mniejszy,
ale nie walczył z morzem. Poddawał mu się miękko i znowu się
podnosił.
Murgatroyd, wpatrując się w wodę, odczuwał lęk graniczący
z paniką, uczucie tak często towarzyszące człowiekowi znajdującemu
się w niedużej łodzi. Może zasługuje ona na miano majestatycznej,
dumnej, dobrze zbudowanej, szczególnie kiedy stoi na przystani
modnego kurortu, podziwiana przez spacerujących wczasowiczów,
zazdroszczących bogatym właścicielom. Ale na pełnym morzu jest już
tylko siostrą pierwszego lepszego smrodliwego trawlera, każdego
zardzewiałego trampa, każdej łajby o spawanych blachach i ze złączami
nitowymi, jest tylko wątłą skorupą przeciwstawiającą się niewymiernej
potędze, kruchą zabawką w dłoni olbrzyma. Nawet teraz, otoczony
68

czterema innymi ludźmi, Murgatroyd czuł własną nicość i słabość oraz
buńczuczną kruchość tej łodzi. Ogarnęło go poczucie samotności,
jakże częste na morzu. Znają je tylko ludzie podróżujący statkiem lub
samolotem, przemierzający śniegi Północy czy też pustynie. Wszystkie
te rejony są okrutne i bezkresne, ale najstraszniejsze z nich jest morze.
A to dlatego, że się rusza.
Tuż po dziewiątej monsieur Patient powiedział jak gdyby w prze-
strzeń:
- Ya quelque chose. Nous suit.
- Co on mówi? - zainteresował się Higgins.
- Coś tam jest i płynie za nami - powiedział Kilian.
Higgins rozejrzał się dokoła. Widać było jedynie wody oceanu.
- A skąd on to wie, u licha?
Kilian wzruszył ramionami.
- Tak jak pan czuje, że coś jest nie w porządku z kolumną cyfr.
Instynkt.
Stary człowiek jednym ruchem zmniejszył obroty silnika i "Avant"
zwolnił. Po chwili stał niemalże w miejscu. Mimo to kołysał się jeszcze
silniej. Higgins przełknął kilka razy ślinę. Było kwadrans po dziewiątej,
kiedy jedno z wędzisk przegięło się gwałtownie i żyłka zaczęła, się
odwijać. Niezbyt może szybko, ale gładko, a kołowrotek zaterkotał
jak grzechotka.
- To pańska ryba - powiedział Kilian do Murgatroyda, wyry-
wając wędzisko z gniazdka w burcie i przenosząc je do gniazdka
umieszczonego przed fotelem. Murgatroyd wyszedł z cienia i usiadł.
Zacisnął klamrę i mocno ujął owiniętą korkiem część wędziska.
Kołowrotek toczył się jak beczułka z piwem, zaczął przekręcać korbę
sprzęgła poślizgu.
Murgatroyd napiął mięśnie ramienia, wędzisko gięło się coraz
bardziej, a żyłka rozwijała się dalej.
- Niech pan zaciśnie mocniej sprzęgło - poradził mu Kilian -
bo inaczej zabierze panu całą linkę.
Kierownik banku naprężył mięśnie ramion i przykręcił korbę
sprzęgła. Koniec wędziska obniżał się coraz to bardziej, aż znalazł się
na poziomie jego oczu. Żyłka zwolniła, ale po chwili przyśpieszyła
i odwijała się dalej.
Kilian przechylił się, żeby spojrzeć na sprzęgło. Wewnętrzne
i zewnętrzne nacięcia znajdowały się niemal naprzeciwko siebie.
- Ten drań ciągnie z siłą osiemdziesięciu funtów - powiedział. -
Musi pan jeszcze bardziej zacisnąć.
Murgatroyda bolało ramię, palce mu zesztywniały, przekręcił korbę,
aż znaki znalazły się dokładnie naprzeciwko siebie.
69

- Dosyć - zawołał Kilian. - Sto funtów! To granica! Niech pan
teraz chwyci wędkę oburącz i nie puszcza jej!
Murgatroyd z ulgą przeniósł prawą rękę na wędzisko, ścisnął je
obiema rękami, wparł się podeszwami sznurkowych pantofli w belkę,
usztywnił uda i łydki i odchylił się. Żadnej zmiany. Rękojeść wędziska
sterczała prostopadle między jego kolanami, jego zakończenie było
mocno wygięte, a linka rozwijała się nadal, powoli, ale równo.
Rezerwa żyłki na bębnie kołowrotka malała.
- Jezus, Maria! - krzyknął Kilian. - Ona jest ogromna! Ciągnie
z siłą ponad stu funtów! Trzymaj się pan, człowieku!
Mówił z coraz silniejszym południowoafrykańskim akcentem.
Murgatroyd przesunął stopy, napiął mięśnie palców, rąk, przedramion,
zgarbił się, pochylił głowę i nie puszczał wędziska. Nigdy w życiu nie
zdarzyło mu się ciągnąć stufuntowego ciężaru. Po jakichś trzech
minutach kołowrotek przestał się obracać. Cokolwiek szamotało się
na końcu żyłki, rozwinęło ją na długość sześciuset metrów.
- Musimy panu założyć pasy - powiedział Kilian. Przerzucił
dwa rzemienie przez plecy Murgatroyda. Dwoma dalszymi otoczył
go w pasie, a ostatni, szerszy, wsunął mu między uda. Wszystkie
ujęte były dużą klamrą. Kilian zacisnął ją mocno. Murgatroyd
poczuł ulgę, mimo że pasy go uwierały na ramionach. Zdał sobie
sprawę, że słońce już bardzo mocno przygrzewało. Piekła go skóra
obnażonych ud.
Stary rybak sterował teraz jedną ręką i przyglądał się uważnie
rozwijającej się żyłce. Nagle powiedział:
- Marlin.
- Ma pan szczęście! - krzyknął Kilian. - Wygląda na to, że
złapał pan marlina.
- Czy to dobrze? - zapytał Higgins przerażonym głosem.
- Marlin to król ryb - odpowiedział Kilian. - Co roku bogaci
turyści przyjeżdżają tu i wydają tysiące dolarów. Wszyscy chcą złapać
marlina, ale to się prawie nikomu nie udaje. To twarda sztuka, stoczy
z panem walkę, o jakiej się panu nie śniło.
Linka była już do końca rozwinięta, ale ryba płynęła za łodzią, nie
przestając się szamotać. Wędzisko przegięło się niemal ku powierzchni
wody. Siła oporu ryby wahała się od siedemdziesięciu do dziewięć-
dziesięciu funtów.
Czterej mężczyźni przyglądali się w milczeniu walce toczonej przez
Murgatroyda. Przez dobre pięć minut utrzymywał wędzisko w tej
samej pozycji, aż pot zaczął spływać mu z czoła, policzków i brody.
Powoli koniec wędziska uniósł się odrobinę. To ryba zwiększyła swą
szybkość, żeby zmniejszyć ból, jaki sprawiał jej wbity w podniebienie
70

hak, i nacisk na pysk. Kilian kucnął przy Murgatroydzie i musztrował
go jak instruktor, który poucza lotnika przed pierwszym solowym
lotem.
- Niech pan nawija żyłkę powoli, ale rytmicznie. Proszę
zmniejszyć nacisk sprzęgła do osiemdziesięciu funtów. Dla swojego
dobra, nie ryby. Kiedy zacznie przyśpieszać, żeby uciec, niech ją pan
puści i zaraz powiększy nacisk do stu funtów. Nie należy nawijać
linki, kiedy ryba walczy. Zerwie żyłkę jak bawełnianą nitkę. Dopiero
gdy zacznie płynąć razem z łodzią, niech pan nawija żyłkę jak
najszybciej. Nie wolno jej dawać zbyt wiele żyłki, bo może wypluć
haczyk.
Murgatroyd robił wszystko, co mu Kilian kazał. Udało mu się
nawinąć pięćdziesiąt metrów żyłki, zanim ryba zaczęła uciekać. A wtedy
niemal wyrwała mu z rąk wędzisko. Ledwo zdążył przerzucić drugą
rękę na rękojeść. Trzymał ją teraz oburącz. Ryba znowu zabrała
niemal sto metrów żyłki, zanim zmęczyła się i znów zaczęła płynąć za
łodzią.
Wyciągnęła razem sześćset pięćdziesiąt metrów - stwierdził
Kilian. - A ma pan tylko osiemset!
- Co teraz robić? - wymamrotał Murgatroyd przez zaciśnięte
zęby. Wędzisko uniosło się, więc mógł znowu nawijać żyłkę.
- Modlić się - powiedział Kilian. - Nie utrzyma jej pan, kiedy
jej nacisk przekroczy sto funtów. A jak wyciągnie całą linkę z koło-
wrotka, to się urwie.
- Zrobiło się bardzo gorąco - jęknął Murgatroyd.
Kilian spojrzał na jego szorty i koszulkę.
- Pan się usmaży -- powiedział.
Zdjął dolną część swojego dresu, włożył ją na nogi Murgatroyda,
najpierw jedną nogawkę, potem drugą, podciągnął je tak wysoko, jak
się dało. Uda i łydki przestało chłostać słońce. Ulga była natychmias-
towa. Następnie Kilian przyniósł z kabiny sweter z długimi rękawami,
który śmierdział potem i rybami.
- Przesunę to panu przez głowę - rzekł do Murgatroyda -
ale w tym celu muszę na chwilę odczepić pasy. Miejmy nadzieję, że
marlin przez ten czas nie ucieknie.
Szczęście im dopisało. Kilian zsunął pasy z ramion Murgatroyda,
włożył mu sweter i z powrotem zapiął pasy. Ryba płynęła wraz
z łodzią na napiętej lince, ale bez większego oporu. Dzięki swetrowi
Murgatroyda przestały piec ramiona. Kilian obrócił się. Patient podał
mu swój pleciony kapelusz z szerokim rondem. Kilian nałożył go na
głowę Murgatroyda, który miał teraz oczy w cieniu, ale skóra jego
policzków była już bardzo zaczerwieniona i spieczona. Blask słońca
71

odbity od powierzchni wody może być niebezpieczniejszy niż słoneczne
promienie padające bezpośrednio na skórę.
Murgatroyd wykorzystał zmęczenie ryby, żeby nakręcić trochę
żyłki na kołowrotek. Mimo że bolały go palce, wciągnął sto metrów.
Nie było to łatwe, bo siła wynosiła czterdzieści funtów. Po chwili ryba
nabrała energii. W trzydzieści sekund odebrała całe sto metrów,
wyciągając żyłkę z kołowrotka z siłą stu funtów. Murgatroyd skulił
się, napiął i nie puszczał wędziska. Pasy wrzynały mu się w ciało.
Dochodziła dziesiąta.
Przez następną godzinę borykał się z bólem i zrozumiał jego
znaczenie. W sztywnych palcach pulsowała krew, bolały go całe
dłonie, ramiona i plecy. Bicepsy stwardniały i napięły się. Mimo
spodni i swetra bezlitosne słońce spalało mu skórę. Trzy razy w ciągu
tej godziny wywalczył od ryby sto metrów żyłki, trzy razy tracił je.
- Boję się, że już długo nie wytrzymam - wycedził przez
zaciśnięte zęby.
Kilian podszedł do niego z otwartą puszką zimnego piwa w ręku.
Miał gołe nogi, ale lata przebywania na słońcu zrobiły swoje. Był
opalony na brąz. Nie czuł palących promieni.
- Trzymaj się, człowieku. To jest dobra walka. Ona ma tylko siłę,
a ty masz sprzęt i rozum. Zadecyduje wytrzymałość. Twoja albo jej.
Tuż po jedenastej marlin po raz pierwszy wyskoczył z wody.
Murgatroyd trzymał go wtedy na odległości pięciuset metrów. Łódź
znalazła się na chwilę na grzbiecie fali. Ryba wyłoniła się zza wysokiej
ściany zielonej wody i Murgatroydowi aż szczęka opadła. Wąski,
ostro zakończony pysk ryby wskazywał niebo. Ponad okiem sterczała
wyprężona grzbietowa płetwa niczym koguci grzebień. Potem wyłonił
się z wody błyszczący tułów. W chwili gdy fala opadła, marlin
wyglądał, jak gdyby stał na ogonie. Wielkie cielsko wzdrygnęło się,
jakby chciało zrobić krok naprzód. Marlin trwał tak przez sekundę.
Patrzał na swoich dręczycieli sponad białych szczytów fal. Potem
runął w następną nadchodzącą ścianę wody i zniknął w swoim
zimnym, ciemnym żywiole. Stary Patient pierwszy przerwał milczenie.
- C'est l'Empereur - powiedział.
Kilian obrócił się ku niemu raptownie.
- Vous etes sur? - spytał.
Stary człowiek skinął głową.	*
- Co on powiedział? - zapytał Higgins.
Murgatroyd wpatrywał się w miejsce, gdzie zniknął marlin. Potem
z wolna i metodycznie zaczął nawijać żyłkę.
- Oni znają miejscowe ryby - wyjaśniał Kilian Higginsowi. -
Jeżeli dobrze rozumiem, a nigdy nie słyszałem, żeby stary się mylił, to
72

jest to błękitny marlin uważany za większego od największego
na świecie, a jego waga wynosi tysiąc dwieście funtów. Znaczy
to również, że jest stary i sprytny. Nazywają go Cesarzem. To
legenda rybaków.
- Jakże mogą rozpoznać poszczególną rybę? - zdziwił się
Higgins. - Wyglądają wszystkie tak samo.
- Ta już dwa razy złapała się na hak - mówił Kilian. - I dwa
razy zerwała linkę. Za drugim razem już prawie znalazła się w łodzi.
To było niedaleko Riviere Noire. Wtedy spostrzeżono, że z pyska
zwisa jej haczyk. W ostatniej chwili znowu zerwała linkę i zabrała ze
sobą drugi haczyk. Kiedy była na haczyku, wyskakiwała wielokrotnie
z wody i można się było dokładnie jej przypatrzyć. Ktoś nawet
sfotografował ją w powietrzu, tak że jest dobrze znana. Ja nie
rozpoznałbym jej z odległości pięciuset metrów, ale Patient, mimo
swoich lat, ma sokoli wzrok.
Kiedy nadeszło południe, Murgatroyd wyglądał jak chory sta-
rzec. Siedział zgarbiony nad wędziskiem, pogrążony we własnych
myślach, samotny w swoim bólu, pełen jakiejś wewnętrznej deter-
minacji, obcej mu dotąd. Obydwie dłonie krwawiły od pękających
bąbli, a mokre od potu pasy wrzynały się bezlitośnie w jego spalone
słońcem ramiona. Ale on tylko coraz niżej schylał głowę i nawijał
żyłkę.
Czasem nadchodziła nagła ulga, kiedy ryba odpoczywała. Kiedy
malał jej napór na linkę, odczuwał przyjemność tak wielką, że nawet
dużo później nie potrafił jej opisać. Ale kiedy wędzisko przeginało się
i wszystkie jego mięśnie napinały gwałtownie, odczuwał ból, jakiego
nigdy sobie nie wyobrażał.
Kiedy minęło południe, Kilian kucnął przy nim i znowu zaofiarował
mu piwo.
- Słuchaj, człowieku - powiedział - jesteś bardzo zmęczony.
To trwa już trzy godziny, a ty nie jesteś w dobrej formie. Po co się
zabijać. Jeżeli potrzebujesz pomocy albo krótkiego odpoczynku, to nie
krępuj się.
Murgatroyd potrząsnął głową. Miał usta popękane od słońca
i słonej wody.
- To jest moja ryba - odparł. - Zostawcie mnie w spokoju.
Tak więc jego walka trwała dalej, a słońce stawało się coraz
gorętsze. Stary rybak siedział wysoko na swoim fotelu niby mądry,
brunatny kormoran. Jedną ręką trzymał koło sterowe, drugą utrzymy-
wał silnik na wolnych obrotach. Bystrymi oczami rozglądał się za
najmniejszym choćby śladem Cesarza. Jean-Paul, który już nawinął
wszystkie żyłki i schował pozostałe trzy wędki, kucnął sobie w cieniu
73

wyplatanego daszku. Wiedział, że nikt już nie będzie polował na
bonito, a dodatkowe linki mogłyby zmylić Murgatroyda. Higgins
dostał morskiej choroby i siedział nad wiadrem, do którego zdążył już
zdeponować zjedzone na obiad kanapki i dwie wypite niedawno
puszki piwa. Naprzeciwko niego siedział Kilian i spokojnie popijał
piątą puszkę. I on, i Higgins od czasu do czasu rzucali okiem na
zgarbioną, podobną do stracha na wróble w słomkowym kapeluszu na
głowie postać siedzącą w obrotowym fotelu. Wsłuchiwali się w terkot
kołowrotka, kiedy żyłka nawijała się, i w jego przeraźliwy gwizd, kiedy
się znowu odwijała.
Marlin zbliżył się do łodzi na odległość trzystu metrów i wynu-
rzył się znowu z wody. Tym razem łódź znajdowała się w rozpad-
linie pomiędzy falami i Cesarz przebił powierzchnię kierując się
prosto w jej stronę. Był to wysoki skok, w trakcie którego otrząsał
wodę z grzbietu. Żyłka, nagle obluzowała się. Kilian skoczył na
równe nogi.
- Wciągaj linkę! - wrzasnął. - On zaraz wypluje hak!
Zmęczone palce Murgatroyda zacisnęły się na korbie kołowrotka,
żeby zlikwidować luz. W samą porę. Linka napięła się w momencie,
kiedy marlin zanurzał się na powrót w wodzie i Murgatroyd odzyskał
pięćdziesiąt metrów. Ale za chwilę ryba mu je odebrała. W ciemnej
głębi oceanu, na głębokości wielu sążni, daleko od falującej powierz-
chni i jasności słonecznych promieni, wielki morski drapieżnik
o instynktach wyostrzonych przez miliony lat ewolucji spiął się
przeciwko wrogowi, i mimo haczyka wbitego w boczny policzek
kościstego pyska, dał nura.
Mały urzędnik bankowy skulił się jeszcze bardziej w swoim
fotelu, zacisnął obolałe palce dokoła mokrego uchwytu wędziska
i choć pasy wrzynały mu się w ramiona jak druty, nie dawał
za wygraną. Patrzył na rozwijającą się szybko mokrą nylonową
żyłkę. Stracił już pięćdziesiąt metrów, a ryba nurkowała dalej.
- Będzie musiał wrócić i wyskoczyć na powierzchnię - zauważył
Kilian, patrząc przez ramię Murgatroyda na wodę. - Wtedy można
będzie znowu zebrać żyłkę.
Nachylił się i spojrzał na ceglastą, niszczącą się skórę twarzy
Murgatroyda. Dwie łzy przecisnęły się przez półprzymknięte oczy
bankiera i spłynęły po jego zapadniętych policzkach. Kilian położył
mu przyjaźnie rękę na ramieniu.
- Słuchaj - powiedział - dłużej nie dasz rady. Zastąpię cię na
godzinkę, dobrze? Wrócisz na końcówkę, jak on będzie bardzo blisko
i gotów do kapitulacji.
Murgatroyd tępo patrzył za linką. Otworzył usta. Z pękniętej
74

wargi popłynęła krew na podbródek. Korkowy uchwyt był śliski od
cieknącej z jego palców krwi.
- Moja ryba - zacharczał. - Moja ryba.
Kilian wyprostował się.
- Dobra, Angliku. Twoja ryba - powiedział.
Dochodziła druga po południu. Tylny pokład "Avanta" był
straszliwie rozpalony. Cesarz przestał nurkować i nacisk na linkę
zmniejszył się do czterdziestu funtów. Murgatroyd znowu nawijał żyłkę.
W godzinę później marlin po raz ostatni wyskoczył z morza.
Znajdował się już tylko w odległości stu metrów od łodzi. Kilian
i chłopiec skoczyli do burty. Przez dwie sekundy marlin trwał
zawieszony nad spienioną falą, trzepiąc głową na boki jak pies, żeby
pozbyć się haczyka ciągnącego go nieubłaganie w stronę jego wrogów.
W kąciku jego paszczy zabłysło coś przypominającego odłamek stali.
Potem z wielkim hukiem opadł na wodę, zanurzył się i zniknął.
- To on - powiedział Kilian cicho - to Cesarz. Waży ponad
tysiąc dwieście funtów i mierzy sześć metrów od pyska do ogona.
Jego ostry dziób potrafiłby przebić dwadzieścia pięć centymetrów
drewna, gdyby uderzył płynąc z szybkością czterdziestu węzłów. Co
za zwierzę!
- Vous avez vu - zawołał w stronę starego rybaka.
Patient skinął głową.
- Que pensez vous? Il va venir vite?
- Deux heures encore - odparł stary - mais U est fatigue.
Kilian kucnął znowu przy fotelu Murgatroyda.
- Stary mówi, że Cesarz jest już zmęczony. Ale będzie jeszcze
walczył przez kilka godzin. Chce się pan teraz zamienić?
Murgatroyd wpatrywał się w miejsce, gdzie zniknęła ryba. Wzrok
miał zmącony zmęczeniem, całe jego ciało było jednym wielkim
siedliskiem udręki. Fale ostrego bólu przebiegały ze szczególną siłą
przez jego prawe ramię, gdyż miał naderwany mięsień. Nigdy w życiu
nie zdarzyło mu się odwołać do ostatnich rezerw woli. Teraz to zrobił.
Potrząsnął głową. Żyłka trwała nieruchomo, wędzisko było przegięte.
Cesarz ciągnął, ale już nie ze stufuntową siłą. Bankier z Ponder's End
nie dawał za wygraną.
Przez następne dziewięćdziesiąt minut urzędnik bankowy i cesarski
marlin toczyli walkę. Cztery razy ryba uciekała, zabierając metry linki,
ale jej ucieczki były coraz krótsze. Cztery razy Murgatroyd nadludzkim
wysiłkiem ściągał ją z powrotem, odzyskując kilka metrów linki. Jego
wyczerpanie było teraz tak wielkie, że porównywalne z delirium.
Mięśnie łydek i ud dygotały i zdawały się gasnąć, jak gaśnie stara
żarówka. Wzrok mu się mącił. O wpół do piątej miał już za sobą
75

siedem i pół godziny walki. Wysiłek, jakiego można się spodziewać
jedynie po najsprawniejszym fizycznie młodym mężczyźnie. Teraz
chodziło już tylko o czas, i to krótki. Jeden z przeciwników będzie
musiał się poddać.
Była za dwadzieścia piąta, kiedy żyłka zrobiła się znowu luźna.
Zaskoczyło to Murgatroyda. Po krótkiej chwili zabrał się do jej
nawijania. Szło coraz łatwiej. Czuł wprawdzie ciężar na końcu, ale był
to ciężar bierny. Szarpanina się skończyła. Kilian usłyszał regularne
terkotanie obracającego się kołowrotka i wyszedł spod daszku. Wyjrzał
za rufę.
- Już się zbliża! - krzyknął. - Cesarz się zbliża!
Pod wieczór morze uspokoiło się. Zniknęły grzywacze, zastąpiło
je spokojne, łagodne kołysanie. Jean-Paul i Higgins, który już
nie wymiotował, ale nie czuł się dobrze, podeszli do burty. Monsieur
Patient wyłączył silnik, zamocował koło sterowe,- zszedł z fotela
i dołączył do nich. Wszyscy w milczeniu wpatrywali się w wodę
za rufą.
Coś przebiło powierzchnię fali, coś, co kołysało się i przekręcało,
ale zbliżało się do łodzi ciągnięte nylonową żyłką. Czubata płetwa
wynurzyła się na powierzchnię i przechyliła na bok. Potem długi
dziób, ale tylko na chwilę.
Zobaczyli ogromne cielsko Cesarza w odległości dwudziestu
metrów. Wiedzieli, że nie urwie się już, chyba że w jego cielsku
i kościach zostały jeszcze jakieś zapasy siły. Ale on się poddawał.
Kiedy odległość zmalała do sześciu metrów, koniec stalowego przyponu
dotarł do szczytu wędziska. Kilian włożył na rękę grubą skórzaną
rękawicę, chwycił go i przyciągnął. Wszyscy ignorowali Murgatroyda,
który wciąż siedział skulony w fotelu.
Po raz pierwszy od ośmiu godzin wypuścił z rąk wędzisko, które
spadło teraz na belkę przed fotelem. Powoli i z trudem odpiął pasy.
Spadły na pokład. Wyciągnął nogi i spróbował wstać. Ale jego łydki
i uda były zbyt osłabione, więc przewrócił się na luk, gdzie leżała
dorada. Tamci czterej wpatrywali się na huśtające się na wodzie
cielsko wielkiej ryby. Podczas gdy Kilian powoli podciągał stalowy
przypon, Jean-Paul ustawił się przy daszku, trzymając wysoko nad
głową wielki rybacki oszczep z hakiem. Murgatroyd podniósł wzrok
i zobaczył tak stojącego chłopca. Zamiast okrzyku wydał z siebie
ochrypły charkot.
- NIE!
Chłopak zastygł i obejrzał się za siebie. Murgatroyd na czworakach
szukał czegoś w pudełku z narzędziami. Na samym wierzchu leżały
szczypce do przecinania drutu. Złapał je kciukiem i wskazującym
76

palcem lewej ręki i wcisnął w zakrwawioną prawą dłoń. Jego palce
powoli zacisnęły się na rękojeści szczypiec. Podparł się wolną ręką,
podniósł i przechylił przez rufę.
Cesarz leżał tuż za rufą, wyczerpany prawie na śmierć. Olbrzymie
jego cielsko spoczywało na boku, pysk miał na wpół otwarty.
Z jednego boku zwisał stalowy przypon, pozostałość niegdysiejszej
walki z innymi rybakami, wciąż jeszcze błyszczący i nie skorodowany.
Z lewej żuchwy sterczał zardzewiały haczyk. Od ręki Kiliana trzy-
mającego przypon biegła stalowa linka do trzeciego haczyka, tkwiące-
go głęboko w chrząstce górnej wargi, z ledwie widoczną częścią
nasady.
Fale przewalały się przez granatowoczarne cielsko marlina. Z od-
ległości sześćdziesięciu centymetrów patrzyło na Murgatroyda jedno
wybałuszone oko. Cesarz żył jeszcze, ale nie miał już sił walczyć.
Linka wisząca pomiędzy jego pyskiem a ręką Kiliana była luźna.
Murgatroyd nachylił się powoli i sięgnął prawą ręką do pyska ryby.
- Pogłaszczesz go później, staruszku - odezwał się Kilian. -
Zabierzemy go najpierw do domu.
Murgatroyd starannie ujął szczypcami stalowy przypon pomiędzy
ostrza szczypiec, w miejscu gdzie znajdowała się podstawa haczyka.
Zacisnął szczypce. Z jego dłoni spłynęła krew i zmieszała się ze słoną
wodą wokół łba marlina. Zacisnął szczypce drugi raz i stalowa linka
puściła.
- Co pan robi? On ucieknie! - krzyknął Higgins.
Cesarz patrzył na Murgatroyda, a nowa fala przewalała się nad
jego ciałem. Potrząsnął starą, zmęczoną głową i wcisnął nos do zimnej
wody. Następna fala przewróciła go na brzuch, głowa ryby zanurzyła
się jeszcze głębiej. Grzywiasty ogon uniósł się i opadł w lewo, jak
gdyby szukał kontaktu z wodą. Kiedy to się stało, poruszył się dwa
razy, popychając całe cielsko w przód i w dół. Raz jeszcze zobaczyli
ten ogon, jak zmęczonym, ale stanowczym ruchem pracował pod
powierzchnią fal, sterując w głąb do ciemnego, chłodnego wnętrza
oceanu, ojczyzny wielkiego marlina.
- Cholera! - zaklął Kilian.
Murgatroyd próbował wstać, ale zbyt wiele krwi napłynęło mu do
mózgu. Pamiętał potem, że niebo nad nim obróciło się powoli wielkim
łukiem i pamiętał gwałtownie zapadającą ciemność. Pokład uniósł się
i uderzył go najpierw w kolana, a potem w twarz. Stracił przytomność.
Na zachodzie słońce powoli zapadało za wzgórza wyspy Mauritius.
Po godzinie było już ciemno. Przez ten czas "Avant" przemierzył
lagunę i Murgatroyd ocknął się. Kilian ściągnął z niego spodnie
i sweter, tak że wieczorny chłód mógł koić jego spalone członki.
77

Murgatroyd wypił jedną za drugą trzy puszki piwa. Siedział zgarbiony
na jednej z ławek. Ręce zanurzył dla dezynfekcji w wiadrze ze słoną
wodą. Nie zauważył nawet, że łódź przybiła do drewnianego mola
i Jean-Paul popędził w stronę wioski.
Stary monsieur Patient wyłączył silnik i upewnił się, że cumy są
dobrze założone. Rzucił bonite i doradę na molo i schował sprzęt
rybacki i przynętę. Kilian przeniósł lodówkę na przystań i wrócił na
łódź, przeskakując przez burtę.
- Czas iść - stwierdził.
Murgatroyd podniósł się z trudem, a Kilian pomógł mu przejść
przez pomost. Szorty sięgały Murgatroydowi poniżej kolan, opięta
koszula, pociemniała od zaschniętego potu, trzepotała na wietrze,
pantofle skrzypiały. Mieszkańcy pobliskiej wioski wylegli na molo,
tak że trzeba się było przeciskać przez tłum. Higgins poszedł
naprzód.
Na samym przedzie gromady witających stał monsieur Patient.
Murgatroyd chętnie uścisnąłby mu rękę, ale jego dłoń była zbyt
obolała. Pozdrowił go więc skinieniem głowy i uśmiechem.
- Merci - powiedział.
Stary człowiek, który odzyskał swój słomkowy kapelusz, uchylił go.
- Salut, maitre - odparł.\
Murgatroyd przechodził z wolna przez molo. Ludzie po kolei
schylali przed nim głowę i mówili: - Salut, maitre. Kiedy zeszedł na
szutrowaną ulicę wioski, okazało się, że i tam stoi spory tłum
mieszkańców. Otoczyli samochód.
- Salut, salut, salut, maitre - mówili poważnie.
Higgins wkładał do bagażnika puste pudło po kanapkach i zapa-
sową odzież. Kilian wstawił przenośną lodówkę i zatrzasnął tylne
drzwi. Podszedł do przednich, przy których stał Murgatroyd.
- Co oni mówią? - zapytał szeptem Murgatroyd.
- Pozdrawiają pana - odpowiedział Kilian. - Nazywają pana
mistrzem. Mistrzem rybaków.
- Z powodu Cesarza?
- On jest dla nich legendą. Składają panu hołd.
- Czy za to, że go złapałem?
Kilian roześmiał się cicho.
- Nie, Angliku, za to, że zwrócił mu pan życie.
Wsiedli do samochodu, $ Murgatroyd z rozkoszą wtulił się
w miękkie siedzenie. Złożył rozpalone zbolałe ręce na kolana. Kilian
wsunął się za kierownicę, a Higgins usiadł obok niego.
- Panie Murgatroyd - odezwał się Higgins po chwili - wydaje
mi się, że ci rybacy uważają pana za bohatera.
78

Murgatroyd patrzył przez okno na uśmiechnięte brązowe twarze
ludzi, na pozdrawiające go dzieci.
- Zanim wrócimy do hotelu, wstąpimy do szpitala we Flack,
gdzie zajmie się panem lekarz - powiedział Kilian.
Młody lekarz, Hindus, kazał się Murgatroydowi rozebrać i gdy
zobaczył, w jakim jest stanie, cmoknął z niepokojem. Pośladki
Murgatroyda pokryte były krwawiącymi pęcherzami od przesuwania
się do przodu i w tył na twardym fotelu. Głębokie purpurowe pręgi
na ramionach i plecach znaczyły miejsca, gdzie wciskały się pasy.
Ramiona, uda i golenie były czerwone i obrzękłe od oparzeń, skóra
twarzy spieczona i popękana.
- Mój ty Boże! - zawołał lekarz. - Opatrzę pana, ale to będzie
musiało chwilę potrwać.
- Czy mogę po niego przyjechać, powiedzmy, za trzy godziny? -
zapytał Kilian lekarza.
- Nie ma potrzeby. Hotel St. Geran jest po drodze do mojego
domu. Sam odwiozę tego pana.
Była już dziesiąta, kiedy Murgatroyd wchodził przez główne wejście
hotelu do rzęsiście oświetlonego hallu. Lekarz mu towarzyszył. Ktoś
zobaczył ich i pobiegł do jadalni, żeby zawiadomić kilku siedzących
tam jeszcze gości. Wiadomość o powrocie Murgatroyda w mgnieniu
oka dotarła do baru przy pływalni. Rozległ się hałas odsuwanych
krzeseł i brzęk naczyń. Tłum wczasowiczów biegł ze wszystkich stron
do hallu, żeby powitać Murgatroyda. Ale w połowie hallu ludzie
zatrzymali się.
Murgatroyd wyglądał zaiste dziwnie. Ramiona i nogi miał po-
smarowane kalaminą, która wyglądała jak zastygła kreda. Bandaże
zmumifikowały mu obie ręce. Czerwona, sparzona twarz błyszczała
pod grubą warstwą kremu. Jego włosy były w dzikim nieładzie,
a szorty wciąż opadały poniżej kolan. Wyglądał jak negatyw foto-
graficzny. Powoli przesuwał się w stronę tłumu gości, którzy roz-
stępowali się przed nim.
- Dobra robota, chłopie - powiedział ktoś.
- Tak, tak, wspaniała! - zawołał ktoś inny.
Nie mogło być mowy o uściskach rąk. Niektórzy chcieli poklepać
Murgatroyda po ramieniu, ale powstrzymał ich lekarz. Ci, którzy
przyszli z kieliszkami w rękach, wznosili toasty za jego zdrowie.
Murgatroyd doszedł do schodów prowadzących na piętra, i zaczął się
na nie wspinać.
W tym momencie z salonu fryzjerskiego wyszła pani Mur-
gatroyd. Zwabił ją hałas wywołany powrotem jej męża. Cały
dzień spędziła gotując się z wściekłości. W południe, zdziwiona
79

nieobecnością męża, zaczęła, go szukać i dopiero wtedy dowiedziała
się, dokąd poszedł. Stała teraz, czerwona na twarzy, ze złości raczej
niż od słońca. Trwała ondulacja, którą robiła sobie na powrót do
kraju, nie była jeszcze skończona, toteż na jej głowie sterczały na
wszystkie strony wałki jak miniaturowe wyloty katiuszy.
- Murgatroyd! - zawołała. Kiedy była zła, zwracała się do niego
po nazwisku. - Co ty wyrabiasz? Dokąd idziesz?
Murgatroyd zatrzymał się na podeście, obejrzał się i zobaczył żonę
w tłumie gości. Jak powiedział później Kilian swoim przyjaciołom, coś
dziwnego zabłysło w jego oczach. Ludzie zamilkli.
- Co się z tobą dzieje?! Jak ty wyglądasz? - ciągnęła Edna
Murgatroyd pełnym oburzenia tonem.
I wtedy kierownik banku zrobił coś, czego nie robił od wielu lat.
Krzyknął!
- Spokój!
Ednie Murgatroyd opadła szczęka. Wyglądała zupełnie jak ryba,
ale znacznie mniej majestatycznie.
- Przez dwadzieścia pięć lat - powiedział spokojnie Murgat-
royd - stale groziłaś mi, Edno, że przeniesiesz się do siostry, do
Bognor. Bądź zadowolona, bo nie będę cię dłużej zatrzymywał. Nie
wracam z tobą do Anglii. Zostaję tu, na tej wyspie.
Ludzie patrzyli na Murgatroyda, oniemiali ze zdumienia.
- Nie pozostawię cię bez środków do życia - mówił dalej
Murgatroyd. - Przepiszę na ciebie dom i wszystkie oszczędności. Sam
zatrzymam tylko emeryturę, sprzedam też moją bardzo wysoką polisę
ubezpieczeniową.
Harry Foster pociągnął łyk piwa z puszki i czknął.
Higgins odezwał się drżącym głosem:
- Nie może pan rzucić Londynu. Nie będzie pan miał z czego żyć.
- Owszem - odpowiedział kierownik banku. - Powziąłem
decyzję i nie zmienię jej. Przemyślałem sobie wszystko w szpitalu,
dokąd przyszedł monsieur Patient. Zawarliśmy porozumienie. Odkupię
jego łódź, a za to, co mi pozostanie, kupię chatę na wybrzeżu. On
będzie w dalszym ciągu kapitanem, a wnuka pośle do szkół. Ja będę
przez dwa lata jego chłopcem okrętowym. Przez ten czas nauczy mnie
wszystkiego, co trzeba wiedzieć o morzu i o rybach. A potem będę
woził turystów na polowanie na ryby i w ten sposób zarabiał na
utrzymanie.
Tłum gości hotelowych wciąż patrzał na Murgatroyda z niedowie-
rzaniem.
Higgins raz jeszcze przerwał ciszę.
- Ależ, panie Murgatroyd, co z bankiem? I z Ponder's End?
80

- I co ze mną? - rozpłakała się Edna Murgatroyd.
Jej mąż rozważył każdą z tych kwestii z osobna.
- Do diabła z bankiem - rzekł po chwili. - Do diabła z Ponder's
End. I do diabła z panią, madame.
Co powiedziawszy, odwrócił się i zniknął na schodach. Za jego
plecami rozległy się okrzyki radości. Kiedy idąc długim korytarzem
już podchodził do drzwi swojego pokoju, dobiegły go z oddali
rozbawione wrzaski podchmielonych kuracjuszy: - Brawo, Mur-
gatroyd!

SĄ TAKIE DNI.
Rozkołysany prom o dźwięcznej nazwie "St. Kilian", płynący
z Hawru, zanurzył dziób w kolejnej fali i swoje grube cielsko
zbliżył do Irlandii o kilka metrów. Kierowca ciężarówki, Clark,
wychylił się za burtę i patrząc prosto przed siebie intensywnie
wypatrywał pagórków hrabstwa Wexford. Jeszcze dwadzieścia minut
i prom Irlandzkiej Linii Kontynentalnej przybije do małego portu
Rosslare i zakończy kolejny europejski rejs. Clark spojrzał na
zegarek. Za dwadzieścia druga. Z niecierpliwością myślał o chwili,
kiedy wraz z rodziną zasiądzie do kolacji w swoim domu w Du-
blinie.
Statek punktualnie zbliżał się do brzegu. Clark oderwał się
od burty, powrócił do salonu i zabrał stamtąd swoją torbę podróżną.
Nie chciało mu się czekać na górze, więc zszedł na pokład sa-
mochodowy, trzy piętra niżej, gdzie stała jego wielka ciężarówka.
Wiedział, że kierowcy i pasażerowie samochodów zostaną wezwani
za jakieś dziesięć minut, ale uważał, że nie zaszkodzi, jeżeli już
teraz usadowi się za kierownicą. Już od dawna nie interesowało
go przybijanie promu do brzegu. Bardziej był ciekaw sprawozdania
z wyścigów w irlandzkiej gazecie, którą kupił wchodząc na pokład,
mimo że była z poprzedniego dnia.
Wdrapał się po trzech schodkach do ciepłej, wygodnej kabiny
szoferki. Rozsiadł się swobodnie, by zaczekać na chwilę, gdy otworzą
się ogromne wrota statku i będzie można wyjechać na nabrzeże.
Miał przed sobą plik dokumentów starannie wsunięty za osłonę
przeciwsłoneczną przedniej szyby, gotowy do przedstawienia cel-
nikom.
Pięć minut przed godziną drugą "St. Kilian" przybił do brzegu,
drzwi ładowni otworzyły się punktualnie o drugiej. Na pokładzie
samochodowym panował ogłuszający hałas, gdyż niecierpliwi turyści
82

zapalili silniki znacznie wcześniej, niż należało. Tak było zawsze.
Z setki rur wydechowych buchnęły spaliny, ale ciężarówki stały na
przedzie i ruszyły pierwsze. Czas to pieniądz.
Clark nacisnął guzik startera swojego wielkiego volvo i uruchomił
silnik. Kiedy kierownik ruchu dał znak, ruszył. Był trzeci z kolei.
Stojące przed nim dwie ciężarówki wjechały na metalowe płyty rampy
prowadzącej na nabrzeże, ciągnąc za sobą smugi spalin. Clark ruszył
za nimi. Względną ciszę jego kabiny przerywało syczenie hydraulicz-
nych hamulców. Po chwili rozdygotane płyty rampy znalazły się pod
jego kołami.
Rósł hałas silników i dzwonienie stalowych płyt, toteż nie usłyszał
krótkiego ostrego trzasku, który rozległ się niemal tuż pod nim.
Przejechał rampę "St. Kiliana", zjechał dwieście metrów w dół po
wybetonowanym nabrzeżu i znalazł się w półmroku wielkiego budynku
urzędu celnego. Zobaczył celnika, który skierował go do jednej z zatok
tuż przy jezdni. Zgodnie z jego poleceniem skręcił, stanął obok
poprzedzającej go ciężarówki i zgasił silnik; wziął do ręki plik
dokumentów i wyskoczył na betonową podłogę. Był częstym bywalcem
na tej trasie, toteż znał większość celników, ale ten był chyba nowy.
Pozdrowił Clarka skinieniem głowy, wyciągnął rękę po dokumenty
i zaczął je przeglądać.
Wystarczyło mu dziesięć minut, żeby upewnić się, że wszystko jest
w porządku: prawo jazdy, ubezpieczenie, list przewozowy, dowód
opłaty celnej, różne zezwolenia, cały plik papierów niezbędnych do
przewozu towarów z kraju do kraju, nawet na terenie Wspólnego
Rynku. Już miał to wszystko oddać Clarkowi, kiedy coś zwróciło jego
uwagę.
- Halo, co to jest, u diabła?
Clark podążył oczami za jego wzrokiem i zobaczył pod kabiną
swojej ciężarówki rozszerzającą się powoli plamę oleju, który zapewne
wyciekł gdzieś spod tylnej osi.
- O rany! - zawołał w rozpaczy. - To pewnie cieknie z przedniej
osłony dyferencjału!
Celnik wezwał starszego kolegę, którego Clark znał. Nachylili
się, żeby zobaczyć, skąd wycieka olej. Na ziemi powstała już
duża plama. Dobry litr tego ciężkiego płynu. Starszy celnik wy-
prostował się.
- Daleko nie zajedziesz - powiedział do Clarka, a do młodszego
kolegi: - Każ go objeżdżać.
Clark wlazł pod kabinę ciężarówki, żeby zobaczyć, co się tam
dzieje. Od umieszczonego w przedniej części silnika ciągnął się mocny,
83

gruby wał napędowy. Kończył się na bębnie z lanej stali, czyli
dyferencjale. Siła obracającego się wału transmitowana była na dwie
strony do półosiek i poruszała pojazd za pomocą skomplikowanego
zestawu zębatych kół umieszczonych wewnątrz obudowy, poruszają-
cych się w oleju przekładniowym. Bez oleju zęby kół zatarłyby się
bardzo szybko, a olej właśnie wyciekał. Stalowa przednia część
obudowy dyferencjału była pęknięta.
Tuż ponad tylną osią mieściła się tarcza złącza, na której opierała
się naczepa z ładunkiem. Clark wylazł spod wozu.
- Podwozie jest poważnie uszkodzone - powiedział. - Muszę
porozumieć się z moją firmą. Czy mogę skorzystać z telefonu?
Starszy celnik wskazał ruchem głowy oszkloną ścianę biura i zabrał
się do odprawiania następnych pojazdów. Kilku kierowców wychyliło
się z okien, obrzucając śpieszącego do telefonu Clarka niezbyt
pochlebnymi epitetami.
W dublińskim biurze nikt się nie odzywał. Wszyscy byli widać na
obiedzie. Clark kręcił się dokoła komory celnej, aż ostatni odprawiony
samochód odjechał w głąb lądu. O trzeciej udało mu się skontaktować
z dyrektorem firmy Tara Transportation i wyjaśnić mu swoje kłopoty.
Dyrektor zaklął.
- Nie mam tej części na składzie - powiedział. - Muszę ją
zdobyć od agenta Volvo. Zadzwoń za godzinę.
O czwartej nie było jeszcze żadnej wiadomości, o piątej celnicy
oświadczyli, że muszą zamykać biuro, ponieważ ostatni tego dnia
prom z Fishguard już był odprawiony. Clark zatelefonował jeszcze raz
do szefa, aby powiedzieć, że spędzi noc w Rosslare i skomunikuje się
z nim jeszcze raz za godzinę. Jeden z celników zabrał go swoim
samochodem do miasta i wskazał mu pensjonat. Clark wynajął pokój
na jedną noc.
O szóstej kierownik biura zawiadomił go, że nazajutrz rano
o dziewiątej otrzyma nową osłonę dyferencjału i przyśle mu ją
furgonetką wraz z mechanikiem. Mniej więcej w południe Clark
zatelefonował do żony, powiedział jej, że spóźni się do domu o dwa-
dzieścia cztery godziny, wypił herbatę i poszedł do pubu odległego
o pięć kilometrów od komory celnej, gdzie nad kałużą oleju stała
biało-zielona ciężarówka firmy Tara.
Nazajutrz Clark pozwolił sobie pospać dłużej niż zwykle. Wstał
dopiero o dziewiątej. O dziesiątej zadzwonił do firmy, gdzie powie-
dziano mu, że załadowano właśnie zapasową część do furgonetki,
która odjedzie za pięć minut. Pojechał autostopem do przystani.
Przybył tam o jedenastej. Firma dotrzymała słowa i o dwunastej na
84

bruku zadudniła furgonetka. Wjechała do komory celnej, gdzie czekał
na nią Clark.
Energiczny mechanik wśliznął się pod ciężarówkę i wydał z siebie
przeciągły gwizd. Kiedy wyłonił się spod wozu, cały umazany był
olejem.
- Przednia część osłony dyferencjału - zawiadomił Clarka
całkiem zbytecznie. - Pęknięta w samym środku.
- Jak długo to potrwa?
- Jeżeli mi pomożesz, to wyciągnę cię stąd w półtorej godziny.
Reperacja potrwała jednakże nieco dłużej. Przede wszystkim
trzeba było zebrać rozlany olej, a było tego aż trzy litry. Następnie
mechanik wziął ciężki klucz i ostrożnie odkręcił wielkie śruby,
którymi przednia część przymocowana była do bębna osłony.
Wyciągnął dwie półośki i zluzował wał napędowy. Clark siedział na
ziemi i przyglądał się mechanikowi, podając od czasu do czasu
narzędzia. Celnicy także przypatrywali się tej operacji. Pomiędzy
jednym a drugim lądowaniem promu niewiele dzieje się w komorze
celnej. Ostatni kawałek pękniętej osłony wydobyty został tuż przed
godziną pierwszą. Clark poczuł głód i miał ochotę pójść do przydroż-
nej kawiarenki na obiad, ale mechanik śpieszył się. Zza horyzontu
wyłonił się tymczasem "St. Patrick", siostrzany prom "St. Kiliana",
zmierzający do portu Rosslare.
Mechanik rozpoczął teraz drugi etap swojej pracy. Założył nową
osłonę, zamocował wał napędowy i wstawił dwie półośki. O wpół do
drugiej "St. Patrick" był już dokładnie widoczny dla każdego obser-
watora.
Jeden z nich nazywał się Murphy. Leżał na przywiędłej trawie na
szczycie wzgórza tuż za portem, niewidoczny dla każdego, kto patrzyłby
w jego stronę z odległości stu metrów. Zresztą nikogo takiego nie
było. Przez lornetkę czujnie śledził nadpływający statek.
- Już jest blisko - odezwał się. - Dokładnie o czasie.
Leżący za nim w wysokiej trawie siłacz Brendan chrząknął.
- Myślisz, że się uda? - zapytał.
- Oczywiście. Zaplanowałem wszystko jak operację wojskową.
Nie ma mowy o klapie.
Bardziej doświadczony bądź zawodowy przestępca powiedziałby
może Murphy'emu, który był handlarzem złomu i sprzedawał uszko-
dzone samochody, że może nieco przesadza z tą pewnością siebie, ale
Murphy wydał już kilka tysięcy funtów z własnej kieszeni, wszystko
sam zorganizował i niełatwo go było zniechęcić. Dalej obserwował
nadpływający prom.
85

W komorze celnej mechanik dokręcił ostatnią śrubę nowej osłony
i wyłonił się spod ciężarówki. Wyprostował się i przeciągnął.
- W porządku - oświadczył. - Teraz wlejemy trzy litry oleju
i pojedziesz.
Odkręcił małą nakrętkę w bocznej ścianie obudowy dyferencjału.
Clark przyniósł z furgonetki puszkę oleju i lejek. Tymczasem "St.
Patrick" podpłynął ostrożnie do nabrzeża i przycumował. Jego wielkie
wrota otworzyły się, a rampa opadła.
Murphy trzymał mocno lornetkę i wpatrywał się w ciemny otwór
rufy "St. Patricka". Pierwsza wyjechała ciemnobrązowa ciężarówka
z francuską rejestracją. Następnie wielka biało-zielona z napisem
TARA, wymalowanym wielkimi zielonymi literami na jej bocznej
ścianie. Murphy westchnął głęboko.
- Jest! - szepnął. - Jest to nasze cacko.
-- Ruszamy? - zapytał go Brendan, który nie miał lornetki,
niewiele widział i zaczynał się nudzić.
- Bez pośpiechu - odparł Murphy. - Poczekamy, aż wyjedzie
z komory celnej.
Mechanik dokręcił nakrętkę wlewu oleju i obrócił się w stronę
Clarka.
- Jest twoja - powiedział - i gotowa do drogi. Idę się umyć.
Prawdopodobnie przegonię cię w drodze do Dublina.
Wrzucił do furgonetki puszkę po oleju i narzędzia, wziął butelkę
z detergentem i poszedł do toalety. Tymczasem ciężarówka należąca
do firmy Tara Transportation wjechała do komory celnej. Celnik
skierował ją do zatoki. Stanęła obok identycznej ciężarówki Clarka.
Z szoferki wysiadł kierowca.
- Co, do licha, ci się stało, Liam? - zdziwił się.
Clark wyjaśnił mu swoją sytuację. Celnik podszedł, żeby sprawdzić
dokumenty nowego kierowcy.
- Czy mogę już jechać? - spytał go Clark.
- Spływaj - oświadczył celnik. - Już i tak za długo tu stoisz.
Po raz drugi w ciągu ostatnich dwudziestu czterech godzin
Clark wspiął się po stopniach do szoferki, zapalił silnik i włączył
sprzęgło. Pomachał koledze i wyjechał z ciemnego budynku urzędu
celnego.
Murphy zacisnął ręce na lornetce, gdy jego oczom ukazała się,
ciężarówka.
- Przejechał - odezwał się do Brendana - bez żadnych kom-
plikacji. Zobacz.
Podał Brendanowi lornetkę. Ten wczołgał się na szczyt wzgórza
86

i spojrzał w dół. O pięćset metrów przed nim Clark brał zakręt
i wjeżdżał na prostą drogę z portu do miasta Rosslare.
- Widzę - powiedział.
- Wiezie siedemset pięćdziesiąt skrzyń najlepszego francuskiego
koniaku - mówił Murphy. - To jest dziewięć tysięcy butelek. Cena
detaliczna jednej butelki wynosi dziesięć funtów. Ja biorę cztery. Co
o tym myślisz?
- Dużo drinków - westchnął Brendan z lubością.
- Dużo forsy, idioto! - stwierdził Murphy. - No dobra,
ruszamy.
Sczołgali się ze wzgórza i zgięci wpół pobiegli do samochodu,
zaparkowanego na piaszczystej drodze.
Dojechali do miejsca, w którym ich droga łączyła się z szosą
prowadzącą z doków do miasta. Po kilku sekundach ciężarówka
Clarka minęła ich z wielkim hukiem. Murphy siedział za kierownicą
czarnego forda granady. Ukradł go przed dwoma dniami i zaopatrzył
w fałszywe numery rejestracyjne. Ruszył za ciężarówką Clarka.
Clark śpieszył się do domu, więc nie zatrzymywał się po drodze.
Przejechał most na rzece Slaney, po czym skierował się na północ.
Murphy postanowił zatelefonować.
Już wcześniej upatrzył sobie budkę telefoniczną, gdzie odkręcił
wkładkę słuchawki, zdobywając w ten sposób pewność, że nikt inny
nie zajmie kabiny w momencie, kiedy będzie mu potrzebna. Toteż nie
było tam nikogo. Jednakże ktoś, kogo rozwścieczyła bezużyteczność
aparatu, wyrwał przewód ze ściany. Murphy zaklął i pojechał dalej.
Znalazł budkę przy urzędzie pocztowym tuż na północ od Enniscorthy.
Kiedy zahamował, jadąca przed nim ciężarówka znikła z jego pola
widzenia.
Zatelefonował do innej przydrożnej budki telefonicznej nieco na
północ od Gorey. Odezwał się inny członek jego bandy, który czekał -
wraz z jeszcze jednym towarzyszem - na wiadomość od niego.
- Gdzie byłeś, do jasnej cholery? - wrzasnął Brady. - Sterczymy
tu z Keoghiem od godziny.
- Spokojnie - odparł Murphy. - Facet jest w drodze i o czasie.
Zajmijcie pozycje w krzakach przy zatoce przydrożnej, zaczekajcie, aż
się zatrzyma i wysiądzie z szoferki.
Odwiesił słuchawkę i ruszył w dalszą drogę. Dzięki większej
szybkości swojego wozu dogonił zielono-białą ciężarówkę tuż przed
wjazdem do wioski Ferns i ruszył za nią. Przed samym dojazdem do
Camolin zwrócił się do Brendana:
- Czas zamienić się w stróżów porządku publicznego - powie-
87

dział i znowu zjechał z szosy, tym razem w wąską wiejską drogę,
którą upatrzył sobie w czasie wcześniejszego rekonesansu. Była
pusta.
Obydwaj mężczyźni wyskoczyli z wozu i wyjęli leżącą na tylnym
siedzeniu torbę. Otworzyli zamki błyskawiczne swoich wiatrówek,
wyciągnęli z torby dwie policyjne mundurowe marynarki. Obydwaj
mieli już na sobie czarne spodnie, a na nogach czarne buty. Pod
wiatrówkami nosili przepisowe policyjne niebieskie koszule i czarne
krawaty. Włożyli marynarki. Murphy miał na ramieniu trzy paski, co
wskazywało, że jest sierżantem, Brendan zaś był przebrany za zwykłego
szeregowca. Poza tym mieli na mundurach oznaki Gardy, czyli
irlandzkich sił policyjnych. Dwie wyjęte z torby granatowe czapki
dopełniły obrazu.
Wreszcie wyjęli z torby dwie rolki czarnej przylepnej taśmy.
Murphy rozwinął je, starannie rozciągnął i nalepił na przednich
drzwiach granady. Na każdym pasku widniało słowo GARDA
wydrukowane białymi literami. Murphy rozmyślnie ukradł czarny
wóz, gdyż wszystkie patrolowe samochody policji drogowej były tego
koloru.
Teraz Brendan wyjął z kufra ostatnią rzecz, a mianowicie trójkąt
o półmetrowej podstawie, w której znajdował się silny magnes,
i ustawił go na dachu samochodu. Trójkąt zrobiony był ze szklanych
szybek, ujętych w metalowe ramy. Na przednich i tylnych szybkach
widniał również napis GARDA. Pomiędzy szybami powinny były być
żarówki, tak żeby napis był dobrze widoczny w nocy. W trójkącie
Murphy'ego żarówek nie było, ale któż zwróciłby na to uwagę
w biały dzień.
Kiedy Murphy i Brendan wsiedli na powrót do samochodu i cofnęli
wóz z bocznej drogi na szosę, wyglądali na autentycznych policjantów
drogowych. Brendan prowadził, "sierżant" Murphy usiadł obok niego.
Dopędzili ciężarówkę, stojącą na czerwonych światłach w miasteczku
Gorey.
Na północ od starego miasteczka Gorey ciągnie się nowy odcinek
dwupasmowej szosy, który dochodzi do Arklow. W połowie drogi, na
jej północnej stronie, znajduje się parking. Miejsce to Murphy wybrał
na zasadzkę. Z chwilą kiedy kolumna samochodów, blokowana
dotychczas przez zielono-białą ciężarówkę, zaczęła ją wyprzedzać -
korzystając z drugiego pasa ruchu - Murphy ruszył do dzieła.
Opuścił szybę okna i rzucił Brendanowi:
- No już!
Granada podjechała  szybko  do  szoferki  przegubowca.   Clark
88

spojrzał w dół na jadący równolegle do niego wóz policyjny i zobaczył,
że siedzący obok kierowcy sierżant macha na niego ręką. Opuścił więc
również szybę.
- Tylna opona ci siada- ryknął Murphy, próbując przekrzyczeć
wiatr. - Zjedź na parking!
Clark spojrzał przed siebie i zobaczył tablicę z wielką literą "P".
Skinął głową i zwolnił. Samochód policyjny pomknął naprzód, skręcił
w oznaczonym miejscu na parking i stanął. Przegubowiec także skręcił
i zatrzymał się tuż za nim. Clark wysiadł z szoferki.
- To z tyłu - powiedział do niego Murphy. - Chodź!
Clark obszedł przód swojej ciężarówki i przeszedł wzdłuż jej
biało-zielonego kadłuba. Dziurawej opony nie zobaczył po prostu
dlatego, że nie zdążył. Z krzaków wyskoczyli Brady i Keogh
ubrani w kombinezony z czapkami naciągniętymi na oczy. Ręka
w rękawiczce nakryła usta Clarka, jedna silna para rąk objęła
mu klatkę piersiową, a druga nogi. Podniesiono go jak worek
i zabrano w krzaki. W ciągu minuty zdjęto z niego firmowy
kombinezon ze znakiem TARA przyszytym do górnej kieszeni.
Ręce, usta i oczy zaklejono mu taśmą. Pod osłoną długiej ciężarówki
został przeniesiony do "policyjnego" samochodu i wrzucony do
jego tylnej części. Zachrypły głos kazał mu spokojnie leżeć na
podłodze.
Po dwóch minutach Keogh wyłonił się z krzaków w kom-
binezonie firmy Tara i podszedł do Murphy'ego, który stał pod
drzwiami szoferki i studiował prawo jazdy nieszczęsnego Clarka.
- Wszystko w porządku - mruknął Murphy. - Nazywasz się
Liam Clark. Te dokumenty są na pewno w porządku, bo zostały
sprawdzone dwie godziny temu w Rosslare.
Keogh, który był kierowcą ciężarówki, dopóki nie znalazł się
w więzieniu w Mountjoy jako gość republiki irlandzkiej, chrząknął,
wdrapał się po schodkach do szoferki i obejrzał sobie wszystkie
przyrządy.
- Nie ma problemu - powiedział i wsunął plik dokumentów za
klapę szyby.
- Spotkamy się za godzinę na fermie! - krzyknął Murphy.
Patrzył, jak porwany przegubowiec wyjeżdża z parkingu i włącza
się w strumień ruchu. Jechał na północ w kierunku Dublina.
Podszedł do "policyjnego" samochodu. Brady siedział na tylnym
siedzeniu i opierał nogi na ciele Clarka, leżącego z zawiązanymi
oczami. Clark widział przez kilka sekund twarz Murphy'ego, który
miał na głowie policyjną czapkę. Nie widział twarzy pozostałych

89

 trzech porywaczy. Jeżeliby w przyszłości miał wskazać na Murphy'ego
jako na sprawcę napadu, pozostali trzej zapewniliby koledze niezbite
alibi.
Teraz Murphy rozejrzał się po szosie. Była pusta. Nie na długo.
Spojrzał na Brendana i skinął głową. Zerwali z drzwiczek samochodu
znaki Gardy, zwinęli i wrzucili na tył samochodu. Rzut oka na szosę.
Jakiś samochód przejechał obojętnie obok nich. Murphy zdjął z dachu
swojego wozu trójkąt. Jeszcze jedno spojrzenie na szosę. Żadnego
ruchu. Marynarki policyjne zostały zdjęte i rzucone Brady'emu. Kiedy
granada wyjechała z parkingu, była znowu zwykłym samochodem
z trzema pasażerami w cywilu.
Wyprzedzili biało-zieloną ciężarówkę nieco na północ od Arklow.
Murphy, który znowu siedział za kierownicą, dał dyskretny sygnał
klaksonem. Kiedy mijała go granada, Keogh podniósł kciuk na znak,
że wszystko okay.
Murphy jechał wciąż dalej na północ, w Kilmacanogue skręcił na
drogę o nazwie Rocky Valley w kierunku Galary Bóg. W tej spokojnej
okolicy wypatrzył na porośniętym wrzosami wzgórzu porzuconą fermę.
Miała tę zaletę, że była tam stodoła tak wielka, iż można w niej było
zmieścić ciężarówkę. Przynajmniej na kilka godzin. To wystarczało
Murphy'emu. Dojazd do fermy prowadził przez błotnisty trakt,
zasłonięty od szosy kępą sosen.
Murphy był szczerze dumny ze swojej transakcji. Niełatwo byłoby
pozbyć się dziewięciu tysięcy butelek koniaku na południu kraju.
Pochodziły ze składu wolnocłowego, każda skrzynia, każda butelka
były numerowane i tam wcześniej czy później rozpoznano by je. Ale
w Ulsterze, na terenie gnębionym wojną domową, sytuacja była inna.
Pełno tam nielegalnych miejsc wyszynku i tajnych klubów bez licencji,
działających poza prawem.
Szynki były ściśle podzielone na katolickie i protestanckie.
Kontrolowało je kryminalne podziemie, które przejęło nadzór nad
lokalami, znajdującymi się do niedawna w rękach prawdziwych
patriotów. Murphy wiedział również, zresztą jak wszyscy, że duża
liczba morderstw politycznych popełnianych niby to dla dobra
Irlandii, miała o wiele więcej wspólnego z gangsterstwem niż
z patriotyzmem.
Zawarł więc układ z jednym z najpotężniejszych ludzi w Irlandii,
człowiekiem, który dostarczał alkohol do całego łańcucha knajp
i szynków. Wiedział, że pozbędzie się koniaku bez najmniejszych
trudności. Człowiek ten wraz ze swoimi kierowcami miał się
z nim spotkać na fermie, załadować koniak na cztery furgonetki,
90

zapłacić na miejscu gotówką i przemycić towar na Północ. Miał
zrobić to o świcie, jadąc plątaniną polnych dróg, i przekroczyć
granicę pomiędzy jeziorami położonymi na linii Fermanagh-Mo-
naghan.
Murphy kazał Brendanowi i Brady'emu przenieść nieszczęsnego
Clarka na fermę. Tam rzucono go w kąt kuchni na kupę worków.
Jego trzej porywacze usiedli. Czekali. O siódmej, kiedy już zmierzchało,
biało-zielony przegubowiec zaturkotał na drodze. Jechał bez świateł.
Trzej mężczyźni wybiegli na dwór. Z przysłoniętymi latarkami w rękach
otworzyli stare drzwi stodoły. Keogh wprowadził ciężarówkę do
środka, po czym zamknięto drzwi z powrotem. Keogh wyskoczył
z szoferki.
- Myślę, że dobrze zapracowałem na swój udział - powiedział -
i na drinka.
- Spisałeś się dobrze - potwierdził Murphy - i nie będziesz już
musiał prowadzić ciężarówki. Rozładujemy ją o północy, a potem ja
sam poprowadzę ją do miejsca odległego stąd o piętnaście kilometrów
i porzucę. Czego się napijesz?
- Może łyk koniaku? - zaproponował Brady i wszyscy się
roześmieli. Był to dobry żart.
- Nie będę rozbijać skrzyni dla paru kieliszków - oświadczył
Murphy. - Zresztą wolę whisky. Czy to wam wystarczy?
Wyciągnął z kieszeni płaską flaszkę i wszyscy stwierdzili, że chyba
im to wystarczy. Kwadrans przed ósmą było już całkowicie ciemno.
Murphy z latarką poszedł na koniec drogi, żeby wskazać przybyszom
z Północy drogę. Podał im wprawdzie dokładne instrukcje, ale mimo
to mogli mieć trudności z trafieniem na drogę dojazdową. Dziesięć po
ósmej był z powrotem na terenie fermy. Za nim jechał korowód
czterech furgonetek. Zatrzymały się na podwórzu i z pierwszej z nich
wysiadł mężczyzna w płaszczu z wielbłądziej wełny. W ręku trzymał
teczkę. Miał twarz człowieka całkowicie pozbawionego poczucia
humoru.	"
- Murphy? - zapytał. Murphy skinął głową. - Ma pan towar?
- Prosto z Francji. Jest jeszcze na ciężarówce, w stodole.
- Jeżeli otwierał pan ciężarówkę, to będę musiał sprawdzić każdą
skrzynię - oświadczył przybysz. Murphy przełknął ślinę. Był zadowo-
lony, że nie uległ pokusie sprawdzenia łupu.
- Francuskie pieczęcie celne są nie naruszone - stwierdził. -
Może je pan sprawdzić.
Przybysz z Północy mruknął coś pod nosem i skinął głową na
podwładnych, którzy zabrali się do otwierania drzwi stodoły. Ich
91

latarki oświetliły dwa identyczne zamki u tylnych drzwi i zabez-
pieczające je nie naruszone celne pieczęcie. Człowiek z Ulsteru znowu
coś mruknął i pokiwał głową z zadowoleniem. Jeden z jego ludzi
podszedł do drzwi ciężarówki z krótkim łomem w ręku. Przybyły
z Północy mężczyzna wskazał głową w stronę domu.
- Wejdź do środka - rozkazał. Murphy z latarką w ręku poszedł
pierwszy do pokoju, który był niegdyś salonem. Przybysz otworzył
teczkę i położył ją na stół. Murphy zobaczył kilka rzędów pacz-
kowanych banknotów funtowych. Jeszcze nigdy nie widział takiej
ilości pieniędzy.
- Dziewięć tysięcy butelek po cztery funty każda - powiedział. -
To byłoby trzydzieści sześć tysięcy funtów, prawda?
- Trzydzieści pięć tysięcy - warknął człowiek z Północy. -
Lubię okrągłe cyfry.
Murphy nie upierał się. Miał wrażenie, że - jeżeli sądzić po
zachowaniu się tego człowieka - nie byłoby to rozsądne. Zresztą był
zadowolony. Kiedy potrąci po trzy tysiące funtów dla każdego ze
swoich ludzi i uwzględni wydatki, pozostanie mu na czysto ponad
dwadzieścia tysięcy.
- Zgoda - powiedział.
W rozbitym oknie ukazał się jeden z pomocników przybysza
i zawołał: - Niech no pan przyjdzie i popatrzy! - Po czym zniknął.
Człowiek zatrzasnął teczkę, wsunął ją pod pachę i wyszedł na
dwór. Czterej Ulsterczycy byli w stodole. Stali dokoła przed drzwiami
ciężarówki wraz z Keoghiem, Bradym i Brendanem. Sześć latarek
oświetlało jej wnętrze. Zamiast równo ułożonych skrzynek oznaczonych
znaną na całym świecie marką producenta koniaku zobaczyli coś
zgoła innego.
W ciężarówce leżały plastikowe worki. Na każdym widniało
nazwisko słynnego producenta artykułów ogrodniczych, a poniżej
napis: "Nawóz sztuczny dla róż". Przybysz z Północy spojrzał na
worki z kamienną twarzą.
- Co to ma znaczyć, do jasnej cholery? - zapytał.
Murphy z trudem poruszył dolną szczęką, która opadła mu ze
zdumienia.
- Nie mam pojęcia - wyjąkał. - Przysięgam, że nie mam pojęcia.
Mówił prawdę. Informacje jego były kosztowne i, jak sądził,
absolutnie pewne. Porwał właściwy transporter z właściwego statku.
Wiedział, że na popołudniowy prom o nazwie "St. Patrick" załadowano
tylko jedną taką ciężarówkę.
- Gdzie kierowca? - warknął wielki człowiek.
92

- W domu - odpowiedział Murphy.
- Chodźmy - zażądał tamten. Murphy ruszył przodem. Nie-
szczęsny Liam Clark wciąż leżał na workach, związany jak kura.
- Jaki, do diabła, wieziesz towar? - zapytał go bez wstępów
wielki człowiek.
Clark zabełkotał. Był zakneblowany. Człowiek z Ulsteru skinął
na jednego ze swoich pomocników, który bezceremonialnie zerwał
plaster zalepiający usta Clarka. Kierowca miał także plaster na
oczach.
- Pytałem, jaki wieziesz towar. Mów, do cholery - powtórzył
mężczyzna. Clark przełknął ślinę.
- Nawóz do róż - powiedział. - Przecież to jest wpisane do
listu przewozowego.
Wielki człowiek oświecił plik dokumentów, który wziął od Mur-
phy'ego. Wyciągnął list przewozowy i podsunął go Murphy'emu
pod nos.
- Nawet na to nie spojrzałeś, idioto?
Murphy zwrócił rosnącą złość na Clarka.
- Dlaczego mi nic nie powiedziałeś?
Rozwścieczony Clark zdobył się na odwagę wobec swoich prze-
śladowców, których nie widział.
- Ponieważ miałem w ustach ten zasrany knebel, oto dlaczego -
wrzasnął.
- To prawda, Murphy - odezwał się Brendan, który zawsze brał
wszystko dosłownie.
- Zamknij się - warknął Murphy. Był zrozpaczony. Nachylił się
nad leżącym Clarkiem.
- A pod tymi workami nie ma koniaku? - zapytał.
Na twarzy Clarka ukazał się wyraz pełnej niewiedzy.
- Koniak? - powtórzył. - Dlaczego miałby tam być koniak?
W Belgii tego nie robią.
- W Belgii? - zawył Murphy. - Przecież jechałeś do Hawru
z prowincji Cognac we Francji!
- Nigdy w życiu nie byłem w Cognac - wrzeszczał Clark. -
Wiozłem ładunek nawozu dla róż. Składa się z mchu torfowego
i sproszkowanego krowiego nawozu. Eksportujemy go z Irlandii do
Belgii. W zeszłym tygodniu zawiozłem ten ładunek. Otwarto go
w Antwerpii, zbadano i stwierdzono, że nie odpowiada wymaganym
normom. Odrzucono go. Moi szefowie w Dublinie kazali przywieźć go
z powrotem. Załatwienie urzędowych papierów w Antwerpii trwało
trzy dni. Wszystko to możecie znaleźć w dokumentach.
93

Przybysz z Północy odczytał w świetle latarki trzymane w ręku
papiery. Potwierdzały relację Clarka. Rzucił papiery na ziemię, klnąc
na całego.
- Chodź ze mną - powiedział do Murphy'ego i ruszył naprzód.
Murphy poszedł za nim. Mamrotał coś, usiłując dowieść swojej
niewinności.
W panującej na dworze ciemności wielki człowiek brutalnie przerwał
potok słów Murphy'ego. Rzucił teczkę na ziemię, chwycił Murphy'ego
za poły wiatrówki, uniósł go do góry i rzucił nim w drzwi stodoły.
- Słuchaj, ty paskudny, katolicki bękarcie! - ryknął.
Wcześniej Murphy zastanawiał się, którą stronę darzy sympatią
gangster z Ulsteru. Teraz wiedział.
- Ty durniu - syknął wielki człowiek w sposób, który zmroził
krew w żyłach Murphy'ego. - Porwałeś ładunek gówna, i to dosłownie
gówna. Zmarnowałeś mnóstwo mojego czasu, czasu moich ludzi, no
i pieniędzy...
- Przysięgam panu - bełkotał Murphy, któremu brak było
tchu - na grób mojej matki... koniak będzie na pewno na następnym
promie, który przybija jutro o drugiej po południu... mogę znowu
spróbować...
- Ale nie dla mnie - warknął wielki człowiek. - Nasza
transakcja jest nieważna. I jeszcze jedno: jeżeli kiedykolwiek znowu
spróbujesz mnie nabrać, moi ludzie znajdą cię i strzaskają ci kolana.
Zrozumiałeś?
Święty Boże - myślał Murphy - ci ludzie z Północy to zwierzęta.
Dobrze, że mają na karku Brytyjczyków. - Wiedział, że gdyby głośno
wyraził swoje poglądy, mógłby to przypłacić życiem. Skinął więc tylko
głową. Pięć minut później człowiek z Północy odjechał, a z nim cztery
puste furgonetki.
Na fermie Murphy i jego zgnębieni wspólnicy dokończyli butelkę
whisky, świecąc sobie latarkami.
- Co teraz zrobimy? - zapytał wreszcie Brady.
- Cóż - powiedział Murphy - przede wszystkim zniszczymy
wszystkie dowody. Nic nie zyskaliśmy, ale oprócz mnie nikt nic nie
stracił.
- A co będzie z moimi trzema tysiącami funtów? - zagadnął
Keogh.
Murphy zastanowił się. Po strachu, jakiego napędził mu Ulsterczyk,
wolał uniknąć złości własnych ludzi.
- Chłopcy, zgodzicie się na tysiąc pięćset na osobę. Musicie trochę
poczekać, zanim je zarobię. Spłukałem się na organizację tego skoku.
94

Wydało mu się, że jeżeli nawet nie są szczęśliwi, to w każdym razie
trochę uspokojeni.
- Słuchaj, Brendan. Ty, Brady i Keogh oczyścicie tu teren.
Zniszczycie najmniejsze dowody, każdy ślad stóp, każdy odcisk
opony w błocie musi być zamazany. Jak skończycie, weźmiecie
samochód, zabierzcie kierowcę ciężarówki i wysadzicie go na szosie,
gdzieś na południe stąd. W samych tylko skarpetkach. Z zawią-
zanymi rękami i zalepionymi oczami i ustami. Nie będzie mógł
szybko zrobić rwetesu. Potem skręcicie na północ i pojedziecie
do domu. Ja na pewno dotrzymam słowa, Keogh. Wezmę cię-
żarówkę i porzucę ją daleko stąd, może na wzgórzach w okolicy
Kippure. Wrócę piechotą do domu. Może uda mi się skorzystać
z autostopu. Stanę na głównej szosie prowadzącej do Dublina.
Zgadzacie się?
Wszyscy się zgodzili. Nie mieli wyboru. Ludzie z Północy
dokładnie wyłamali zamki w tylnych drzwiach przegubowca, więc
zabrali się do szukania drewnianych kołków, żeby zamocować
skoble. Wreszcie zamknęli drzwi ciężarówki. Przegubowiec z nie-
szczęsnym towarem i z Murphym przy kierownicy wyruszył z fermy,
skręcił w lewo i pojechał w kierunku Djouce Forest, ku wzgórzom
Wicklow.
O wpół do dziesiątej Murphy minął las obrzeżający drogę na
Roundwood, i natknął się na traktor. Trudno sobie wyobrazić, żeby
farmer wyjechał o tak późnej porze na szosę traktorem o jednym
świetle zepsutym, a drugim zamazanym błotem, i to z ładunkiem
dziesięciu ton bali słomy. Ten jednak to zrobił.
Murphy jechał pomiędzy kamiennymi murkami, kiedy nagle
spostrzegł wynurzającą się przed nim sylwetkę traktora z przyczepą,
który nadjeżdżał z przeciwka. Zahamował ostro.
Ciężarówki przegubowe mają tę właściwość, że na zakrętach
zwrotniejsze od zwykłych ciężarówek o tej samej długości, są
oporniej sze przy hamowaniu. Jeżeli przednia część przegubowca,
która ciągnie całość, i przyczepa niosąca ładunek nie jadą idealnie na
tej samej linii, ciężka przyczepa może wyprzedzić przednią część,
spycha ją na bok i powoduje poślizg. To właśnie zdarzyło się
Murphy'emu.
Kamienny mur, tak często spotykany wśród wzgórz Wicklow,
uniemożliwił mu wyminięcie przeszkody. Farmer zdążył dodać
gazu i skręcić w bramę jakiejś farmy, więc tylko jego przyczepa
załadowana słomą pozostała w tyle i uległa kolizji. Przednia
część przegubowca Murphy'ego wpadła w poślizg w momencie
95

zderzenia z nią. Ciężki ładunek sztucznego nawozu pchał ją naprzód,
a zablokowane przez kierowcę, który uległ panice, hamulce spowodo-
wały, że bele słomy padły na szoferkę, niemal ją przygniatając. Tylna
część przyczepy wyrżnęła w kamienny mur, odskoczyła z powrotem na
szosę, a następnie uderzyła w przeciwległy kamienny mur.
Kiedy zamilkł potworny hałas ocierającego się o kamienie
metalu, okazało się, że przyczepa farmera wciąż stoi na swoich
kołach, ale oderwała się od traktora i odskoczyła na odległość trzech
metrów. Farmer został wyrzucony z siedzenia i wpadł w dół
z kiszonką. Słychać było prowadzoną przez niego głośną konwersację
ze stwórcą. A Murphy siedział w półmroku szoferki zakopanej
w belach słomy.
Drewniane kołki w zamkach przegubowca pękły, drzwi otworzyły
się. Na drogę za ciężarówką spadła część worków ze sztucznym
nawozem. Murphy otworzył drzwi szoferki i przez bele słomy przebił
się na drogę. Czuł instynktownie, że powinien znaleźć się prędko jak
najdalej od miejsca wypadku. Liczył, że farmer w ciemności nie
zanotuje rysów jego twarzy. Ale w chwili, kiedy wysiadał, uświadomił
sobie, że nie zdąży zetrzeć z wnętrza szoferki odcisków swoich palców.
Farmer wydostał się z dołu z kiszonką i stanął przy szoferce.
Jechało od niego wonią, która z pewnością nigdy nie zainteresuje
producentów wody po goleniu. Widać było, że chce rozmówić się
z Murphym. Ten pomyślał nagle, że może uda mu się ugłaskać
farmera, zaproponować pomoc przy załadowaniu słomy, zetrzeć odciski
palców z wnętrza szoferki i zniknąć w ciemnościach.
Ale właśnie w tej chwili zjawiła się policja drogowa. Coś dziwnego
dzieje się z policyjnymi patrolami. Kiedy są ci potrzebne, równie
trudno je znaleźć jak truskawki na Grenlandii. Ale wystarczy zadrasnąć
lakier czyjegoś samochodu, a wyrastają jakby spod ziemi. Ten patrol
eskortował jakiegoś ministra, jadącego z Dublina do swojego wiejskiego
domku w okolicy Annamoe, i właśnie wracał do stolicy. Kiedy
Murphy zobaczył światła wozu, pomyślał w pierwszej chwili, że to po
prostu prywatny samochód. Ale kiedy światła przygasły, stanął twarzą
w twarz z rzeczywistością. Samochód miał na dachu znak Gardy, i to
oświetlony.
Policjanci podeszli powoli do unieruchomionego traktora i jego
przyczepy, i obejrzeli sobie rozrzucone bele słomy. Murphy zrozumiał,
że ma tylko jedno wyjście: zamydlić im oczy. W tych ciemnościach
mogło mu się to udać.
- Pański? - zapytał sierżant, wskazując na przegubowiec.
- Tak - odparł Murphy.
96

- Jakoś daleko od głównej szosy.
- Tak, i bardzo późno - odpowiedział Murphy. - Prom
spóźnił się dziś po południu do Rosslare, więc spieszyło mi się.
Chciałem jak najszybciej odwieźć ładunek i znaleźć się w domu,
w łóżku.
- Papiery - zażądał sierżant.
Murphy sięgnął do szoferki i podał mu plik dokumentów.
- Liam Clark? - zapytał go sierżant.
Murphy skinął potakująco głową. Dokumenty były w całkowitym
porządku. Tymczasem drugi policjant obejrzał sobie traktor i powrócił
do sierżanta.
- Jedno z pańskich świateł jest zepsute, a drugie zamazane gliną -
powiedział zwracając się do farmera. - Tego pojazdu nie widać
z odległości dziesięciu metrów.
Sierżant zwrócił Murphy'emu dokumenty i zainteresował się
farmerem. Ten, jeszcze przed chwilą pewny siebie i zaczepny, już
zaczął zachowywać się defensywnie.
- Nie chciałbym robić z tego sprawy, ale pan władza ma rację -
odezwał się Murphy. - Traktor i przyczepa były zupełnie niewidoczne.
- Czy ma pan prawo jazdy? - zapytał sierżant farmera.
- W domu.
- Niewątpliwie ubezpieczenie też jest u pana w domu - powie-
dział sierżant. - Mam nadzieję, że są w porządku. Za chwilę się
przekonamy. Ale na razie nie może pan prowadzić z tymi światłami.
Proszę zjechać traktorem w pole i sprzątnąć słomę z drogi. Zabierze
je pan jutro rano. Podwieziemy pana do domu i przy okazji obejrzymy
sobie pańskie dokumenty.
Murphy poczuł się raźniej. Za kilka minut odjadą. Policjant
przyglądał się przednim światłom przegubowca. Zyskały jego uznanie.
Przeszedł na tył wozu sprawdzić stan tylnych świateł.
- Co pan wiezie? - zapytał Murphy'ego sierżant.
- Sztuczny nawóz - odparł Murphy. - Składa się z mchu
torfowego i sproszkowanego nawozu krowiego. Bardzo dobry dla róż.
Sierżant wybuchnął śmiechem. Obrócił się do farmera, który
ściągnął przyczepę z szosy na pole, a teraz ładował na nią bale.
- Tamten wiezie ładunek gówna - zawołał - a ty jesteś utytłany
gównem po uszy! - Był bardzo zadowolony ze swojego żartu.
Drugi policjant wyłonił się spoza przegubowca.
- Drzwi się otworzyły - zakomunikował. - Kilka worków
wypadło na drogę. Rozdarły się. Szefie, niech pan im się przyjrzy.
Wszyscy trzej przeszli na tył ciężarówki. Z tuzin worków wypadło

97
7- Czysta robota

przez otwarte drzwi przegubowca i cztery z nich rozpruły się. Z podartej
folii, z której były zrobione worki, wysypywał się brunatny nawóz.
Posterunkowy zaświecił latarkę i puścił promień światła na całą tę
breję. Dużo później Murphy powiedział towarzyszowi z celi, że są
takie dni, kiedy nic, ale to nic się nie udaje.
Nawet w świetle latarki trudno nie rozpoznać sterczącej w górę
wielkiej rury bazuki czy karabinu maszynowego, który wypadł
z podartego worka. Murphy'ego ścisnęło w dołku.
Policja irlandzka nie nosi przy sobie na co dzień pistoletów, tylko
wtedy, kiedy eskortuje ministrów. Lufa automatu sierżanta wycelowała
w żołądek Murphy'ego.
Murphy westchnął głęboko. To musiał być właśnie jeden z tych
dni. Nie tylko nie udało mu się porwać dziewięć tysięcy butelek
koniaku, ale niechcący przechwycił transport przemycanej przez kogoś
broni. Nie miał szczególnych wątpliwości co do tego, kim jest ów
"ktoś". Potrafił wyobrazić sobie wiele miejsc, w których chciałby
przeżyć następne dwa lata, ale ulice Dublina na pewno do nich nie
należały. Nie były zresztą najbezpieczniejszym miejscem na świecie.
Powoli uniósł ręce do góry.
- Muszę wyznać coś niecoś - powiedział.

NIEWYPAŁ
Gdyby Samuel Nutkin, jadąc pociągiem podmiejskim z Edenbridge
do Londynu, nie upuścił futerału od okularów między poduszki
siedzenia przedziału, cała ta historia w ogóle by się nie zdarzyła. Bo
kiedy wsunął między nie dłoń, żeby go wydostać - stało się.
Jego palce natrafiły nie tylko na futerał, ale także na cienkie
czasopismo, pozostawione tam zapewne przez poprzedniego pasażera.
Nutkin wyciągnął je w przekonaniu, że jest to rozkład jazdy. Ale
wcale nie dlatego, że był mu potrzebny. Od dwudziestu pięciu lat
jeździł codziennie tym samym pociągiem o tej samej porze z małego
i nudnego miasteczka Edenbridge do stacji Charing Cross w Lon-
dynie. Wieczorem zaś wsiadał do pociągu na stacji Cannon Street,
także zawsze o tej samej godzinie, i powracał do hrabstwa Kent.
Nutkinowi niepotrzebny był więc rozkład jazdy. Powodowała nim po
prostu zwykła ciekawość.
Kiedy spojrzał na okładkę czasopisma, twarz mu poczerwieniała.
Czym prędzej wsunął je z powrotem pomiędzy poduszki i rozejrzał się
dokoła. Nikt na niego nie patrzył. Po drugiej stronie przedziału dwa
egzemplarze Financial Timesa, jeden Times i jeden Guardian nadal
kiwały się rytmicznie w takt jadącego pociągu. Ich właściciele czytali
tabele notowań giełdowych. Po lewej stronie stary Fogarty męczył się
nad krzyżówką, a po prawej za oknem przesuwała się właśnie stacja
Hither Green. Samuel Nutkin odetchnął z ulgą.
Magazyn miał nieduży format i błyszczącą okładkę. Widniały na
niej słowa: Nowy Krąg - był to tytuł pisma - a niżej: Samotni -
Pary - Grupy - Magazyn kontaktowy dla seksualnie wyzwolonych.
Środek okładki zajmowała fotografia dorodnej kobiety o wydatnych
piersiach. Jej twarz zakrywał biały kwadrat z napisem: Ogłoszenie nr
331. Pan Nutkin nigdy w życiu nie widział takiego pisma, toteż przez

99
 

całą drogę, aż do stacji Charing Cross, zastanawiał się nad konsek-
wencjami swojego odkrycia.
Drzwi wagonów rozsunęły się, aby wyrzucić swój ludzki ładunek
na zatłoczony peron numer sześć. Ale Samuel Nutkin ociągał się,
majstrował coś przy teczce, zwijał parasol, szukał melonika tak długo,
aż znalazł się sam w przedziale. Wtedy, przerażony własną odwagą,
wyciągnął magazyn z poduszek, wsunął-go do teczki i włączył się
w strumień meloników i biletów sezonowych, zmierzających ku
wyjściom.
W drodze z pociągu do kolejki podziemnej, w czasie przejazdu
do Mansion House, w windzie prowadzącej na Cannon Street,
a potem w czasie krótkiego spaceru do biurowca towarzystwa
ubezpieczeniowego, gdzie pracował jako urzędnik, czuł się dość
niewyraźnie. Słyszał kiedyś o człowieku, który został przejechany
przez samochód. Kiedy w szpitalu zbadano zawartość jego kieszeni,
znaleziono paczkę pornograficznych zdjęć. Historia ta od dawna
prześladowała Samuela Nutkina. Jak można się z czegoś takiego
wytłumaczyć? Cóż to za wstyd dla człowieka, który leży w szpitalu
z nogą na wyciągu i wie, że wszyscy znają jego tajemne grzechy.
Toteż tego dnia Nutkin niezwykle ostrożnie przechodził przez
ulice. W końcu dotarł jednak do lokalu towarzystwa ubezpie-
czeniowego.
Samuel Nutkin nie był przyzwyczajony do "tych rzeczy". Ktoś
kiedyś odkrył, że ludzie nabierają cech odpowiadających przydomkom,
które im nadano. Wystarczy, żeby zaczęto wołać na chłopca "łobu-
ziak", a będzie chodzić z przymrużonymi oczami i mówić jak
Humphrey Bogart. "Figlarz" będzie tak długo małpować i wymyślać
kawały, aż mu się to znudzi. Samuel Nutkin miał dziesięć lat, kiedy
jeden ze szkolnych kolegów nazwał go "wiewiórką". Ten przydomek
przesądził o jego losie.
Będąc w randze kaprala, został zdemobilizowany po wojnie
w wieku dwudziestu pięciu lat. Udało mu się dostać stałą posadę
z niezłą pensją i zapewnioną emeryturą. Był już od dwudziestu
pięciu lat urzędnikiem wielkiej firmy ubezpieczeniowej, równie
solidnej jak Bank Angielski, którego gmach królował tuż obok,
w samym środku miasta. Pracował w siedzibie gigantycznej ban-
kowej ośmiornicy, rozpościerającej swoje macki na wszystkie strony
świata.
Nutkin kochał City. Wykorzystywał przerwę obiadową, żeby
spacerować po starych uliczkach o tradycyjnych nazwach - Chlebowa,
Kukurydziana, Kurza - i po miejskich murach. Myślał, jak to było
100

w Średniowieczu, kiedy naprawdę sprzedawano tu chleb, kukurydzę
i drób, a mury rzeczywiście broniły miasta. Podziwiał ludzi, którzy
wśród tych zimnych kamieni umieli porwać się na finansowanie
awanturniczych wypraw do najdalszych zakątków świata. Z ich
inicjatywy żeglarze i handlarze sprzedawali i kupowali, oszukiwali
czarnych, żółtych i brunatnych ludzi, zdobywali skarby, rabowali
i odsyłali łupy do miasta, aby tu inwestować, pożyczać, spekulować.
Tutaj, na tym skrawku ziemi w samym sercu Londynu, zabu-
dowanym bankami, spółkami akcyjnymi i domami ubezpieczenio-
wymi, zapadały decyzje o losach milionów ludzi, o ich pracy,
zamożności czy nędzy. Nutkinowi nigdy nie przyszło do głowy,
że to siedlisko największych rozbójników świata, był bowiem uczci-
wym obywatelem.
Minęło ćwierć wieku, magia zblakła i wtopiła się w szary strumień
ciemnych garniturów, parasoli, meloników i teczek, które wlewały się
codziennie do City, aby po ośmiu godzinach pracy odpłynąć do
podmiejskich rezydencji.
Był więc Nutkin w śródmiejskiej dżungli Londynu przyjaznym
i nieszkodliwym stworzeniem o cechach określonych przez swój
młodzieńczy przydomek. W ciągu tych lat dopasował się do swojego
biurka - zażywny, sympatyczny człowiek bliski pięćdziesiątki, uprzej-
my i miły dla sekretarek, które traktowały go po macierzyńsku
i mówiły, że jest "słodki". Ale zupełnie nie był przyzwyczajony do
czytania czy choćby tylko noszenia w teczce pornograficznych pism.
Jednakże tego ranka w jego życiu nastąpił przełom. Przekradł się do
ubikacji, zamknął się tam i zabrał się do czytania wszystkich ogłoszeń
w Nowym Kręgu.
Zaskoczyły go i zdumiały. Przy niektórych znajdowały się zdjęcia,
przeważnie amatorskie fotografie pań w samej bieliźnie. Inne ogłoszenia
odznaczały się wymownym tekstem reklamującym tajemnicze - w każ-
dym razie dla Samuela Nutkina - usługi. Szybko zrozumiał, że
kobiety ogłaszające się w tym piśmie marzyły głównie o tym, żeby
poznać osobiście zamożnych i hojnych dżentelmenów. Przeczytał
magazyn od deski do deski, wsunął go na dno teczki i szybko wrócił
do swojego biurka.
Wieczorem udało mu się przewieźć pismo do mieszkania w Eden-
bridge, chociaż przez całą drogę zdawało mu się, że czyha na niego
policja obyczajowa. Schował swój skarb pod dywan przed kominkiem.
Lettice nigdy tam nie zajrzy.
Lettice, czyli pani Nutkin, była niemal całkowicie przykuta do
łóżka. Twierdziła, że cierpi na ciężki artretyzm i dolegliwości sercowe.
101

Diagnoza doktora Bulstroda określała jej chorobę jako zaawan-
sowaną hipochondrię. Była wątłą i suchą kobietą o ostrym nosie
i jeszcze ostrzejszym głosie. Wiele lat upłynęło od czasu, kiedy była
źródłem fizycznych uciech Samuela Nutkina, czy to w łóżku, czy też
poza nim. Mimo to pozostał wiernym i przywiązanym mężem, zawsze
gotowym do największych poświęceń, aby zaoszczędzić żonie nawet
najmniejszych przykrości. Nie zajmowała się na szczęście domem ze
względu na ból w plecach, nie było więc obawy, że zajrzy pod
dywan.
Następne trzy dni upłynęły Nutkinowi na głębokich rozmyślaniach,
które dotyczyły przede wszystkim jednej z ogłaszających się pań.
Z krótkich informacji, jakie podawała, można było wnioskować, że
była wysoka i miała zaokrąglone kształty. Trzeciego dnia zdecydował
się, usiadł i napisał do niej list. Napisał krótko i rzeczowo na kartce
zwykłego biurowego papieru. Zaczął od zwrotu "Droga Pani", po
czym wyjaśnił, że czytał jej ogłoszenie i bardzo chciałby się z nią
spotkać.
W samym środku magazynu były szczegółowe instrukcje co do
sposobu przesyłania odpowiedzi na ogłoszenia. Po napisaniu listu
należało włożyć go wraz z zaadresowaną do siebie i ofrankowaną
kopertą do drugiej koperty, opatrzonej numerem ogłoszenia wypisanym
ołówkiem. Kopertę tę wraz z należnością za usługę polecano włożyć
do trzeciej koperty i wysłać na londyński adres czasopisma. Pan
Nutkin wykonał to wszystko starannie, podając się za niejakiego pana
Henry Jonesa, zamieszkałego na 27 Acacia Avenue. Był to notabene
jego prawdziwy adres.
Przez następne kilka dni biegł do drzwi wejściowych, gdy
tylko słyszał kroki listonosza. Szóstego dnia zobaczył wśród listów
kopertę zaadresowaną do Henry'ego Jonesa. Wsunął ją do kieszeni
i poszedł na piętro, żeby zabrać od żony tacę, na której podał
jej śniadanie.
W pociągu, w drodze do miasta, poszedł do toalety i drżącymi
palcami otworzył kopertę. Znalazł własny list, a na jego odwrocie
ręcznie wypisaną odpowiedź: Drogi Henry, bardzo dziękuję za zainte-
resowanie się moim ogłoszeniem. Jestem pewna, że będziemy się mogli
dobrze zabawić. Zadzwoń pod numer... Ściskam, Sally. Numer telefonu
wskazywał, że Sally mieszkała w centrum Londynu, w dzielnicy
Bayswater.
Niczego więcej w kopercie nie było. Samuel Nutkin przepisał
numer telefonu na kartkę papieru i schował ją do portfela,
a list wraz z kopertą podarł, wrzucił do klozetu i spuścił wodę.
102

Kiedy wracał do przedziału, czuł, że ma wypieki, i obawiał
się, że towarzysze podróży zwrócą na to uwagę. Stary Fogarty
wpisywał jednak właśnie pozycję numer piętnasty (poziomo) do
krzyżówki, a z pozostałych pasażerów żaden nie podniósł nawet
głowy.
W przerwie obiadowej Nutkin nakręcił podany mu numer z auto-
matu w najbliższej stacji kolejki podziemnej. Usłyszał niski głos
kobiecy: "Halo?" Nutkin wepchnął monetę do aparatu, odchrząknął
i powiedział:
- E... Halo... Czy to panna Sally?
- Zgadza się - odpowiedział matowy głos. - A kto mówi?
- O... e... Nazywam się Jones, Henry Jones. Otrzymałem dziś
rano od pani odpowiedź na mój list w sprawie pani ogłoszenia...
W słuchawce słychać było szelest przewracanych kartek papieru.
- Ależ tak, pamiętam cię, Henry. Czy chciałbyś do mnie wstąpić,
kochanie?
Samuel Nutkin poczuł, że zamiast języka ma w ustach kawał
starej gumy.
- Tak, bardzo chętnie - wyjąkał.
- Doskonale. Jest tylko jedna mała sprawa... Drogi Henry,
widzisz, moi przyjaciele na ogół dają mi niewielki prezent. Pomaga
mi to w płaceniu komornego. Jakieś dziesięć funtów. Czy to ci
odpowiada?
Nutkin skinął głową i powiedział: "Tak".
- Świetnie, wobec tego kiedy będziesz?
- Mogę tylko w porze obiadowej. Pracuję w City, a wieczorem
jadę do domu.
- Czy jutrzejszy dzień ci odpowiada? Doskonale, w takim razie
jutro o dwunastej trzydzieści. Podam ci adres...
Kiedy o dwunastej trzydzieści następnego dnia Nutkin stanął
przed drzwiami mieszkania w jednym z zaułków Bayswater, był
pewny, że ma gorączkę. Zastukał nerwowo do drzwi. Usłyszał kroki
w przedpokoju.
Potem nastąpiła cisza. Ktoś najwyraźniej przyglądał mu się przez
wziernik w drzwiach.
- Proszę wejść - usłyszał.
Kiedy wszedł, zamknęła za nim drzwi i powiedziała cicho:
- Więc jesteś, Henry? Proszę, wejdź do pokoju, porozmawiamy
sobie.
Poszedł za nią do pokoju. Serce biło mu jak młot. Była starsza, niż
się spodziewał. Stuknęła jej już na pewno czterdziestka, na zniszczonej
103

twarzy miała grubą warstwę makijażu. Poza tym była o dobre
piętnaście centymetrów wyższa od niego, może dzięki wysokim
obcasom. Pomimo sięgającego do ziemi szlafroka widać było, że ma
stanowczo za szerokie biodra. Kiedy szlafrok rozchylił się, zauważył,
że nosi pod nim czarne nylonowe majtki i czerwoną koszulkę. Drzwi
do przedpokoju zostawiła otwarte.
Pokój był licho umeblowany i nie było w nim wielu przedmiotów
osobistych. Kobieta uśmiechnęła się zalotnie.
- Czy masz dla mnie ten mały prezencik, Henry?
Samuel Nutkin skinął głową i wyciągnął z kieszeni spodni dziesięcio-
funtowy banknot. Wzięła go i włożyła do leżącej na komodzie torebki.
- Usiądź i odpocznij sobie. I nie denerwuj się tak. Czy masz
jakieś szczególne życzenia?
Nutkin przysiadł na brzegu fotela. Zdawało mu się, że ma usta
wypełnione szybko schnącym cementem.
- To bardzo trudno wytłumaczyć - wymamrotał.
Sally znów się uśmiechnęła.
- Nie wstydź się. Mów, co masz na myśli.
Powiedział jej to w końcu. Nie zdziwiła się.
- W porządku- powiedziała lekko. - Wielu panów o to prosi.
Zdejm marynarkę, spodnie i buty i chodź do sypialni.
Usłuchał jej i poszedł za nią przez przedpokój do jasno oświetlonej
sypialni. Zamknęła drzwi na klucz i włożyła go do kieszeni szlafroka,
który następnie zdjęła i powiesiła na haku.
Po trzech dniach listonosz doręczył na Acacia Avenue 27 wraz
z innymi listami zwykłą, dość grubą kopertę. Samuel Nutkin wybrał
pocztę ze skrzynki i położył ją na stole, przy którym jadł śniadanie.
Prócz grubej koperty nadanej w Londynie i zaadresowanej na nazwisko
Samuela Nutkina był jeszcze list do Lettice od jej siostry i rachunek
z kwiaciarni za jakieś rośliny doniczkowe. Nutkin beztrosko otworzył
grubą kopertę, spodziewając się, że jest w niej jakaś reklamówka.
Mylił się jednak.
Z koperty wypadło sześć fotografii. Leżały teraz na stole, a Nutkin
wpatrywał się w nie w niemym zdumieniu. Kiedy zrozumiał całą
prawdę, ogarnęło go przerażenie. Zdjęcia, dalekie od technicznej
doskonałości, były jednak dostatecznie wyraźne. Twarz kobiety była
ostra na wszystkich zdjęciach, a na co najmniej dwóch można było
doskonale rozpoznać jego własną twarz. Trzęsącymi się rękoma szukał
jakiegoś słowa wyjaśnienia w głębi koperty. Nie znalazł nic. Na jej
odwrocie też nic nie było. Wystarczyły same zdjęcia. Pokazywały
wszystko czarno na białym.
104

Ogarnięty ślepą paniką wsunął fotografie pod dywan przy kominku,
tam gdzie wciąż spoczywał numer feralnego magazynu. Po chwili
namysłu wziął jednak całą paczkę i spalił ją za garażem, wdeptując
obcasem popiół w mokrą ziemię. Wrócił do pokoju. Miał ochotę
pozostać w domu i symulować chorobę, ale po namyśle doszedł do
wniosku, że wzbudzi to tylko podejrzliwość Lettice. Zaniósł jej list od
siostry na górę, zabrał tacę po śniadaniu, po czym pobiegł na stację,
żeby zdążyć na pociąg do City.
Patrzył przez okno przedziału i starał się uspokoić skołataną
głowę. Dopiero kiedy mijał New Cross, zorientował się, w jaki sposób
został nabrany.
- Marynarka! - krzyknął. - Marynarka i portfel!
Stary Fogarty, który zastanawiał się właśnie nad siedem pionowo,
pokręcił głową.
- Nie - mruknął - za dużo liter.
Samuel Nutkin wpatrywał się ponuro w południowe przedmieście
Londynu, przesuwające się za oknem wagonu. Nie był przysto-
sowany do takich sytuacji. Zimny strach ściskał mu żołądek.
Tego ranka w żaden sposób nie mógł skoncentrować się na swojej
pracy.
W przerwie obiadowej spróbował połączyć się z numerem podanym
przez Sally, ale odpowiedział mu zachrypły męski głos, który oświad-
czył, że nie zna żadnej Sally i że to pomyłka. Nutkin spróbował
połączyć się ponownie przez telefonistkę, odpowiedział jednakże ten
sam mężczyzna. Nie było więc pomyłki.
Zadzwonił do informacji i próbował sprawdzić adres podanego mu
numeru. Jednak numer był zastrzeżony i bez polecenia sędziego
pokoju biuro numerów nie udzielało informacji.
Nutkin pojechał taksówką na Bayswater. Okazało się, że mieszkanie
jest zamknięte, a na bramie wisi napis "Do wynajęcia". Wtedy
zrozumiał, że nawet przy pomocy policji nie dowie się niczego.
Mieszkanie zostało najwyraźniej wynajęte na jeden tydzień, i to na
fałszywe nazwisko, i już zostało opuszczone. Biuro czasopisma
przesyłało na pewno odpowiedzi na ogłoszenia pod jakimś jednym
umówionym adresem, a numer telefonu należał do całkiem obcego
człowieka, który po powrocie z urlopu zastał sforsowany zamek
u drzwi swego mieszkania. Odebrał pewnie od tego czasu wiele
telefonów do jakiejś Sally, której oczywiście nie znał.
Kiedy Nutkin wrócił do domu, Lettice zrzędziła jeszcze bardziej
niż zwykle. Były do niego trzy telefony, które przerwały jej popołud-
niową drzemkę.
105

Po raz czwarty telefon zadzwonił zaraz po ósmej. Samuel Nutkin
zerwał się z fotela i zostawiając żonę przed telewizorem pobiegł do
aparatu znajdującego się w przedpokoju. Mówił mężczyzna, ale trudno
było się Nutkinowi zorientować, czy to ten sam, z którym rozmawiał
po południu. Głos był stłumiony, brzmiał jakby przez chustkę
nakrywającą mikrofon.
- Pan Nutkin?
- Tak.
- Pan Samuel Nutkin?
- Tak.
- A może jednak pan Henry Jones?
Samuel Nutkin poczuł ucisk w dołku.
- Kto mówi? - spytał.
- To nieważne, przyjacielu. Czy otrzymałeś mój bilecik dzisiejszą
pocztą?
- Czego ode mnie chcecie?
- Zadałem ci pytanie, przyjacielu. Czy dostałeś odbitki?
- Tak.
- Przyjrzałeś im się dobrze?
Samuel Nutkin zacisnął zęby.
- Tak.
- No cóż, niegrzeczny z ciebie chłopiec. Mam chyba obowiązek
posłać te zdjęcia do twojego szefa. Ależ tak, wiem, gdzie pracujesz
i znam nazwisko twojego zwierzchnika. A drugi komplet odbitek
mogę posłać do pani Nutkin. I do sekretarza twojego klubu
tenisowego. Pan nosi w portfelu bardzo wiele legitymacji, panie
Nutkin.
- Panie, panie, niech pan tego nie robi - wybuchnął Nutkin, ale
głos w słuchawce przerwał jego protesty.
- Zaraz się rozłączę. Nie próbuj zwracać się do policji. Zresztą
nic mi nie mogą zrobić. Zastanów się nad całą sprawą trzeźwo i na
zimno. Możesz dostać to wszystko, klisze i odbitki. O której godzinie
wychodzisz do pracy?
- Ósma trzydzieści.
- Zadzwonię jutro rano o ósmej. Dobrej nocy.
Telefon zamilkł.
Nutkin dobrej nocy nie miał. Kiedy Lettice szła spać, powiedział,
że musi uregulować ogrzewanie, pozostał na dole i dokładnie
skontrolował zawartość portfela. Kolejowy bilet sezonowy, książecz-
ka czekowa, legitymacja członkowska klubu tenisowego, dwa listy,
dwa zdjęcia z żoną, prawo jazdy, karta klubu ubezpieczeniowców -
106

więcej niż trzeba, aby dowiedzieć się sporo o nim i jego miejscu
pracy.
Później w bladym świetle ulicznej latarni, przenikającym przez
firanki sypialni, patrzył na niesympatyczną twarz żony śpiącej w sąsied-
nim łóżku - Lettice zawsze chciała spać osobno - i usiłował sobie
wyobrazić, co powiedziałaby po otwarciu grubej koperty, która może
nadejść w czasie jego pobytu w biurze. Wyobrażał sobie dyrektora
Bensona w gabinecie na najwyższym piętrze, jak siedzi i trzyma w ręku
paczkę odbitek. Myślał o zebraniu prezydium klubu tenisowego,
zwołanego specjalnie w celu ponownego rozpatrzenia jego człon-
kostwa, na którym wszyscy podają sobie z rąk do rąk te straszne
fotografie. To wszystko przekraczało jego wyobraźnię. Jedno było
jednak pewne. Taki wstrząs zabiłby biedną Lettice. Nie przeżyłaby
tego. A więc nie wolno dopuścić, żeby się o czymkolwiek do-
wiedziała.
Telefon zadzwonił punktualnie o ósmej. Samuel Nutkin czekał już
w hallu, ubrany jak zwykle w szary garnitur, białą koszulę, z meloni-
kiem, parasolem i teczką w ręku, gotowy do szybkiego marszu na
stację.
- Zastanowiłeś się? - zapytał nieznajomy.
- Tak - odpowiedział drżącym głosem Nutkin.
- Chcesz te negatywy?
- Tak, proszę pana.
- Obawiam się, że będziesz je musiał kupić, przyjacielu. Musimy
pokryć nasze wydatki, a poza tym należy ci się mała nauczka.
Nutkin przełknął kilka razy ślinę.
- Nie jestem bogaty - wyjąkał. - Ile żądacie?
- Tysiąc funtów - rzucił głos bez wahania. Samuel Nutkin był
wstrząśnięty.
- Ależ ja nie mam tyle pieniędzy! - zaprotestował.
- W takim razie postaraj się o nie - szydził głos w słuchawce. -
Możesz dostać pożyczkę na hipotekę swojego domku albo, jeżeli
wolisz, samochodu. Ale zdobądź tę forsę, i to szybko. Jeszcze dziś.
Zadzwonię wieczorem o ósmej.
Głos umilkł i w słuchawce rozległ się sygnał. Nutkin poszedł na
górę, pocałował żonę w policzek i udał się do pracy. Tego dnia nie
wsiadł jednak jak zwykle do pociągu odchodzącego o 8.31 do Charing
Cross, ale poszedł do parku i usiadł na ławce. Siedział niby samotny
karzełek w meloniku pośród kwiatów i drzew. Wiedział, że musi się
zastanowić, a to było niemożliwe w towarzystwie starego Fogarty'ego
z tymi jego wiecznymi krzyżówkami.
107

Przypuszczał, że gdyby się postarał, pożyczyłby jakoś te tysiąc
funtów, ale wywołałoby to niewątpliwie duże zdziwienie w banku.
Zwłaszcza gdyby zażądał od dyrektora, żeby wypłacono mu tę sumę
zaraz, i to w gotówce. Mógłby powiedzieć, że chodzi o dług karciany,
ale nikt by mu nie uwierzył, bo wszyscy wiedzieli, że w karty nie gra.
Nie pił, jeżeli nie liczyć kieliszka wina od czasu do czasu. Nie palił.
Najwyżej czasami jedno cygaro po proszonej kolacji. A więc z pew-
nością domyślą się, że chodzi o kobietę. Co robić? Co robić? - pytał
w kółko samego siebie.
Może pójść na policję? Oni mogliby oczywiście znaleźć tych ludzi
mimo fałszywych nazwisk i adresów. Ale potem odbyłaby się sprawa
sądowa, na której trzeba by było wystąpić w charakterze świadka.
Nutkin nieraz czytał w gazetach, że w takich wypadkach można nie
podawać nazwiska, że figuruje się jako pan X, ale tyle osób mogło
rzecz rozszyfrować. Po dwudziestu pięciu latach monotonnego życia
biurowego nie sposób ukryć sprawy sądowej.
O dziewiątej trzydzieści opuścił park, znalazł budkę telefoniczną
i zadzwonił do biura. Powiedział kierownikowi swojego działu,
że źle się czuje, ale po południu będzie na pewno za biurkiem.
Potem poszedł do banku. Po drodze łamał sobie głowę szukając
jakiegoś wyjścia i przypominając sobie wszystkie sprawy o szantaż,
o których czytał w gazetach. Jak nazywają to, co mu się przytrafiło?
Chyba wymuszaniem pieniędzy pogróżkami. Niezła prawnicza
formułka, pomyślał z goryczą, ale czy można pomóc ofierze
szantażu?
Gdyby był młodszy i do tego kawalerskiego stanu, powiedziałby
im, żeby go pocałowali. Ale jak teraz zmienić posadę? Poza tym
istniała przecież Lettice, nieszczęsna, przewrażliwiona Lettice. Ten
szok na pewno by ją zabił. Nutkin postanowił za wszelką cenę
oszczędzić żonie takiego ciosu.
Przy drzwiach banku opuściła go jednak odwaga. Nie mógł stanąć
przed dyrektorem z tak dziwnym i trudnym do wytłumaczenia
żądaniem. To tak, jakby mu powiedział: "Jestem ofiarą szantażu
i proszę o pożyczkę w wysokości tysiąca funtów". A poza tym, czy
tamci nie zażądają następnych sum? Na pewno wyciągną z niego cały
majątek, a potem i tak roześlą fotografie po ludziach! To prawie
pewne. Postanowił w każdym razie nie brać pieniędzy z miejscowej filii
banku. Rozwiązania trzeba szukać w Londynie - powiedział sobie po
długich wahaniach. Podjąwszy tę decyzję, wsiadł do pociągu. Była
godzina 10.31.
Do City przyjechał tuż przed przerwą obiadową, więc dla wypeł-
108

nienia czasu poszedł po zakupy. Był człowiekiem zbyt ostrożnym, żeby
nosić przy sobie tysiąc funtów.
Wszedł do sklepu z artykułami biurowymi i zakupił stalową,
zamykaną na klucz kasetkę na pieniądze. W kilku innych sklepach
zakupił: pół kilo lukru - tłumacząc sprzedawcy, że zamierza zalać
nim urodzinowy tort żony - puszkę sztucznego nawozu przeznaczo-
nego dla róż w ogródku, pułapkę na myszy, miedziane druciki do
bezpieczników, dwie baterie do latarki elektrycznej, kolbę do zaluto-
wania dziury w czajniku i kilka innych drobnych przedmiotów, które
każdy człowiek powinien mieć w domu.
O drugiej po południu siedział za swoim biurkiem. Zapewnił szefa,
że czuje się znacznie lepiej, i zabrał się do pracy nad księgami
rachunkowymi. Nikomu nie przyszłoby do głowy, że Samuel Nutkin
potrafiłby w podstępny sposób podjąć jakiekolwiek pieniądze z konta
swojego przedsiębiorstwa.
O godzinie ósmej tegoż wieczoru siedział jak zwykle z Lettice
przed telewizorem. Zadzwonił telefon, a w słuchawce odezwał się
zachrypły głos:
- No i co, pieniądze są, panie Nutkin?
- Eee... tak... - odpowiedział Nutkin i zanim tamten mógł się
odezwać, pośpiesznie dodał: - Panie, niech mi pan odeśle te negatywy
i zapomnijmy o wszystkim.
Po drugiej stronie zapanowało nasycone zdumieniem milczenie.
- Czyś ty zwariował? - odezwał się wreszcie zachrypły głos.
- Nie - odrzekł poważnie Nutkin. - Ale chciałbym, żeby pan
przemyślał wszystkie przykre konsekwencje, jakie wynikną z pańskich
żądań.
- Słuchaj, durny człowieku - rozzłościł się tamten. - Albo
zrobisz, co ci każę, albo dla samej przyjemności posyłam te fotki do
twojej żony i szefa!
Nutkin westchnął.
- Właśnie tego się obawiałem. Mów dalej!
- Jutro w przerwie obiadowej wsiądziesz w taksówkę i pojedziesz
na Albert Bridge Road. Wejdziesz do parku Battersea i pójdziesz
Aleją Zachodnią w kierunku rzeki. W połowie alei skręcisz w lewo
i pomaszerujesz w stronę centralnego placu. Dojdziesz do takiego
miejsca, w którym stoją dwie ławki, jedna obok drugiej. O tej porze
nie powinno tam być nikogo. Miej ze sobą paczkę zawiniętą w brązowy
papier, wsuń ją pod pierwszą ławkę i pójdź dalej. Wyjdziesz z parku
drugą bramą. Zrozumiałeś?
- Zrozumiałem.
109

- W porządku. I jeszcze jedno. Pamiętaj, że od momentu, kiedy
znajdziesz się w parku, będziesz obserwowany. Niech ci nie przyjdzie
do głowy, że gliny mogą coś pomóc. Najmniejsze podejrzenie, że
w pobliżu jest jakiś tajniak, i ulatniam się. A wiesz, co się wtedy stanie,
prawda, Nutkin?
- Wiem - odparł cicho Nutkin.
- To dobrze. Zrób, co ci każę, a wszystko pójdzie gładko.
Mężczyzna odwiesił słuchawkę.
Po kilku minutach Samuel Nutkin przeprosił żonę i poszedł do
garażu. Chciał być przez pewien czas sam.
Następnego dnia postąpił dokładnie tak, jak mu nakazano. Kiedy
szedł aleją po zachodniej stronie parku i docierał już do zakrętu
prowadzącego do placu centralnego, zatrzymał go motocyklista. Stał
rozkraczony nad swym pojazdem i studiował mapę. Na głowie miał
hełm, a twarz zasłaniały mu gogle i kolorowa chustka.
- Hej, kolego, czy może mi pan pomóc? - krzyknął.
Nutkin był człowiekiem uprzejmym, więc podszedł do motocyklisty
i pochylił się nad jego mapą.
- Dawaj tę paczkę, Nutkin! - syknął tamten.
Nutkin poczuł ostre szarpnięcie i jego paczka znalazła się w mgnie-
niu oka w koszyku pod kierownicą motocykla. Potem rozległ się ryk
motoru i po chwili motocykl znalazł się na zatłoczonej Albert Bridge
Road. Wszystko to stało się błyskawicznie. Nawet gdyby ich obser-
wował jakiś policjant, nie zdołałby zatrzymać motocyklisty. .Nutkin
potrząsnął ze smutkiem głową i powrócił do City, do swojego biura.
Minął tydzień. Pewnego wieczoru do drzwi domku Samuela
Nutkina zadzwonił człowiek o długiej, końskiej twarzy i brązowych,
smutnych oczach. Stał w progu w długim czarnym płaszczu i na tle
pochmurnego wieczornego nieba jego sylwetka wyglądała jak sylwetka
przedsiębiorcy pogrzebowego.
- Pan Nutkin?
- Pan Samuel Nutkin?
- Tak, to ja.
- Sierżant detektyw Smiley. Czy mógłbym prosić pana o kilka
chwil rozmowy? - Człowiek wyciągnął legitymację, ale Nutkin nie
patrząc na nią skinął głową na znak zgody.
- Proszę, niech pan wejdzie.
Sierżant Smiley był wyraźnie zmieszany.
- Chciałbym z panem pomówić o bardzo osobistej i może nawet
ambarasującej sprawie... - zaczął.
110

- Mój Boże - przerwał Nutkin - nie musi się pan krępować,
sierżancie.
Smiley patrzył zdziwiony.
- Nie muszę się krępować...?
- Oczywiście, że nie. Chodzi panu o bilety na bal policji, prawda?
W klubie tenisowym zawsze kupujemy kilka. Będąc w tym roku
sekretarzem klubu, spodziewałem się nawet...
Smiley odchrząknął z zażenowaniem.
- Obawiam się, że tym razem nie chodzi o bal policji. Jestem tu
w związku z pewnym dochodzeniem.
- To jeszcze nie powód, żeby się pan czuł nieswojo.
Mięśnie szczęk sierżanta drgały pod napiętą skórą.
- Miałem na myśli, że może to pana będzie krępować, nie mnie -
wyjaśnił cierpliwie. - Czy żona jest w domu?
- Tak, ale leży w łóżku. Jej zdrowie...
Właśnie w tej chwili rozległ się z góry rozdrażniony głos:
- Kto tam przyszedł, Samuelu?
- Pan z policji, kochanie.
- Z policji?
- Bądź spokojna, kochanie - odpowiedział Nutkin. - Chodzi
o zbliżający się turniej tenisowy z policyjnym klubem sportowym.
Sierżant Smiley ze zrozumieniem skinął głową i przeszedł za
Nutkinem do salonu.
- Może powie mi pan teraz, o co panu chodzi i dlaczego miałbym
być skrępowany? - spytał Nutkin po zamknięciu drzwi.
- Przed kilkoma dniami - zaczął sierżant Smiley - moi koledzy
z policji stołecznej odwiedzili pewne mieszkanie w centrum Londynu.
Przeszukując je, natrafili w zamkniętej na klucz szufladzie na paczkę
kopert.
Samuel Nutkin patrzył na policjanta z dobrotliwym zaintere-
sowaniem.
- Każda z tych kopert - a było ich około trzydziestu - zawierała
kartkę z nazwiskiem i adresem jakiegoś mężczyzny, w niektórych
wypadkach był również adres miejsca pracy. Poza tym w każdej
z kopert znajdowało się około tuzina negatywów, przedstawiających
panów w średnim wieku w towarzystwie kobiety w pozycjach, które
można by nazwać bardzo kompromitującymi.
Samuel Nutkin zbladł i nerwowo zagryzł wargi. Smiley spojrzał na
niego surowo i ciągnął dalej:
- Na wszystkich fotografiach była ta sama kobieta. Jest
znana policji jako zawodowa prostytutka, kilkakrotnie karana.
111

Niestety muszę panu powiedzieć, że na jednej z tych kopert widnieje
pańskie imię, nazwisko i adres, a sześć negatywów przedstawia pana...
w różnych sytuacjach z tą kobietą. Ustaliliśmy, że zajmowała ona
przez jakiś czas wraz z pewnym osobnikiem mieszkanie, w którym
policja dokonała rewizji. Czy pan mnie słucha?
Samuel Nutkin siedział z pochyloną głową i wpatrywał się w dywan.
Wreszcie westchnął głęboko.
- O mój Boże - wyszeptał - fotografie. Więc robili zdjęcia. Co
za wstyd, gdyby to wyszło na jaw. Przysięgam panu, panie sierżancie,
nie wiedziałem, że to, co robię, jest nielegalne.
Sierżant Smiley zatrzepotał powiekami.
- Panie Nutkin, niech mnie pan dobrze zrozumie. To, co
pan robił, nie jest nielegalne. Pańskie życie prywatne należy do
pana i policja nie interesuje się nim, dopóki działa pan w ramach
prawa. A odwiedziny u prostytutki nie są przez żadne prawo
zabronione.
- Nie rozumiem... przecież pan mówił, że toczy się dochodzenie?
- Nie dotyczy ono pana - oświadczył zdecydowanie sierżant. -
Czy mogę mówić dalej? Dziękuję. Otóż policja stołeczna jest pewna,
że mężczyźni, którzy bywali w mieszkaniu tej kobiety bądź zarekomen-
dowani przez osobistych znajomych, bądź zwabieni przez ogłoszenia,
byli fotografowani i identyfikowani po to, żeby ich potem można było
szantażować.
Samuel Nutkin patrzył na sierżanta ze zdumieniem. Nie był
przyzwyczajony do takich rozmów.
- Szantaż - wyszeptał. - O mój Boże, to jeszcze straszniejsze...
- Ma pan rację... Otóż... - detektyw wyciągnął z kieszeni
fotografię. - Czy pan poznaje tę kobietę?
Samuel Nutkin przyjrzał się uważnie zdjęciu. Widniała na nim
kobieta, którą znał jako Sally. Skinął potakująco głową.
- Dziękuję - powiedział sierżant, chowając fotografię do kieszeni. -
Chciałem pana jeszcze poprosić, żeby opowiedział mi pan, w jaki
sposób pan tę kobietę poznał. Nie będę robił żadnych notatek
i zachowam wszystko w dyskrecji, chyba że się okaże, iż posiada pan
istotne dla śledztwa informacje.
Samuel Nutkin jąkając się zrelacjonował sprawę od samego
początku. Opowiedział sierżantowi, jak przypadkowo znalazł maga-
zyn, zapoznał się z jego treścią w toalecie biurowej, powiedział nawet
o swojej trzydniowej rozterce i walce z pokusą napisania listu,
wreszcie o wysłaniu go i podpisaniu nazwiskiem Henry Jones.
Opowiedział o tym, jak otrzymał odpowiedź, zanotował numer
112

telefonu i zniszczył list, a także o rozmowie telefonicznej i umówieniu
się na następny dzień na dwunastą trzydzieści. Opowiedział, jak
kobieta kazała mu zdjąć marynarkę, zostawić ją w salonie i za-
prowadziła go do sypialni. Wyznał, że zdarzyło mu się to po raz
pierwszy w życiu.
Przyznał też, że po powrocie do domu natychmiast spalił magazyn
zawierający ogłoszenie i przysiągł sobie, że już nigdy w życiu nie zrobi
niczego podobnego.
- A teraz - odezwał się Smiley - spytam pana o rzecz bardzo
istotną. Czy od tego popołudnia odebrał pan jakiś telefon, czy też
może telefonowano w pańskiej nieobecności z pogróżkami i żądaniem
pieniędzy za te fotografie?
Samuel Nutkin potrząsnął przecząco głową.
- Nie - powiedział. - Jeszcze chyba do mnie nie doszli.
Smiley uśmiechnął się po raz pierwszy.
- Nie doszli do pana i chyba już nie dojdą. Zdjęcia są w ręku
policji.
Nutkin spojrzał na niego z nadzieją w oczach.
- Oczywiście. Przecież prowadzicie śledztwo. Zdemaskowaliście
ich, zanim się do mnie zabrali. Proszę mi powiedzieć, sierżancie, co
teraz będzie z tymi okropnymi fotografiami?
- Kiedy poinformuję Scotland Yard, że te, które dotyczą pana
osoby, nie są istotne dla śledztwa - zostaną spalone.
- O! Jakże się cieszę! Ale proszę mi powiedzieć, czy ta para
próbowała szantażować innych mężczyzn?
- Na pewno - odparł sierżant Smiley wstając. - I na pewno
inni detektywi Scotland Yardu rozmawiają w tej chwili z kilkunastoma
dżentelmenami figurującymi na zdjęciach. Z ich zeznań dowiemy się,
do kogo szantażyści zwracali się o pieniądze.
- Ale w jaki sposób dojdziecie prawdy? Przecież niektórzy z tych
panów może nawet już zapłacili haracz, ale ze wstydu nie przyznają
się do tego nawet policji.
Sierżant Smiley spojrzał z uśmiechem na urzędnika biura ubez-
pieczeń.
- Zestawienia bankowe, proszę pana. Większość ludzi ma rachu-
nek w banku. Aby zgromadzić większą kwotę, szantażowani musieli
zwrócić się do banku albo sprzedać coś wartościowego. Zawsze
pozostaje jakiś ślad.
- Podziwiam człowieka, który zwrócił się do policji i zdemaskował
tych łajdaków - powiedział Nutkin, kiedy znaleźli się już w przed-
pokoju. - Nie jestem pewien, czy zdobyłbym się na to, gdyby się do
113
8 - Czysta robota

mnie dobrali. Mam nadzieję, że nie będę musiał składać formalnych
zeznań? Wiem, że są one teoretycznie poufne, ale ludzie zawsze się
jakoś o wszystkim dowiadują...
- Nie, panie Nutkin, nie będzie pan świadkiem w tej sprawie.
- Bardzo mi żal człowieka, który zdemaskował tę bandę i będzie
musiał stanąć przed sądem.
- Nikt spośród osób znajdujących się na liście nie będzie musiał
zeznawać.
- Nie rozumiem. Przecież zdemaskowaliście tę parę na podstawie
czyichś zeznań. Na pewno aresztujecie kogoś. Śledztwo...
- Panie Nutkin - powiedział sierżant już w drzwiach - my
nie prowadzimy śledztwa w sprawie szantażu. Tu chodzi o mor-
derstwo.
Nutkin patrzył na policjanta ze zdumieniem.
- Morderstwo... - wyjąkał. - A więc oni kogoś zabili?
- Kto?
- Szantażyści.
- Nie, proszę pana - oni nikogo nie zabili. To ich ktoś zabił.
Nie wiemy jeszcze, kto. Śledztwo w takich sprawach jest trudne. Mogli
szantażować setki ludzi, aż wreszcie komuś udało się dotrzeć do ich
kryjówki. Prowadzili wszystkie rozmowy z automatów telefonicznych.
Niszczyli wszystkie dowody z wyjątkiem materiałów fotograficznych.
Bardzo trudno będzie znaleźć jakikolwiek ślad.
- Tak, rozumiem - mruczał Nutkin. - Ale... czy ich... za-
strzelono?
- Nie. Sprawca po prostu dostarczył im do mieszkania paczkę.
Musiał więc znać ich kryjówkę. W paczce była kasetka na pieniądze
z kluczykiem przywiązanym taśmą do wieka. Kiedy zbrodnicza para
otworzyła zamek, wieko odskoczyło na skutek działania mechanizmu,
który nasze laboratorium zidentyfikowało jako pułapkę na myszy.
Wtedy ładunek umieszczony w kasecie wybuchł i rozszarpał oboje na
kawałki.
Pan Nutkin patrzył na sierżanta jak na bóstwo greckie, które
zstąpiło z Olimpu i stanęło przed nim.
- To nie do wiary - wyszeptał. - Ale gdzie, u Boga Ojca,
szacowny obywatel angielski mógł zdobyć bombę?
Smiley potrząsnął głową.
- W dzisiejszych czasach, proszę pana, nie jest to takie trudne.
Pełno tu Arabów, Irlandczyków i różnych innych cudzoziemców.
Zresztą można sobie przeczytać instrukcje w różnych książkach. To
nie to, co za moich czasów. Dzisiaj byle szesnastolatek, uczący się
114

chemii, może skonstruować ładunek wybuchowy, jeżeli tylko zdobędzie
odpowiednie materiały. Dobranoc, panie Nutkin. Nie myślę, że będę
pana jeszcze musiał trudzić.
Następnego dnia, korzystając z pobytu w City, Nutkin wstąpił do
ramiarza i odebrał fotografię, którą oddał tam przed dwoma tygod-
niami do oprawy. Prosił wtedy o zrobienie nowej ramy i zatrzymanie
zdjęcia do czasu, aż się zjawi. Tego wieczoru fotografia powróciła na
honorowe miejsce obok kominka.
Była to stara fotografia, przedstawiająca dwóch młodych ludzi
w mundurach Królewskich Saperów z oznakami jednostki rozmino-
wywania. Siedzieli okrakiem na olbrzymiej pięciotonowej bombie
niemieckiej, zwanej Wielki Fryc. Przed nimi na kocu leżało kilkadziesiąt
części skomplikowanego mechanizmu bomby, zawierającego sześć
zabezpieczeń przed rozbrojeniem. Jeden z młodzieńców był szczupły,
miał pociągłą twarz i nosił na naramiennikach oznaki majora. Drugi,
niski i tęgi, miał na nosie okulary. Podpis pod zdjęciem głosił: Od
wdzięcznych mieszkańców wsi Steeple Norton Czarodziejom Rozbraja-
czom: majorowi Mikę'owi Halloranowi i kapralowi Samowi Nutkinowi.
Lipiec 1943.	.
Samuel Nutkin popatrzył z dumą na zdjęcie.
- Byle szesnastolatek! - roześmiał się.

 DOWÓD RZECZOWY
Nie jest pan zobowiązany do mówienia, ale wszystko, co pan powie,
zostanie zapisane i może być użyte jako dowód. (Fragment oficjalnej
formuły wygłaszanej przez brytyjską i irlandzką policję do osób
podejrzanych.)
Wielki samochód policyjny zjechał na brzeg jezdni i zatrzymał się
w odległości około piętnastu metrów przed kordonem zamykającym
ulicę. Jego kierowca nie wyłączył silnika. Wycieraczki chodziły
rytmicznie po powierzchni przedniej szyby, ścierając z niej uporczywą
mżawkę. Główny inspektor Wiliam J. Hanley przyglądał się z tyl-
nego siedzenia grupom ludzi, zgromadzonych poza policyjnym
kordonem, i niezdecydowanym urzędnikom, kręcącym się w jego
obrębie.
- Proszę zaczekać - rzucił kierowcy i wysiadł. Kierowca ucieszył
się. Wnętrze samochodu było wygodne i ciepłe. Spacerowanie po tej
nędznej ulicy, do tego na deszczu, to średnia przyjemność, pomyślał.
Skinął inspektorowi głową i wyłączył silnik.
Szef lokalnego komisariatu policji zatrzasnął za sobą drzwiczki,
owinął się mocniej ciemnogranatowym płaszczem i ruszył zdecydowa-
nym krokiem w kierunku przerwy w kordonie, przy której przemoczo-
ny policjant kontrolował papiery osób wchodzących i wychodzących
z zamkniętego terenu. Na widok Hanleya zasalutował i odsunął się,
żeby go przepuścić.
Wielki Bili Hanley był policjantem od dwudziestu siedmiu lat.
Zaczynał swoją karierę patrolując wybrukowane kocimi łbami zaułki
dzielnicy Liberties, by potem wspinać się powoli po wszystkich
szczeblach policyjnej służby i wreszcie dotrzeć do obecnego stanowiska.
Miał bardzo odpowiedni wygląd. Ponad metr osiemdziesiąt dwa
wysokości, masywny jak ciężarówka. Przed trzydziestu laty uchodził
za najlepszego napastnika rugby, jakiego kiedykolwiek wydało hrabs-
116

two Athlone. Wchodził w skład najlepszej drużyny w historii Irlandii
i był dumny ze swojej zielonej koszulki. Przez trzy kolejne sezony Karl
Mullen prowadził ją od zwycięstwa do zwycięstwa, zdobywając co
roku Potrójny Puchar i bijąc na głowę Anglików, Walijczyków,
Szkotów i Francuzów. Kiedy Hanley wstąpił w szeregi policji,
osiągnięcia sportowe niewątpliwie pomogły mu w karierze.
Lubił swoją pracę, dawała mu zadowolenie - i to pomimo
kiepskiej płacy i długich godzin. Ale w każdym zawodzie istnieją
zadania, które nie sprawiają przyjemności. Tego poranka musiał
wypełnić jedno z nich: była to eksmisja.
Już od dwóch lat Rada Miejska Dublinu dokonywała rozbiórki
szeregu małych, bliźniaczych domków, składających się z jednego
pokoju na parterze i jednego na piętrze. Znajdowały się na obszarze
zwanym Gloucester Diamond.
Nikt nie wiedział, skąd wzięła się taka osobliwa nazwa. Dzielnica
ta nie miała nic wspólnego ani z bogactwem, ani z przywilejami
królewskiej angielskiej rodziny Gloucesterów, ani z kosztownym
blaskiem diamentów. Składała się głównie z ruder położonych tuż za
dokami północnego brzegu rzeki Liffey. Większa część jej terenu była
już zrównana z ziemią, a mieszkańcy przeniesieni do mieszkań
w blokach, których bezduszne bryły widoczne były przez mżawkę
w odległości około kilometra.
Teren ten znajdował się w samym sercu obszaru podlegającego
komisariatowi Billa Hanleya, on więc był odpowiedzialny za wykonanie
zadania.
Widowisko rozgrywając się za podwójnym rzędem barier, ogra-
dzających środek obszaru, będącego niegdyś ulicą o nazwie Mayo
Road, było równie ponure, jak panująca tego ranka listopadowa
pogoda. Po jednej stronie ulicy ciągnęły się kupy gruzu, na których
wkrótce miały przystąpić do pracy koparki, by przygotować teren
i fundamenty pod nowe centrum handlowe. Ale ośrodkiem zaintere-
sowania była druga strona ulicy. Na przestrzeni kilkudziesięciu
metrów w jedną i drugą stronę nie stał już żaden budynek. Teren był
płaski jak patelnia, na gładkim, czarnym asfalcie nowego parkingu
błyszczała woda. Przeznaczono go dla samochodów przyszłych
pracowników projektowanego w pobliżu biurowca i zajmował
przestrzeń niecałego hektara, ogrodzoną z trzech stron wysoką
siatką.
W samym środku przyszłego parkingu, frontem do Mayo Road,
sterczał mały domek, zupełnie jak pieniek pojedynczego zęba. Dokoła
wszystkie inne domy zostały już rozebrane, toteż jego ściany podparte
były grubymi belkami. Miejsce, gdzie niegdyś stały otaczające go
117

domy, zalano asfaltem, który tworzył teraz niby-morze, zalewające
samotny zamek z piasku. I to właśnie ten domek i jego stary,
przerażony mieszkaniec stanowili cel porannej policyjnej akcji. Dla
mieszkańców nowych bloków, którzy przyszli, żeby obejrzeć sobie
eksmisję ostatniego z ich dawnych sąsiadów, była to doskonała
rozrywka.
Bili Hanley wysunął się naprzód. Przed frontowym, wejściem do
samotnego domku stała największa grupa urzędników. Wszyscy
wpatrywali się w ruderę, jak gdyby teraz, kiedy już nadeszła chwila
akcji, nie bardzo wiedzieli, co robić. Nie bardzo też było na co patrzeć.
Od strony chodnika ciągnął się niski ceglany mur, okalający coś
w rodzaju ogródka. Ale cóż to był za ogródek. Po prostu kilka metrów
gruntu, porośniętego plątaniną chwastów. Drzwi frontowe były
zniszczone i poznaczone bliznami po rzucanych w nie kamieniach.
Hanley wiedział, że za tymi drzwiami znajduje się przedpokój o po-
wierzchni metra kwadratowego, potem wąskie schody prowadzące na
piętro. Drzwi na prawo prowadziły do pokoju o jednym wybitym
teraz i zaklejonym tekturą oknie. Jeszcze wąskie przejście do małej
brudnej kuchni i drzwi wychodzące na podwórko i stojący tam
wychodek. W pokoju na dole znajdował się niewielki kominek.
Hanley, stojąc z boku, widział należące do domku podwórko, tej
samej szerokości co dom i długie na jakieś osiem metrów. Odgradzał
je dwumetrowy drewniany płot. Ludzie, którzy tam zajrzeli, powiedzieli
Hanleyowi, że było całe pokryte łajnem czterech pstrokatych kur,
trzymanych w klatce przy tylnej części płotu. Te kury stanowiły cały
dobytek staruszka.
Rada Miejska zrobiła już wszystko co w jej mocy dla starego
samotnika. Zaproponowano mu zastępcze mieszkanie w nowym,
jasnym i czystym domu albo mały, własny domek w innym miejscu.
Odwiedzili go opiekunowie społeczni, filantropowie i emisariusze
miejscowego kościoła. Tłumaczyli mu, co i jak, przymilali się do niego,
dawali mu coraz to nowe terminy. Ale on twardo odmawiał. Dokoła
jego domku, przed nim i za nim, rozwalano ulicę, lecz on nie chciał
się nigdzie ruszyć. Prace postępowały naprzód, plac na parking został
wyrównany, wyasfaltowany i ogrodzony z trzech stron. Ale stary
człowiek trwał przy swoim.
Lokalna prasa bawiła się znakomicie kosztem "Pustelnika z Mayo
Road". Podobnie jak miejscowa dzieciarnia, która obrzucała dom
kamieniami i błotem. Dzieciaki wybijały szyby, a stary człowiek
przeklinał je, wysuwając głowę przez puste framugi okien.
Rada Miejska wydała wreszcie nakaz eksmisji oraz zgodę na
usunięcie lokatora siłą, i oto w ów deszczowy listopadowy poranek
118

policja, czyli zbrojne ramię miasta, ustawiła się przed frontowym
wejściem do domku.
Szef urzędu mieszkaniowego przywitał się z Hanleyem.
- Przykra robota - powiedział. - Zawsze tak jest. Nie cierpię
eksmisji.
- Ano, tak - odpowiedział Hanley i rozejrzał się.
Dwaj komornicy, wielcy, krzepcy mężczyźni, wyglądali na zażeno-
wanych. Było tam jeszcze dwóch przedstawicieli rady miejskiej, ktoś
z wydziału socjalnego, dwaj policjanci Hanleya, lekarz i grupka
pomniejszych urzędników. Obecny był również Barney Kelleher,
fotograf lokalnej gazety, a z nim młody, początkujący reporterek.
Hanley utrzymywał dobre stosunki z miejscową prasą i przyjaźnił się -
z pewną rezerwą - z jej starszymi współpracownikami. Obie strony
reprezentowały swoje interesy i nie miały powodu do prowadzenia
podjazdowej wojny, Barney mrugnął do inspektora, Hanley odpowie-
dział mu skinieniem głowy. Reporterek wziął to za oznakę poufałości.
- Wyciągniecie go siłą? - zapytał wesołym głosem.
Barney Kelleher rzucił mu jadowite spojrzenie. Hanley również
popatrzył na smarkatego dziennikarzynę i patrzył na niego tak długo
i uparcie, że młody człowiek pożałował swojego pytania.
- Będziemy tak łagodni, jak tylko potrafimy - powiedział Hanley
z powagą. Młody reporter zaczął szybko robić notatki. Głównie po to,
żeby wykazać się aktywnością, gdyż nietrudno było zapamiętać tak
krótkie zdanie.
Nakaz eksmisji wymieniał godzinę dziewiątą. Było już dwie minuty
po. Hanley skinął głową na szefa urzędu mieszkaniowego.
- Zaczynajcie - powiedział.
Urzędnik podszedł pod drzwi domku i mocno w nie zastukał. Nie
było odpowiedzi.
- Jest pan tam, panie Larkin? - zawołał.
Nadal nie było odpowiedzi. Urzędnik spojrzał na Hanleya. Ten
skinął głową. Urzędnik odchrząknął i głośno odczytał nakaz eksmisji.
Na pewno był dobrze słyszalny wewnątrz domu. Odpowiedziało mu
milczenie. Wtedy cofnął się do gromadki stojących na drodze urzęd-
ników.
- Damy mu pięć minut? - zapytał.
- Dobrze - odparł Hanley.
Zza ochronnej bariery, za którą wciąż rósł tłum dawnych sąsiadów,
rozległy się pomruki protestu. Wreszcie ktoś z tylnych rzędów odważył
się odezwać głośniej.
- Dajcie mu spokój - zawołał. - To biedny stary człowiek!
Inspektor podszedł powoli do bariery. Nie śpiesząc się przeszedł
119

wzdłuż niej, patrząc ludziom w oczy. Większość spuściła wzrok.
Wszyscy zamilkli.
- Okazujecie mu współczucie? - zapytał cicho. - Czy to
współczucie wybiło mu zimą wszystkie szyby, tak że o mały włos nie
zamarzł? Czy współczucie obrzucało go kamieniami i błotem? -
Ludzie milczeli. - Pójdźcie po rozum do głowy - dodał Hanley
i wrócił do grupy stojących przed drzwiami domku urzędników. Za
barierą zapanowało milczenie. Inspektor skinął na komorników.
- Róbcie swoje - powiedział.
Obydwaj mężczyźni mieli w rękach łomy. Jeden z nich przeszedł
pod boczną ścianę, pomiędzy druciane ogrodzenie i róg ceglanego
muru. Z łatwością rozerwał siatkę i wszedł na podwórko. Podszedł do
kuchennych drzwi i zastukał w nie łomem. Jego kolega, stojący przy
wejściu od frontu, też zaczął walić w drzwi. Ze środka nadal nikt się
nie odzywał. Człowiek stojący od strony frontu podważył drzwi
łomem. Otworzyły się natychmiast, ale tylko na kilka centymetrów.
Były zastawione meblami. Urzędnik pokiwał smutno głową i pod-
ważając drugą stronę drzwi, wyłamał oba zawiasy. Następnie wyciąg-
nął, sztuka po sztuce, krzesła i stoły zawalające przedpokój, wszedł do
środka i zawołał:
- Panie Larkin!
Od tyłu domu dochodził trzask pękających desek. To drugi urzędnik
włamywał się do kuchni.
Podczas gdy komornicy przeszukiwali parter, tłum zachowywał ciszę.
W oknie sypialni na piętrze ukazała się blada twarz. Ludzie zauważyli ją.
- Jest tam! - rozległy się trzy, cztery głosy. Brzmiały jak okrzyki
nagonki, która dostrzegła lisa uciekającego przed myśliwymi. Jeden
z komorników wysadził głowę przez ramę wejściowych drzwi. Hanley
ruchem głowy wskazał mu okno sypialni. Obydwaj urzędnicy wdrapali
się na górę po wąskich schodach. Twarz zniknęła z okna. Obeszło się
bez przemocy. Już po chwili komornicy zaczęli schodzić na dół. Jeden
z nich niósł starego, wątłego człowieka. Wyszedł na deszcz i przystanął,
nie wiedząc, co dalej robić. Opiekun społeczny przybiegł z suchym
kocem. Komornik postawił starca na nogi, obydwaj mężczyźni owinęli
go kocem. Stary człowiek robił wrażenie niedożywionego i nieco
nieprzytomnego, ale przede wszystkim bardzo przestraszonego. Hanley
odwrócił się ku swojemu samochodowi i skinieniem ręki przywołał
kierowcę. Powziął już decyzję. Rada Miejska może tego biedaka
zabrać później do domu starców, ale przede wszystkim trzeba dać mu
teraz porządne śniadanie i kubek gorącej herbaty.
- Posadźcie go z tyłu - nakazał komornikowi. Kiedy starzec
znalazł się w ciepłym wnętrzu samochodu, Hanley usiadł obok niego.
120

- Ruszajmy! - zawołał do kierowcy. - Kilometr stąd, na
drugiej przecznicy w lewo, jest kawiarenka. Jedźmy tam!
Kiedy samochód przejeżdżał przez przerwę w barierze i mijał
milczący tłum, Hanley przyjrzał się swojemu osobliwemu gościowi.
Stary człowiek miał na sobie brudne spodnie, cienką marynarkę
i rozpiętą koszulę. Twarz miał pomarszczoną, cerę niezdrową. Milcząc
patrzył przed siebie, na oparcie przedniego siedzenia, i unikał oczu
Hanley a.
- To musiało się wcześniej czy później stać - powiedział Hanley
łagodnym tonem. - Wiedział pan przecież.
Pomimo swojego wzrostu i siły, której używał, kiedy miał na to
ochotę i kiedy trzeba było napędzić strachu łobuzom z doków, Bili
Hanley był człowiekiem łagodnym, znacznie łagodniejszym, niż
wskazywałaby na to jego grubo ciosana twarz i dwukrotnie złamany
nos. Stary człowiek obrócił z wolna głowę w jego stronę, lecz nie
odezwał się.
- Wiedział pan, że trzeba się będzie przeprowadzić - ciągnął
Hanley. - Załatwiono panu bardzo dobre miejsce. Ciepłe zimą
i z dobrym jedzeniem. Sam pan zobaczy.
Samochód podjechał przed kawiarnię. Inspektor wysiadł i zwrócił
się do kierowcy.
- Wprowadź go do środka.
W kawiarni było ciepło i duszno. Hanley wskazał wolny stolik
w kącie. Policyjny kierowca zaprowadził tam starego człowieka
i posadził go na stojącym tyłem do ściany krześle. Stary wciąż milczał.
Nie podziękował, ale też nie protestował. Inspektor spojrzał na
wiszącą na ścianie za barem kartę. Właściciel kawiarni wytarł ręce
w ścierkę i spojrzał pytającym wzrokiem na Hanley a.
- Podwójna porcja jajek na bekonie, smażone pomidory, kiełbasa
i frytki - powiedział Hanley. - Dla tego staruszka. A na początek
herbata. - Położył na ladzie dwa funty. - Wrócę po resztę.
Kierowca podszedł do lady.
- Zostań tutaj i uważaj na niego - nakazał mu inspektor. -
Pojadę sam.
Kierowca pomyślał sobie, że to jego szczęśliwy dzień. Najpierw
ciepły samochód, potem ciepła kawiarnia. Czas na filiżankę herbaty
i papierosa.
- Czy muszę przy nim siedzieć? - zapytał. - Trochę śmierdzi.
- Uważaj na niego - powtórzył Hanley, wyszedł i wrócił na
Mayo Road.
Robotnicy nie tracili czasu. Wchodzili i wychodzili z domu starego,
wynosząc ubogie sprzęty i układając je na ziemi. Wciąż lało jak
121

z cebra. Szef wydziału mieszkaniowego stał pod parasolem i przyglądał
się im. Na parkingu stały dwa spychacze na gumowych kołach,
czekając na rozpoczęcie robót. Za chwilę miały zacząć rozwalać dom,
wychodek i płot. Za nimi czekało dziesięć wywrotek, żeby zabrać
gruzy. Woda, światło i gaz zostały odcięte już kilka miesięcy wcześniej,
toteż dom był wilgotny i brudny. Nigdy nie miał kanalizacji. Dół
kloaczny miał zostać zasypany i zalany cementem. Kiedy Hanley
wysiadł z samochodu, podszedł do niego szef urzędu mieszkaniowego
i wskazał ruchem ręki otwarte drzwi furgonetki.
- Złożyłem tam wszystko, co może mieć jakąś wartość pamiąt-
kową - powiedział. - Stare fotografie, monety, jakieś wstążki
orderowe, kilka zapleśniałych osobistych dokumentów w pudełku od
cygar. Co do mebli... - wskazał na kupę gratów leżących na deszczu -
to są strasznie zarobaczone. Lekarz zalecił je spalić. Nie są nic warte.
- W porządku - odrzekł Hanley. - Czy dostanie jakieś od-
szkodowanie? - zapytał.
- O, tak! - odpowiedział urzędnik raźnym tonem. Pragnął
udowodnić, że jego urząd nie jest bezduszny. - Za dom, który był
jego prywatną własnością, za meble, urządzenia oraz wszelkie osobiste
przedmioty zaginione, zniszczone albo uszkodzone w czasie rozbiórki.
I to według starannej wyceny. Poza tym otrzyma zasiłek na prze-
prowadzkę... chociaż jego upór - mówiąc szczerze - kosztował
miasto znacznie więcej, niż to wszystko razem warte.
W tej samej chwili jeden z robotników wyłonił się z podwórka,
trzymając w każdej ręce dwie kury.
- Co u licha mam z tym zrobić? - spytał, nie zwracając się do
nikogo w szczególności.
Barney Kelleher zrobił fotografię. To będzie dobre zdjęcie, pomyś-
lał. Ostatni przyjaciele pustelnika z Mayo Road. Świetny podpis.
Jeden z robotników powiedział, że też trzyma kury i może te dołączyć
do swojego stadka. Znaleziono karton, wrzucono do środka mokre
kury i włożono go do furgonetki. Później ów robotnik miał je zabrać
do domu.
W godzinę było po wszystkim. Domek został ogołocony. Tęgi
brygadzista w połyskującym żółtym płaszczu przeciwdeszczowym
podszedł do miejskiego urzędnika.
- Można zaczynać? - spytał. - Szef kazał wykończyć parking
wraz z ogrodzeniem. Jeżeli go dzisiaj zabetonujemy, to jutro będzie
można zalać asfaltem.
Urzędnik westchnął.
- Zaczynajcie - powiedział.
Brygadzista obrócił się i machnął ręką w stronę dźwigu, z którego
122

ramienia zwisała półtonowa żelazna kula. Dźwig ruszył powoli ku
bocznej ścianie domu, zatrzymał się i z cichym sykiem hydraulicznego
podnośnika uniósł ramię do góry. Kula rozkołysała się, zrazu łagodnie,
potem większym łukiem. Tłum patrzył na to zafascynowany. Ludzie
pamiętali, jak burzono ich własne domy, ale ten widok był zawsze
ciekawy. Kula uderzyła w boczną ścianę domu tuż przy kominie,
wywalając kilkanaście cegieł i pozostawiając w murze dwie duże
szczerby. Tłum wydał z siebie przeciągłe, niskie "Aaaach"... Nic tak
nie bawi znudzonych gapiów jak burzenie murów. Za czwartym
uderzeniem kuli dwa górne okna wypadły z framug i runęły na
parking. Narożnik domu oderwał się od murów, zatoczył prawie koło
i spadł na podwórko. W chwilę później komin, solidna ceglana
kolumna, pękł w połowie wysokości, jego górna część przebiła dach
i spadła na parter. Stary dom sypał się. Tłum był szczęśliwy. Główny
inspektor Hanley wsiadł do samochodu i powrócił do kawiarni.
W jej wnętrzu było jeszcze cieplej i wilgotniej niż przedtem.
Kierowca siedział przy barze przed parującą filiżanką herbaty. Zoba-
czywszy Hanleya, zgasił papierosa i ześliznął się z barowego stołka.
Siedzący w kącie stary człowiek wydawał się bardzo zajęty.
- Czy on już skończył jeść? - zapytał Hanley kierowcę.
- Nie śpieszy mu się, sir. Wcina chleb z masłem, jakby jutro miał
być dzień sądu ostatecznego.
Hanley przyglądał się starcowi, który włożył duży kawał sadzonych
jaj między dwie kromki białego chleba i zaczął żuć.
- Chleb policzę osobno - zwrócił się właściciel kawiarni do
Hanleya. - Wtroił już trzy porcje.
Inspektor zerknął na zegarek. Minęła właśnie jedenasta. Westchnął
i usiadł na stołku barowym.
- Kubek herbaty - powiedział. Umówił się z urzędnikiem
z opieki społecznej, że przyprowadzi mu starego za pół godziny.
Potem będzie mógł wrócić do biura i zająć się papierkami. Chciał się
już uwolnić od tej sprawy.
Barney Kelleher wszedł do kawiarni razem z młodym reporterem.
- Funduje mu pan śniadanie? - zapytał Hanleya.
- Wystawię na to rachunek - odparł inspektor. Kelleher wiedział,
że to nieprawda. - Zrobił pan zdjęcia?
Barney wzruszył ramionami.
- Owszem. Najlepsze będą te z kurami. I spadający komin. I jak
wynoszą go w kocu. Koniec epoki. Pamiętam czasy, kiedy mieszkało
tu kilka tysięcy ludzi. I wszyscy mieli pracę. Owszem, byli źle płatni,
ale pracowali. W tamtych czasach zbudowanie dzielnicy slumsów
trwało pięćdziesiąt lat. Teraz robi się to w pięć.

123

- Postęp - mruknął Hanley.
Pod drzwi kawiarni podjechał drugi samochód policyjny. Wy-
skoczył z niego jeden z młodych policjantów, którzy brali udział
w akcji na Mayo Road. Zobaczył przez szybę szefa w otoczeniu
prasy, więc zawahał się i przystanął. Młody reporter nie zauważył go,
a Barney Kelleher udawał, że też go nie widzi. Hanley zsunął się ze
stołka. Kiedy wyszedł na mokrą od deszczu ulicę, policjant powie-
dział:
- Powinien pan tam wrócić, sir. Oni... coś znaleźli.
Hanley przywołał ręką kierowcę, który wyszedł na chodnik.
- Wracam tam - powiedział. - Uważaj na tego starego. -
Zajrzał do kawiarni.
Siedzący w kącie starzec przestał jeść. Wciąż trzymał w jednym
ręku widelec, a w drugim dwie kromki chleba z kiełbasą, ale
patrzył jak urzeczony na trzy umundurowane postacie, stojące
na chodniku.
Na miejscu rozbiórki praca została wstrzymana. Robotnicy w żół-
tych ceratowych płaszczach i kaskach nasuniętych na czoła otaczali
kołem gruzy domu. Wśród nich znajdował się pozostawiony na
miejscu policjant. Hanley wysiadł z samochodu, przeszedł przez góry
cegieł i zbliżył się do kręgu ludzi wpatrzonych w niezbyt głęboki dół.
- To skarb starego - rozległ się głos z tłumu. Ludzie potaki-
wali. - Zakopał skarb i dlatego nie chciał się ruszyć.
Hanley wszedł w tłum gapiów i spojrzał na miejsce przyciągające
wszystkie spojrzenia. Dwumetrowy kikut komina sterczał pośród
rumowiska cegieł. U jego podstawy widać było kominek. Tuż przy
nim stał jeszcze metrowy kawałek zewnętrznego muru. U jego podstawy
po wewnętrznej stronie domu leżała sterta cegieł, z których wystawała
skurczona i zasuszona, ale wciąż rozpoznawalna ludzka noga. Strzęp
czegoś, co wyglądało na pończochę, trzymał się kości goleniowej tuż
pod kolanem.
- Kto to znalazł? - zapytał Hanley.
Brygadzista wysunął się naprzód.
- Tommy rozbijał kilofem komin. Odsunął kilka cegieł, żeby
zrobić sobie miejsce, zobaczył tę nogę i zawołał mnie.
- Była pod deskami podłogi?
- Nie. Wszystkie te budynki postawiono na bagnistym terenie,
toteż miały cementowe podłogi.
- No więc gdzie to leżało?
Brygadzista pochylił się i wskazał na gruzy kominka.
- Na oko wyglądało, że kominek jest w jednej płaszczyźnie ze
ścianą. W rzeczywistości było inaczej. Kiedyś wystawał na pokój. Ktoś
124

postawił ścianę z cegieł łączącą przód kominka z boczną ścianą
pokoju. W ten sposób powstało coś w rodzaju skrytki głębokiej na
trzydzieści centymetrów. Dla zachowania symetrii zbudowano taką
samą ścianę po drugiej stronie kominka. Ale za nią nic nie było.
Zwłoki znajdowały się za pierwszą ścianą. Dla ostatecznego zatarcia
śladów wyłożono cały pokój nową tapetą. Niech pan zobaczy: taka
sama tapeta nad kominkiem i na fałszywym murze.
Hanley podążył wzrokiem za palcem brygadzisty. Strzępy tej samej
spleśniałej tapety widoczne były nad kominkiem i na otaczających go
cegłach, a także na tej części muru, za którą leżały zwłoki. Była to
staromodna tapeta, zadrukowana girlandami róż. Na odsłoniętej,
oryginalnej ścianie domu, obok kominka, widniały ślady jeszcze starszej
pasiastej tapety.
Inspektor wyprostował się.
- No dobra - powiedział - koniec roboty na dzisiaj. Niech pan
zwoła swoich ludzi i zwolni ich do domu. Teraz my przejmujemy teren.
Ludzie w kaskach zaczęli się zbierać do odejścia. Hanley zwrócił
się do dwóch policjantów.
- Pilnujcie barier. Ten obszar musi pozostać odgrodzony. Przyślę
tu więcej ludzi i nowe bariery. Nie chcę, żeby ktokolwiek mógł się tu
dostać. Zaraz sprowadzę specjalistów od kryminalistyki. Nie dotykajcie
niczego bez ich zgody.
Policjanci zasalutowali. Hanley znowu wsiadł do samochodu
i połączył się telefonicznie z główną kwaterą policji. Potem zadzwonił
do sekcji technicznej Biura Śledczego, mieszczącej się w ponurych
barakach za stacją kolejową Heuston. Miał szczęście. Odpowiedział
mu starszy detektyw O'Keefe, którego znał od wielu lat. Zrelacjonował
mu, co zostało znalezione i czego mu było trzeba.
- Wyślę tam zaraz moich ludzi - zaskrzeczał w słuchawce głos
O'Keefego. - Czy chcesz również ekspertów z wydziału morderstw?
Hanley skrzywił się.
- Nie, dziękuję. Myślę, że damy sobie radę na szczeblu naszego
wydziału.
- A więc podejrzewasz kogoś?
- O, tak. Jest taki jeden - odpowiedział Hanley.
Pojechał znowu do kawiarni, mijając po drodze Barneya Kellehera,
który bezskutecznie usiłował przedrzeć się z powrotem przez tłum
napierający na barierę. Tym razem policjant nie był mu tak przychylny
jak poprzednio.
W kawiarni kierowca Hanleya wciąż siedział przy kontuarze,
a starzec przy stoliku pod ścianą. Skończył jeść i już tylko popijał
herbatę. Spojrzał na rosłą postać Hanleya. Ten zbliżył się do niego.
125

- Znaleźliśmy ją. - Hanley pochylił się nad starym i mówił
tak cicho, że nikt inny nie mógł go usłyszeć. - Lepiej pójdziemy,
co, panie Larkin? Do komisariatu. Mamy sobie coś do opowiedzenia,
nieprawdaż?
Stary człowiek patrzył na niego w milczeniu. Inspektor nagle
zdał sobie sprawę, że tamten jeszcze ani razu nie przemówił.
Teraz jego oczy jak gdyby się ożywiły. Co to było? Strach?
Ulga? Przypuszczalnie strach. Najprawdopodobniej bał się od wielu
lat.
Nie bronił się. Wstał i poszedł do policyjnego samochodu pod-
trzymywany silną ręką Hanleya. Kierowca siadł za kierownicą. Deszcz
ustał, chłodny wiatr pędził papierki po cukierkach nie zadrzewioną
ulicą, jakby to były jesienne liście. Samochód ruszył. Stary człowiek
siedział zgarbiony, milczący, wpatrzony przed siebie.
- Do komisariatu - rozkazał inspektor.
Nie ma na świecie kraju, w którym śledztwo w sprawie mor-
derstwa byłoby ciągiem genialnych pomysłów, jak to zazwyczaj
przedstawia telewizja. W dziewięćdziesięciu procentach wypadków
polega na mozolnej rutynie, niezbędnych formalnościach i toczy
się według ustalonej procedury. I wymaga mnóstwa administra-
cyjnych czynności.
Wielki Bili Hanley kazał umieścić starego w celi znajdującej się
obok głównego biura. Ten ani nie protestował, ani nie żądał adwokata.
Hanley nie miał na razie zamiaru stawiać go w stan oskarżenia. Miał
prawo trzymać go jako podejrzanego przez dwadzieścia cztery godziny.
Przez ten czas zamierzał ustalić więcej faktów. Zasiadł więc przy
biurku i zaczął od telefonowania.
Dodzwonił się do koronera w momencie, kiedy ten udawał
się na obiad, i poinformował go o odkryciu ciała. Następnie
zawiadomił miejską kostnicę na Storę Street, tuż za zajezdnią
autobusową, że jeszcze tego popołudnia będą musieli wykonać
skomplikowaną sekcję zwłok. Potem połączył się z policyjnym
patologiem, profesorem Timem McCarthym. Profesor odebrał te-
lefon w hallu swojego klubu i westchnął na myśl o wspaniałym
pieczystym z bażanta, które zauważył w karcie, a którego już
dzisiaj na pewno nie zje. Przyrzekł, że natychmiast przyjedzie
do kostnicy.
Trzeba było załatwić brezentowe zasłony i posłać ludzi z kilofami
i łopatami na Mayo Road. Hanley wezwał do siebie trzech detektywów,
którzy jedli obiad w kantynie komisariatu. Sam zadowolił się dwoma
sandwiczami i dwiema szklankami mleka.
- Wiem, że jesteście zajęci - powiedział do wezwanych. -
126

Wszyscy mamy kupę roboty. Dlatego chcę szybko wyjaśnić tę sprawę.
To nie powinno zabrać wiele czasu.
Polecił szefowi detektywów szczegółowo zbadać miejsce przestęps-
twa. Dwaj młodsi sierżanci otrzymali osobne zadania. Jeden miał
zająć się wszystkim, co dotyczyło samego domu. Urzędnik miejski
poinformował Hanleya, że stary człowiek był jego prawowitym
właścicielem, ale biuro hipoteczne magistratu powinno mieć doku-
menty dotyczące dawnej historii tej nieruchomości i nazwiska jej
poprzednich właścicieli. Notariusz z pewnością będzie znał wszystkie
szczegóły.
Drugi sierżant otrzymał polecenie dotarcia do wszystkich byłych
mieszkańców Mayo Road, z których większość przeniosła się
do pobliskich bloków. Miał odszukać sąsiadów starego, sklepikarzy,
policjantów, którzy patrolowali w ciągu ostatnich piętnastu lat
Mayo Road, miejscowego księdza, wszystkich znających tę ulicę,
dowiedzieć się tyle, ile tylko będzie możliwe, poznać wszystkie
plotki. Hanley podkreślił z naciskiem, że chodzi mu głównie
o ludzi, którzy znali panią Larkin, to znaczy nieboszczkę panią
Larkin.
Wysłał także na Mayo Road mundurowego sierżanta, z poleceniem
zabrania wszystkich osobistych pamiątek z rozebranego domu. Polic-
jant miał także przywieźć wszystkie meble, i to razem z robactwem,
i ustawić je na podwórku komisariatu.
Było już dobrze po drugiej, kiedy inspektor wstał wreszcie
od biurka. Przeciągnął się. Polecił zaprowadzić starego człowieka
do pokoju śledczego, dopił mleko i odczekał jeszcze pięć minut.
Kiedy wszedł, stary człowiek siedział przy stole ze złożonymi
rękoma i patrzył tępo w ścianę. Drzwi pilnował policjant.
- Czy on już coś powiedział? - zapytał policjanta szeptem
Hanley,
- Nie, sir. Ani słowa.
^Inspektor odprawił go ruchem głowy.
Kiedy zostali sami, usiadł przy stole naprzeciwko starego,
który nazywał się, jak wykazywały miejskie akta, Herbert James
Larkin.
- No cóż, panie Larkin - odezwał się łagodnym tonem. - Nie
sądzi pan, że byłoby najrozsądniej, gdyby mi pan wszystko opowie-
dział?
Hanley wiedział, że brutalne potraktowanie tego starca minęłoby
się z celem. Nie był to pospolity przestępca z kryminalnego podziemia.
Inspektor miał już kilka razy do czynienia z mordercami żon. Wszyscy
oni byli łagodnymi, potulnymi facetami, którzy bardzo szybko i z ulgą
127

zwierzali potworne szczegóły popełnionych przez siebie zbrodni
wielkiemu, sympatycznemu człowiekowi siedzącemu po drugiej stronie
stołu. Teraz stary człowiek podniósł powoli oczy na Hanleya, wy-
trzymał jego spojrzenie przez kilka chwil, po czym znowu spojrzał na
blat stołu. Inspektor wyjął z kieszeni paczkę papierosów i otworzył ją.
- Papierosa? - zapytał. Stary człowiek nawet nie drgnął. -
Właściwie ja też nie palę - uśmiechnął się Hanley, ale zostawił
papierosy i zapałki na stole, jak gdyby dla zachęty.
- Niezły pomysł - powiedział po chwili. - Nie ruszać się z domu
przez tyle miesięcy. Ale wcześniej czy później miasto musiało z panem
wygrać. Wiedział pan o tym, prawda? To musiało być przykre, zdawać
sobie sprawę z tego, że wcześniej czy później przyślą panu komorników.
Czekał na jakieś słowo, na cień chęci nawiązania dialogu ze strony
starego. Na próżno. Ale nic to, myślał sobie. Gdy chodziło o skłonienie
podejrzanego do zeznań, Hanley miał cierpliwość wołu. Prędzej czy
później wszyscy oni śpiewali jak z nut. I odczuwali prawdziwą ulgę.
Zrzucali z siebie ciężar. Księża najlepiej wiedzą, jaką ulgę przynosi
spowiedź.
- Ileż to już lat, panie Larkin, co? Ile lat strachu i wyczekiwania?
Ile miesięcy minęło od chwili, kiedy pierwszy spychacz wjechał na
wasz teren? Ile pan się musiał nacierpieć przez ten czas...
Stary człowiek podniósł wzrok na Hanleya i spotkał się z jego
wzrokiem. Może szukał czegoś, odrobiny sympatii ze strony drugiego
człowieka po tylu latach narzuconej samemu sobie samotności?
Inspektor poczuł się bliski celu. Oczy starego człowieka nie wytrzymały
jego spojrzenia i skierowały się na ścianę.
- Już jest po wszystkim, panie Larkin, już jest po wszystkim. To
musiało wyjść na wierzch, wcześniej czy później. Cofnijmy się,
przypomnijmy sobie te lata, porozmawiajmy. Powoli, mozolnie zrekon-
struujemy wydarzenia i dojdziemy do prawdy. Pan wszystko wie. To
była pańska żona. O co poszło? O innego mężczyznę? A może się
pokłóciliście? A może to po prostu wypadek, co? Wpadł pan w panikę,
a potem było za późno. Musiał pan przez te wszystkie lata żyć jak
pustelnik.
Dolna warga starego człowieka poruszyła się. Przesunął po niej
językiem.
Zaczynam być górą, pomyślał Hanley. Niedługo zacznie gadać.
- Te ostatnie lata musiały być bardzo ciężkie - ciągnął dalej. -
Był pan samotny, bez dawnych przyjaciół, sam ze swoimi myślami.
Świadomy tego, że ona jest tuż obok, zamurowana za kominkiem.
W oczach starego pojawił się błysk ożywienia. Wywołany wspo-
mnieniem? Szokiem? Może właśnie szok wywoła w nim reakcję?
128

Jestem już prawie u celu, pomyślał inspektor, tuż-tuż. Ale kiedy jego
oczy znów napotkały wzrok starca, zobaczył, że ten powrócił do
dawnego otępienia.
Hanley próbował swoich sposobów jeszcze przez dobrą godzinę,
ale nie udało mu się wydusić ze starego człowieka ani jednego słowa.
- Jeżeli tak wolisz, to dobrze - powiedział wstając. - Jak
wrócę, to sobie naprawdę pogadamy.
Kiedy przyjechał na Mayo Road, zastał tam gorączkową aktywność.
Gapiów przybyło, ale już nic nie widzieli. Ruiny domu zostały otoczone
z czterech stron płóciennymi zasłonami, które - choć targane wiatrem -
zakrywały przed niepowołanymi oczami to, co się działo w środku. Na
pustyni kwadratowym terenie przylegającym do ulicy dwudziestu
rosłych policjantów w grubych butach i roboczych ubraniach kruszyło
gruz. Każda cegła, każdy kawałek zaprawy czy drzewa pochodzący ze
schodów czy poręczy, każda dachówka czy belka sufitowa były
pieczołowicie oglądane. Szukano najmniejszych poszlak, a kiedy ich nie
znajdowano, wyrzucano odpadki na kupę, która rosła z minuty na
minutę. Badano zawartość szaf i wyrywano je ze ścian, aby stwierdzić,
czy coś się za nimi nie kryje. Ostukiwano ściany, żeby się przekonać, czy
nie ma za nimi schowków, potem rozbijano je cegła po cegle.
Dwaj ludzie rozbierali szczególnie ostrożnie ściany przylegające do
kominka. Cegły zakrywające zwłoki zostały pieczołowicie usunięte,
tak że pokrywała je już tylko gruba warstwa pyłu. Ciało, skurczone
w pozycji embrionalnej, leżało teraz na boku, chociaż zamurowane
było prawdopodobnie w pozycji pionowej, z twarzą zwróconą w bok.
Tu pracą kierował profesor McCarthy i przyglądał się dokładnie
resztkom muru. Kiedy uznał, że wszystko zostało przygotowane jak
należy, wszedł do wgłębienia i ruchem wzorowej gospodyni zaczął
zgarniać miękką szczotką żółtawy pył, pozostałość po wysuszonej
starej zaprawie.
Kiedy zmiótł większą jego część, przyjrzał się dokładnie zwłokom,
stuknął kilka razy w kość udową i górną część kości ramienia
i wyszedł na zewnątrz.
- To jest mumia - powiedział do Hanleya.
- Mumia?
- No tak. Ceglany mur i cementowa podłoga otaczające je
z sześciu stron wytworzyły szczelnie zamknięte środowisko. Do tego
doszło ciepło kominka, odległego zaledwie o pół metra. Zaszło tu
zjawisko mumifikacji. Ciało zostało całkowicie odwodnione i zasuszo-
ne. Zachowało się w bardzo dobrym stanie. Organy są prawdopodobnie
nienaruszone, ale twarde jak drewno. Nie da się dzisiaj dokonać sekcji.
Trzeba zanurzyć ciało w kąpieli z ciepłej gliceryny.
129
9 - Czysta robota

- Na jak długo? - zapytał Hanley.
- Na co najmniej dwanaście godzin. Może nawet na dłużej.
Znam wypadki, kiedy potrzeba było kilku dni. - Spojrzał na
zegarek. - Dochodzi czwarta. O piątej włożymy mumię do gliceryny.
Jutro gdzieś o dziewiątej rano zajrzę do kostnicy i zorientuję się
w sytuacji.
- Niech to diabli! - zaklął inspektor. - Chciałbym z tym zrobić
koniec.
- Koniec nastąpił już dosyć dawno - zażartował McCarthy. -
Zrobię wszystko, co w mojej mocy. Sądzę, że sekcja nie na wiele się
panu przyda. Na szyi jest dość wyraźny ślad.
- Jak po uduszeniu?
- Chyba tak - odpowiedział McCarthy.
Przedsiębiorca pogrzebowy, który zawsze pracował dla urzędu
miejskiego, zaparkował karawan tuż za płócienną zasłoną. Dwaj
pomocnicy nadzorowani przez patologa unieśli sztywne, wciąż leżące
na boku ciało, przenieśli je na nosze, zakryli wielkim kocem i wsunęli
do karawanu. Pojechali przez Storę Street do miejskiej kostnicy.
Profesor ruszył za nimi. Hanley podszedł do eksperta od daktylo-
skopii.
- Znalazł pan coś?
   Ekspert wzruszył ramionami. - Same cegły i gruzy, sir. Ani
kawałka gładkiej płaszczyzny.
- A pan? - spytał Hanley policyjnego fotografa.
- Muszę zrobić więcej zdjęć. Poczekam, aż chłopcy oczyszczą
wszystko i zostanie sama podłoga. Wtedy zobaczę, czy jest tam coś dla
mnie. Ale chyba dziś już nic tu nie zdziałam.
Wśród gruzów przechadzał się brygadzista z przedsiębiorstwa
rozbiórkowego. Hanley zasugerował, żeby go zatrzymać jako eksperta
technicznego na wypadek, gdyby mur groził zawaleniem. Brygadzista
uśmiechnął się do Hanleya.
- Zrobiliście tu piękną robotę - powiedział z silnym dublińskim
akcentem. - Niewiele pracy zostanie dla moich chłopców.
Hanley wskazał ręką na kupę przejrzanych gruzów, cegieł i strzas-
kanych belek.	*
- Jeżeli chcecie, możecie już to wywozić. Myśmy z tym skończyli.
Brygadzista spojrzał na zegarek.
- Pozostała nam jeszcze godzina - powiedział - możemy
wywieźć większą część tego chłamu. Czy jutro będzie można skoń-
czyć rozbiórkę domu? Szef domaga się, żeby szybciej ogrodzić
parking.
- Proszę porozumieć się ze mną jutro o dziewiątej rano.
130

Przed odejściem Hanley wezwał szefa detektywów, który kierował
całą akcją.
- Zaraz tu przywiozą reflektory. Niech chłopcy odsłonią cement
i zorientują się, czy był naruszany od czasu, kiedy go wylano.
Detektyw skinął głową na znak zgody.
- Na razie znaleźliśmy tylko tę jedną kryjówkę. Ale przeszukamy
wszystko bardzo dokładnie.
Po powrocie do biura Hanley zabrał się wreszcie do zapo-
znawania się z materiałami, które mogły mu coś powiedzieć o za-
mkniętym w celi starym człowieku. Na swoim biurku znalazł stos
drobiazgów i papierów, które komornicy tego ranka wynieśli z do-
mku i wywieźli miejską furgonetką. Zbadał starannie każdy doku-
ment, używając do tego szkła powiększającego. Inaczej nie odczytał-
by wyblakłych liter.
Była tam metryka urodzenia, podająca imię starego człowieka,
jego wiek i miejsce urodzenia, którym był Dublin. Urodził się w 1911
roku. Były też listy sprzed wielu lat i od wielu ludzi, których nazwiska
nic Hanleyowi nie mówiły. Ich treść nie mogła mieć żadnego związku
z tą sprawą. Znalazł tylko dwie ciekawe rzeczy. Jedną była wyblakła
fotografia w taniej ramce i bez szkła, poplamiona i zmięta. Widać na
niej było uśmiechniętego człowieka, ubranego w coś, co wyglądało na
brytyjski mundur. Inspektor rozpoznał w nim młodsze wydanie
człowieka z celi. Na jego ramieniu opierała się pulchna dziewczyna
z bukiecikiem kwiatów w ręku. Nie miała na sobie ślubnego stroju, ale
jasny kostium o szeroko skrojonych ramionach, według mody lat
czterdziestych.
Drugim przedmiotem było pudełko od cygar. Zawierało jeszcze
trochę listów, także nie mających związku ze sprawą, trzy ordery
z agrafką oraz książeczkę żołdu żołnierza armii brytyjskiej. Hanley
sięgnął po słuchawkę telefonu. Było już dwadzieścia minut po piątej,
ale liczył na swoje szczęście. I rzeczywiście mu dopisało. Attache
wojskowy ambasady brytyjskiej w Sandyford był jeszcze przy swoim
biurku. Hanley wyjaśnił mu sprawę. Major Dawkins oświadczył, że
z przyjemnością pomoże, jeżeli to tylko będzie możliwe, oczywiście
nieoficjalnie. Oczywiście. Oficjalne pytania muszą przejść drogę
służbową. Wszelkie kontakty pomiędzy irlandzką a angielską policją
muszą się odbywać kanałami służbowymi. Nieoficjalne kontakty są
znacznie ściślejsze, niż którakolwiek ze stron byłaby gotowa przyznać
postronnym osobom. Major Dawkins przyrzekł, że wstąpi do komi-
sariatu w drodze do domu, mimo że wymagało to dłuższego objazdu.
Ściemniło się już zupełnie, kiedy pierwszy z dwóch detektywów,
wysłanych przez Hanleya po informacje, wrócił ze swoim raportem.
131

Był to ten, który miał sprawdzić hipotekę i tytuł własności domku.
Usiadł przed szefem, otworzył notatnik i zaczął referować sprawy.
Dom przy Mayo Street 38 został zakupiony przez Herberta
Jamesa Larkina, jak wynikało z rejestru, w 1954 roku. Larkin
zapłacił 400 funtów za nieruchomość, na której nie było żadnych
obciążeń. Nie było też żadnej wzmianki o hipotece, z czego wy-
nikało, że zapłacił gotówką. Rejestr nieruchomości podawał, że
od tej pory Herbert James Larkin był właścicielem domu i że
mieszkał w nim wraz z panią Violetą Larkin. Nie było żadnej
wzmianki o śmierci czy wyjeździe tej kobiety, ale rejestr nieru-
chomości nigdy nie zaznacza takich wydarzeń, chyba że zostały
zasygnalizowane na piśmie przez właściciela. W tym wypadku
nie miało to miejsca. Rejestr świadectw zgonów w Gustom House,
przejrzany od roku 1954, również nie zawierał informacji o śmierci
jakiejś pani Violety Larkin zamieszkałej pod tym lub innym ad-
resem.
Z akt Departamentu Zdrowia i Ubezpieczeń Społecznych wynikało,
że Larkin otrzymywał od dwóch lat rentę państwową, że nigdy nie
domagał się dodatkowych świadczeń, a przed uzyskaniem renty był
sklepikarzem i nocnym dozorcą.
- Jeszcze jedno - powiedział sierżant. - Na formularzach
podatkowych za lata od 1954 roku jest poprzedni adres w północnym
Londynie, w Anglii.
Hanley rzucił przez biurko wojskową książeczkę wypłat.
- To świadczy o tym, że służył w armii brytyjskiej - stwierdził
sierżant.
- Nie ma w tym nic dziwnego. W czasie drugiej wojny światowej
w armii brytyjskiej służyło pięćdziesiąt tysięcy Irlandczyków. Larkin
był widać jednym z nich.
- Może jego żona była Angielką. Wrócił razem z nią do Dublina
w 1954 roku.
- Możliwe - powiedział Hanley, wskazując na ślubne zdjęcie. -
Ożenił się z nią, kiedy jeszcze był w mundurze.
Zadzwonił wewnętrzny telefon. Zawiadomiono inspektora, że
zgłosił się brytyjski attache wojskowy.
- Proszę poprosić go na górę - powiedział Hanley i skinął głową
na sierżanta, który natychmiast opuścił jego gabinet.
Major Dawkins okazał się nosicielem najważniejszych informacji,
jakie trafiły się tego dnia inspektorowi. Miał na sobie eleganckie
spodnie w paski. Założył nogę na nogę, połyskujący koniec buta
wymierzył prosto w Hanleya i spokojnie wysłuchał wszystkiego, co ten
miał mu do powiedzenia. Przez chwilę przyglądał się uważnie ślubnej
132

fotografii. Następnie obszedł biurko i stanął za inspektorem ze szkłem
powiększającym w jednym.ręku i złotym ołówkiem w drugim. Końcem
ołówka wskazał znaczek na wojskowej czapce Larkina.
- Gwardia królewskich dragonów - powiedział z absolutnym
przekonaniem.
- Jest pan pewny? - zapytał go Hanley.
Major Dawkins podał mu szkło powiększające.
- Dwugłowy orzeł. Znaczek na czapkach gwardii królewskich
dragonów. Bardzo wyraźny. Nie ma takiego drugiego.
- Jeszcze coś? - spytał inspektor.
Dawkins wskazał trzy medale przypięte do piersi pana młodego.
- Pierwszy to Gwiazda z lat 1939-1945. Ten trzeci, na końcu, to
Medal Zwycięstwa. A ten w środku to Gwiazda Afrykańska, zdaje się,
że z oznaką ósmej armii. To by się zgadzało. Gwardia królewskich
dragonów walczyła przeciwko Rommlowi w Afryce Północnej. Pułk
samochodów pancernych.
Hanley pokazał Dawkinsowi trzy medale. Na zdjęciu były to
medale galowe, te na stole były miniaturkami do noszenia na
mundurach ćwiczebnych.
- Tak, oczywiście - stwierdził major Dawkins rzuciwszy na nie
okiem. - Widzi pan, to ten sam wzór. I oznaka ósmej armii.
Inspektor za pomocą szkła powiększającego upewnił się, że był
to rzeczywiście ten sam wzór. Podał majorowi wojskową książeczkę
żołdu. Dawkinsowi zabłysły oczy. Przerzucił ją szybko.
<p- Zaciągnął się ochotniczo w Liverpoolu w 1940 roku. Praw-
dopodobnie u Burtona.
- U Burtona? - zdziwił się Hanley.
- Burton to sklep z odzieżą w Liverpoolu. W czasie wojny był
ośrodkiem rekrutacyjnym. Mnóstwo ochotników irlandzkich przyjeż-
dżało do portu i sierżanci patrolujący przystanie kierowali ich do
Burtona. Zaraz, został zdemobilizowany w styczniu 1946 roku, ze
wzmianką pochwalną... To dziwne.
- Dlaczego?
- Zaciągnął się ochotniczo w 1940 roku. Wziął udział w akcji
w Afryce Północnej w samochodach pancernych. Służył do 1946. Ale
pozostał szeregowcem. Nie dostał ani jednej belki. Nie awansował
nawet na kaprala. - Dawkins wskazał ołówkiem na ramię żołnierza
ze ślubnego zdjęcia.
- Może był po prostu złym żołnierzem - zasugerował Hanley.
- Możliwe.
- Czy mógłby mi pan dostarczyć jakichś szczegółów dotyczących
jego służby wojskowej?
133

- To pierwsza rzecz, jaką się zajmę rano - zapewnił go Dawkins,
wynotował sobie dane z książeczki żołdu i pożegnał się.
Hanley zjadł kolację w kantynie i wrócił do swojego gabinetu.
Czekał na sprawozdanie drugiego detektywa. Ten zjawił się dopiero
po 10.30, zmęczony, ale tryumfujący.
- Rozmawiałem z piętnastoma ludźmi z Mayo Road, którzy
znali Larkina i jego żonę. Trzej z nich okazali się asami atutowymi.
Na przykład pani Moran, najbliższa sąsiadka. Mieszkała tam trzydzie-
ści lat i pamięta, jak Larkinowie się wprowadzali. Emerytowany
listonosz, który pracował na Mayo Road do zeszłego roku, oraz
ksiądz Byrne, również na rencie, mieszkający obecnie w domu dla
emerytowanych księży w Inchicore. Wracam od niego i dlatego tak się
spóźniłem.
Hanley rozsiadł się wygodnie. Detektyw otworzył notes na pierwszej
kartce i zaczął sprawozdanie:
- Pani Moran przypomina sobie, że w 1954 roku wdowiec, który
mieszkał pod numerem 38, umarł. Wkrótce potem wywieszono na
domu tabliczkę z napisem "Na sprzedaż". Wisiała tylko przez dwa
tygodnie, po czym ją zdjęto. Po dalszych dwóch tygodniach wprowa-
dzili się Larkinowie. Larkin miał wówczas około czterdziestu pięciu
lat, jego żona sprawiała wrażenie znacznie młodszej. Była Angielką
i opowiedziała pani Moran, że poprzednio mieszkali w Londynie,
gdzie jej mąż był subiektem sklepowym. Pewnego dnia pani Larkin
zniknęła. Pani Moran twierdzi, że było to w 1963 roku.
- Skąd ta pewność?
- Tego roku, w listopadzie, zamordowano Kennedy'ego - odparł
sierżant. - Wiadomość przyszła z baru na końcu ulicy, gdzie mieli
telewizor. Po kwadransie wszyscy mieszkańcy Mayo Road znaleźli się
na ulicy, by omówić tę tragedię. Pani Moran była tak podniecona, że
wpadła do domu Larkina, który był jej najbliższym sąsiadem. Nie
zastukała, ale weszła prosto do bawialni. Larkin drzemał w fotelu.
Zerwał się przerażony i szybko wyprowadził panią Moran z domu.
Pani Larkin już wtedy nie było. Ale widywano ją jeszcze na wiosnę
i latem tego roku. W sobotnie wieczory opiekowała się czasami
dziećmi Moranów. Drugie dziecko pani Moran urodziło się w styczniu
1963 roku. Jednym słowem pani Moran dobrze pamięta, że pani
Larkin znikła pod koniec lata tego roku.
- Jaką przyczynę zniknięcia podawał jej mąż? - spytał Hanley.
- Twierdził, że go porzuciła - odparł detektyw bez wahania. -
Nikt nie miał co do tego wątpliwości. Larkin ciężko pracował, nigdy
nie chciał wychodzić wieczorami, nawet w soboty. Dlatego właśnie
pani Larkin mogła pełnić funkcję opiekunki dzieci sąsiadów. W związ-
134

ku z tym małżonkowie często się kłócili. I jeszcze coś: pani Larkin była
kapryśna, lubiła flirtować. Kiedy spakowała manatki i poszła sobie,
nikt się specjalnie nie zdziwił. Niektóre kobiety uważały, że Larkin na
to zasłużył, ponieważ nie traktował jej wystarczająco dobrze. Nikt go
o nic nie podejrzewał.
Detektyw przerwał na chwilę dla zaczerpnięcia oddechu, po czym
kontynuował:
- Po jej odejściu Larkin zamknął się w sobie jeszcze bardziej. Coraz
rzadziej wychodził, przestał dbać o siebie i o dom. Sąsiedzi ofiarowali
mu się z pomocą, jak to bywa w małych osiedlach, ale on zawsze
odmawiał. Wreszcie zostawiono go w spokoju. W kilka lat później
utracił pracę w sklepie i został nocnym stróżem. Wychodził z domu po
zmroku i wracał o wschodzie słońca. Drzwi miał zawsze zamknięte na
cztery spusty. W nocy, bo go nie było, a w dzień, bo chciał spać. Tak
przynajmniej mówił. Zaczął wtedy hodować zwierzęta domowe.
Z początku fretki w szopie na tyłach domu. Ale uciekły. Potem gołębie.
Ale poleciały i ktoś je wystrzelał. Wreszcie od dziesięciu lat kury.
Ksiądz proboszcz potwierdził większość wspomnień pani Moran.
Pani Larkin była Angielką, lecz i praktykującą katoliczką. Chodziła
regularnie do spowiedzi. W sierpniu 1963 roku uciekła -jak mówili
ludzie - z przyjacielem. Ksiądz Byrne nie miał żadnych innych
przypuszczeń. Nie mógł zdradzić tajemnicy spowiedzi, posunął się
jednak do tego, że oświadczył, iż właściwie jest tego pewien. Kilka razy
odwiedził Larkina, ale ten nie był praktykujący i nie życzył sobie
duszpasterskiej pomocy. Swoją zaginioną żonę nazywał dziwką.
Wszystko się zgadza, rozumował Hanley. Chciała go porzucić, on
dowiedział się o tym i uderzył ją, prawdopodobnie trochę za mocno.
Mój Boże, ileż to razy tak się zdarza!
Listonosz nie miał wiele do dodania. Mieszkał niedaleko Mayo
Road i odwiedzał lokalny bar. Pani Larkin lubiła sobie wypić
szklaneczkę w sobotni wieczór, a pewnego lata popracowała kilka
tygodni jako barmanka. Mąż zaprotestował. Listonosz pamiętał, że
pani Larkin była znacznie młodsza od męża, wesoła i pełna życia,
lubiła też sobie czasem poflirtować.
- Jak wyglądała? - zapytał Hanley detektywa.
- Była niska, około stu pięćdziesięciu ośmiu centymetrów. Raczej
tęga, w każdym razie o zaokrąglonych kształtach. Miała ciemne,
wijące się włosy i wydatny biust. Lubiła się pośmiać. Listonosz
wspominał, że warto było popatrzeć, jak pompowała piwo do kufli
z takiej staroświeckiej beczki. Larkin wściekł się, kiedy się dowiedział,
co ona robi. Przyszedł do pubu i zabrał ją do domu. Wkrótce potem
uciekła, a może zaginęła.
135

-Hanley wstał i przeciągnął się. Dochodziła północ. Położył dłoń na
ramieniu młodego policjanta.
- Jest późno. Idź do domu. Spiszesz to wszystko jutro rano.
Ostatnią osobą, która odwiedziła Hanleya tego wieczoru, był szef
detektywów, który wracał z miejsca przestępstwa.
- Teren jest oczyszczony - powiedział. - Do ostatniej cegły.
Nie znaleźliśmy żadnego śladu, który mógłby nam być pomocny.
- Więc zostały tylko zwłoki tej biednej kobiety, może one nam
coś powiedzą. A może Larkin się zdecyduje.
- Czy już coś mówił?
- Jeszcze nie. Ale powie. Każdy w końcu mówi.
Główny inspektor poszedł do domu. Hanley zatelefonował do
żony i powiedział jej, że spędzi noc w biurze. Tuż po północy zszedł
na dół do cel. Stary człowiek nie spał. Siedział na brzegu pryczy
i wpatrywał się w przeciwległą ścianę. Hanley skinął głową dyżurują-
cemu policjantowi i wszyscy trzej poszli na górę, do pokoju śledczego.
Policjant usiadł w kącie z notatnikiem w ręku, a Hanley stanął przed
starcem i wyrecytował ostrzeżenie:
- Herbercie Jamesie  Larkinie,  nie jest pan zobowiązany do
mówienia czegokolwiek, ale wszystko, co pan powie, zostanie zapisane
i może być użyte jako dowód przeciwko panu.
( " Następnie usiadł naprzeciwko więźnia.
- Piętnaście lat, panie Larkin. To kawał czasu jak na współżycie
z taką sprawą. To było w sierpniu 1963 roku, prawda? Sąsiedzi to
pamiętają, ksiądz pamięta, listonosz też. Dlaczego nie chce mi pan
wszystkiego opowiedzieć?
Stary człowiek podniósł oczy, popatrzył na Hanleya, ale po kilku
sekundach opuścił wzrok. Milczał. Hanley próbował zmiękczyć go
niemal do świtu. Aresztant nie wydawał się zmęczony, ale siedzący
w kącie policjant ziewał co chwila. Larkin był przez wiele lat nocnym
stróżem, przypomniał sobie Hanley. Prawdopodobnie był bardziej
śpiący w dzień niż w nocy.
Kiedy inspektor uznał się wreszcie za pokonanego, przez mleczne
szyby okna pokoju śledczego przesiąkało już szare światło.
- Rób, jak chcesz - powiedział. - Ty możesz milczeć,
ale mówić będzie twoja Violet. Dziwne, prawda? Przemawiać
po piętnastu latach z grobu za ścianą. Ale ona za kilka godzin
przemówi do dyżurnego patologa. Powie mu, co i jak. Powie
mu, co jej się przytrafiło, kiedy to się stało, a może nawet
dlaczego. Wtedy wrócimy do ciebie i oskarżymy cię oficjalnie
o morderstwo.
Hanley niełatwo się unosił, ale milczenie starca doprowadzało go
136

do irytacji. Nie dlatego, że powiedział za mało, ale dlatego,* że
absolutnie nic nie mówił. Po prostu patrzył na Hanleya z dziwnym
wyrazem oczu. Co oznaczało to spojrzenie? - pytał Hanley samego
siebie. Szok? Strach przed nim, Hanleyem? Wyrzuty sumienia? Kpinę?
Nie, nie kpinę. Ten człowiek nie miał przecież żadnej szansy.
Inspektor wstał, potarł wielką dłonią szczecinę na podbródku
i wrócił do swojego gabinetu. Larkina odprowadzono do celi.
Hanley przespał trzy godziny w fotelu. Nogi wyciągnął przed siebie
i z głową przechyloną w tył głośno chrapał. Wstał o ósmej, poszedł do
toalety, umył się i ogolił. Dwaj zdziwieni młodzi policyjni praktykanci
zaskoczyli go tam o wpół do dziewiątej, kiedy przyszli na służbę,
i wycofali się na palcach. O dziewiątej inspektor zjadł śniadanie
i zaczął załatwiać nagromadzony stos papierków. O wpół do dziesiątej
zadzwonił brygadzista z Mayo Road. Hanley zastanawiał się przez
krótki czas, zanim odpowiedział na jego prośbę.
- Dobrze - powiedział w końcu. - Możecie zalać teren
cementem i postawić ogrodzenie.
W dwadzieścia minut później odezwał się w słuchawce głos
profesora McCarthy'ego.
- Wyprostowałem już kończyny - oświadczył wesoło. - Skóra
wystarczająco zmiękła do skalpela. Teraz suszymy ciało. Za godzinę
zaczynam kroić.
- Kiedy pan będzie gotów z raportem?
- To zależy, co pan ma na myśli - odpowiedział głos w słuchaw-
ce. - Oficjalny raport dostanie pan za dwa lub trzy dni. Nieoficjalnie
powinienem mieć coś po obiedzie. Przynajmniej przyczynę zgonu.
Potwierdziła się szrama na szyi. Tak jak przypuszczałem wczoraj, jest
to ślad po pończosze.
Patolog zgodził się przyjechać do biura Hanleya z kostnicy przy
Storę Street, odległej o półtora kilometra, o godzinie wpół do trzeciej.
Spokojne przedpołudnie przerwał jedynie telefon od majora Daw-
kinsa, który zadzwonił o dwunastej.
- Miałem szczęście - powiedział. - Okazało się, że mam
starego przyjaciela w archiwum Ministerstwa Wojny. Załatwił mnie
bez czekania.
- Dziękuję, panie majorze - powiedział Hanley. - Niech pan
mówi, ja notuję.
- Nie ma tego wiele, ale potwierdza się to, o czym mówiliśmy
wczoraj. Szeregowiec Herbert James Larkin przyjechał do Liverpoolu
na promie z Dublina w październiku 1940 roku i zgłosił się na
ochotnika do wojska. Kurs rekrucki w obozie Catterick, Yorkshire.
Wcielony do gwardii królewskich dragonów. Wysłany statkiem do
137

pułku do Egiptu w marcu 1941. Teraz dochodzimy do przyczyny, dla
której nie awansował nawet na kaprala...
- Mianowicie?
- Dostał się do niewoli. Wzięli go Niemcy w czasie jesiennej
ofensywy Rommla, w tym samym roku. Spędził resztę wojny jako
robotnik rolny w obozie jeńców na Śląsku, niedaleko wschodniej
granicy III Rzeszy. Wyzwolony przez Rosjan w październiku 1944 roku.
Repatriowany w maju 1945, zaraz po zakończeniu wojny w Europie.
- Czy ma pan coś o jego małżeństwie?
- Oczywiście - powiedział major. - Ożenił się, kiedy służył
w wojsku, więc odnotowano to w jego aktach. Wziął ślub w katolickim
kościele pod wezwaniem Matki Boskiej w Edmonton, w Londynie
Północnym, 14 listopada 1945. Panna młoda, Violet Mary Smith, była
pokojówką hotelową. Miała wtedy siedemnaście lat. Pan Larkin został
zwolniony z wojska w styczniu 1946 i pozostał w Edmonton pracując
jako subiekt sklepowy aż do 1954. To był ostatni adres, jaki figuruje
w wojskowych rejestrach.
Hanley gorąco podziękował Dawkinsowi i odwiesił słuchawkę.
Larkin miał trzydzieści cztery lata, niemal trzydzieści pięć, kiedy
poślubił siedemnastoletnią dziewczynę. Gdy przenieśli się na Mayo
Road, ona była pełną życia dwudziestosześcioletnią mężatką, a on
starzejącym się czterdziestotrzyletnim mężczyzną. Kiedy umarła w sierp-
niu 1963 roku, była prawdopodobnie wciąż jeszcze atrakcyjną i pociąga-
jącą kobietą w wieku trzydziestu pięciu lat, a on zapewne nieciekawym
pięćdziesięciodwulatkiem. Tak, to mogło tworzyć problemy... Hanley
z niecierpliwością czekał na wizytę profesora McCarthy'ego.
Patolog był człowiekiem słownym i o godzinie 2.30 siedział w fotelu
naprzeciwko inspektora. Wyciągnął z kieszeni fajkę i zaczął ją starannie
napełniać tytoniem.
- Nie mogę palić w laboratorium - tłumaczył się. - A poza tym
dym neutralizuje zapach formaliny. Powinien pan być zadowolony.
Popykał sobie przez chwilę z przyjemnością.
- Mam to, o co panu chodziło - powiedział. - Morderstwo,
bez żadnej wątpliwości. Ta kobieta została uduszona pończochą.
Nastąpiła asfiksja połączona z szokiem. Kość gnykowa, o tutaj -
wskazał na przestrzeń między podbródkiem i grdyką - została
złamana w trzech miejscach. Przedtem otrzymała uderzenie w głowę,
które spowodowało pęknięcie skóry na czaszce, ale nie było śmiertelne.
Prawdopodobnie ogłuszyło ją i ułatwiło uduszenie.
Hanley rozsiadł się wygodniej w fotelu.
- Wspaniale - powiedział. - Czy znalazł pan coś, co wskazy-
wałoby na datę morderstwa?
138

- Owszem - powiedział profesor, sięgając po teczkę. - Mam tu
dla pana drobny prezent. - Otworzył teczkę i wyjął z niej plastykową
torebkę, zawierającą coś, co wyglądało na fragment wyblakłej, pożółkłej
gazety.
- Rana na czaszce musiała trochę krwawić. Żeby uniknąć
zabrudzenia dywanu, morderca owinął głowę swojej ofiary gazetą.
Pewnie na czas budowania kryjówki w podwójnej ścianie. Jest to
strzęp dziennika z wyraźnie widoczną datą.
Hanley wziął plastykową torebkę i przyłożył do niej szkło powięk-
szające. W świetle stojącej lampy studiował zamazany druk. Nagle
wyprostował się gwałtownie.
- To jest rzeczywiście kawałek starej gazety - powiedział.
- No tak, jest stara.
- Ale ona już była stara, kiedy została użyta do owinięcia głowy
tej kobiety!
McCarthy wzruszył ramionami.
- Może ma pan rację - zgodził się. - Bardzo trudno jest
określić datę śmierci zmumifikowanych zwłok. Da się to zrobić tylko
w przybliżeniu.
Hanley uSpokoił się.
- Właśnie to miałem na myśli - powiedział z ulgą. - Larkin
musiał złapać jakąś starą gazetę, którą wyłożona była szuflada albo
komoda. Dlatego widnieje na niej data z marca 1943 roku.
- Badanie zwłok wykazało - powiedział McCarthy - że zgon
nastąpił gdzieś pomiędzy 1941 a 1943 rokiem. Morderstwo miało
przypuszczalnie miejsce w okresie kilku tygodni od dnia datowania
dziennika.
Hanley popatrzył na profesora twardym, upartym spojrzeniem.
- Violet Mary Larkin zmarła w sierpniu 1963 roku - stwierdził.
McCarthy nie spuścił wzroku.
- Sądzę - powiedział łagodnie - że mówimy o różnych
sprawach.
- Ja mówię o zwłokach, które leżą w kostnicy.
- Ja też - odparł McCarthy.
- Larkin i jego żona przybyli z Londynu w 1954 roku -
powiedział powoli Hanley. - Kupili dom pod numerem 38 na Mayo
Road po śmierci poprzedniego właściciela. Wiemy, że pani Larkin
uciekła od męża w sierpniu 1963 roku. Wczoraj podczas rozbiórki
domu znaleźliśmy jej zwłoki zamurowane za fałszywą ścianą.
- Pan nie powiedział mi, jak długo Larkinowie mieszkali w tym
domu - odparł spokojnie profesor. - Pan prosił mnie o dokonanie
badania patologicznego zmumifikowanych zwłok.
139

- No właśnie, zmumifikowanych - upierał się Hanley. -
I dlatego omyłka w określeniu daty śmierci może być duża.
- Ale nie o dwadzieścia lat - stwierdził spokojnie McCarthy. -
Jest wykluczone, żeby to ciało było żywe po 1945 roku. Badania
wewnętrznych organów nie pozostawiają co do tego żadnych wą-
tpliwości. Możemy oczywiście przeprowadzić analizę pończoch i farby
drukarskiej. Obydwie te rzeczy, jak pan mówi, mogły mieć dwa-
dzieścia lat w chwili zgonu ofiary. Ale nie włosy, paznokcie i organy
wewnętrzne.
Hanley miał wrażenie, że przeżywa na jawie swój odwieczny nocny
koszmar. Jest rok 1951. Finałowy mecz o Potrójną Koronę. Zbliża się
do linii bramkowej, przebija jak taran obronę Anglików, jest tuż-tuż,
kiedy piłka zaczyna wyślizgiwać mu się z rąk. Wytęża wszystkie siły,
żeby ją utrzymać, ale ją gubi...
Oprzytomniał.
- Co jeszcze poza sprawą daty? - zapytał. - Ta kobieta była
niska. Miała około metra pięćdziesięciu ośmiu centymetrów wzrostu.
McCarthy potrząsnął głową.
- Żałuję, ale kości nie zmieniają długości nawet po kilkudziesięciu
latach za ceglanym murem. Kobieta, której sekcję przeprowadziłem,
miała metr siedemdziesiąt pięć do metra siedemdziesięciu ośmiu
centymetrów wzrostu. Była chuda i koścista.
- Ciemne, kręcone włosy? - spytał Hanley.
- Gładkie, rudawe. Jeszcze kilka pasemek przylega do czaszki.
- Czy miała w chwili śmierci około trzydziestu pięciu lat?
- Nie - odparł McCarthy - była dobrze po pięćdziesiątce
i miała dzieci, sądzę, że dwoje, a po drugim przeszła zabieg chi-
rurgiczny.
- Innymi słowy, twierdzi pan, że od 1954 roku najpierw oboje
Larkinowie, a potem on sam, przesiadywali w swojej bawialni przez
piętnaście lat w odległości dwóch metrów od zamurowanych zwłok?
- Tak musiało być - powiedział McCarthy. - Zmumifikowane
ciało nie wydziela żadnego zapachu. Jeżeli przyjmiemy, że ta kobieta
została zamordowana powiedzmy w 1943 roku, to w 1954 jej zwłoki
znajdowały się już od pewnego czasu w stanie, w jakim je znaleźliśmy.
Nawiasem mówiąc, gdzie pański Larkin znajdował się w 1943 roku?
- W obozie jeńców wojennych na Śląsku.
- W takim razie - oświadczył profesor wstając - nie on zabił
tę kobietę i nie on zamurował ją obok kominka. Ale kto to zrobił?
Hanley chwycił słuchawkę i połączył się z pokojem detektywów.
Odpowiedział młody sierżant.
- Kim był człowiek - zapytał go  inspektor - który był
140

właścicielem i lokatorem domu na Mayo Road do swojej śmierci
w 1954 roku?
- Nie wiem, sir - odparł młody człowiek.
- Jak długo tam mieszkał?
- Nie robiłem notatek, sir. Ale o ile sobie przypominam, chyba
przez trzydzieści lat.
- Pewnie, że tak - warknął Hanley. - Jak się nazywał?
Zapanowała cisza.
- Nie pytałem o to, sir.
W dwie godziny później stary człowiek został zwolniony z aresztu.
Wypuszczono go tylnymi drzwiami na wypadek, gdyby jacyś dzien-
nikarze kręcili się przed frontowym wejściem. Tym razem nie było
samochodu policyjnego ani eskorty. Larkin miał w kieszeni adres
miejskiego schroniska. W milczeniu ruszył w stronę ubogiej dzielnicy
Diamond.
Na Mayo Road ustawiono już brakujące części ogrodzenia,
otaczając cały parking. W miejscu, na którym stał dom z ogródkiem,
sechł świeżo wylany cement. W zapadającym zmierzchu brygadzista
i dwaj pomocnicy wygładzali jego powierzchnię.
Od czasu do czasu brygadzista uderzał w nią stalową podkówką
buta.
- Jest już suchy - powiedział w pewnej chwili. - Szef chce, żeby
to wykończyć i zaasfaltować przed nocą.
Po drugiej stronie drogi, na zwalisku gruzów, płonęły resztki
schodów, poręczy, belek stropowych, szaf, ram okiennych i drzwio-
wych, połamane deski ogrodzenia, wygódki i kurnika. Nawet w świetle
ognia żaden z robotników nie dostrzegł postaci starego człowieka,
który przyglądał im się zza siatki ogrodzenia.
Brygadzista skończył kontrolę powierzchni świeżo położonego
cementu i poszedł na koniec działki, pod stare ogrodzenie. Spojrzał
pod nogi.
- A to co? - spytał. - Przecież to stary cement.
Wskazał na płaszczyznę o powierzchni  około  sześćdziesięciu
centymetrów na dwa metry.
- To była podłoga kurnika - powiedział robotnik, który od
rana pracował przy zakładaniu parkingu.
- Nie dałeś tu świeżej warstwy cementu?
- Nie. To podniosłoby poziom i powstałby garb w asfalcie.
- Jeżeli to się osunie, szef każe nam wszystko robić od początku
i jeszcze za to zapłacić - warknął brygadzista. Odszedł kilka kroków
i wrócił z ostro zakończonym łomem. Podniósł go wysoko nad głowę
i walnął w stary cement. Łom odskoczył. Brygadzista odchrząknął.
141

- W porządku, jest solidne - stwierdził. Odwrócił się w stronę
spychacza i skinął ręką. - Michał, zalewaj to!
Sztych buldożera opadł na zwał świeżego, dymiącego asfaltu
i pchnął rozpaloną masę w kierunku cementowego prostokąta.
W ciągu kilku minut cała przestrzeń zamieniła się z szarej na
czarną, asfalt rozlał się równo i gładko, a potem stojący za
spychaczem mechaniczny walec wykończył robotę. Kiedy ostatni
promień słońca znikł, a niebo poczerniało, robotnicy poszli do
domu. Parking był wykończony. Stojący za siatką stary człowiek
odwrócił się i odszedł. Nie powiedział nic. Nic a nic. Ale uśmiechnął
się. Szerokim, szczęśliwym uśmiechem ulgi.

PRZYWILEJ ABSOLUTNY
Telefon zadzwonił tuż po siódmej trzydzieści, ale ponieważ była to
niedziela rano, Bili Chadwick leżał jeszcze w łóżku. Próbował nie
zwracać uwagi na dzwonek, lecz ten nie milkł. Po dziesiątym sygnale
wygramolił się z łóżka i zszedł po schodach do przedpokoju.
- Tak?
- Halo, Bili? Tu Henry.
Był to Henry Carpenter, mieszkaniec tej samej ulicy, którego Bili
Chadwick znał, ale niezbyt blisko.
- Dzień dobry, Henry - odparł. - Czy nie wylegujesz się
w łóżku w niedzielę?
- Nie - zabrzmiała odpowiedź. - Właśnie wybieram się do
parku pobiegać dla zdrowia.
Chadwick chrząknął. Oczywiście, pomyślał. Kulturysta! Ziewnął.
- Czym mogę służyć ci o tej porze w zimowy poranek? - zapytał.
Po drugiej stronie linii głos Carpentera robił wrażenie zażenowanego.
- Czy zajrzałeś już do porannej prasy? - spytał. Chadwick
spojrzał w stronę wycieraczki przy drzwiach, na której leżały nie
ruszone dwie gazety.
- Nie. Dlaczego pytasz?
- Czy prenumerujesz Sunday Courier?
Nastąpiło długie milczenie.
- Powinieneś obejrzeć sobie dzisiaj tę gazetę - powiedział
wreszcie Carpenter. - Znajdziesz tam coś o sobie.
- O! - powiedział Chadwick z rosnącym zainteresowaniem. -
A cóż to takiego?
Carpenter był coraz bardziej zażenowany. Ton jego głosu zdradzał
wyraźne zakłopotanie. Uważał widać, że Chadwick powinien najpierw
przeczytać artykuł i dopiero wtedy będzie go mógł z nim przedyskuto-
wać.
143

- Cóż, stary, lepiej zobacz sam - powiedział i rozłączył się.
Chadwick odłożył słuchawkę. Był ciekaw, o co chodzi, jak każdy
człowiek, który się dowiaduje, że napisano o nim w gazecie.
Wrócił do sypialni z Expressem i Telegraphem, podał je żonie
i zaczął naciągać spodnie i sweter wprost na pidżamę.
- Dokąd się wybierasz? - zapytała go żona.
- Na róg ulicy po inną gazetę - odrzekł. - Henry Carpenter
powiedział mi, że jest tam coś o mnie.
- Hej! Nareszcie sława! - powiedziała żona. - Idź, a ja
tymczasem przygotuję śniadanie.
W narożnym sklepiku z prasą pozostały jeszcze dwa egzemplarze
Sunday Couriera, grubego pisma z wieloma dodatkami, pisanego,
zdaniem Chadwicka, przez pretensjonalnych ludzi dla równie pretens-
jonalnych czytelników. Na ulicy było zimno, więc powstrzymał się od
zaglądania do gazety i postanowił zaczekać, aż znajdzie się w domu.
Żona przygotowała sok pomarańczowy, kawa stała na kuchennym
stole.
Kiedy zaczął przeglądać Couriera, uprzytomnił sobie że Car-
penter nie podał mu strony, zaczął więc od działu wiadomości
ogólnych. Skończył go czytać przy drugiej filiżance kawy, odrzucił
dodatek "Kultura i Sztuka" oraz "Sport". Pozostał mu dodatek
ilustrowany oraz handlowy. Był drobnym, ale niezależnym biz-
nesmenem na jednym z przedmieść Londynu, zagłębił się więc
w dodatek biznesowy.
Na trzeciej stronie zatrzymał wzrok na nazwie towarzystwa, które
ostatnio zbankrutowało. Jego współpraca z nim była krótka, ale, jak
się okazało - kosztowna. Artykuł znajdował się na kolumnie, która
szczyciła się swoimi ambicjami reporterskimi.
Po przeczytaniu zbladł. Odsunął kawę.
- To niemożliwe, żeby ktoś o mnie coś takiego powiedział -
szepnął. - Przecież to nieprawda!
- O co chodzi, kochanie? - zapytała go żona. Była wyraźnie
zaniepokojona dziwnym wyrazem twarzy swojego męża. Podał jej bez
słowa gazetę złożoną w ten sposób, żeby musiała zobaczyć artykuł.
Przeczytała go uważnie, a kiedy doszła do połowy, wydała z siebie
krótki okrzyk.
- To straszne! - zawołała skończywszy czytanie. - Ten
człowiek daje do zrozumienia, że byłeś w jakiś sposób zamieszany w to
oszustwo.
Bili Chadwick wstał i zaczął przechadzać się po kuchni.
- On wcale nie daje do zrozumienia - powiedział ze złością,
która zastąpiła początkowy szok. - On to, do cholery, wyraźnie
144

mówi. Wniosek jest jasny. Do diabła, przecież ja byłem ofiarą
tych ludzi, a nie ich świadomym wspólnikiem. Sprzedawałem ich
wyroby w dobrej wierze. Tak samo jak wszyscy straciłem na
ich bankructwie.
- Czy to ci, kochanie, może zaszkodzić? - zatroskała się żona.
- Zaszkodzić? Do jasnej cholery, to mnie może zrujnować!
Kłamstwo, po prostu kłamstwo! Nigdy w życiu nie widziałem faceta,
który to napisał. Jak on się nazywa?
- Gaylord Brent - powiedziała pani Chadwick, zerknąwszy na
podpis pod artykułem.
- Przecież ja go nawet nigdy nie spotkałem. Nie próbował
porozumieć się ze mną, nie sprawdził faktów. To niemożliwe! Żeby
ktoś coś takiego mógł o mnie napisać!
Kiedy w poniedziałek rano zamknął się w biurze ze swoim
adwokatem, użył tego samego zdania. Prawnik wyraził oburzenie
z powodu treści artykułu i wysłuchał ze zrozumieniem wyjaśnień
Chadwicka. Ten opowiedział mu, jak wyglądała jego współpraca ze
zlikwidowanym przedsiębiorstwem.
- Na podstawie tego, co pan mówi, nie mam wątpliwości, że
autor dopuścił się zniesławienia.
- W takim razie - zawołał Chadwick - powinien wszystko
odwołać i przeprosić mnie!
- W zasadzie tak - powiedział prawnik. - Uważam, że pierw-
szym krokiem powinno być napisanie przeze mnie w pańskim imieniu
listu do wydawcy gazety. Wyjaśnimy w nim, że naszym zdaniem jeden
z jego pracowników zniesławił pana, dodając, że żądamy zadość-
uczynienia w formie sprostowania i przeprosin, oczywiście na jednej
z czołowych stron gazety.
List taki został napisany. Przez dwa tygodnie nie było odpowiedzi
od wydawcy Sunday Couriera. W ciągu tych dwóch tygodni Chadwick
musiał znosić podejrzliwe spojrzenia, rzucane nań przez jego nieliczny
personel, i unikać, w miarę możliwości, innych wspólników przed-
siębiorstwa. Wymknęły mu się przy tym dwa zamówienia, na które
liczył.
W końcu jego adwokat otrzymał list z Sunday Couriera. Był
podpisany w imieniu wydawcy przez sekretarza, a treść jego była
uprzejma^ ale zupełnie nie satysfakcjonująca.
Stwierdzał, że wydawca starannie rozpatrzył pismo adwokata
wysłane w imieniu pana Chadwicka i że jest skłonny wydrukować
w dziale listów do redakcji sprostowanie pana Chadwicka, zastrzegając
sobie wszakże niezbywalne prawo każdego wydawcy do przeredago-
wania takowego.
145
10- Czysta robota

- Innymi słowy wykastrowania go - powiedział Chadwick,
siedząc znów przed swoim adwokatem. - To jest po prostu sposób
wykręcenia się, nieprawdaż?
Prawnik zastanawiał się przez chwilę. Zdecydował się na szczerość.
Znał swojego klienta od wielu lat.
- Tak - powiedział. - Ma pan słuszność. Miałem tylko raz
w życiu do czynienia z ogólnokrajową gazetą w podobnej sprawie. Ten
list to po prostu formułka, jakiej ci ludzie używają. Nienawidzą
sprostowań, nie mówiąc już o przeprosinach.
- Co więc robić?
Adwokat miał propozycję:
- Istnieje Stowarzyszenie Wydawców Gazet... Może się pan im
poskarżyć.
- A co oni mogą?
- Niewiele. Skłonni są do rozpatrywania tylko takich skarg,
które zarzucają wydawcy, że nieopatrznie wyrządził komuś szkodę,
lub kiedy reporter pisma popełnił rażący błąd. Nie lubią się mieszać
do spraw dotyczących zniesławienia, wolą to pozostawiać sądom.
W najlepszym razie mogą wydać potępiające oświadczenie, i nic więcej.
- Stowarzyszenie nie może więc zmusić wydawcy do sprostowania
wiadomości i przeproszenia pokrzywdzonego?
-- Nie.
- Co mi w takim razie pozostaje?
Prawnik westchnął.
- Obawiam się, że tylko sprawa sądowa. Skarga o zniesławienie
z żądaniem odszkodowania. Kiedy wniesiemy pozew, gazeta być może
będzie wolała uniknąć procesu i ogłosi przeprosiny, o które panu
chodzi.
- Być może?
- No tak. A może i nie.
- Ale chyba będą musieli to zrobić? Sprawa jest przecież bez-
sporna!
- Będę z panem całkiem szczery - powiedział adwokat. -
W sprawach o zniesławienie nie ma sytuacji bezspornych. Po pierwsze,
nie istnieje ustawa określająca pojęcie zniesławienia. Podpada ono pod
ogólne zasady prawa zwyczajowego, na które składa się cały szereg
precedensów prawnych ustanowionych w ciągu wieków. Precedensy te
mogą być rozmaicie interpretowane, a w pańskiej sprawie, tak jak
w każdej innej, istnieją drobne szczegóły, które czynią ją odmienną od
poprzednich. Poza tym powstanie z pewnością spór o stan świadomości
pozwanego, o jego intencje, o to, jakie mógł mieć zamiary w czasie
pisania swego artykułu, o zakres jego wiedzy, a więc znowu o intencje,
146

w przeciwieństwie do ignorancji, a więc braku złej intencji. Czy pan
mnie rozumie?
- Myślę, że tak - odrzekł Chadwick. - Ale to chyba nie ja
muszę dowodzić swojej niewinności?
- W gruncie rzeczy tak. Widzi pan, pan będzie powodem,
a wydawca i pan Gaylord Brent pozwanymi. Pan będzie musiał
udowodnić, że prowadząc interesy ze zlikwidowaną spółką, nie miał
pan pojęcia o jej niesolidności. Tylko wtedy stanie się jasne, że został
pan zniesławiony przez pomówienie i nie był zamieszany w machinacje
spółki.
- Więc odradza mi pan występowanie do sądu? - zdenerwował
się Chadwick. - Czy pan poważnie sugeruje, iż muszę pogodzić się
z tym, że obrzucono mnie stekiem kłamstw, że człowiek, który to
zrobił, nie sprawdził swoich informacji, zanim je wydrukował? Że
powinienem pogodzić się nawet z tym, że moje przedsiębiorstwo jest
zrujnowane?
- Panie Chadwick, muszę być z panem szczery. Mówi się czasem
o nas, prawnikach, że namawiamy naszych klientów do występowania
do sądu o byle co, ponieważ przynosi nam to wysokie honoraria.
W rzeczywistości jest przeważnie inaczej. To zazwyczaj żony, przyjaciele
czy koledzy osób poszkodowanych zachęcają je do akcji i składania
skarg. Ci przyjaciele nie ponoszą oczywiście kosztów procesów. Dla
osób nie wplątanych w sprawę proces sądowy to dobra zabawa. Ale
my, fachowcy, zdajemy sobie sprawę z tego, jakie to pociąga za sobą
konsekwencje.
Chadwick zastanowił się.
- Jakie sumy wchodzą w rachubę? - spytał spokojnie.
- Takie, które mogą pana zrujnować - brzmiała odpowiedź
adwokata.
- Zawsze myślałem, że w naszym kraju wszyscy obywatele są
równi wobec prawa, a szczególnie jeśli ubiegają się o sprawiedliwość.
- W teorii tak. W praktyce bardzo często jest zupełnie inaczej.
Panie Chadwick, czy pan jest bogatym człowiekiem?
- Nie. Prowadzę niewielkie przedsiębiorstwo. W dzisiejszych
czasach oznacza to, że balansuję na krawędzi wypłacalności. Przez
całe życie ciężko pracowałem i jakoś to szło. Jestem właścicielem
domu, samochodu i kilku ubrań. Mogę liczyć na emeryturę przy-
sługującą samodzielnym przedsiębiorcom, mam polisę ubezpieczeniową
na życie i kilka tysięcy funtów oszczędności. Jestem po prostu zwykłym,
szarym człowiekiem.
- Tak właśnie myślałem - powiedział adwokat. - Dzisiaj tylko
ludzie bogaci mogą się procesować z innymi bogaczami, zwłaszcza
147

jeżeli chodzi o zniesławienie. Można wygrać taką sprawę, ale trzeba
ponieść duże koszty. Jeżeli proces jest długi, a potem jeszcze następuje
apelacja, to suma wydatków często może dziesięciokrotnie przewyższać
ewentualne odszkodowanie.
Zamilkł na chwilę.
- Wielkie pisma, tak jak wielkie domy wydawnicze i inne
tego rodzaju przedsiębiorstwa, są wysoko ubezpieczone na oko-
liczność wytoczonych spraw o zniesławienie. Mogą sobie pozwolić
na angażowanie najwybitniejszych adwokatów West Endu. Proszę
mi wybaczyć, ale kiedy występują przeciwko małemu człowiekowi,
to muszą z nim wygrać. Nietrudno im spowodować, by wejście
sprawy na wokandę trwało aż pięć lat. Przez ten czas koszty
sądowe obu stron nieustannie rosną. Samo przygotowanie sprawy
kosztuje tysiące. Kiedy nareszcie dochodzi do rozprawy, koszty
te podnoszą się niebotycznie, bo adwokat bierze dodatkowe ho-
norarium za każdy dzień rozprawy. No i ma także do pomocy
aplikanta.
- Do jakich sum mogą dojść takie koszty? - zapytał Chadwick.
- Jeżeli sprawa się przeciąga i przygotowania trwają lata, to
nawet jeżeli nie brać pod uwagę ewentualnej apelacji, dojdą do
kilkudziesięciu tysięcy funtów. Ale to wcale nie koniec.
- Co jeszcze powinienem wiedzieć?
- Załóżmy, że pan wygrywa proces i uzyskuje odszkodowanie
i zwrot kosztów sądowych od pozwanego, czyli gazety. Wtedy sprawa
jest jasna. Ale jeżeli sędzia nie wypowie się co do kosztów, których
zwrot przyznaje zazwyczaj jedynie w najdrastyczniejszych wypadkach,
będzie pan zmuszony ponieść swoje własne koszty sądowe. A jeżeli
pan przegra, sędzia może pana zmusić do poniesienia poza swoimi
kosztami kosztów pozwanego. Jeżeli pan wygra, gazeta może założyć
apelację. A to spowoduje podwojenie kosztów. Nawet jeżeli wygra pan
w sądzie apelacyjnym, ale bez przyznania kosztów, to i tak będzie pan
zrujnowany. Poza tym jest inna kwestia. Po dwóch czy trzech latach
ludzie zapominają o treści inkryminowanego artykułu w gazecie.
Rozprawa sądowa przypomina im, że coś tam było, i wnosi nowe
materiały i zarzuty. Mimo że to pan jest oskarżycielem, adwokat
strony przeciwnej postara się dla dobra swojego klienta zniszczyć
pańską reputację uczciwego biznesmena. Im bardziej obrzuca się
człowieka błotem, tym więcej na nim błota pozostaje. Wiele było
takich wypadków, wielu ludzi, którzy wygrali sprawę, ale stracili
dobre imię. Zarzuty przedstawiane sądowi mogą być ogłaszane drukiem
bez żadnych dowodów prawdy.
- A czy można mieć obrońcę z urzędu? - zainteresował się
148

Chadwick. Podobnie jak wielu innych ludzi słyszał o czymś takim,
nigdy jednak nie interesował się tym bliżej.
- Prawdopodobnie ma pan zupełnie fałszywe wyobrażenie na ten
temat. Żeby uzyskać takiego obrońcę, musi pan udowodnić sądowi, że
nie posiada pan żadnego majątku. Pana na przykład to nie dotyczy.
Nabędzie pan prawo do obrońcy z urzędu dopiero wtedy, kiedy straci
pan dom, samochód i oszczędności.
- W takim razie w każdym przypadku grozi mi ruina - powie-
dział Chadwick spokojnie.
- Bardzo mi przykro, naprawdę bardzo przykro. Mogę oczywiście
zachęcić pana do podjęcia długotrwałego i kosztownego powództwa,
ale uważam, że oddaję panu przysługę wskazując trudności i niebez-
pieczeństwa, jakie to za sobą pociąga. Znam wiele osób, które
z ochotą zaczęły się prawować, a potem gorzko tego żałowały.
Niektórzy nigdy się nie otrząsnęli i po dziś dzień cierpią na skutek
trosk finansowych i stresów, jakie ich dotknęły.
Chadwick wstał.
- Bardzo panu dziękuję za szczerość - powiedział.
Potem, już z biura, zadzwonił do Sunday Couriera i poprosił
o rozmowę z naczelnym. Telefon odebrała sekretarka. Podał swoje
nazwisko.
- Na jaki temat chce pan rozmawiać z panem Buxtonem? -
zapytała.
- Chciałem poprosić o wyznaczenie mi spotkania.
Nastąpiła pauza, w trakcie której słyszał rozmowę prowadzoną na
wewnętrznej linii, po czym sekretarka odezwała się ponownie.
- O czym pragnie pan rozmawiać z panem Buxtonem?
Chadwick wyjaśnił pokrótce, że chce zobaczyć szefa, żeby przed-
stawić mu swój punkt widzenia dotyczący zarzutów zawartych w ar-
tykule Gaylorda Brenta sprzed dwóch tygodni.
- Niestety pan Buxton nie przyjmuje nikogo - oświadczyła
sekretarka - Może pan będzie uprzejmy napisać list. Zostanie
starannie rozpatrzony.
Na tym rozmowa się skończyła.
Następnego dnia Chadwick pojechał koleją podziemną do centrum
Londynu i zjawił się osobiście w poczekalni budynku Couriera.
Na oczach rosłego woźnego w mundurze wypełnił formularz,
podając nazwisko, adres, nazwisko osoby, z którą chce się widzieć,
i istotę swojej sprawy. Formularz został zabrany, a on usiadł i czekał.
W pół godziny później otworzyły się drzwi windy i ukazał się
w nich elegancki szczupły młody człowiek, pachnący dobrą wodą
kolońską. Spojrzał pytającym wzrokiem na woźnego, który ruchem
149

głowy wskazał mu Chadwicka. Młody człowiek podszedł do niego.
Chadwick wstał.
- Nazywam się Adrian St. Clair - powiedział młodzieniec. -
Jestem osobistym sekretarzem pana Buxtona. Czym mogę panu służyć?
Chadwick powiedział mu o artykule podpisanym przez Gaylorda
Brenta i oświadczył, że chciałby osobiście wyjaśnić panu Buxtonowi,
iż to, co zostało o nim napisane, jest nie tylko nieprawdą, ale stanowi
groźbę ruiny dla jego przedsiębiorstwa. St. Clair nie był tym specjalnie
poruszony, ale wyraził Chadwickowi słowa ubolewania.
- Tak, oczywiście, rozumiemy pana niepokój, panie Chadwick,
ale osobiste spotkanie z panem Buxtonem jest po prostu niemożliwe.
To bardzo zajęty człowiek. Rozumiem, że reprezentujący pana adwokat
komunikował się już z wydawcą...
- Napisał list - powiedział Chadwick. - Odpowiedź była
podpisana przez sekretarkę. Stwierdza, że istnieje możliwość wy-
drukowania listu z moim sprostowaniem w dziale korespondencji
z czytelnikami. Ale ja domagam się, żeby moje stanowisko w tej
sprawie zostało poznane przez wydawcę.
St. Clair uśmiechnął się.
- Już mówiłem, że to niemożliwe. Możemy najwyżej rozważyć
możliwość wydrukowania listu do wydawcy.
- Wobec tego chciałbym się zobaczyć z panem Gaylordem
Brentem - oświadczył Chadwick.
- Wątpię, czy to dałoby panu satysfakcję. Jeżeli otrzymamy
następny list od pańskiego adwokata, to nasz wydział prawny zajmie
się nim w normalnym trybie. Obawiam się, że poza tym nie mogę panu
w niczym pomóc.
Woźny wyprowadził Chadwicka przez obrotowe drzwi na ulicę.
Chadwick zjadł lekki posiłek w barze niedaleko Fleet Street. Przez
dłuższy czas zastanawiał się głęboko nad swoją sytuacją. Poszedł do jednej
z licznych małych bibliotek, znajdujących się w centrum Londynu, które
specjalizują się we współczesnych archiwaliach i gromadzą wycinki
prasowe. Zapoznanie się z aktami niezbyt odległych procesów o zniesła-
wienie przekonało Chadwicka, że jego adwokat bynajmniej nie przesadzał.
Jedna ze spraw przeraziła go szczególnie. Pewien mężczyzna
w średnim wieku został zniesławiony w książce poczytnego autora.
Wytoczył sprawę, wygrał ją, i sąd przyznał mu trzydzieści tysięcy
funtów tytułem odszkodowania i zwrot kosztów sądowych. Ale
wydawca książki zaapelował: i sąd wyższej instancji skreślił od-
szkodowanie, nakazując każdej ze stron zapłacenie własnych kosztów.
W obliczu całkowitej ruiny finansowej po czterech latach procesowania
się powód wniósł sprawę do Izby Lordów. Lordowie odrzucili
150

wprawdzie wyrok sądu apelacyjnego, uznając prawo powoda do
odszkodowania, nie wypowiedzieli się jednak co do kosztów sądowych.
Tak więc zniesławiony człowiek otrzymał trzydzieści tysięcy funtów
odszkodowania, ale po pięciu latach procesowania się miał do
zapłacenia rachunek wynoszący czterdzieści pięć tysięcy funtów.
Wydawcy ponieśli podobne koszty i łącznie z odszkodowaniem mieli
do zapłacenia siedemdziesiąt pięć tysięcy. Byli jednak ubezpieczeni na
większą część tej sumy. I tak powód wygrał sprawę, ale został
zrujnowany. Fotografie ukazywały go w pierwszym roku przewodu
jako rześkiego sześćdziesięciolatka. Po pięciu latach był ludzkim
wrakiem, wynędzniałym starcem. Stało się tak z powodu nieustannego
napięcia i rosnącego zadłużenia. Zmarł jako bankrut, mimo że
przywrócono mu dobre imię.
Bili Chadwick utwierdził się w przekonaniu, że nie może dopuścić,
aby przytrafiło mu się coś podobnego. Poszedł do biblioteki publicznej
w dzielnicy Westminster. Tam udał się do czytelni z egzemplarzem
Prawa angielskiego pióra Halsbury'ego.
Tak jak mu mówił jego adwokat, prawo pisane dotyczące znie-
sławienia, tego samego typu jak na przykład ustawa o ruchu drogo-
wym, nie istniało, ale znalazł definicję pochodzącą z 1888 roku,
dotyczącą zniesławienia i oszczerstwa.
Oświadczenie oszczercze jest to oświadczenie zmierzające do poniżenia
osoby w opinii prawomyślnych członków społeczeństwa w ogólności lub
też powodujące pomijanie, odtrącanie lub narażanie na nienawiść,
pogardę, ośmieszenie czy też oskarżenie o pomówienia uwłaczające lub
przynoszące ujmę na stanowisku, w uprawianiu zawodu, działalności
handlowej lub w przedsiębiorstwie.
Co najmniej ostatnia część tej definicji jest adekwatna do mojej
sytuacji, pomyślał Chadwick.
Wciąż chodziło mu po głowie to, co powiedział mu adwokat
w swoim wywodzie. "Zarzuty przedstawiane sądowi mogą być ogła-
szane drukiem bez żadnych dowodów prawdy". Czyżby tak rzeczywiś-
cie było?
I okazało się, że prawnik miał rację. Wyjaśniała to ustawa również
z 1888 roku. Wszystko, co jest wygłaszane w sądzie, może być
zrelacjonowane i opublikowane i zarówno reporter, wydawca, drukarz,
jak i redaktor są wolni od wszelkich zarzutów o zniesławienie, ale pod
warunkiem, że sprawozdanie jest "rzetelne, aktualne i dokładne".
To ma zapewne na celu, myślał Chadwick, uwolnienie sędziów,
ławników, świadków, policjantów, adwokatów, a nawet pozwanych
od obawy mówienia prawdy, niezależnie od wyniku rozprawy.
Uchylenie możliwości protestu ze strony osób znieważonych,

151

zniesławionych, spotwarzonych czy oszczerczo oskarżonych, pod
warunkiem że zarzut został postawiony na sali sądowej w czasie
rozprawy, jak też uchylenie odpowiedzialności wszystkich osób rapor-
tujących, drukujących lub publikujących słowa wypowiedziane w sądzie -
zostało nazwane "przywilejem absolutnym".
W kolejce podziemnej, w drodze na przedmieście, Chadwickowi
zaczął świtać pewien pomysł.
Kiedy po czterech dniach poszukiwania znalazł adres Gaylorda
Brenta, okazało się, że ten mieszka w małej eleganckiej uliczce
w Hampstead. Tam też Chadwick zjawił się następnego niedzielnego
poranka. Pomyślał, że dziennikarz piszący do niedzielnego pisma
musi być w tym dniu w domu, to znaczy jeżeli rodzina nie zmusi go
do wyjazdu za miasto. Wszedł po schodach i nacisnął dzwonek u drzwi.
Po kilku minutach otworzyła mu sympatycznie wyglądająca kobieta
w wieku około trzydziestu lat.
- Czy zastałem pana Brenta? - zapytał Chadwick i dodał
natychmiast: - Chodzi o jego artykuł w Courierze.
Było to półkłamstwo, ale wystarczało, żeby przekonać panią
Brent, że przybyszem jest ktoś z redakcji. Uśmiechnęła się więc
i zawołała w głąb domu:
- Gaylord! - po czym ponownie odwróciła się do Chadwicka. -
Przyjdzie za chwilę - powiedziała i wycofała się do środka mieszkania,
skąd dochodziły dziecięce głosy. Chadwick czekał przed nie do-
mkniętymi drzwiami.
W minutę później pojawił się w nich Gaylord Brent. Miał na sobie
jasne lniane spodnie i różową koszulę. Był wytwornym mężczyzną,
wyglądającym na czterdziestkę.
- Tak? - zapytał.
- Czy pan Gaylord Brent?
- Tak.
Chadwick rozłożył wycinek gazetowy, który trzymał w ręku,
i pokazał go Brentowi.
- Chodzi o pański artykuł w Sunday Courierze.
Brent spojrzał na wycinek, ale nie dotknął go. Na jego twarzy
ukazał się wyraz zdumienia pomieszanego z rozdrażnieniem.
- To jest sprzed czterech tygodni - zauważył. - O co panu
chodzi?
- Bardzo mi przykro, że zakłócam panu niedzielny spokój -
powiedział Chadwick - ale wydaje mi się, że wszyscy musimy ponosić
pewne ryzyko. Widzi pan, w tym artykule zniesławił mnie pan, i to
w bardzo perfidny sposób. Zaszkodziło mi to poważnie zarówno
w życiu towarzyskim, jak i w interesach.
152

Zdumienie malujące się na twarzy Brenta zaczynało ustępować
miejsca irytacji.
- Kim pan jest, u licha? - spytał.
- Och, bardzo przepraszam. Nazywam się William Chadwick.
Usłyszawszy to nazwisko, Gaylord Brent wszystko zrozumiał. Jego
irytacja nasiliła się.
- Proszę pana - powiedział - nie może mnie pan nachodzić
w domu. Jeżeli chce mnie pan skarżyć, to istnieje właściwa procedura.
Powinien pan poprosić swojego adwokata, aby napisał...
- Już to zrobiłem, jednak bez rezultatu. Próbowałem także
zobaczyć się z pańskim wydawcą, ale mnie nie przyjął. Byłem więc
zmuszony przyjść do pana.
- Co za bezczelność! - zawołał Brent, próbując zamknąć drzwi.
- Chwileczkę, mam coś dla pana - powiedział spokojnie Chad-
wick. Trzymająca klamkę ręka Brenta zatrzymała się.
- Co takiego?
- To! - odpowiedział Chadwick.
Podniósł prawą pięść i uderzył Brenta w sam czubek nosa. Mocno,
ale bez przesady. Nie było to uderzenie mające na celu złamanie kości
czy nawet uszkodzenie przegrody nosowej. Brent cofnął się o krok,
wydał głośny okrzyk i nakrył nos ręką. W jego oczach pojawiły się łzy,
z nosa pociekła krew. Patrzył przez chwilę na Chadwicka jak na
szaleńca, po czym zatrzasnął drzwi. Chadwick słyszał, jak biegnie
przez przedpokój.
Na rogu Heath Street znalazł policjanta. Młody człowiek cieszył
się spokojem pięknej niedzieli, ale był też nieco znudzony.
- Panie sierżancie - zwrócił się do niego Chadwick. - Proszę
iść ze mną. Dokonano napadu na miejscowego obywatela.
Młody policjant ożywił się.
- Napadu, sir? Gdzie?
- Dwie ulice stąd. Zaprowadzę pana.
Nie czekając na dalsze pytania zaprosił policjanta ruchem ręki,
żeby szedł za nim, obrócił się i szybko ruszył tą samą drogą, którą
przyszedł. Słyszał, jak policjant mówi coś do mikrofonu krótkofalówki
i rytmicznie stuka służbowymi butami w bruk^
Przedstawiciel prawa zrównał się z Chadwickiem na rogu ulicy,
przy której mieszkała rodzina Brentów. Aby zapobiec dalszym pyta-
niom, Chadwick zwiększył tempo marszu.
- To tu, pod numerem trzydziestym drugim - powiedział
w pewnej chwili.
Kiedy podeszli do drzwi domu, zastali je zamknięte. Chadwick
wskazał na nie ponownie.
153

- To na pewno tutaj.
Spojrzawszy podejrzliwym wzrokiem na swojego przewodnika,
posterunkowy wszedł na schodki i zadzwonił. Chadwick ruszył za nim.
Drzwi otworzyły się ostrożnie. Ukazała się w nich pani Brent, która
na widok Chadwicka cofnęła się nieco. Zanim policjant otworzył usta,
Chadwick zapytał:
- Pani Brent? Czy ten policjant mógłby zamienić kilka słów
z pani mężem?
Pani Brent skinęła głową i zniknęła w głębi domu. Ze środka
słychać było szeptaną rozmowę. Chadwick rozróżnił wyraz "policja"
i "ten człowiek". Po minucie ukazał się Gaylord Brent. Lewą ręką
przyciskał do twarzy mokrą chusteczkę i co chwila pociągał nosem.
- Tek? - zapytał.
- To jest pan Gaylord Brent - oświadczył Chadwick.
- Czy pan Gaylord Brent? - zapytał policjant.
- Tek.
- Przed kilkoma minutami pan Brent został z premedytacją
uderzony w nos - oświadczył Chadwick.
- Czy to prawda? - zapytał Brenta policjant.
- Tek - potwierdził Brent, rzucając zza chustki wściekłe spoj-
rzenie na Chadwicka.
- Rozumień - powiedział policjant, choć najwyraźniej nic nie
rozumiał. - Kto to zrobił?
- Ja - oświadczył Chadwick.
Policjant obrócił się ku niemu z niedowierzaniem.
- Słucham?
- Ja to zrobiłem. Uderzyłem go w nos. Napadłem na niego.
- Czy to jest zgodne z prawdą? - zapytał policjant Brenta.
- Tek - skinął potwierdzająco głową.
- Czy mogę zapytać, dlaczego pan to zrobił? - zwrócił się
policjant do Chadwicka.
- W tej sprawie - odparł Chadwick - gotów jestem złożyć
wyjaśnienie w komisariacie.
Policjant miał zakłopotaną minę. Po chwili powiedział:
- Dobrze, sir. W takim razie jestem zmuszony prosić pana
o udanie się ze mną do komisariatu.
W tym momencie zjawił się na Heath Street policyjny samochód
wezwany przez krótkofalówkę. Po krótkiej rozmowie z dwoma
przybyłymi policjantami Chadwick i sierżant wsiedli do wozu. Po
dwóch minutach znaleźli się w dzielnicowym komisariacie. Chadwick
został zaprowadzony przed oblicze dyżurnego sierżanta. Stał i milczał,
podczas gdy posterunkowy wyjaśniał szefowi sprawę. Sierżant, cierp-
154

liwy i doświadczony policjant w średnim wieku, patrzył na Chadwicka
z zainteresowaniem.
- Jak się nazywa człowiek, którego pan uderzył? - zapytał.
- Gaylord Brent - odparł Chadwick.
- Pan go nie lubi?
- Nie bardzo - odparł Chadwick.
- Dlaczego podszedł pan do posterunkowego i zawiadomił go
o swoim czynie?
Chadwick wzruszył ramionami.
- Takie są chyba przepisy prawne. Prawo zostało naruszone,
więc należało zawiadomić policję.
- Słuszna myśl - zgodził się sierżant i zwrócił się do posterun-
kowego:
- Czy pan Brent odniósł poważne obrażenia?
- Chyba nie - powiedział młody człowiek - wyglądało to na
lekkie uderzenie w dziób.
Sierżant westchnął.
- Adres poszkodowanego? - zapytał posterunkowego.
- Proszę zaczekać - powiedział po zanotowaniu adresu i poszedł
do innego pokoju. Gaylord Brent miał zastrzeżony numer telefonu, ale
sierżant zdobył go. Po chwili powrócił.
- Pan Gaylord Brent nie ma ochoty wnieść skargi na pana -
powiedział.
- To nieważne - odparł Chadwick. - Wnoszenie oskarżenia nie
zależy od pana Brenta. To nie Ameryka. Jest faktem, że zostało
popełnione przestępstwo. Czyn niezgodny z prawami naszego kraju.
Do policji należy decyzja, czy wnosić skargę, czy nie.
Sierżant popatrzył na Chadwicka z niechęcią.
- Pan widać zna trochę prawo, sir?
- Z lektury.
- Każdy tak twierdzi - westchnął sierżant. - No dobrze, ale
policja może zdecydować, że nie wnosi skargi.
- W takim razie nie mam innego wyboru, jak poinformować
pana, że jeżeli policja nie wniesie skargi, wrócę tam i zrobię to samo,
co zrobiłem, jeszcze raz - powiedział Chadwick.
Sierżant niespiesznie wyciągnął z szuflady formularz skargi.
- To przesądza sprawę - stwierdził. - Pańskie nazwisko?
Bili Chadwick podał swoje nazwisko i adres i został odprowadzony
do aresztu. Odmówił wszelkich oświadczeń, powiedział tylko, że
zamierza wyjaśnić swoje postępowanie sędziemu, co zostało zaproto-
kołowane i podpisane. Następnie został formalnie oskarżony i decyzją
własną sierżanta zwolniony za kaucją stu funtów oraz zawiadomiony,
155

że ma się stawić następnego dnia rano przed sędzią w sądzie Londynu
Północnego. Potem pozwolono mu odejść.
Nazajutrz stawił się przed sądem. Przesłuchanie trwało dwie minuty.
Odmówił usprawiedliwienia się, gdyż wiedział, że taka odmowa może
zostać zinterpretowana przez sąd jako zapowiedź nieprzyznania się do
winy we właściwym czasie. Został odesłany do domu na dwa tygodnie
za tą samą kaucją stu funtów, którą zapłacił poprzedniego dnia. Było
to pierwsze formalne przesłuchanie, więc pan Gaylord Brent nie
musiał być obecny w sądzie. Ponieważ chodziło o zwykły napad,
sprawa zajęła w lokalnej gazecie zaledwie kilka wierszy. W dzielnicy,
w której mieszkał Chadwick, nikt nie czytywał tej gazety, toteż nikt
owej notatki nie zauważył.
W tygodniu poprzedzającym rozprawę redaktorzy głównych poran-
nych, wieczornych i niedzielnych gazet na Fleet Street i w okolicy
otrzymali anonimowe telefony.
W każdym przypadku telefonujący powiadamiał naczelnego redak-
tora, że główny reporter Sunday Couriera, Gaylord Brent, stawi się
w sądzie Londynu Północnego w najbliższy poniedziałek w związku ze
sprawą o napad. Będzie to sprawa "Regina versus Chadwick".
Anonimowy rozmówca dodawał, że redakcji z pewnością bardziej
opłaci się wysłać swojego przedstawiciela do sądu niż polegać na
informacjach agencji obsługującej sąd.
Większość redaktorów sprawdziła wokandę sądową na ten dzień.
Przekonali się, że istotnie figuruje tam nazwisko Chadwicka, i zlecili
jednemu ze swoich reporterów udanie się do sądu. Nikt nie wiedział,
co się święci, ale wszyscy mieli nadzieję, że będzie to może coś
ciekawego. Podobnie jak w związkach zawodowych, tak i na Fleet
Street solidarność ma swoje granice.
Bili Chadwick stawił się w sądzie punktualnie o godzinie dziesiątej
rano i czekał, aż zostanie wywołany. Nastąpiło to o dziesiątej
czterdzieści pięć. Kiedy zbliżał się do ławy oskarżonych, jedno krótkie
spojrzenie na ławy prasowe przekonało go, że są przepełnione.
Przedtem zauważył, że Gaylord Brent, wezwany jako świadek, siedzi
w hallu. Zgodnie z brytyjskim prawem świadek nie może wejść na salę
sądową, dopóki nie zostanie wezwany do składania zeznań. Dopiero
potem może zająć miejsce w tylnych ławkach i przysłuchiwać się
reszcie rozprawy. Ten fakt speszył Chadwicka na chwilę. Rozwiązał
dylemat nie przyznając się do winy.
Odmówił rutynowej propozycji sędziego, który pytał, czy pragnie
odroczenia sprawy do czasu, kiedy będzie miał adwokata, i wyjaśnił, że
zamierza bronić się sam. Sędzia wzruszył ramionami, ale zgodził się.
Prokurator przedstawił fakty, przynajmniej te, które były mu
156

znane. Spowodował ogólne zdziwienie stwierdzając, że sam Cha-
dwick zwrócił się do posterunkowego Clarka informując go o do-
konanej napaści. Bez dalszej zwłoki wezwano posterunkowego
Clarka.
Młody policjant złożył przysięgę i opowiedział szczegółowo o oko-
licznościach aresztowania Chadwicka, którego z kolei zapytano, czy
pragnie zadać świadkowi pytania. Odmówił. Zapytano go ponownie.
Znowu odmówił. Zwolniono wobec tego Clarka, który usiadł w jednym
z tylnych rzędów. Wezwano Gaylorda Brenta i zaprzysiężone go.
Chadwick podniósł się z ławy oskarżonych.
- Wysoki Sądzie - powiedział donośnym głosem. - Przemyś-
lałem sprawę i chciałbym zmienić stanowisko. Przyznaję się do winy.
Sędzia przyjrzał się mu wnikliwie. Prokurator, który już podnosił
się z miejsca, żeby przesłuchiwać świadka, usiadł. Na ławie dla
świadków siedział ponury Gaylord Brent i milczał.
- Rozumiem - powiedział sędzia. - Czy jest pan świadom tego,
co pan robi, panie Chadwick?
- Tak, panie sędzio. Absolutnie tak.
- Panie Cargill, czy pan zgłasza sprzeciw? - spytał sędzia
prokuratora.
- Nie zgłaszam sprzeciwu, Wysoki Sądzie - oświadczył proku-
rator. - Przyjmuję, że pozwany nie zaprzecza faktom, które przed-
stawiłem w tej sprawie.
- Nie zaprzeczam - odezwał się Chadwick z ławy oskarżo-
nych. - Przedstawił je pan właściwie.
Sędzia zwrócił się do Gaylorda Brenta:
- Przykro mi, że pana trudziliśmy, panie Brent, ale nie będzie
pan już potrzebny jako świadek. Może pan albo odejść, albo zająć
miejsce na tylnych ławach.
Gaylord Brent ukłonił się sądowi i opuścił ławę świadków. Skinął
głową w stronę ławy prasowej i zajął miejsce w głębi sali, obok
policjanta, który już złożył zeznanie. Sędzia zwrócił się do Chadwicka:
- Panie Chadwick, zmienił pan stanowisko i przyznał się do
winy. Oznacza to oczywiście, że przyznaje się pan do napadu na pana
Brenta. Czy chciałby pan powołać świadków na swoją obronę?
- Nie, Wysoki Sądzie.
- Może pan powołać świadków dla wydania opinii o sobie lub
zgłosić okoliczności łagodzące.
- Nie chcę powoływać żadnych świadków - odparł Chadwick. -
A jeżeli chodzi o okoliczności łagodzące, to chciałbym złożyć oświad-
czenie stąd, z ławy oskarżonych.
- Jest to pański przywilej i pańskie prawo - oświadczył sędzia.
157

Chadwick wstał i zanim zwrócił się do sądu, wyciągnął z kieszeni
złożony wycinek prasowy.
- Wysoki Sądzie, sześć tygodni temu pan Gaylord Brent wy-
drukował ten oto artykuł w piśmie, w którym pracuje, czyli w Sunday
Courierze. Byłbym wdzięczny, gdyby Wysoki Sąd zechciał go prze-
czytać.
Woźny podniósł się zza balustrady, wziął od Chadwicka wycinek
i podszedł do stołu sędziowskiego.
- Czy to ma związek ze sprawą, którą rozpatrujemy?
- Zapewniam pana, panie sędzio, że tak. Jak najbardziej.
- Dobrze - powiedział sędzia. Wziął podany mu przez woźnego
wycinek i przeczytał go szybko. Po przeczytaniu położył go na stół
i rzekł: - Rozumiem.
- W tym artykule - mówił Chadwick - Gaylord Brent
dopuścił się wobec mnie karygodnego i niezmiernie szkodliwego
zniesławienia. Pan na pewno zauważył, panie sędzio, że artykuł
dotyczy spółki handlowej, która znalazła się w stanie likwidacji,
narażając wiele osób na utratę udziałów. Byłem niestety jednym
z handlowców, którzy zostali przez spółkę nabrani, a uważałem ją,
jak wiele innych osób, za solidną i godną zaufania. Ten błąd
kosztował mnie sporo pieniędzy, ale był to tylko błąd. Dlatego jak
grom z jasnego nieba spadł na mnie artykuł, zupełnie bezpodstawnie
oskarżający mnie o udział w aferze, i to przez niechlujnego, leniwego
i niekompetentnego pismaka, który nawet nie zatroszczył się o do-
kładne zbadanie sprawy.
Na sali sądowej zahuczało. Potem nastąpiła cisza, ale na ławach
prasowych zaczęła się gwałtowna aktywność. Dziennikarze notowali
jak szaleni.
Wstał prokurator.
- Wysoki Sądzie - powiedział niepewnym głosem - czy to jest
istotne dla sprawy?
Chadwick mu przerwał.
- Zapewniam Wysoki Sąd, że pragnę tylko wytłumaczyć tło
wydarzeń. Wydaje mi się, że pan sędzia będzie mógł lepiej ocenić moje
przewinienie, jeżeli pozna jego powody.
Sędzia przez chwilę przyglądał się Chadwickowi.
- Pozwany ma rację - przyznał. - Proszę mówić dalej.
- Dziękuję, panie sędzio. A więc czy ów dziennikarz zadbał o to,
żeby się ze mną skontaktować przed napisaniem tego steku bzdur?
Mógłbym mu przedstawić dokumenty i udowodnić ponad wszelką
wątpliwość, że zostałem tak samo nabrany jak wszyscy inni klienci
spółki. I że również straciłem dużą sumę pieniędzy. Ale on nawet nie
158

-spróbował się ze mną rozmówić, chociaż moje nazwisko figuruje
w książce telefonicznej i w spisie handlowców. Wydaje się, że ten
pretendujący do fachowości niestrudzony poszukiwacz prawdy chętniej
słucha barowych plotek, niż bada fakty.
Gaylord Brent, purpurowy z wściekłości, zerwał się ze swojej ławki.
- Jak pan śmie! - ryknął.	^
- Spokój! - zawołał woźny, także wstając ze swojego miejsca. -
Spokój na sali!
- Rozumiem pański gniew, panie Chadwick - rzekł poważnie
sędzia - ale zastanawiam się, co to ma wspólnego ze sprawą?
- Wysoki Sądzie - powiedział skromnie Chadwick. - Zwracam
się do sądu o sprawiedliwość. Jeżeli spokojny i prowadzący zgodne
z prawem życie człowiek uderza nagle innego człowieka w twarz, to
należy się zastanowić nad motywami tego niezwykłego postępku.
Wydaje mi się, że to powinno wpłynąć na decyzję osoby, która ma
obowiązek wydania wyroku.
- Dobrze - zgodził się sędzia - niech pan wyjaśni swoje
motywy. Ale proszę o powściągliwość w wyrażaniu się.
- Oczywiście - powiedział Chadwick. - Po ukazaniu się
tego steku kłamstw, udającego poważną pracę dziennikarską,
poniosłem duże straty. Zauważyłem, że niektórzy moi klienci,
nie wiedząc, że zarzuty pana Gaylorda Brenta mają swe źródło
raczej na dnie butelki whisky niż w dogłębnych dociekaniach,
skłonni byli uwierzyć zniesławiającym mnie informacjom.
Gaylord Brent zżymał się w tylnych ławach sali. Trącił łokciem
siedzącego obok policjanta.
- To nie może mu ujść na sucho, prawda? - syknął.
- Cicho! - odparł policjant.
Brent wstał.
- Wysoki Sądzie! - zawołał. - Chciałem tylko powiedzieć...
- Spokój! - krzyknął woźny.
- Jeżeli usłyszę jeszcze jakieś okrzyki, zarządzę usunięcie z sali
osób za to odpowiedzialnych - powiedział sędzia.
- Tak więc, panie sędzio - ciągnął Chadwick - zacząłem się
zastanawiać nad tą sytuacją. Pytałem siebie, jakim prawem źle
poinformowany błazen, zbyt leniwy na to, żeby sprawdzić swoje
wiadomości, może się zasłaniać prawniczymi i finansowymi możliwoś-
ciami poważnego pisma i z tej uprzywilejowanej pozycji rujnować
małego człowieka, którego nawet nie próbował poznać. Człowieka,
który ciężko i uczciwie pracował przez całe życie.
159

- Istnieją inne możliwości dochodzenia swoich praw w przypadku
zniesławienia - zauważył sędzia.
- Tak, istnieją - odrzekł Chadwick - ale pan jako prawnik
musi sobie zdawać sprawę, że w dzisiejszych czasach tylko nieliczni
mogą sobie pozwolić na uciążliwą walkę z potęgą ogólnokrajowego
pisma. Próbowałem zobaczyć się z wydawcą, aby wyjaśnić mu fakty
i przedstawić dokumenty stwierdzające, że jego podwładny nie miał
racji i nie zrobił najmniejszego wysiłku, aby udowodnić słuszność
swoich zarzutów. Wydawca nie chciał mnie przyjąć ani wtedy, ani
później. Poszedłem więc do pana Brenta. Ponieważ nie dopuszczono
mnie do niego w redakcji, udałem się do jego domu.
- Żeby go uderzyć w nos? - zdziwił się sędzia. - Być może, że
został pan zniesławiony, ale gwałt nigdy nie jest stosowną odpowiedzią.
- Oczywiście, że nie, panie sędzio - odpowiedział Chadwick
okazując zdziwienie. - Przecież nie chciałem go uderzyć, chciałem
z nim porozmawiać, poprosić o rozpatrzenie dowodów, które mogłyby
go przekonać, że to, co napisał, jest po prostu kłamstwem.
- Aha - ożywił się sędzia. - Nareszcie mamy motyw. Pan
poszedł do jego domu, żeby zaapelować do jego sumienia?
- Tak właśnie było, panie sędzio - powiedział Chadwick.
Wiedział równie dobrze jak prokurator, że ponieważ nie złożył przysięgi
i "mówi z ławy oskarżonych, nie może być poddany krzyżowemu
ogniowi pytań.
- W takim razie dlaczego nie było rozmowy?
Chadwickowi opadły ramiona.
- Próbowałem do tego doprowadzić, ale Brent potraktował mnie
z tą samą pogardą co redakcja jego pisma. Wiedział, że jestem małym
człowiekiem nie mającym żadnego znaczenia i że nie potrafię się
przeciwstawić potężnemu Courierowi.
- Co dalej? - zapytał sędzia.
- Przyznaję, że coś mnie poniosło. Zrobiłem rzecz niewybaczalną.
Uderzyłem Brenta w nos. Na jedną sekundę straciłem panowanie nad
sobą. Zdarzyło mi się to po raz pierwszy w życiu.
Powiedziawszy to, Chadwick usiadł. Sędzia patrzył na niego zza
stołu.
Jeżeli ty, przyjacielu, myślał sobie, straciłeś panowanie nad sobą, to
samolot odrzutowy napędzany jest taśmą gumową. Jednakże nie mógł
nie wspomnieć w duchu wydarzenia sprzed lat, kiedy prasa obsmarowa-
ła go za wyrok, który wydał w innym sądzie. Później okazało się, że
miał rację. Głośno powiedział:
- Jest to bardzo poważna sprawa. Sąd akceptuje fakt, że został
pan pokrzywdzony oraz że owego dnia nie opuścił pan swojego domu
160

w Hampstead z zamiarem popełnienia przestępstwa. Jednakże uderzył
pan pana Brenta na progu jego domostwa. Nie możemy tolerować
w naszym społeczeństwie stanu rzeczy, w którym prywatne osoby
uważałyby za właściwe uderzać w nos naszych czołowych dziennikarzy.
Zostaje pan ukarany grzywną w wysokości stu funtów i obciążony
sumą pięćdziesięciu funtów z tytułu kosztów sądowych.
Bili Chadwick wypisał czek na odpowiednią sumę, a tymczasem
ławy prasowe opustoszały. Dziennikarze runęli do telefonów i tak-
sówek. Kiedy Chadwick schodził po schodach budynku sądowego,
poczuł, że ktoś chwyta go za ramię.
Obrócił się i stanął twarzą w twarz z Gaylordem Brentem. Brent
był blady z wściekłości i dygotał na całym ciele.
- Ty cholerny bękarcie - syknął. - Dobrze wiesz, że to, co
powiedziałeś o mnie w sądzie, nie ujdzie ci na sucho.
- Właśnie że ujdzie - odparł spokojnie Chadwick. - Ujdzie, bo
mówiłem z ławy oskarżonych. Skorzystałem z czegoś, co nazywa się
przywilejem absolutnym.
- Ale ja przecież wcale nie jestem taki, jakim mnie przedstawiłeś.
Nie wolno mówić o drugim człowieku takich rzeczy.
- Dlaczego? - zdziwił się Chadwick. - Przecież ty zrobiłeś
dokładnie to samo.

OBOWIĄZEK*
Silnik samochodu krztusił się już od trzech kilometrów, ale kiedy
zbliżałem się do stromego zakrętu, poczułem, że zaczął ostatecznie
nawalać. Modliłem się do wszystkich irlandzkich świętych, żeby nie
zgasł właśnie w tym miejscu i nie pozostawił mnie zagubionego
w dzikim, choć pięknym, francuskim krajobrazie.
Siedząca obok Bernadette obrzucała mnie niespokojnymi spo-
jrzeniami, a ja, nachylony nad kierownicą, pompowałem pedał gazu,
próbując wydobyć resztki mocy z zamierającego silnika. Najwyraźniej
coś nawaliło pod maską wozu, a ja byłem całkowitym ignorantem
w sprawach technicznych.
Stary tryumf mayflower wjechał z wysiłkiem na wzgórze i cał-
kowicie ucichł. Wyłączyłem zapłon, zaciągnąłem ręczny hamulec
i wysiadłem. Przyłączyła się do mnie Bernadette i oboje patrzyliśmy
na drugie zbocze wzgórza i na wiejską drogę prowadzącą ku dolinie.
Ten letni wieczór - wczesne lata pięćdziesiąte - był niezwykle
piękny. Cały rejon Dordogne, w owych latach jeszcze nie odkryty,
w każdym razie przez tak zwane wytworne sfery, był terenem, gdzie
królowała prawdziwa francuska wieś i gdzie od wielu wieków mało co
się zmieniło. Nie widać było ani kominów fabrycznych, ani strzelają-
cych w niebo słupów wysokiego napięcia. Żadne autostrady nie
przecinały porosłych zielenią dolin. Przy wąskich drogach stały wioski,
których mieszkańcy żyli z płodów pól, a zbiory zwożono na skrzypią-
* Zwrócono mi uwagę, że to opowiadanie różni się od innych zawartych
w niniejszym zbiorze tym, że właściwie nie należy do żadnej kategorii. Być może jest to
objaw idiosynkrazji, ale postanowiłem, że mimo to pozostanie. Tę historię opowiedział
mi jeden z irlandzkich przyjaciół, przysięgając, że jest prawdziwa i że przydarzyła mu
się osobiście. Z tego powodu - w odróżnieniu od pozostałych - napisałem opowiadanie
w pierwszej osobie. F.F.
162

cych drewnianych wozach zaprzężonych w woły. Ów rejon po-
stanowiliśmy z Bernadette objechać tego lata naszym starym wozem.
Były to nasze pierwsze zagraniczne wakacje, w każdym razie pierwsze
poza Anglią i Irlandią.
Wyjąłem z samochodu mapę drogową, obejrzałem ją i wskazałem
miejsce położone na północnym stoku doliny Dordogne.
- Zdaje mi się, że jesteśmy tutaj - oznajmiła.
Bernadette wpatrywała się w wijącą się przed nami drogę.
- Tam w dole jest wioska - powiedziała.
Podążyłem oczami za jej wzrokiem.
- Rzeczywiście.
Między drzewami prześwitywała kościelna wieża i kawałek dachu
stodoły. Spojrzałem sceptycznie na nasz samochód, potem na wzgórze.
- Może uda nam się zjechać tam bez silnika - powiedziałem -
ale dalej na pewno nie.
- Zawsze to lepiej niż tkwić tu całą noc - stwierdziła moja
lepsza połowa.
Wsiedliśmy na powrót do samochodu. Ustawiłem przekładnię
biegów na luz, wcisnąłem do końca sprzęgło i zwolniłem ręczny
hamulec. Mayflower zaczął toczyć się w dół, najpierw powoli, później
nabrał rozpędu. W panującej dokoła ciszy zjeżdżaliśmy ze wzgórza
w kierunku odległej wieży.
Siła ciężkości doprowadziła nas do skraju czegoś, co okazało się
malutką wioską, składającą się z dwóch tuzinów budynków, a siłą
rozpędu dojechaliśmy do połowy wiejskiej drogi. Tam wóz się
zatrzymał. Wysiedliśmy. Zapadał zmierzch.
Uliczka wydawała się całkowicie pusta. Samotna kura rozgrzeby-
wała pył przy ceglanej ścianie stodoły. Dwie porzucone fury, z dyszlami
wbitymi w kurz, stały przy drodze, ale ich właściciele znajdowali się
widać gdzie indziej. Już zdecydowałem się zapukać do jednego
z zamkniętych domów i spróbować - mimo całkowitej nieznajomości
języka francuskiego - wytłumaczyć jego mieszkańcom moją sytuację,
kiedy zza kościoła wyłoniła się samotna postać i ruszyła w naszym
kierunku.
...podeszła bliżej, zorientowałem się, że jest to ksiądz. W owych
czasach księża ubierali się jeszcze w długie sutanny z szerokim pasem
i kapelusze o wielkim rondzie. Szukałem w pamięci francuskich słów,
żeby go pozdrowić. Na próżno. Kiedy był już bardzo blisko, zawołałem
po angielsku:
- Ojcze!
To wystarczyło. Ksiądz zatrzymał się, podszedł do nas i uśmie-
chnął się.
163

Wskazałem na nasz samochód. Jak mu wytłumaczyć, że nie jestem
dumnym właścicielem domagającym się podziwu dla swojego wehikułu,
ale turystą, któremu zepsuł się wóz?
Łacina! pomyślałem. Ksiądz był niemłody, ale na pewno zapamiętał
trochę łaciny ze szkolnych czasów. Ale czy ja nie zapomniałem swojej?
Usiłowałem wydobyć ją z zakamarków pamięci. Za młodu próbowano
wpoić we mnie łacinę, ale poza tym, że słyszałem ją w kościele, nie
stykałem się z nią od lat, a w tekście liturgicznym niewiele jest
wyrazów odpowiednich do wytłumaczenia komuś problemów ze-
psutego tryumf a.
Wskazałem na maskę samochodu.
- Currus meus fractus est - powiedziałem do księdza.
Znaczyło to w istocie "Mój rydwan jest złamany", ale spełniło swoje
zadanie. Na okrągłej twarzy księdza ukazał się wyraz zrozumienia.
- Ah, est fractus currus teus, filius meus? -
powtórzył.
- In v e r i t a t e, pater meus - potwierdziłem. Zastanowił
się przez chwilę, po czym zrobił znak, żebyśmy na niego zaczekali.
Szybkim krokiem ruszył w głąb ulicy i wszedł do budynku, w którym,
jak stwierdziłem później mijając go, mieściła się wiejska kawiarnia,
stanowiąca widocznie ośrodek miejscowego życia. Powinienem był
wcześniej o tym pomyśleć.
Po kilku minutach ksiądz wyszedł w towarzystwie wielkiego
mężczyzny ubranego w niebieskie płócienne spodnie i koszulę typową
dla francuskiego chłopa. Nogi tego faceta w butach na sznurkowych
podeszwach wzbijały tumany kurzu. Szedł ku nam szybkim krokiem,
a obok niego kłusował ksiądz.
Zbliżyli się do nas i ksiądz zaczął szybko mówić coś po francusku,
wskazując to na drogę, to na samochód. Domyśliłem się, że tłumaczy
swojemu parafianinowi, iż nasz samochód nie może przez całą noc
blokować drogi. Chłop skinął głową i oddalił się bez słowa. Przy
samochodzie został ksiądz, Bernadette i ja. Bernadette usiadła pod
drzewem o kilka kroków.
Czytelnik, któremu zdarzyło się spędzić jakiś czas na oczekiwaniu
nieznanego wydarzenia w towarzystwie człowieka, z którym nie można
zamienić ani jednego słowa, zrozumie moją sytuację. Kiwałem głową
i uśmiechałem się. Ksiądz także kiwał głową i także się uśmiechał.
Obydwaj kiwaliśmy głowami i uśmiechaliśmy się. On pierwszy przerwał
milczenie.
- Anglais? - zapytał, wskazując najpierw na Bernadette potem
na mnie. Pokręciłem przecząco głową. Jeden z historycznych kłopotów
Irlandczyków polega na tym, że myli się ich z Anglikami.
164

- Irlandais - odparłem w nadziei, że mnie zrozumie. Twarz
księdza rozjaśniła się.
Ah, Holandais! - powiedział. Znowu potrząsnąłem przecząco
głową, ująłem go za ramię i zaprowadziłem na tył wozu. Wskazałem
tabliczkę, na której, czarno na białym, widniały duże litery napisu:
IRL. Ksiądz uśmiechnął się jak do uprzykrzonego dziecka.
- Irlandais? - Kiwnąłem głową i uśmiechnąłem się - Irlande? -
Kiwałem głową coraz energiczniej i coraz szerzej uśmiechałem się. -
Partie d'Angleterre? - spytał. Westchnąłem. Istnieją zmagania, których
niepodobna wygrać. Nie było to ani miejsce, ani czas, żeby wytłumaczyć
dobremu ojcu, iż Irlandia nie jest częścią Anglii, w niemałej mierze za
przyczyną poświęceń ojca i wuja Bernadette.
W tym momencie z małej uliczki, spomiędzy dwóch wąskich,
ceglanych stodół, wyjechał chłop na starym, rozklekotanym traktorze.
W tym świecie zaprzężonych w woły i konie wozów był to zapewne
jedyny pojazd mechaniczny, a głos jego silnika brzmiał niewiele lepiej
niż silnika mojego tryumfa, zanim zamilkł. Ale posuwał się naprzód
i zatrzymał się tuż przed naszym samochodem.
Ubrany na niebiesko wieśniak przyczepił grubym powrozem mój
wóz do haka traktora, a ksiądz dał nam do zrozumienia, żebyśmy
wsiedli do samochodu. Zostaliśmy podholowani za zakręt i w głąb
podwórza. Ksiądz dzielnie maszerował obok nas.
W zapadającym zmierzchu dostrzegłem nad budynkiem, który
wyglądał na jeszcze jedną stodołę, dość zniszczoną tablicę. Widniał na
niej napis Garage. Stodoła była zamknięta. Ksiądz wskazał na zegarek
i na garaż. Pokazał nam, że będzie otwarty nazajutrz o siódmej rano.
Domyśliliśmy się, że nieobecny w tej chwili mechanik zajmie się
naprawą naszego wozu.
- A co my będziemy robili do tego czasu? - szepnęła Bernadette.
Aby przyciągnąć uwagę księdza, przyłożyłem dłoń do policzka i po-
chyliłem głowę, dając mu do zrozumienia, że chce mi się spać. Pojął,
o co chodzi.
Nastąpiła ponownie szybka wymiana zdań między księdzem
i chłopem. Nic z tego nie rozumiałem. W pewnym momencie wieśniak
uniósł rękę i powiedział: - Preece. - Nic mi to nie mówiło, ale ksiądz
skinął głową na znak zgody. Potem obrócił się do mnie i wskazał na
migi, żebym wyjął z samochodu walizkę, wszedł na tylny stopień
traktora i trzymał się go mocno rękami.
Zrobiliśmy to oboje. Traktor ruszył i wyjechał z podwórza na
drogę. Sympatyczny ksiądz pomachał nam na pożegnanie i tyleśmy go
widzieli. Staliśmy obok siebie na tylnym stopniu traktora jak głupi, ja
z walizką w ręku.
165

     Nasz milczący kierowca pojechał na drugi koniec wioski najpierw
przez mostek na strumieniu, potem pokonał jeszcze jedno wzgórze
i skręcił w podwórze fermy, które zdawało się pokryte mieszaniną
kurzu i krowiego łajna. Zatrzymał się pod domem i kazał nam
zeskoczyć na ziemię. Silnik traktora robił straszliwy hałas.
Chłop zbliżył się do drzwi i zastukał. Po chwili otworzyły się drzwi
i w świetle parafinowej lampy ukazała się niemłoda kobieta niskiego
wzrostu. Kierowca traktora powiedział coś do niej i wskazał na nas.
Skinęła głową. Zadowolony chłop powrócił do traktora, pokazał nam
otwarte drzwi domu i odjechał.
Podczas gdy rozmawiał z kobietą, ja rozejrzałem się po fermie.
Mimo zapadającego zmroku zauważyłem, że była podobna do wielu
innych. Małe gospodarstwo rolne, gdzie produkowano wszystkiego po
trosze. Była tam obora dla krów i stajnia dla koni i wołów, drewniane
koryto leżało obok ręcznej pompy, a opodal wznosiła się góra
kompostu, na której buszowało stadko brunatnych kur. Wszystko
spalone słońcem i wyblakłe, staroświeckie i mało wydajne. Typowa
tradycyjna mała ferma, jakich jest tam kilkaset tysięcy. Są one
kręgosłupem francuskiej gospodarki rolnej.
Do naszych uszu dochodził rytmiczny odgłos uderzeń siekiery,
słychać było, jak wali w drzewo, a potem trzask rozszczepiających się
polan. Ktoś widać robił zapas paliwa na zimę. Kobieta zaprosiła nas
do wnętrza domu.
Była tam, być może, bawialnia, salon, hall czy jak to nazwać, ale
my zaprowadzeni zostaliśmy do kuchni, ośrodka życia rodzinnego.
Izba o kamiennej podłodze, w niej stół i dwa zniszczone fotele przy
kominku. Ręczna pompa przy kamiennym zlewie świadczyła, że wodę
pobierano ze studni. Światło dawała lampa naftowa. Postawiłem
walizkę na podłodze. Nasza gospodyni okazała się kobietą pełną
uroku. Okrągła twarz z rumianymi policzkami, siwe włosy zebrane
w kok na karku, spracowane ręce i długa szara suknia z białym
fartuchem. Powitała nas wesołym, szczebiotliwym śmiechem. Przed-
stawiła się nam jako madame Preece, a my wymieniliśmy nasze
nazwiska, które na próżno usiłowała wymówić. Zrozumieliśmy, że
rozmowa z nią będzie musiała się ograniczyć do uśmiechów i kiwania
głową, ale byliśmy szczęśliwi, że znaleźliśmy miejsce, gdzie można
przenocować, wbrew ponurym przewidywaniom, jakie trapiły nas
jeszcze godzinę temu na wzgórzu.
Pani Preece skinęła na Bernadette, która zrozumiała, że będzie
mogła obejrzeć nasz pokój i umyć się, co niestety nie dotyczyło mnie.
Kobiety udały się wraz z walizką na górę. Podszedłem do okna, przez
które wpływało do kuchni ciepło wieczoru. Okno wychodziło na tylne,
166

porośnięte chwastami podwórko, gdzie obok drewnianej szopy stał
wśród chwastów wóz. Od szopy ciągnęło się krótkie ogrodzenie
wysokości około dwóch metrów. Nad nim ukazywało się od czasu do
czasu ostrze siekiery, znikało, po czym rozlegał się trzask roz-
łupywanego polana.
W dziesięć minut później Bernadette wróciła z góry, odświeżona.
Umyła się w porcelanowej miednicy zimną wodą z kamiennego
dzbana. Plusk tej wody dochodził mnie przez chwilę z okna na
pierwszym piętrze, potem ktoś wylał ją na podwórko. Uniosłem brwi.
- To sympatyczny mały pokoik - powiedziała Bernadette. Pani
Preece przyglądała się nam, uśmiechała się i kiwała głową. Mimo że
nie rozumiała słów Bernadette, wnioskowała z tonu jej głosu, że jest
zadowolona. - Mam nadzieję - dodała Bernadette z wesołym
uśmiechem - że nie ma tam pcheł.
Ja obawiałem się jednak, że mogą być. Moja żona była bardzo
uczulona na ukąszenia pcheł i komarów, robiły jej się od tego na
całym ciele wielkie bąble. Miała delikatną, białą, typowo celtycką
karnację. Pani Preece zaprosiła nas gestem do zajęcia zniszczonych
foteli i zaczęła się krzątać przy kuchennej sczerniałej żeliwnej tafli
w drugim końcu izby. Mówiła coś do siebie niemal bez przerwy.
Z garnka wydobywał się kuszący zapach i wzbudzał we mnie szalony
apetyt.
Po chwili zaprosiła nas do stołu i położyła przed nami porcelanowe
miski, łyżki i długie, smakowite bagietki. Wreszcie postawiła na
środku stołu duży garnek, z którego wystawała metalowa chochla,
i poprosiła, żebyśmy się obsłużyli.
Nalałem Bernadette gęstej, parującej zupy jarzynowej, w której
pływało mnóstwo ziemniaków. Była pożywna i stanowiła główne
danie, a tak nam smakowała, że zjedliśmy aż po trzy porcje.
Zaproponowałem pani Preece, że jej też naleję, ale odmówiła. Widocz-
nie takie tu były zwyczaje.
- Servez vous, monsieur, servez vous - powtarzała, toteż napeł-
nialiśmy miski po brzegi i wsuwaliśmy ochoczo jej zupę.
Nagle odgłosy rąbanego drzewa ustały i w kilka sekund później
otworzyły się kuchenne drzwi. Gospodarz przybył na kolację. Wstałem,
żeby go powitać, podczas gdy madame wyjaśniała mu powód naszej
obecności. Nie wykazał jednak najmniejszego zainteresowania dwiema
obcymi osobami przy swoim stole. Usiadłem więc i zabrałem się
z powrotem do jedzenia.
Farmer był tak wielki, że głową sięgał niemal sufitu. Poruszał
się powoli. Robił wrażenie - co niebawem okazało się słuszne -
człowieka o wielkiej sile połączonej z ograniczoną inteligencją.
167

Wyglądał na mniej więcej sześćdziesiąt lat. Siwe włosy miał krótko
ostrzyżone, uszy maleńkie jak guziczki, oczy niebieskie. Patrzył na
nas, ale nie przywitał się.
Usiadł bez słowa na swoim miejscu, a żona podała mu natychmiast
pełną po brzegi miskę zupy. Ręce miał wybrudzone ziemią i praw-
dopodobnie innymi substancjami, ale nie wpadło mu nawet do głowy,
że można by je umyć. Madame Preece usiadła na swoim krześle, znów
rzuciła ciepły uśmiech w naszą stronę i skinęła swoją ptasią główką.
My jedliśmy dalej. Kątem oka widziałem, jak wieśniak wcina pełnymi
łyżkami i zagryza wielkimi kęsami chleba, które bez ceremonii odrywa
od bochenka.
Pomiędzy mężem a żoną nie toczyła się żadna rozmowa, ale
zauważyłem, że ona rzuca mu od czasu do czasu tkliwe i jakby
pobłażliwe spojrzenia, na które nie zwracał najmniejszej uwagi.
Bernadette i ja próbowaliśmy rozmawiać ze sobą. Chodziło nam
raczej o przerwanie milczenia niż o wymianę zdań.
- Mam nadzieję, że samochód zostanie z rana naprawiony -
powiedziałem. - Jeżeli okaże się, że to coś poważniejszego, będę
musiał pojechać do najbliższego miasteczka po części zapasowe albo
wezwać pogotowie drogowe.
Wzdrygnąłem się na myśl o wyrwie, jaką mogłoby to zrobić
w naszym budżecie.
- Jak nazywa się najbliższe miasteczko? - zapytała mnie Ber-
nadette pomiędzy dwoma łykami zupy.
Próbowałem sobie przypomnieć jego nazwę, bo mapa została
w samochodzie.
- Chyba Bergerac - powiedziałem.
- Daleko to?
- Jakieś sześćdziesiąt kilometrów.
Nie mieliśmy sobie nic więcej do powiedzenia, więc znowu zapadło
milczenie. Trwało całą minutę, a potem nagle odezwał się głos znikąd,
i to po angielsku:
- Czterdzieści cztery.
Oboje byliśmy nachyleni nad stołem, ale podnieśliśmy głowy
i spojrzeliśmy po sobie ogromnie zdziwieni. Rzuciłem okiem na
madame Preece. Uśmiechnęła się z zadowoleniem i jadła dalej.
Bernadette wskazała dyskretnym ruchem głowy na farmera. Ciągle
wcinał zupę i chleb.
- Przepraszam pana? - powiedziałem.
Nie zareagował, i wiele łyżek zupy i kawałków chleba zniknęło
w jego ustach, nim się odezwał. Po dobrych dwudziestu sekundach
powiedział całkiem wyraźnie po angielsku:
168

- Czterdzieści cztery. Do Bergerac. Kilometrów. Czterdzieści
cztery.
Nawet na nas nie spojrzał. Za to ja spojrzałem przez stół na
madame Preece. Uśmiechnęła się wesoło, jakby chciała powiedzieć: O,
tak! Mój mąż to wielki talent lingwistyczny. Bernadette i ja odłożyliśmy
łyżki.
- Pan zna angielski? - zwróciłem się do farmera.
Upłynęło trochę czasu, zanim skinął potakująco głową.
- Czy pan się urodził w Anglii? - zapytałem znowu.
Po długotrwałej ciszy otrzymałem krótką odpowiedź:
- Walii - powiedział i wepchnął do ust kawał chleba.
Muszę wyjaśnić, że gdybym, opowiadając tę historię, nie przy-
śpieszał nieco dialogu, czytelnik umarłby z nudów. Ale w rzeczywistości
rozmowa trwała wieki, ponieważ pomiędzy moimi pytaniami a jego
odpowiedziami zalegały nie kończące się, długie przerwy.
Z początku myślałem, że farmer źle słyszy. Ale myliłem się. Słyszał
całkiem dobrze. Potem uznałem, że jest bardzo ostrożny i chytry i że
myśli o tym, jakie wrażenie zrobią jego słowa na słuchaczach, zanim
je wypowie, podobnie jak szachista zastanawia się nad każdym ruchem.
Ale w tym także się myliłem. Po prostu miał spóźniony zapłon, był
mało rozgarnięty. Jego procesy myślowe były tak powolne, że gdy
usłyszał pytanie, zastanawiał się nad jego znaczeniem, obmyślał
odpowiedź, i dopiero później wypowiadał ją, co trwało czasem kilka
sekund, a czasem całą minutę.
Może nie było powodu, żeby zadawać sobie trud prowadzenia tak
wyczerpującej rozmowy, jaka wywiązała się między nami w ciągu
następnych dwóch godzin, ale ciekaw byłem, jak to się stało, że tu,
w samym sercu francuskiej prowincji, znalazł się Walijczyk. Bardzo
powoli, słowo za słowem, ułożyła się nam jego historia i oczarowała
i mnie, i Bernadette.
Nazwisko jego nie brzmiało Preece, tylko Price, ale tak wymawiali
je Francuzi. Evan Price. Pochodził z Rhondda Valley w Południowej
Walii. Przed czterdziestu laty, w czasie pierwszej wojny światowej, był
zwykłym szeregowcem w walijskim pułku.
Wziął udział w drugiej wielkiej bitwie nad Marną, która poprzedziła
koniec wojny. Został ciężko ranny i od tygodni leżał w szpitalu
brytyjskiej armii, kiedy ogłoszono zawieszenie broni.
Gdy wojska brytyjskie opuściły kontynent, był zbyt chory, żeby
móc się z nimi ewakuować, przeniesiono go więc do francuskiego
szpitala.
Tam opiekowała się nim młoda pielęgniarka, która wkrótce
zakochała się w pacjencie. Pobrali się i pojechali na małą fermę
169

w departamencie Dordogne, należącą do,rodziców panny młodej.
Price nigdy już nie powrócił do Walii. Po śmierci rodziców jego żona,
jako jedynaczka, odziedziczyła fermę, w której znajdowaliśmy się w tej
chwili.
Madame Preece przysłuchiwała się tej przydługiej rozmowie,
chwytając od czasu do czasu znajome słowo i uśmiechając się słodko.
Usiłowałem wyobrazić sobie, jak wyglądała w 1918 roku. Była na
pewno szczupła, ruchliwa jak wróbel, ciemnooka, żywa i sprawna.
Bernadette także wzruszyło opowiadanie o młodej francuskiej
pielęgniarce, zakochanej w bezradnym, prostodusznym, wielkim dzie-
ciaku, leżącym w szpitalu we Flandrii. Dotknęła ramienia Price'a.
- Co za piękna historia, panie Price - powiedziała.
Price nie okazał najmniejszego zainteresowania jej reakcją.
- Jesteśmy z Irlandii - powiedziałem.
Zamilkł, a żona nalewała mu trzecią porcję zupy.
- Czy był pan kiedyś w Irlandii? - zapytała go Bernadette.
Mijały sekundy. Price chrząknął i skinął głową. Spojrzeliśmy na
siebie z Bernadette, ucieszeni tą miłą niespodzianką.
- Pracował pan tam?
- Nie.
- Długo pan tam przebywał?
. - Dwa lata.
- Kiedy to było? - zainteresowała się Bernadette.
- 1915... do 1917.
- Co pan tam robił?
- W wojsku - odpowiedział po nieskończenie długiej chwili.
Powinienem się był tego domyślić. Price nie wstąpił do wojska
w 1917 roku. Zrobił to wcześniej, a do Flandrii wysłano go dopiero
w 1917. Przedtem był w garnizonie armii brytyjskiej w Irlandii.
Stosunek Bernadette do farmera ochłódł nieco. Należała do
fanatycznie republikańskiej rodziny. Prawdopodobnie powinienem był
dać spokój dalszym indagacjom. Ale moja przeszłość dziennikarska
zmusiła mnie do stawiania dalszych pytań.
- Gdzie pan stacjonował?
- W Dublinie.
- Ach tak! My właśnie pochodzimy z Dublina. Czy podobał się
panu Dublin?
- Nie.
- Przykro mi.
Dublińczycy są raczej dumni ze swojego miasta. Lubimy, kiedy
cudzoziemcy, a nawet żołnierze angielscy, doceniają jego uroki.
Przebieg kariery byłego szeregowca Price'a został opisany przez niego
170

bardzo, ale to bardzo powoli. Urodził się w 1897 roku w Rhondda
Valley jako syn bardzo ubogich rodziców. Miał trudne i ponure
życie. W 1914 roku wstąpił do wojska nie tyle z patriotyzmu, co
z głodu, braku odzieży i mieszkania. Do końca służby pozostał
szeregowcem.
Przez dwanaście miesięcy, kiedy inni pojechali już do Flandrii,
przebywał w obozie ćwiczebnym i w składach wojskowych w Walii.
Pod koniec 1915 roku przeniesiono go do oddziałów garnizonowych
w Irlandii i zakwaterowano w zimnych barakach przy Islandbridge na
południowym brzegu rzeki Liffey w Dublinie.
Przypuszczam, że to nuda ówczesnego życia zohydziła mu Dublin.
Ciasne pomieszczenia w baraku, niski, nawet jak na owe czasy, żołd
i nie kończące się, bezduszne czyszczenie munduru, butów, guzików,
ciągłe słanie łóżka; służba wartownicza w mroźne noce i obchody
placówek w strumieniach wiecznie padającego deszczu. A rozrywki?...
niewiele tego było za żołnierski grosz. Piwo w kantynie i tyle. Kontakty
z katolicką ludnością prawie żadne. Musiał się cieszyć, kiedy po
dwóch latach został przeniesiony. Ale czy ten powolny, zamknięty
w sobie człowiek potrafił się w ogóle z czegokolwiek cieszyć albo
smucić?
- Czy przydarzyło się tam panu coś ciekawego? - zapytałem go,
znudzony do niemożliwości.
- Tylko raz - odpowiedział.
- A co takiego?
- Egzekucja - odpowiedział, nie przestając zajadać zupy.
Bernadette odłożyła łyżkę i zesztywniała. Powiało chłodem. Tylko
madame, która nie rozumiała ani słowa, i jej dziwny mąż nie
zmienili wyrazu twarzy. Naprawdę powinienem był dać spokój
temu człowiekowi.
Orientowałem się, że w owych czasach odbywały się w Irlandii
liczne egzekucje. W Mountjoy wieszano pospolitych morderców. Ale
robili to przecież kaci. Czy potrzebowano do tego żołnierzy? Zgodnie
z regulaminem wojskowym sądy polowe skazywały również żołnierzy
na śmierć, głównie za morderstwa czy gwałty. Czy wieszano ich, czy
też rozstrzeliwano? Tego nie wiedziałem.
- Czy pamięta pan, kiedy to było? - zapytałem.
Bernadette siedziała bez ruchu.
Pan Price podniósł na mnie swoje przezroczyste niebieskie oczy
i pokręcił głową.
- Bardzo dawno - odparł. Pomyślałem, że pewnie kłamie, ale to
była prawda. On po prostu zapomniał.
- Czy był pan członkiem plutonu egzekucyjnego?
171

Jak zwykle namyślał się przez dłuższy czas, potem skinął głową.
Zastanawiałem się, co czuje człowiek, kiedy każe mu się wziąć
udział w egzekucji; mierzyć z karabinu do ludzkiej istoty, przywiązanej
do słupka odległego o dwadzieścia metrów; nacelować broń na białą
łatę naszytą w miejscu, gdzie znajduje się serce żywego człowieka; brać
go na muszkę; na rozkaz nacisnąć spust, słyszeć huk, czuć odrzut
karabinu na ramieniu; patrzeć na spętaną postać, na kredowobiałą
twarz, na spazm podrygującego ciała. A potem powrót do baraku,
czyszczenie karabinu i sute śniadanie. Dzięki Bogu, że nigdy nie
zaznałem i nie zaznam takich przeżyć.
- Proszę sobie przypomnieć, kiedy to było - nalegałem.
Price  próbował  wydobyć  z  pamięci  to  zdarzenie.   Naprawdę
próbował. Wyczuwało się jego wysiłek. W końcu powiedział:
- W 1916. Chyba na wiosnę.
Wychyliłem się naprzód i dotknąłem jego ramienia. Podniósł na
mnie oczy. Nie było w nich obłudy. Po prostu zastanawiał się nad
uczciwą odpowiedzią.
- Niech pan sobie przypomni... Proszę próbować... Kim był
człowiek, do którego pan strzelał?
Ale to było dla niego za trudne. Naprawdę próbował, ale nie mógł
sobie nic przypomnieć. Wreszcie potrząsnął głową.
-- To tak dawno - powiedział.
Bernadette wstała. Rzuciła sztuczny, uprzejmy uśmiech w stronę
madame.
- Idę do łóżka - powiedziała do mnie - przyjdź niedługo.
Poszedłem na górę po dwudziestu minutach. Pozostawiłem pana
Price'a w fotelu przy kominku. Nie palił, nie czytał. Wpatrywał się
w płomienie. Robił wrażenie zadowolonego.
Nasz pokój tonął w ciemności, ale nie chciało mi się paprać
z naftową lampą. Rozebrałem się przy wpadającym przez okno świetle
księżyca i położyłem do łóżka.
Bernadette leżała bez ruchu, ale wiedziałem, że nie śpi. Wiedzia-
łem też, o czym myśli. O tym samym co ja. O owej pogodnej
wiośnie w 1916 roku, kiedy w wielkanocną niedzielę grupa ludzi,
oddana niepopularnej jeszcze podówczas idei Irlandii niezależnej od
Anglii, uderzyła na budynek poczty i wiele innych publicznych
gmachów.
Myśleliśmy o setkach żołnierzy, których sprowadzono do roz-
pędzenia powstańców ogniem karabinowym i artyleryjskim. Nie było
wśród nich szeregowca Price'a, który nudził się w baraku, gdyż
wspomniałby na pewno o tym wydarzeniu. Myśleliśmy o dymie
i huku, o ruinach i zgliszczach, o zabitych i umierających, o Irland-
172

czykach i Anglikach, wreszcie o powstańcach, których w końcu
wyprowadzono z poczty, pokonanych i bezsilnych. O dziwnej trój-
kolorowej, zielono-pomarańczowo-białej fladze, wywieszonej na szczy-
cie budynku, którą ściągnięto i zastąpiono brytyjską.
Tego dzisiaj, oczywiście, nie uczy się w szkołach, bo to nie jest
przydatny, oficjalny mit, ale fakty są takie: kiedy skutych łańcuchami
powstańców prowadzono do dublińskich doków, skąd wywożeni byli
za morze do liverpoolskich więzień, dublińczycy, a wśród nich
większość katolickiej biedoty, przeklinali ich i obrzucali odpadkami
za to, że tyle nieszczęść sprowadzili na głowy mieszkańców miasta.
I na tym by się może skończyło, gdyby nie głupia i szaleńcza
decyzja władz brytyjskich: stracenia szesnastu przywódców powstania.
Działo się to między 3 a 12 maja w więzieniu Kilmainham. W ciągu
roku nastąpiła całkowita zmiana nastrojów; w wyborach 1918 roku
partia niepodległościowa zdobyła zaufanie całego niemal kraju. Po
dwóch latach partyzantki uzyskano niepodległość.
Bernadette poruszyła się. Była zatopiona w myślach. Znałem
je. Te myśli o chłodnych majowych porankach tuż przed świtem,
kiedy podkute buty żołnierzy z plutonów egzekucyjnych waliły
w bruk w drodze z koszar do więzienia. O żołnierzach, czekających
cierpliwie na przyprowadzenie więźniów pod stojący pod murem
słupek.
I na pewno myślała o swoim wuju. Na pewno. Starszy, uwielbiany
brat jej ojca, który nie żył już, kiedy się urodziła, który nie odzywał
się* po angielsku do strażników więziennych, który przed sądem
polowym mówił wyłącznie po irlandzku, patrząc prosto w lufy
karabinów, i wysoko uniósł głowę, gdy słońce ukazało się na horyzon-
cie. I o innych... O'Connel, Clarke, MacDonough i Padraig Pearse,
właśnie Pearse.
Chrząknąłem, zirytowany własną głupotą. To wszystko nonsens.
Przecież rozstrzeliwano z wyroku sądu polowego także gwałcicieli,
rabusiów, morderców i dezerterów w armii brytyjskiej. Tak wtedy
było. Kara śmierci obejmowała różne przestępstwa. Poza tym toczyła
się wojna, w której ginęło tylu ludzi.
Price powiedział "na wiosnę". Wiosna to długi okres. Wiosna 1916
roku przyniosła wielkie wydarzenia małemu narodowi. W tych wielkich
wydarzeniach nie było dla durnego szeregowca roli do odegrania.
Postanowiłem przestać myśleć i zasnąłem.
Obudziliśmy się wcześnie, bo słońce zaraz po wschodzie świeciło
prosto w nasze okno, a hałas, jaki robiło ptactwo domowe, mógłby
obudzić nieboszczyka. Umyliśmy się. Ogoliłem się jak mogłem,
używając wody z dzbanka. Miednicę opróżniliśmy przez okno na
173

podwórko. Przyda się wyschniętej ziemi. Ubraliśmy się we wczorajszą
odzież i zeszliśmy na dół.
Madame Price postawiła przed nami kubki pełne gorącej kawy
z mlekiem i chleb z masłem. Zjedliśmy wszystko z apetytem. Farmera
ani śladu. Ledwo skończyłem pić kawę, madame Price przywołała
mnie ruchem ręki przed dom. Na upstrzonym krowim łajnem fron-
towym podwórku stał mój tryumf i człowiek, który, jak się okazało,
był właścicielem garażu. Myślałem, że pan Price pomoże mi porozumieć
się z tym człowiekiem, ale nie było go widać.
Mechanik tłumaczył mi coś z szaloną swadą, ale rozumiałem tylko
jedno słowo; carburateur. Powtórzył je kilka razy, po czym dmuchnął,
jakby usuwał z rurki brud. Zrozumiałem, o co mu chodzi. Przysiągłem
sobie, że zapiszę się na kurs podstaw mechaniki. Zażądał tysiąca
franków, co w tamtych czasach, zanim de Gaulle wynalazł nowe
franki, odpowiadało mniej więcej jednemu funtowi. Potem wręczył mi
klucze i życzył dobrej drogi.
Rozliczyłem się z madame Price, dając jej drugi tysiąc franków
(wtedy podróżowało się naprawdę tanio!) i przywołałem Bernadette.
Załadowaliśmy walizkę i wsiedliśmy do wozu. Silnik zapalił z miejsca.
Madame pomachała nam ręką po raz ostatni i zniknęła w głębi domu.
Cofnąłem samochód i przejechałem przez bramę.
" Wjeżdżałem właśnie na drogę, kiedy zatrzymał mnie głośny okrzyk.
Zobaczyłem pana Price'a, który biegł ku nam przez podwórko,
machając wielką siekierą jak patykiem.
Przeraziłem się, gdyż w pierwszej chwili pomyślałem, że zamierza
nas zaatakować. Gdyby chciał, mógłby porąbać nasz samochód na
kawałki. Ale natychmiast zobaczyłem, że jego twarz jaśniała zadowo-
leniem. Krzyki i to machanie siekierą miały zwrócić naszą uwagę
i zatrzymać nas.
Ciężko dysząc podbiegł do okna samochodu i wsunął swoją wielką
głowę do środka.
- Przypomniałem sobie! - krzyknął. - Przypomniałem sobie!
Nic nie rozumiałem. Promieniał jak dziecko,  które dokonało
czegoś nadzwyczajnego i wie, że tym ucieszy rodziców.
- Co pan sobie przypomniał?
- Przypomniałem sobie - powtórzył - kim był człowiek, którego
wtedy zastrzeliłem. To był poeta. Nazywał się Pearse.
Struchleliśmy oboje, ja i Bernadette. Patrzyliśmy w milczeniu,
niezdolni do żadnej reakcji. Twarz mu się wydłużyła. Tak bardzo
chciał nam zrobić przyjemność, a my nie okazywaliśmy żadnej
wdzięczności! Wziął sobie do serca moje pytanie i całą noc wysilał
nieszczęsny mózg, żeby wydobyć zeń informację, która dla niego nie
174

miała żadnego znaczenia. A dziesięć sekund temu, po szalonym
wysiłku, przyszła mu wreszcie do głowy. Zatrzymał nas w ostatniej
chwili, a my patrzymy na niego obojętnie i nawet mu nie dziękujemy.
Ramiona mu opadły. Wyprostował się, obrócił i poszedł do swoich
polan drewna, za szopę. Po chwili rozległ się znowu odgłos ciosów
siekiery.
Bernadette patrzyła nie widzącymi oczyma przez szybę samochodu.
Była blada jak ściana i zaciskała usta. Wyobraźnia podsuwała mi
obraz wielkiego niezdarnego chłopca z Rhondda Valley, któremu
przed laty, w koszarach Islandbridge, kwatermistrz podaje karabin
i jeden ostry nabój.
Bernadette poruszyła się wreszcie i powiedziała:
- Potwór.
Spojrzałem na podwórze: za płotem podnosiła się i opadała
siekiera. Wiedziałem, że macha nią człowiek, który jednym strzałem
rozniecił wojnę. Ta wojna poprowadziła naród na drogę do niepodleg-
łości.
- Nie, kochanie - powiedziałem. - To  nie potwór tylko
człowiek, który spełnił cudzy rozkaz i swoją powinność.
Wcisnąłem sprzęgło i ruszyliśmy ku miasteczku Bergerac.

DOKŁADNY CZŁOWIEK
Timothy Hanson był człowiekiem, który podchodził do życiowych
problemów spokojnie i rozważnie. Szczycił się tym, że metoda zimnej
analizy, po zastosowaniu której wybierał najkorzystniejszy wariant, by
następnie realizować go konsekwentnie, przyniosła mu - gdy osiągnął
wiek średni - spory majątek i godną pozazdroszczenia pozycję
społeczną.
W ten rześki kwietniowy poranek, gdy stał na górnym stopniu
schodków prowadzących do domu przy Devonshire Street, w samym
sercu lekarskiej dzielnicy Londynu, i kiedy czarne, połyskujące drzwi
zamknęły się za nim obojętnie, zastanawiał się nad swoim losem.
Lekarz osobisty, przyjaciel zajmujący się jego zdrowiem od lat,
nawet wobec obcych pacjentów zachowywał się wzorowo, wykazując
pełne zainteresowanie i troskę. Wobec przyjaciół był szczególnie
taktowny i delikatny. Gdy trzeba im było zakomunikować coś
przykrego, cierpiał bardziej niż oni.
- Timothy, w całej mojej karierze tylko trzy razy zmuszony
byłem powiedzieć pacjentowi coś takiego - oświadczył trzymając rękę
na teczce z kliszami rentgena i wynikami badań laboratoryjnych. -
Wierz mi, że jest to jeden z najgorszych momentów w życiu lekarza.
Hanson dał do zrozumienia, że wierzy przyjacielowi.
- Gdybyś był innym człowiekiem, kusiłoby mnie, żeby cię okła-
mać - powiedział doktor. - Ale znam cię przecież.
Hanson podziękował mu za komplement i szczerość.
Lekarz odprowadził go do progu swojego gabinetu.
- Jeżeli jest cokolwiek... wiem, że to brzmi banalnie... ale
rozumiesz, o co mi chodzi... Jeżeli jest cokolwiek...
Hanson ścisnął ramię doktora i uśmiechnął się do niego przyjaźnie.
To wystarczyło, więcej nie było trzeba.
Ubrana biało recepcjonistka odprowadziła Hansona do drzwi
176

i otworzyła je. Teraz stał za progiem. Wciągnął haust świeżego
powietrza. Było zimne i czyste. W ciągu nocy północno-wschodni
wiatr oczyścił miasto. Spojrzał z górnego stopnia schodków na rząd
wytwornych domów, w których obecnie znajdowały się przeważnie
biura doradców finansowych, zamożnych adwokatów i gabinety przyjęć
prywatnych lekarzy.
Młoda kobieta w pantoflach na wysokich obcasach minęła go
energicznym krokiem. Szła w stronę Marylebone High Street. Była
ładna, miała błyszczące oczy i lekko zarumienione od chłodu policzki.
Ich spojrzenia skrzyżowały się, Hanson uśmiechnął się do niej odrucho-
wo i skłonił siwą głowę. Dziewczyna, w pierwszej chwili zaskoczona,
zorientowała się, że go nie zna i że nie było to pozdrowienie, ale dowód,
iż podoba się starszemu panu. Uśmiechnęła się więc i poszła dalej, nieco
silniej kołysząc biodrami. Richards, szofer, który to widział, udawał, że
nic nie zauważył, ale stał przy rolls-roysie z aprobatą na twarzy.
Hanson zszedł po stopniach domu na ulicę. Richards otworzył
drzwiczki wozu. Hanson usiadł na tylnym siedzeniu. W ciepłym
wnętrzu samochodu zrelaksował się. Zdjął płaszcz, złożył go starannie,
zdjął kapelusz i położył obok siebie. Richards wsunął się za kierownicę.
- Do biura, panie Hanson? - zapytał.
- Do Kentu - odpowiedział Hanson.
Rolls skręcił na południe w Great Portland Street i ruszył
w kierunku rzeki. Richards odważył się postawić następne pytanie:
- Chyba nic złego z sercem, sir?
- Nie - powiedział Hanson. - Jeszcze pompuje.
Rzeczywiście serce miał w porządku. Silne i zdrowe. Nie zamierzał
jednak rozmawiać z szoferem na temat złośliwych tkanek, które
pożerają jego wnętrzności. Rolls minął posąg Erosa na Picadilly
Circus i włączył się do ruchu na Haymarket.
Hanson wtulił się w siedzenie i patrzył na obicie dachu samochodu.
Sześć miesięcy to całe wieki, jeżeli się siedzi w więzieniu, rozmyślał,
albo leży w szpitalu z połamanymi nogami. Ale jeżeli jest to cała reszta
życia, to wcale nie wydaje się dużo. Wcale, ale to wcale nie.
Lekarz oświadczył mu, że ostatnie tygodnie będzie musiał spędzić
w szpitalu. Oczywiście! Jak będzie z nim już bardzo niedobrze.
A będzie. Ale istnieją anodyny, nowe środki uśmierzające ból, bardzo
silne...
Limuzyna skręciła w lewo, na Westminster Bridge Road, a następ-
nie na most. Hanson patrzył poprzez Tamizę na zbliżający się coraz
bardziej gmach County Hall.
Uprzytomniał sobie, że pomimo koszmarnych podatków, wprowa-
dzonych przez nowy socjalistyczny rząd, jest człowiekiem bardzo
177
12- Czysta robota

zamożnym. Prowadził w City dom handlowy zajmujący się rzadkimi
i cennymi monetami, który doskonale prosperował i ogromnie ceniono
go w sferach handlowych, poza tym był właścicielem budynku,
w którym mieściło się jego przedsiębiorstwo. Był też jedynym właś-
cicielem firmy i w ogóle nie miał wspólników ani akcjonariuszy.
Rolls przejechał już rondo Elephant and Castle i jechał przez
Old Kent Road. Minął już dawno wytworną dzielnicę Marylebone,
bogactwo sklepów Oxford Street i obydwie siedziby władzy, White-
hall i County Hall, jedno po jednej, drugie po drugiej stronie
rzeki. Od Elephant and Castle domy stawały się coraz uboższe
i bardziej zdewastowane. Przejeżdżali teraz przez dzielnicę będącą
jak gdyby przejściem między centrum miasta z jego bogactwem
i potęgą a ciszą i porządkiem panującymi na zamożnych przed-
mieściach.
Wparty w poduszki samochodu, którego cena wynosiła pięćdziesiąt
tysięcy funtów, Hanson znalazł się na autostradzie, której każda mila
kosztowała milion. Z rozrzewnieniem myślał o pięknym domu w Kent,
dokąd zdążał, o pięciohektarowym parku wysadzanym dębami, bukami
i lipami. Zastanawiał się, co się z tym wszystkim stanie. Poza tym jest
przecież jeszcze duże mieszkanie w dzielnicy Mayfair, gdzie od czasu
do czasu spędzał noc. Raz, może dwa razy w tygodniu, kiedy nie
chciało mu się jechać do Kentu. Przyjmował tam klientów zagranicz-
nych. W przytulnej atmosferze domu robiło się lepsze interesy niż
w hotelu.
Niezależnie od przedsiębiorstwa i dwóch nieruchomości Hanson
posiadał kolekcję numizmatów. Zbierał te eksponaty przez wiele
lat. Miał wreszcie portfel akcji i obligacji, nie mówiąc już o ra-
chunkach w różnych bankach i o samochodzie, którym w tej
chwili jechał.
Wóz zatrzymał się przed przejściem dla pieszych, gdzieś w połowie
Old Kent Road. Richards wydał z siebie okrzyk rozdrażnienia. Długi
sznur -małych dzieci przekraczał jezdnię pod wodzą czterech sióstr
zakonnych. Dwie szły na przodzie, pozostałe dwie zamykały pochód.
Jakiś chłopczyk przystanął na samym środku jezdni i z nieukrywaną
ciekawością przyglądał się rolls-royce'owi.
Miał okrągłą twarz, minę zawadiacką i zadarty nos. Na rozczoch-
ranej czuprynie siedziała krzywo czapka z inicjałami "St.B." Jedna
skarpetka opadła po kostkę. Elastycznej podwiązki używał zapewne
jako procy. Spojrzenie jego spoczęło na dystyngowanej siwej głowie
wpatrzonego weń starszego pana. Urwis zrobił grymas, przyłożył
kciuk prawej ręki do nosa i wyzywająco pomachał pozostałymi palcami.
Timothy Hanson, nie zmieniając wyrazu twarzy, także przyłożył
178

prawy kciuk do nosa i także pomachał palcami ręki. Richards
prawdopodobnie widział w lusterku, co jego pan wyprawia, ale tylko
mrugnął jednym okiem, a potem znowu patrzył prosto przed siebie.
Stojący na jezdni chłopiec zamarł ze zdumienia. Opuścił rękę i uśmiech-
nął się szeroko. Wzburzona młoda zakonnica pociągnęła go za ramię.
Sznur dzieci odmaszerował zwartym szykiem w kierunku dużego
szarego budynku odgrodzonego od drogi sztachetami. Rolls ruszył
znowu w drogę do Kentu.
Po dalszych trzydziestu minutach jazdy zniknęły ostatnie rudery
przedmieścia i pojawiła się przed, nimi szeroka wstęga autostrady
M-20. Minęli North Downs i wjechali pomiędzy faliste wzgórza
i doliny najpiękniejszej części Anglii. Hanson pomyślał o zmarłej przed
dziesięciu laty żonie. Ich małżeństwo było szczęśliwe, nawet bardzo
szczęśliwe, ale bezdzietne. Może powinni byli zaadoptować dziecko.
Dużo o tym myśleli. Ona była jedynaczką, rodzice jej dawno umarli.
Z jego strony żyła tylko jeszcze siostra, której szczerze nie lubił, co
dotyczyło również jej wstrętnego męża i równie niemiłego syna.
Na południe od Maidstone autostrada się urywała i kilka mil dalej,
w Harrietsham, Richards skręcił na południe między starannie upra-
wiane sady, gaje i ogrody. Okolicę tę nazwano Weald. I właśnie tu,
w tym pięknym wiejskim krajobrazie, leżała posiadłość Timothy'ego
Hansona.
Pomyślał nagle o ministrze skarbu, szefie finansów kraju, który
będzie się domagał swojej doli, a powinna być ona niemała. Co do
tego nie miał wątpliwości. No, ale tak czy inaczej musi wreszcie
napisać testament. Zwlekał z tym od wielu lat.
- Pan Pond teraz prosi - powiedział sekretarz.
Timothy Hanson wstał i wszedł do gabinetu Martina Ponda,
starszego partnera adwokackiej firmy Pond i Gogarty.
Prawnik wstał zza biurka, żeby go powitać.
- Mój drogi Timothy, jak się cieszę, że cię znów widzę!
Jak wielu bogatych ludzi w średnim wieku, Hanson utrzymywał
przyjacielskie stosunki z czterema najcenniejszymi doradcami: ad-
wokatem, maklerem, księgowym i lekarzem, i był z nimi wszystkimi
na ty. Panowie usiedli.
- Czym mogę ci służyć? - zapytał Pond.
- Już od pewnego czasu namawiasz mnie, drogi Martinie, żebym
spisał testament.
- Tak jest - odpowiedział Pond. - Zaniedbałeś tę ważną
sprawę, mój drogi.
179

Hanson sięgnął do teczki i wyjął grubą żółtą kopertę z dużą
czerwoną pieczęcią. Podał ją przez stół zaskoczonemu prawnikowi.
- Oto on - powiedział.
Pond zważył w ręku paczkę z wyrazem zakłopotania na swojej
zwykle pogodnej twarzy.
- Timothy, mam nadzieję, że... w przypadku tak dużego majątku
jak twój...
- Nie obawiaj się o nic - odrzekł Hanson. - Testament jest
spisany przez prawnika. Należycie podpisany przeze mnie i świadków.
Nie ma w nim żadnych dwuznaczności, żadnych możliwości pod-
ważenia go.
- Rozumiem.
- Nie miej do mnie żalu, stary przyjacielu. Wiem, że zastanawiasz
się, dlaczego nie ciebie prosiłem o przygotowanie testamentu, ale
zwróciłem się tym razem do prowincjonalnej firmy. Miałem ku temu
powody. Proszę cię, zaufaj mi.
- Oczywiście - odpowiedział pośpiesznie Pond. - Nie ma
o czym mówić. Czy chcesz mi go dać na przechowanie?
- Właśnie o to mi chodzi. Jest jeszcze jedna, ostatnia sprawa.
W testamencie zwracam się do ciebie, abyś się podjął roli jego
wykonawcy. Nie wątpię, że wolałbyś znać jego treść. Daję ci
słowo honoru, że nie zawiera niczego, co mogłoby zakłócić spokój
twojego sumienia, i to zarówno z punktu widzenia osobistej, jak
i zawodowej etyki. Czy zgadzasz się być wykonawcą mojego te-
stamentu?
Pond obracał w ręku grubą kopertę.
- Tak - powiedział. - Masz moje słowo. W każdym razie
mamy czas. Przed nami wiele lat. Wyglądasz wspaniale. Jestem
przekonany, że mnie przeżyjesz. Co wtedy będzie?
Hanson uznał to za żart. W dziesięć minut później wyszedł na
Gray's Inn Road. Majowe słońce już nieźle przygrzewało.
Do połowy września pracował tak samo intensywnie jak w poprze-
dnich latach. Jeździł kilka razy na kontynent, a jeszcze częściej do
londyńskiego City. Niewielu jest ludzi, którym - gdy umierają
przedwcześnie - dane jest uporządkować swoje liczne i skomplikowane
sprawy. Hanson zmierzał do tego, żeby po jego śmierci jego sprawy
ułożyły się tak, jak sobie życzył.
15 września wezwał do siebie Richardsa. Kierowca, który był
zarazem jego służącym i obsługiwał go wraz z żoną od dwunastu lat,
znalazł swojego pracodawcę w bibliotece.	<
180

- Chciałbym ci coś powiedzieć - oświadczył mu Hanson. -
Zamierzam pod koniec roku wycofać się z interesów.
Richards zdziwił się, ale nie dał tego po sobie poznać. Przypuszczał,
że to nie wszystko, co szef ma mu do zakomunikowania.
- Mam również zamiar wyemigrować z Anglii - ciągnął dalej
Hanson - i spędzić stare lata w znacznie mniejszej rezydencji,
w ciepłym klimacie.
Ach więc tak, pomyślał Richards. Jak to jednak ładnie ze strony
starego, że wymawia mu na przeszło trzy miesiące z góry. W sytuacji
panującej obecnie na rynku pracy będzie się musiał szybko rozejrzeć
za nową posadą. Bo nie chodziło mu tylko o pracę, ale również
o ładny domek, który był z nią związany.
Hanson wziął z kominka grubą żółtą kopertę i podał ją Richardsowi.
- Obawiam się - powiedział - że jeżeli przyszli mieszkańcy tego
domu nie będą chcieli zatrzymać ciebie i pani Richards, będziesz
musiał rozejrzeć się za inną posadą.
- Tak, sir - odparł służący.
- Napiszę ci doskonałe świadectwo. Chciałbym jednak, abyś ze
względu na różne moje sprawy powstrzymał się od wszelkich wzmianek
na ten temat i w naszej wiosce, i wobec wszystkich innych. W każdym
razie dopóki nie będzie to konieczne. Bardzo by mi zależało, żebyś nie
zaczął poszukiwań innej pracy, powiedzmy, do 1 listopada. Krótko
mówiąc, nie chciałbym, żeby wiadomość o moim wyjeździe rozeszła się
w najbliższym czasie.
-- Dobrze, sir - powiedział Richards, wciąż trzymając w ręku
grubą kopertę.
- Pozostała jeszcze jedna sprawa. Chodzi o kopertę. Ty i pani
Richards byliście lojalni i bardzo mi oddani przez ostatnie dwanaście
lat. Chciałbym, żebyś wiedział, że to doceniam. Zawsze doceniałem.
- Dziękuję panu, sir.
- Byłbym ci wdzięczny, gdybyś pozostał równie lojalny wobec
mnie po moim wyjeździe za granicę. Rozumiem, że nieubieganie się
o inną posadę przez okres następnych sześciu tygodni może spowodo-
wać pewne trudności. Poza tym chciałbym ułatwić ci nieco życie na
najbliższe lata. W tej kopercie jest dziesięć tysięcy funtów w używanych
i niemożliwych do zidentyfikowania banknotach.
Richards stracił panowanie nad sobą. Uniósł brwi do góry.
- Dziękuję panu, sir - wykrztusił z siebie.
- Nie warto o tym mówić - przerwał mu Hanson. - Daję ci te
pieniądze w gotówce, ponieważ, jak większość ludzi, mam wręcz
awersję do oddawania urzędowi podatkowemu znacznej części tego,
co zarobiłem.
181

- Rozumiem to doskonale - odezwał się Richards z głębokim
przekonaniem. Ściskał w ręku kopertę, w której znajdował się gruby
plik banknotów.
- Musiałbyś zapłacić duży podatek od darowizny, gdybym ci je
dał czekiem. Sugeruję, żebyś nie wpłacał ich do banku, ale schował
w bezpiecznym miejscu. I wydawaj je ostrożnie, żeby nie budzić
podejrzeń. Mam nadzieję, że te pieniądze pomogą wam przeżyć
najbliższe miesiące.
- Rozumiem, sir. Rozumiem, o co chodzi. Te sprawy dotyczą
dzisiaj wszystkich. I bardzo panu dziękuję, także w imieniu żony.
Richards przeszedł przez wysypane żwirem podwórze i zabrał się
do polerowania rolls-royce'a. Był w radosnym nastroju. Miał dobrą
pensję, a jako że nie płacił za mieszkanie, udało mu się coś niecoś
zaoszczędzić. Te oszczędności łącznie z niespodziewanym prezentem
od szefa pozwolą mu, być może, nie wracać na coraz trudniejszy rynek
pracy. Minionego lata upatrzyli sobie z Megan mały pensjonat
w Porthcawl, w rodzinnej Walii.
Rankiem 1 października Timothy Hanson wyszedł ze swojej
sypialni, zanim jeszcze słońce ukazało się na horyzoncie. Wiedział, że
pani Richards przyjdzie dopiero za godzinę, żeby mu przygotować
śniadanie i sprzątnąć dom.
Przeżył okropną noc. Tabletki, które trzymał w zamkniętej szuf-
ladzie nocnego stolika, stopniowo traciły moc. Ból w dolnej części
brzucha stawał się coraz silniejszy. Twarz miał szarą, zmęczoną
i bardzo postarzałą. Wiedział, że zrobił już wszystko, co sobie
postanowił. Że nadszedł jego czas.
Spędził dziesięć minut na pisaniu krótkiego listu do Richardsa,
w którym przepraszał go za kłamstwo sprzed dwóch tygodni i prosił,
żeby zaraz po przeczytaniu zatelefonował do Martina Ponda. Położył
ten list na podłodze pod drzwiami biblioteki, tak żeby odcinał się od
czarnego parkietu. Następnie zadzwonił do służącego, który odebrał
telefon zaspanym głosem, i powiedział mu, że jego żona nie musi dziś
robić śniadania, ale żeby on, Richards, zjawił się w bibliotece za pół
godziny.
Kiedy skończył rozmowę, otworzył szafę, wyjął z niej strzelbę,
z której odpiłował uprzednio dwudziestopięciocentymetrowy kawałek
lufy, naładował ją dwoma nabojami dużego kalibru i wrócił do
biblioteki.
Jako człowiek pedantyczny, i to do samego końca, nakrył ulubiony
skórzany fotel grubym kocem. Uważał bowiem, że mebel ten należy
już do kogoś innego. Usiadł na fotelu, mocno ściskając strzelbę. Po
raz ostatni rzucił okiem na rzędy ulubionych książek, na szafki,
182

w których do niedawna trzymał wspaniałą kolekcję rzadkich monet.
Potem skierował lufę w pierś, poszukał palcem spustu, nabrał powietrza
w płuca i strzelił sobie prosto w serce.
Martin Pond zamknął drzwi sąsiadującego z jego gabinetem pokoju
konferencyjnego i zajął miejsce u szczytu długiego stołu. Po jego
prawej ręce, mniej więcej w połowie stołu, siedziała pani Armitage,
siostra klienta i przyjaciela. Adwokat znał ją tylko ze słyszenia. Obok
usiadł jej mąż. Oboje ubrani byli na czarno. Naprzeciwko zajął miejsce
ich syn. Minę miał znudzoną i wyniosłą. Był to młody, dwudziestokil-
kuletni mężczyzna. Nazywał się Tarquin. Teraz interesował się raczej
przesadnie zawartością dziurek swojego wielkiego nosa. Martin Pond
poprawił okulary i powiedział:
- Chciałbym na początku oświadczyć, że zmarły Timothy Hanson
uczynił mnie jedynym wykonawcą jego testamentu. Toteż powinienem
otworzyć testament natychmiast po śmierci Timothy'ego, a to aby
stwierdzić czy są tam jakieś instrukcje, które należy natychmiast
wykonać, na przykład dotyczące przygotowań do pogrzebu.
- A czy to nie pan spisywał ten testament? - zapytał młodszy
Armitage.
- Nie, nie ja.
- Nie zna pan więc jego treści? - zapytał znowu młody człowiek.
- Nie, nie znam jej - odparł Pond. - Pan Hanson zakazał
natychmiastowego otwarcia swojego testamentu. Napisał to w liście
do mnie, który pozostawił w pokoju, gdzie zakończył życie. W liście
tym wyjaśnił pewne rzeczy, które chciałbym państwu obecnie prze-
kazać.
- Może byśmy tak otworzyli ten testament - odezwał się
Armitage junior.
Pond spojrzał na niego zimnym wzrokiem i nie zareagował.
- Cicho bądź, Tarquin - powiedziała pani Armitage łagodnym
tonem.
- Po pierwsze. Timothy Hanson nie odebrał sobie życia w chwili
zamroczenia umysłu, ale z premedytacją. Okazuje się, że znajdował się
w ostatnim stadium nieuleczalnej choroby nowotworowej, o czym
wiedział od kwietnia.
- Biedaczysko - odezwał się Armitage senior.
- Pokazałem ten list miejscowemu koronerowi. Fakty w nim
zawarte potwierdził osobisty lekarz zmarłego i sekcja zwłok. To
ułatwiło załatwienie takich formalności, jak świadectwo zgonu, roz-
prawa sądowa i zezwolenie na pogrzeb w ciągu dwóch tygodni.
183

Zmarły wyraził życzenie, żeby jego testament został otwarty dopiero
po tych wszystkich formalnościach. Poza tym zarządził oficjalne
odczytanie testamentu członkom rodziny i zabronił informowania
jej drogą korespondencyjną. Ma to nastąpić w obecności jedynych
jego żyjących krewnych, a więc siostry, pani Armitage, jej męża
i syna.
Wszyscy troje spojrzeli po sobie ze zdziwieniem raczej niż żalem.
- No to jesteśmy tutaj wszyscy troje osobiście - oświadczył
Armitage junior.
- Tak jest - odparł pan Pond.
- W takim razie jesteśmy jedynymi spadkobiercami - odezwał
się starszy pan Armitage.
- Niekoniecznie - odparł pan Pond. - Państwa obecność tutaj
w dniu dzisiejszym wynika wyłącznie z żądania, zawartego w liście
mego zmarłego klienta.
- Może on sobie z nas zażartował... - powiedziała pani
Armitage ponurym głosem. Zacisnęła usta, co czyniła zapewne bardzo
często.
- Proponuję, żebyśmy przystąpili do odczytania testamentu -
zasugerował Pond.
- Słusznie - odezwał się Armitage junior.
Martin Pond wziął do ręki cienki nóż do papieru i starannie
przeciął grubą kopertę. Wyjął z niej drugą, także sporą, oraz trzy-
stronicowy dokument, zaklejony wzdłuż lewego marginesu cienką
zieloną taśmą. Odłożył dużą kopertę na biurko i zaczął czytać:
- Jest to moja ostatnia wola i testament. Ja Timothy Hanson z...
- Wszystko to wiemy - przerwał Armitage senior.
- Możemy to opuścić - wtrąciła pani Armitage.
Pond spojrzał na nich z niesmakiem sponad okularów i czytał dalej:
- Oświadczam, że testament ten spisany jest zgodnie z angielskim
prawem i odwołuję wszystkie poprzednie testamenty i dyspozycje, jakie
były...
Armitage junior wydał z siebie ciężkie westchnienie, jak człowiek,
którego cierpliwość została wystawiona na ciężką próbę.
- Mianuję wykonawcą mojej woli przyjaciela i dżentelmena, ad-
wokata Martina Ponda z Pond i Gogarty, i życzę sobie, żeby zajął się
administracją mojego majątku, zapłacił należne podatki i wykonał
postanowienia niniejszej mojej ostatniej woli. Proszę go, żeby w tym
miejscu otworzył załączoną kopertę, w której znajdzie kwotę przeznaczoną
na zapłacenie wydatków związanych z moim pogrzebem, pokrycie jego
honorarium oraz wszelkich należności, jakie mogą wyniknąć w związku
z wykonywaniem mojej ostatniej woli. W wypadku gdyby po uiszczeniu
184

wyżej wymienionych wydatków jakieś pieniądze pozostały, polecam mu
przekazać je na cel dobroczynny według jego wyboru.
Pan Pond odłożył testament i znowu wziął w rękę nóż do papieru.
Z rozciętej koperty wydobył pięć paczek dwudziestofuntowych bank-
notów. Były nowiutkie i opasane brązową opaską z napisem: tysiąc
funtów. W pokoju panowała cisza. Armitage junior zaprzestał eks-
ploracji wnętrza swoich dziurek od nosa i spoglądał na plik pieniędzy
z obojętnością satyra patrzącego na dziewicę. Martin Pond wrócił do
odczytywania testamentu.
- Proszę także jedynego wykonawcę mojego testamentu, aby w imię
naszej długiej przyjaźni przystąpił do swojej funkcji nazajutrz po moim
pogrzebie.
Pan Pond znowu spojrzał sponad okularów na rodzinę Armita-
ge'ów.
- W normalnym wypadku byłbym już odwiedził biura pana
Hansona, zarówno to w City, jak i pozostałe, żeby się upewnić,
czy prowadzone są we właściwym trybie, tak żeby spadkobiercy
nie ponieśli żadnych finansowych strat na skutek niedbalstwa.
Jednakże nie mogłem tego zrobić, ponieważ dopiero w tej chwili
dowiedziałem się oficjalnie, że jestem jedynym wykonawcą tes-
tamentu. W związku z tym będę się mógł zająć tymi sprawami
nazajutrz po pogrzebie.
- Czy na skutek tego stanu rzeczy wartość majątku może się
zmniejszyć? - zapytał Armitage senior.
* - Nie potrafię w tej chwili na to odpowiedzieć, ale wątpię.
Pan Hanson miał doskonałych zastępców w swojej centrali w City
i nie ulega wątpliwości, że w pełni ufał ich lojalności i umiejętnościom.
- Czy mimo to nie powinien pan zrobić inspekcji? - zaniepokoił
się Armitage.
- Nazajutrz po pogrzebie - odparł Pond.
- W takim razie załatwiajmy pogrzeb jak najszybciej - powie-
działa pani Armitage.
- Jak pani sobie życzy. Pani jest jego najbliższą krewną -
odrzekł Pond i czytał dalej: Poza tym zapisuję... - W tym miejscu
przerwał, zamrugał powiekami, jakby miał trudności z odczytaniem
tekstu, po czym przełknął ślinę... - zapisuję mojej kochanej i kochającej
siostrze całą resztę masy spadkowej, w przekonaniu, że będzie dzielić
swój szczęśliwy los z miłym mężem Normanem i uroczym synem
Tarquinem. Niniejsze postanowienie uwarunkowane jest treścią punktu
siódmego.
W pokoju zapanowało pełne napięcia milczenie. Pani Armitage
przyłożyła do oczu batystową chusteczkę nie tyle po to, żeby otrzeć
185

łzy, ile by ukryć mimowolny uśmiech, który wygiął kąciki jej ust.
Obrzuciła spojrzeniem męża i syna. Miała przy tym minę podstarzałej
kury, która zorientowała się nagle, że zniosła złote jajko. Obydwaj
mężczyźni z rodu Armitage'ów otworzyli usta i tak trwali.
- Jaka jest wartość jego majątku? - zapytał wreszcie starszy
z nich.
- Przykro mi, ale nie jestem w stanie odpowiedzieć na to pytanie -
odparł pan Pond.
- Musi pan to wiedzieć - powiedział młodszy z Armitage'ów.
- Chociażby z grubsza. Przecież prowadził pan wszystkie jego
sprawy.
Pond pomyślał o nie znanym mu adwokacie, który spisywał
testament.
- Prawie wszystkie - odparł.
- No więc?
Pond postanowił pójść na rękę tym ludziom, mimo że nie wydali
mu się sympatyczni. Ale byli w końcu jedynymi spadkobiercami
zmarłego przyjaciela.
- Wydaje mi się, że biorąc pod uwagę obecne ceny rynkowe,
wartość masy spadkowej powinna wynieść około dwóch i pół do
trzech milionów funtów.
- Jasny gwint! - krzyknął Armitage senior. Próbował sobie
uświadomić, co to znaczy.
- A ile wyniesie podatek spadkowy?
- Obawiam się, że bardzo dużo.
- Ile?
- Przy tak wielkich sumach opodatkowania większa część spadku
będzie podlegała największej skali, czyli siedemdziesiąt pięć procent.
W sumie, przypuszczam, wyniesie około sześćdziesięciu pięciu procent.
- W takim razie pozostanie na czysto jeden milion? - spytał syn.
- Proszę wziąć pod uwagę, że jest to bardzo przybliżony szacunek. -
Pond rozłożył ręce. Pomyślał o swoim przyjacielu Hansonie, człowieku
tak pełnym humoru, tak kulturalnym i wymagającym. Dlaczego to
zrobiłeś, Timothy, dlaczego, na miłość boską?
- Jest jeszcze siódmy paragraf - powiedział.
- Co tam jest? - zainteresowała się pani Armitage, otrząsając się
z marzeń o towarzyskich konsekwencjach swojego społecznego wynie-
sienia. Pond zabrał się na powrót do czytania.
- Przez całe życie z odrazą myślałem o tym, że pewnego dnia
znajdę się pod ziemią, że będą mnie tam żarły robaki. Toteż poleciłem
skonstruowanie trumny wykładanej ołowiem, która znajduje się w tej
chwili w domu pogrzebowym firmy Bennett i Gaines w mieście Ashford.
186

W tej trumnie pragnę znaleźć wieczny spoczynek. Poza tym nie
chciałbym, żeby któregoś dnia jakaś koparka czy inna maszyna wykopała
mnie z ziemi. W związku z tym polecam, by moje ciało zostało
powierzone morzu, konkretnie w odległości dwudziestu mil na południe
od wybrzeża Devonu, gdzie służyłem niegdyś jako oficer w marynarce.
Wreszcie proszę, aby moja siostra i mój szwagier, którzy przez całe
życie deklarowali swoje uczucia do mnie, pchnęli moją trumnę do morza.
Jednocześnie zlecam wykonawcy mojego testamentu, żeby w wypadku
niespełnienia choćby jednego z moich życzeń lub też jakichś przeszkód
spowodowanych przez moich spadkobierców wszystkie poprzednie po-
stanowienia uznał za niebyłe i nieważne i przekazał cały majątek
skarbowi państwa.
Martin Pond podniósł wzrok. Był bardzo zdziwiony posta-
nowieniami i dziwactwami przyjaciela, ale nie dał tego po sobie poznać.
- A teraz, pani Armitage, muszę zapytać panią oficjalnie, czy
zgłasza pani obiekcje w stosunku do życzeń swojego zmarłego brata
zawartych w paragrafie siódmym?
- To idiotyzm - powiedziała pani Armitage. - Pogrzeb w mo-
rzu! Nie wiedziałam, że to jest dozwolone.
- Zdarza się bardzo rzadko, ale nie jest nielegalne - odparł pan
Pond. - Znałem nawet jeden taki przypadek.
- To będzie kosztowało - odezwał się Armitage junior. - To
będzie znacznie kosztowniejsze niż normalny pogrzeb na cmentarzu.
A w ogóle, to dlaczego nie kremacja?
- Koszt pogrzebu nie obciąży spadku - zauważył pan Pond
suho. - Wydatki zostaną pokryte z tego - wskazał na pieniądze,
które leżały na stole obok jego łokcia. - A więc, czy pani zgłasza
jakieś zastrzeżenie?
- Cóż, sama nie wiem...
- Muszę pani przypomnieć, że jeżeli pani nie zgodzi się na jego
warunki, cały testament staje się niebyły i nieważny.
- Co to oznacza?
- Wszystko weźmie państwo - warknął jej mąż.
- Tak jest - dodał pan Pond.
- Nie mam żadnych zastrzeżeń - powiedziała pani Armitage -
chociaż uważam, że to wszystko jest zupełnie bezsensowne.
- W takim razie, czy pani jako najbliższy członek rodziny
upoważnia mnie do zajęcia się organizacją całej tej sprawy? - zapytał
pan Pond.
Pani Armitage skinęła głową.
- Im szybciej, tym lepiej - powiedział jej mąż. - Zaraz potem
będzie można uwierzytelnić testament i podjąć spadek.
187

Martin Pond wstał. Miał dość tego wszystkiego.
- To był ostatni paragraf testamentu. Każda strona podpisana
jest przez spadkodawcę i świadków. Myślę, że nie mamy już nic więcej
do omówienia. Podejmę właściwe kroki i porozumiem się z państwem
co do miejsca i czasu pogrzebu. Do widzenia.
Przebywanie na środku kanału La Manche w połowie października
nie należy do przyjemności, chyba że jest się entuzjastą morskich
podróży. Przed wejściem na statek państwo Armitage dali dosadnie do
zrozumienia, że nie należą do tej kategorii.
Martin Pond westchnął. Stał na tylnym pokładzie, targany
silnym wiatrem, ale wolał to niż towarzyszyć tym ludziom w kabinie.
Cały tydzień zeszedł mu na załatwianiu formalności i wyborze
statku. Zdecydował się na trawler, którego macierzystym portem był
Brixham w hrabstwie Devon. Jego trzej właściciele, rybacy, podjęli
się niezwykłego zadania upewniwszy się, że nie naruszają prawa
i otrzymają zadowalającą zapłatę. O tej porze roku połowy w Kana-
le były marne.
Ważącą pół tony trumnę załadowano z samego rana na pokład.
Uczyniono to za pomocą podnośnika, który uniósł ją z podwórza
kentyjskiego przedsiębiorcy pogrzebowego i wsadził na tył otwartej
tonowej furgonetki, a ta ruszyła ku południowo-zachodniemu wy-
brzeżu. Za nią podążała czarna limuzyna. Przez całą drogę Ar-
mitage'owie narzekali. W Brixham furgonetka pojechała na nabrzeże,
gdzie dźwig trawlera przeniósł trumnę na pokład. Stała teraz w poprzek
pomiędzy dwiema drewnianymi pokładnicami na szerokim tylnym
pokładzie. Jej dobrze wywoskowane dębowe wieko i wypolerowane na
wysoki połysk mosiężne uchwyty połyskiwały jak w słońcu, mimo
szarości jesiennego nieba.
Tarquin Armitage towarzyszył rodzicom aż do Brixham, ale
rzuciwszy jedno spojrzenie na morze, postanowił pozostać w ciepłym
wnętrzu miejskiego zajazdu. Zresztą jego obecność w czasie morskiego
pochówku nie była konieczna. Emerytowany kapelan królewskiej
marynarki, którego Pond znalazł za pośrednictwem departamentu
wyznaniowego Admiralicji, zgodził się chętnie za hojne wynagrodzenie
udzielić swojego błogosławieństwa zmarłemu i siedział teraz z Ar-
mitage'ami w małej kabinie trawlera w grubym płaszczu zakrywającym
komżę.
Kapitan przetoczył się przez pokład i podszedł do Ponda. Wyciąg-
nął z kieszeni mapę morską, która zaczęła natychmiast łopotać na
188

wietrze, i wskazał palcem miejsce odległe o dwadzieścia mil od brzegu.
Uniósł brwi. Pond skinął głową.
- Głęboko tu - powiedział kapitan, po czym wskazał ręką na
trumnę. - Pan go znał?
- Bardzo dobrze - odpowiedział Pond.
Kapitan odchrząknął. Załogę małego trawlera stanowili on,
jego brat i kuzyn. Większość rybaków była ze sobą spokrewniona.
Byli to zahartowani Dewończycy o smagłych twarzach i rękach,
potomkowie , całych pokoleń rybaków, którzy łowili w tych nie-
spokojnych wodach od czasów, kiedy Drakę uczył się odróżniać
maszt od żagla.
- Będziemy tam za godzinę - powiedział i zatoczył się.
Kiedy dojechali do miejsca przeznaczenia, kapitan zatrzymał
trawler, utrzymując dziób w kierunku wiatru, a silnik na luzie.
Jego kuzyn ujął długą, szeroką na metr platformę z trzech desek
umocnionych od spodu krzyżakami i oparł ją o prawą burtę
tak, że przypominała huśtawkę. Jedna jej połowa przechylona
była w stronę pokładu, druga sterczała na zewnątrz nad spienionym
morzem. Brat kapitana uruchomił silnik podnośnika, a kuzyn
założył haki na cztery mosiężne uchwyty trumny.
Silnik zaczął pracować, liny podnośnika napięły się. Wielka
trumna została uniesiona z pokładu na wysokość metra. Kuzyn
kapitana tak nią manewrował, że niebawem znalazła się nad
platformą. Ustawił ją czołem ku morzu i skinął głową. Wtedy
mechanik opuścił trumnę, i zluzowawszy liny położył tak, że jej
przód znalazł się nad wodą, a tył nad pokładem. Kuzyn kapitana
trzymał ją w tej pozycji, a jego brat zszedł z podnośnika i zdjął haki.
Trumna była ciężka, ale idealnie zbalansowana, w połowie nad
pokładem, w połowie nad wodą. Jeden z rybaków spojrzał porozu-
miewawczo na Ponda, który wezwał kapelana i Armitage'ów.
Stali w milczeniu na pokładzie. Sześć postaci rysujących się na tle
zachmurzonego nieba. Od czasu do czasu spryskiwała ich kurzawa
wodna ze wzburzonej fali i wtedy z trudem utrzymywali równowagę.
Aby być sprawiedliwym, trzeba powiedzieć, że kapelan śpieszył się na
tyle, na ile pozwalało mu poczucie obowiązku. Jego siwe włosy targał
wiatr. Norman Armitage także zdjął kapelusz. Był przemarznięty do
szpiku kości i zbierało mu się na wymioty. Można sobie wyobrazić, co
sobie myślał o swoim zmarłym krewniaku, którego zwłoki leżały
o kilka kroków dalej, zamknięte w trumnie z ołowiu i dębowego
drewna. Twarzy pani Armitage w ogóle nie było widać, poza czubkiem
189

zmarzniętego nosa,  wystającego z futrzanego  kołnierza płaszcza,
futrzanego kapelusza i wełnianego szala.
Podczas gdy ksiądz intonował modlitwę, Martin Pond spoglądał
w niebo. Samotna mewa żeglowała na wietrze, nie zważając na zimno
i wilgoć, nieczuła na morską chorobę, nie znająca podatków,
testamentów i krewnych, samowystarczalna w swojej aerodynamicznej
doskonałości, wolna i niezależna. Adwokat skierował wzrok na
trumnę i na szalejące za nią wody oceanu. To nie jest zły pomysł,
pomyślał, jeżeli jest się sentymentalnym, oczywiście. Sam nigdy nie
dbał o to, co się z nim stanie po śmierci, i nigdy nie przypuszczał, że
Hanson może się o to troszczyć. Ale cóż, jeżeli człowiekowi zależy na
tym., nie jest to złe miejsce na wieczny odpoczynek. Patrzył na dębowe
wieko opryskiwane przez wodę, która nigdy nie będzie mogła- dostać
się do środka. Cóż, nic nie zakłóci ci spokoju, Timothy, stary
przyjacielu.
- Polecam wiecznej Twojej opiece brata naszego Timothy'ego
Johna Hansona, przez Chrystusa Pana naszego. Amen.
Pond zorientował się nagle, że jest po wszystkim. Kapelan patrzył
na niego pytającym wzrokiem. Pond skinął głową w stronę Ar-
mitage'ów. Obeszli dwóch marynarzy i położyli ręce na tylnej części
trumny. Pond dał znak marynarzom. Powoli przechylili platformę
w stronę morza. Trumna drgnęła, Armitage'owie też ją popchnęli.
Otarła się szorstko o deski i zsunęła w dół. Statek zakołysał się.
Trumna obiła się o wzbierającą falę i zadudniła raczej niż plusnęła.
Potem zniknęła pod powierzchnią. Bez śladu. Pond spojrzał na
kapitana stojącego przy sterze, który podniósł rękę i wskazał kierunek,
skąd przybyli. Pond znowu skinął głową. Głos silnika podniósł się
o ton. Deska leżała już znów na pokładzie. Małżeństwo Armitage'ów
i kapelan pośpiesznie wracali do kabiny. Wiatr się wzmagał.
Kiedy zbliżał się do mola w Brixham, było już prawie zupełnie
ciemno. W domach za przystanią zapalano pierwsze światła. Kapelan
odjechał małym samochodzikiem, pozostawionym w pobliżu przystani.
Pond zapłacił kapitanowi, który był zadowolony, że w ciągu jednego
popołudnia zarobił więcej niż przez tydzień łowienia makreli. Karawa-
niarze czekali z limuzyną i Tarquinem Armitage. Pond pożegnał się
z rodziną zmarłego. Wolał powrócić do Londynu pociągiem, we
własnym towarzystwie.
- Niech pan zabiera się natychmiast do obliczania masy spad-
kowej - zażądała ostro pani Armitage. - I do uwierzytelnienia
testamentu. Mamy dosyć tej zabawy.
- Może pani być spokojna. Na pewno nie zmarnuję czasu -
odpowiedział zimno Pond. - Porozumiem się z państwem niebawem. -
190

Uchylił kapelusza i ruszył w kierunku stacji. Był pewien, że ta sprawa
nie zajmie mu zbyt wiele czasu. Znał stan majątku Hansona. Wierzył,
że jego rachunki i papiery są w doskonałym porządku. Hanson był
przecież takim pedantycznym człowiekiem.
Pond mógł skomunikować się z państwem Armitage dopiero
w połowie listopada. Wprawdzie zaprosił do biura tylko panią
Armitage jako jedyną spadkobierczynię, ale zjawiła się w towarzystwie
męża i syna.
- Znalazłem się w kłopotliwym położeniu - powiedział prawnik.
- O co chodzi?
- O spadek po pani bracie. Proszę pozwolić, że wytłumaczę
państwu sytuację. Jako adwokat pana Hansona znałem wielkość
i lokatę różnych części jego majątku, mogłem więc zbadać je bez
zwłoki.
- Ile tego jest ? - spytała obcesowo pani Armitage.
Pond nie poddał się jej natarczywości.
- Majątek Hansona w dziewięćdziesięciu dziewięciu procentach
ulokowany był w siedmiu podstawowych przedsiębiorstwach. Pierw-
szym było przedsiębiorstwo w City, handlujące cennymi i rzadkimi
monetami. Być może wie pani o tym, że jest to prywatna spółka,
której on był jedynym właścicielem. Stworzył ją i rozbudował. Był
również właścicielem budynku, w którym się znajdowała. Hanson
zakupił go wraz z hipoteką wkrótce po wojnie, kiedy ceny nieruchomo-
ści były niskie. Hipoteka jest od dawna spłacona. Spółka była
właścicielem gruntu i budynku, a Hanson właścicielem spółki.
- Jaką wartość może mieć to wszystko? - zainteresował się
Armitage senior.
- Co do tego nie ma żadnych wątpliwości - odpowiedział Pond. -
Budynek, przedsiębiorstwo, eksponaty, akcje spółki i należności od
trzech firm wynajmujących lokale w budynku wynosiły równo milion
dwieście pięćdziesiąt tysięcy funtów.
Młody Armitage zagwizdał przez zęby i uśmiechnął się.
- Jak pan doszedł do tak dokładnej sumy? - zdziwił się Armitage
senior.
- Ponieważ Hanson sprzedał to wszystko za taką właśnie kwotę.
- Co zrobił...
- Trzy miesiące przed śmiercią, po krótkich negocjacjach, sprzedał
spółkę wraz z dobrodziejstwem inwentarza pewnemu holenderskiemu
kupcowi, który marzył o niej od lat. Zapłacił właśnie sumę, którą
wymieniłem.
191

- Przecież on tam pracował niemal do śmierci - dziwiła się pani
Armitage. - Kto wiedział o tej transakcji?
- Nikt - odpowiedział Pond. - Nawet jego pracownicy.
W umowie kupna-sprzedaży przepisanie budynku zostało dokonane
przez prowincjonalnego prawnika, który - bardzo słusznie - za-
chował tę wiadomość dla siebie. Pozostała część umowy stanowi
prywatny kontrakt pomiędzy Hansonem i holenderskim nabywcą. Są
tam pewne warunki. Pięciu pracowników utrzymuje swoje posady,
a sam Hanson pozostaje kierownikiem firmy do końca roku lub też
do śmierci, zależnie od tego, co nastąpi wcześniej. Nabywca przypusz-
czał oczywiście, że chodziło o zwykłą formalność.
- Czy pan widział się z tym Holendrem? - zapytała pani
Armitage.
- Panem de Jongiem? Tak, to znany amsterdamski handlarz
numizmatów. Widziałem też wszystkie umowy. Są w całkowitym
porządku i zgodne z prawem.
- A co Hanson zrobił z tymi pieniędzmi? - dopytywała się pani
Armitage.
- Wpłacił je do banku.
- W takim razie nie ma problemu - zauważył jej syn.
- Inną częścią jego majątku była rezydencja w hrabstwie Kent,
piękny budynek otoczony pięciohektarowym parkiem. W końcu
czerwca Hanson wziął pożyczkę hipoteczną na dziewięćdziesiąt pięć
procent wartości tej nieruchomości. Do chwili swojej śmierci miał
zapłaconą dopiero pierwszą ratę kwartalną. Pewna spółka budowlana
stała się głównym wierzycielem masy spadkowej i już przejęła nieru-
chomość na własność. I tym razem w całkowitej zgodzie z prawem.
- Ile Hanson otrzymał za rezydencję? - zapytała znowu pani
Armitage.
- Dwieście dziesięć tysięcy funtów.
- Które wpłacił do banku?
- Tak. Miał też mieszkanie w dzielnicy Mayfair. Sprzedał je za
sto pięćdziesiąt tysięcy funtów mniej więcej w tym samym czasie,
zawierając prywatną umowę, z pomocą innego adwokata. Te pieniądze
również ulokował w banku.
- To by były trzy aspekty jego stanu majątkowego. Co dalej?
- Poza tym zmarły był właścicielem cennej kolekcji numizmatów.
Tę rozprzedał w ciągu kilku miesięcy za pośrednictwem swojej spółki
za kwotę przeszło pół miliona funtów. Każdy rachunek był jednakże
wystawiony osobno. Znaleziono je w sejfie jego wiejskiej rezydencji.
Są także całkowicie legalne. Po każdej transakcji wpłacał uzyskane
kwoty do banku. Makler giełdowy Hansona, działając na jego zlecenie,
192

pozbył się całego jego portfelu akcji i obligacji przed pierwszym
sierpnia. Pozostał poza tym rolls-royce. Sprzedał go za czterdzieści
osiem tysięcy i wynajął sobie inny, który już został odebrany
przez firmę. Wreszcie miał rachunki w kilku bankach. Całkowita
wartość jego majątku wynosiła, o ile mogłem się zorientować,
a jestem pewny, że wszystko zbadałem, nieco ponad trzy miliony
funtów.
- Chce pan nam powiedzieć - wtrącił się Armitage senior - że
przed swoją śmiercią Hanson sprzedał wszystko, co posiadał, zamienił
na gotówkę i wpłacił do banku, nikomu o tym nie mówiąc i nie
wzbudzając żadnych podejrzeń wśród ludzi, którzy go znali lub dla
niego pracowali?
- Nie mógłbym wyrazić tego lepiej - potwierdził pan Pond.
- Cóż, my i tak nie chcieliśmy bawić się tym całym majdanem -
powiedział Armitage junior. - Też zamienilibyśmy go na gotówkę.
Hanson spędził ostatnie miesiące swojego życia odwalając właściwie
pańską robotę. Niech pan to wszystko podsumuje, spłaci należności,
załatwi podatki i przekaże nam resztę.
- Obawiam się, że nie jest to możliwe.
- Dlaczego? - W głosie pani Armitage zabrzmiał gniew.
- Wszystkie pieniądze, jakie Hanson wpłacił do banku...
- Co się z nimi stało?
- Podjął je?
- Co zrobił?
- Wpłacił je, a potem podjął. Zresztą nie chodziło o jeden bank,
ale o kilka. Wybierał pieniądze po trochu przez wiele tygodni. Ale
zabrał wszystko, co miał, i to gotówką.
- Przecież niepodobna podjąć trzech milionów funtów gotówką! -
krzyknął Armitage senior z niedowierzaniem.
- Owszem, można! - odparł spokojnie pan Pond. - Oczywiście
nie od razu, ale w kwotach do pięćdziesięciu tysięcy funtów z większych
banków, po uprzednim wypowiedzeniu, to zupełnie możliwe. Wiele
przedsiębiorstw operuje gotówką. Na przykład kasyna, bukmacherzy,
handlarze starzyzną...
Zamilkł, gdy Armitage'owie zaczęli robić dziwny hałas. Pani
Armitage biła pulchną pięścią w stół, syn zerwał się na nogi
i wymachiwał ręką, a jego ojciec zajął postawę sędziego, który
ma za chwilę wydać wyjątkowo surowy wyrok. Wszyscy krzyczeli
naraz.
- To niemożliwe!...
- Musiał to gdzieś ukryć... niech pan znajdzie te pieniądze, bo...
byliście w spółce...
193
13- Czysta robota

Ta ostatnia uwaga wyprowadziła Ponda z równowagi.
- Cicho! - wrzasnął. Jego wybuch był tak niespodziewany, że
zamilkli. Adwokat wskazał na Armitage'a juniora.
- Pan natychmiast odwoła swoje słowa! Czy pan mnie słyszy?!
Armitage junior pokręcił się niespokojnie w fotelu. Spojrzał na
rodziców, oni na niego.
- Przepraszam - powiedział wreszcie.
- To jest znany wybieg - mówił Pond. - Był już nieraz
stosowany, zwykle aby uniknąć płacenia podatku spadkowego. Ale
Timothy Hanson mnie zadziwił, a to dlatego, że to się rzadko udaje.
Można podejmować z banków duże sumy pieniędzy, ale wydawanie
ich to sprawa znacznie trudniejsza. Mógłby je wpłacić do zagranicznego
banku albo złożyć w nim w depozycie, ale to nie miałoby sensu, skoro
wiedział, że jest umierający. Nie miał powodu bogacić i tak już
wystarczająco bogatych bankierów. No, ale przecież musiał gdzieś
złożyć te pieniądze albo coś za nie kupić. Zorientowanie się w tym
wymaga czasu, ale na pewno przyniesie skutek. Jeżeli zostały gdziekol-
wiek zdeponowane, to je znajdziemy. Jeżeli nabyty został za nie jakiś
obiekt, to taka transakcja także musi wyjść na jaw. Poza wszystkim
innym trzeba przecież płacić podatek od zysku z kapitału, a opłaty
skarbowe od sprzedaży każdej nieruchomości czy innych walorów są
konieczne. Urząd skarbowy jest zawsze zawiadamiany.
- Co pan zamierza zrobić? - zapytał Armitage senior.
- Skontaktowałem się już ze wszystkimi większymi bankami,
zarówno zwykłymi, jak i handlowymi, w Zjednoczonym Królestwie,
przedstawiając się jako egzekutor testamentu Hansona. W dzisiejszych
czasach wszystko jest skomputeryzowane. Ale nigdzie nie znaleziono
depozytu na nazwisko Hanson. Umieściłem również ogłoszenia w głów-
nych pismach krajowych, prosząc o informację, ale nie otrzymałem
żadnej odpowiedzi. Odwiedziłem byłego szofera i służącego Hansona,
niejakiego Richardsa, który przeszedł na emeryturę i zamieszkał
w Południowej Walii, ale on także nie mógł mi pomóc. Nie pojawiły
się nigdzie duże ilości gotówki, a proszę mi wierzyć, że musiały to być
bardzo duże ilości. Pozostaje pytanie: co państwo chcecie, żebym
jeszcze zrobił?
Zapanowało milczenie. Rodzina Armitage'ów zastanawiała się
głęboko.
Martin Pond był zmartwiony postępkiem przyjaciela i rozumiał
jego intencje. Jak mogłeś sobie wyobrazić, że uda ci się coś takiego? -
pytał w duchu zmarłego. Czy naprawdę nie bałeś się urzędu skar-
bowego? Wiem, że nie bałeś się tych małych, chciwych ludzi, Timothy,
ale urzędników skarbowych zawsze. Są niestrudzeni i nieugięci. Nie
194

wahają się przed niczym. Zawsze znajdą każde pieniądze. Jakkolwiek
i gdziekolwiek byś je ukrył, to kiedy już myślisz, że ci się udało,
przychodzą i kładą na nie łapę. Dopóki ich nie znajdą, nie spoczną,
będą na nie polowali i nigdy nie dadzą za wygraną. Dopiero kiedy
wiedzą, że pieniądze są poza granicami Anglii i poza zasięgiem ich
jurysdykcji, mogą zamknąć sprawę.
- Czy może pan dalej czynić poszukiwania? - zapytał Armitage
senior pana Ponda znacznie już uprzejmiejszym tonem.
- Jeszcze przez pewien czas - zgodził się pan Pond. - Ale
zrobiłem już niemal wszystko, co się dało zrobić. Mam swoją praktykę
adwokacką. Nie mogę tym poszukiwaniom poświęcić całego mojego
czasu.
- A co pan radzi?
- Pozostaje jeszcze urząd skarbowy - powiedział pan Pond
spokojnie. - Wcześniej czy później, prawdopodobnie wcześniej, będę
musiał zawiadomić ich o tym, co się stało.
- Myśli pan, że oni potrafią znaleźć te pieniądze? - zawołała
pani Armitage z nadzieją. - Przecież oni są również, w pewnym
sensie, spadkobiercami.
- Jestem pewny, że to potrafią. Będą chcieli dostać swój udział.
I mają do dyspozycji wszystkie możliwości, jakie daje państwowy urząd.
- Jak długo to może potrwać? - zapytał Armitage.
- To już inna sprawa - odpowiedział pan Pond. - Jak wynika
z mojego doświadczenia, nie śpieszą się. Są jak te młyny Pana Boga,
które mielą powoli.
- Kwestia miesięcy? - zawołał junior.
- Raczej lat. Nie zaniedbają sprawy, ale nie śpieszy im się.
- Nie możemy tak długo czekać! - krzyknęła pani Armitage.
Traciła swoją towarzyską ogładę. - Musi się znaleźć sposób na
przyśpieszenie sprawy.
- Hej, a gdyby tak wynająć prywatnego detektywa? - za-
proponował junior.
- Właśnie, czy mógłby pan zatrudnić prywatnego detektywa? -
zapytała jego matka.
- Wolałbym, żeby go nazwać prywatnym agentem - odparł
Pond. - Oni też wolą się tak nazywać. Owszem, to można zrobić. Raz
już zaangażowałem takiego człowieka, i to bardzo szacownego, w celu
odnalezienia zaginionych spadkobierców. W tym wypadku spad-
kobiercy są, ale brakuje masy spadkowej. Jednakże...
- No to niech go pan wynajmuje - przerwała mu pani Armitage -
i niech pan mu powie, żeby jak najszybciej odkrył, gdzie ten przeklęty
człowiek ukrył swoje pieniądze.
195

Co za chciwość, pomyślał pan Pond. Gdybyż Hanson wiedział,
jacy oni są chciwi!
- Dobrze. Pozostaje tylko sprawa jego wynagrodzenia. Muszę
państwu powiedzieć, że z kwoty pięciu tysięcy funtów, przeznaczonej
na wydatki, pozostało już bardzo niewiele. Wydatki okazały się
wyższe niż zwykle... A usługi tego człowieka nie są tanie. Jest jednak
najlepszy do takich rzeczy.
Pani Armitage spojrzała na męża.
- Norman?
Armitage senior przełknął ślinę. Obawiał się, że straci pieniądze
przeznaczone na kupno nowego samochodu i letnie wakacje. Skinął
jednakże głową na znak zgody.
- Dobrze... biorę na siebie jego wynagrodzenie po wyczerpaniu
tych pięciu tysięcy funtów.
- No to bardzo dobrze - powiedział wstając pan Pond. -
Zaangażuję pana Eustace'a Millera. Jest jedynym prawdziwym fachow-
cem. Nie wątpię, że potrafi odnaleźć zaginioną fortunę Hansona.
Jeszcze nigdy mnie nie zawiódł.
Mówiąc to odprowadził Armitage'ów do drzwi i poszedł do
swojego gabinetu, aby zatelefonować do Eustace'a Millera, prywatnego
agenta.
Pan Miller milczał przez następne cztery tygodnie, ale Ar-
mitage'owie bombardowali Martina Ponda, nieustannie żądając
szybkiego odnalezienia należnej im zagubionej fortuny. Wreszcie
Miller zawiadomił pana Ponda, iż jego poszukiwania są tak poważ-
nie zaawansowane, że może złożyć wstępne sprawozdanie z rezul-
tatów.
Pan Pond był już niemal równie niecierpliwy jak Armitage'owie.
Zaprosił więc wszystkich zainteresowanych do swojego biura.
Jeżeli rodzina Armitage'ów spodziewała się ujrzeć kogoś w rodzaju
Filipa Marlowe'a albo kogoś innego, będącego uosobieniem rzutkiego
prywatnego detektywa, to spotkało ją rozczarowanie. Eustace Miller
był niski, tłusty i dobroduszny, dokoła łysiny wyrastał mu wianuszek
siwych włosów, na nosie miał okulary w złotej oprawie. Nosił ciemne
ubranie, a złoty łańcuszek od zegarka przecinał przód kamizelki.
Stojąc na nieco przykrótkich nogach, referował sprawę.
- Rozpocząłem moje dochodzenie - zaczął, przyglądając się
wszystkim po kolei sponad okularów - kierując się trzema założenia-
mi. Po pierwsze, wszystko, czego pan Hanson dokonał w ostatnich
miesiącach swojego życia, było robione z pełną świadomością i w okreś-
196

lonym celu. Po drugie, założyłem i nadal zakładam, że celem pana
Hansona było odcięcie spadkobierców i władz skarbowych od dostępu
do majątku po jego śmierci...
- Stary łajdak! - krzyknął Armitage junior.
- Nie był wszak zmuszony pozostawiać go państwu - zauważył
spokojnie pan Pond. - Proszę mówić dalej.
- Dziękuję. Po trzecie, doszedłem do wniosku, że pan Hanson
ani nie spalił swoich pieniędzy, ani nie podjął poważnego ryzyka, jakie
stanowi przeszmuglowanie ich za granicę. Wziąłem przy tym pod
uwagę fakt, że tak wielka kwota w gotówce zajęłaby bardzo dużo
miejsca.
- A złoto? A może diamenty? - zapytał Armitage senior.
- Nie. Zbadałem te wszystkie ewentualności i po wyczerpujących
badaniach wykluczyłem je. Wtedy zacząłem myśleć o innym walorze
posiadającym wielką wartość, ale stosunkowo małą objętość. Zwróci-
łem się o poradę do firmy Johnsona Mattheya, zajmującej się handlem
szlachetnymi metalami. I znalazłem.
- Pieniądze? - krzyknęli Armitage'owie chórem.
- Znalazłem odpowiedź - wyjaśnił Miller, i wykorzystując
chwilę ciszy, spowodowaną zdumieniem wszystkich obecnych, wycią-
gnął z teczki plik papierów. - Mam tutaj kwity, z których wynika,
że pan Hanson zakupił w firmie Johnson Matthey dwieście pięć-
dziesiąt pięćdziesięciouncjowych sztabek niemal stuprocentowej
platyny.
Dokoła stołu panowało grobowe milczenie,
- Mówiąc szczerze, nie było to zbyt dobrze pomyślane - ciągnął
dalej Miller z nutą żalu w głosie. - Nabywca mógł wprawdzie
zniszczyć wszystkie dowody tej transakcji, ale sprzedawca nie był
w stanie tego, oczywiście, zrobić. Musiał zachować kwity. Mam je tutaj.
- Dlaczego platyna? - odezwał się pan Pond cichym głosem.
- To ciekawa sprawa. Zgodnie z prawem obowiązującym pod
obecnymi rządami laburzystów, trzeba mieć licencję zarówno na
zakup, jak i na posiadanie złota. Diamenty można w każdej chwili
zidentyfikować u ekspertów, nie dają się też tak łatwo sprzedać, jak
to wynika z lektury kiepskich powieści kryminalnych. Platyna nie
wymaga licencji, jest obecnie równie wartościowa jak złoto, a nie
licząc rodu, jest najcenniejszym metalem świata. Kiedy Hanson robił
swój zakup, cena rynkowa platyny wynosiła pięćset dolarów amerykań-
skich za jedną uncję.
- Ile na to wydał? - zapytała pani Armitage.
- Blisko trzy miliony funtów. W amerykańskich dolarach, bo
one obowiązują na rynku metali szlachetnych, sześć i ćwierć miliona
197

dolarów; w sumie zakupił dwanaście i pół tysiąca uncji. Inaczej
mówiąc, jak już wspomniałem, dwieście pięćdziesiąt sztabek, każda
o wadze pięćdziesięciu uncji.
- Gdzie je przechowywał - zainteresował się Armitage senior.
- W swojej posiadłości, w hrabstwie Kent - odpowiedział
Miller, którego wyraźnie sytuacja bawiła. Myślał już o przyjemności,
jaką sprawi mu opowiadanie tym ludziom dalszych rewelacji.
- Byłem przecież w jego rezydencji w hrabstwie Kent - zdener-
wował się pan Pond.
- Ale rozejrzał się pan po niej oczami prawnika. A ja oczami
detektywa - powiedział Miller. - Poza tym wiedziałem, czego
szukam. Nie zacząłem więc od domu, ale od budynków gospodarczych.
Czy pamiętacie państwo, że pan Hanson miał doskonale wyek-
wipowany warsztat stolarski w dawnej stodole za stajniami?
- Oczywiście - odpowiedział Pond. - Stolarstwo było jego pasją.
- Właśnie. Na tym warsztacie skoncentrowałem moje poszukiwa-
nia. Miejsce to było skrupulatnie wysprzątane. Ktoś nawet przejechał
odkurzaczem po podłodze.
- Prawdopodobnie Richards, jego szofer i służący - przerwał
mu Pond.
- Możliwe, ale chyba nie. Zauważyłem plamy na deskach podłogi.
Oderwałem od nich kilka drzazg i zaniosłem do laboratorium. Były
nasycone ropą z silnika Diesla. Pomyślałem sobie, że musiał tam
trzymać jakąś maszynę albo silnik. W ciągu tygodnia znalazłem
odpowiedź na to pytanie. W maj-u pan Hanson zakupił elektryczny
generator o wysokiej mocy, napędzany ropą, i zainstalował w warsz-
tacie. Tuż przed śmiercią oddał go na złom.
- Chodziło mu niewątpliwie o napęd do narzędzi - powiedział
pan Pond.
- Nie, do tego wystarczała instalacja elektryczna. Potrzebował
generatora do czegoś zupełnie innego. Czegoś, co wymagało ogromnej
mocy. W ciągu następnego tygodnia rozwiązałem i tę zagadkę. Hanson
nabył bowiem mały, nowoczesny i bardzo wydajny piecyk hutniczy.
I on zniknął, podobnie jak czerpak, azbestowe rękawice i szczypce.
Wszystko to zostało z pewnością rzucone w toń jakiegoś jeziora albo
rzeki. Sądzę, że wolno mi się pochwalić, bo byłem bardziej akuratny
niż pan Hanson. Albowiem wciśnięte pomiędzy dwie deski podłogi
i niewidoczne dla oka, pokryte mocno zbitymi opiłkami, niewątpliwie
tam, gdzie upadło, odkryłem to!
Ponieważ nastąpił kluczowy moment opowieści, Miller zrobił
pauzę. Wyjął z teczki białą paczuszkę i zaczął ją powoli odwijać. Wziął
do ręki cienką blaszkę. Płynna platyna wyciekła zapewne z czerpaka,
198

wystygła i wpadła między deski podłogi. Miller odczekał, aż wszyscy
ją dobrze obejrzeli.
- Oczywiście poddałem ją analizie. Jest to niemal stuprocentowa
platyna.
- A gdzie reszta? - szepnęła pani Armitage.
- Tego jeszcze nie wiem, madame, ale proszę się nie obawiać,
dowiem się. Widzicie państwo, pan Hanson popełnił błąd. Nie
powinien był wybrać platyny. Ma ona bowiem właściwość, której
nie doceniał, a która jest jedyna w swoim rodzaju. Chodzi mi
o jej wagę. Teraz wiemy, czego szukamy. Drewnianej skrzyni,
która może wyglądać zupełnie niewinnie, ale - i to jest istotne -
która waży niemal pół tony.
Pani Armitage odchyliła głowę w tył i wydała z siebie dziwny,
chrapliwy ryk, podobny do ryku rannego zwierzęcia. Tarquin Armitage
wstał, jego piegowata twarz była purpurowa z wściekłości.
- Co za podły łajdak! - wrzasnął.
Martin Pond patrzał z niedowierzaniem na detektywa.
- Mój Boże! - jęknął. - To nie do wiary, on to naprawdę
zabrał ze sobą!
W dwa dni później pan Pont zawiadomił urząd skarbowy o wszys-
tkich faktach związanych z tą sprawą. Sprawdzono je, i chcąc nie
chcąc urząd skarbowy wycofał się z wszelkich roszczeń.
^ Barney Smee maszerował szybkim i wesołym krokiem w kierunku
swojego banku, pewny, że zdąży tam przed przerwą na święta Bożego
Narodzenia. Powód jego radości tkwił głęboko w jego kieszeni. Był to
czek na pokaźną kwotę, ostatni z całej serii podobnych czeków, które
zapewniały od kilku miesięcy znacznie wyższy poziom życia niż ten,
do którego przywykł przez ostatnie dwadzieścia lat. Zajmował się
ryzykownym procederem dostarczania złomu metalowego przemysłowi
złotniczemu.
Miał rację, mówił do siebie, podejmując to ryzyko, a było naprawdę
niemałe. Ale cóż, wszyscy teraz próbują się wymigać od zbyt wysokich
podatków. Któż mógłby go potępiać za to, że wszystkie transakcje
chciał wykonywać wyłącznie w gotówce? Barney Smee bez trudu
doszedł do porozumienia z siwowłosym kapitalistą, który twierdził, że
nazywa się Richards, co udowadniał legitymując się prawem jazdy.
Człowiek ten prawdopodobnie zakupił przed laty pięćdziesięciouncjowe
sztabki platyny. Wtedy były jeszcze tanie. Uzyskałby niewątpliwie
wyższą cenę, gdyby chciał je sprzedawać za pośrednictwem firmy
199

Johnson Matthey, ale ileż podatku musiałby zapłacić od zysku
z kapitału! On jeden to wiedział, a Barney Smee wolał się tym nie
interesować.
A w ogóle to cały handel obfitował teraz w gotówkowe transakcje.
Sztabki tego Richardsa były prawdziwe. Nosiły jeszcze puncę odciśniętą
przez firmę Johnson Matthey, gdzie zostały niegdyś zakupione. Tylko
numery seryjne zostały wytrawione. To poważnie zaważyło na zysku
tajemniczego faceta, ponieważ za sztabki pozbawione numeru serii
Smee nie mógł mu zapłacić ceny chociażby zbliżonej do ceny rynkowej.
Płacił mu za nie tak jak za złom, czyli czterysta czterdzieści dolarów
za uncję. Ale numer serii naprowadziłby na jego trop urząd skarbowy.
Facet dobrze wiedział, co robi.
Barney Smee pozbył się powoli wszystkich pięćdziesięciu sztabek
platyny. Na każdej uncji zarobił równe dziesięć dolarów. Czek,
który miał w kieszeni, był należnością za ostatnią transakcję, za
sprzedaż ostatnich dwóch sztabek. Żył w błogiej nieświadomości
faktu, że w innych częściach Anglii czterej inni ludzie także spędzili
jesienne miesiące na upłynnianiu pięćdziesięciu pięćdziesięciounc-
jowych sztabek platyny, które kupili za gotówkę od siwowłosego
mężczyzny. Skręcił z bocznej uliczki na Old Kent Road i zderzył
się z wysiadającym z taksówki mężczyzną. Panowie przeprosili
się-nawzajem, po czym życzyli sobie wesołych świąt. Barney Smee
ruszył dalej z zadowoloną miną.
Mężczyzna, z którym się zderzył, był adwokatem z wyspy Guernsey.
Przyjrzał się budynkowi, przed którym wysiadł z taksówki, poprawił
kapelusz i podszedł pod drzwi wejściowe. W dziesięć minut później
siedział zamknięty w pokoju z lekko zaintrygowaną matką przełożoną.
- Chciałbym zapytać, czy sierociniec pod wezwaniem świętego
Benedykta znajduje się w rejestrze instytucji charytatywnych, zgodnie
z ustawą o dobroczynności?
- Tak - odparła matka przełożona.
- Doskonale - ucieszył się adwokat. - Nic więc nie stoi na
przeszkodzie, by nie trzeba było płacić podatku od przelewania
kapitału.
- Od czego? - zdziwiła się matka przełożona.
- Jest to ustawa pod nazwą "Ustawa o podatku od darowizny" -
wyjaśnił adwokat. - Mam przyjemność zawiadomić panią, że ofiaro-
dawca, którego nazwiska nie mogę ujawnić, zgodnie z zasadami
tajemnicy zawodowej obowiązującej prawnika, pozostawił waszej
instytucji w testamencie pokaźną sumę pieniędzy.
Umilkł i czekał na reakcję, ale siwowłosa zakonnica patrzyła na
niego ze zdziwieniem, lecz bardzo spokojnie.
200

- Mój klient, którego tożsamość pozostanie dla pani na zawsze
tajemnicą, polecił mi, ażebym stawił się tutaj w dniu dzisiejszym, to
znaczy w Wilię Bożego Narodzenia, i przekazał pani tę kopertę.
Wyjął z teczki grubą żółtą kopertę i podał matce przełożonej.
Wzięła ją, ale nie zrobiła żadnego ruchu, aby otworzyć.
- O ile wiem, zawiera ona poświadczony czek bankowy poważ-
nego banku z siedzibą na wyspie Guernsey, wystawiony na rzecz
sierocińca pod wezwaniem świętego Benedykta. Osobiście nie widziałem
tego czeku, ale takie są moje instrukcje.
- Nie trzeba będzie płacić podatku od darowizny? - zdziwiła się
zakonnica. Dary pieniężne były wielką rzadkością, ich sumy niewielkie,
wymagały też ogromnych starań.
- Na wyspach kanału La Manche istnieje inny system podat-
kowy, niż na pozostałych obszarach Wielkiej Brytanii - tłumaczył
cierpliwie adwokat. - U nas nie ma podatku od transferu kapitału.
Zachowujemy też ścisłą tajemnicę bankową. Ofiary pieniężne po-
chodzące z Guernsey czy innych wysp na Kanale nie są opodat-
kowane. Jeżeli odbiorca darowizny mieszka lub jest stałym rezyden-
tem na angielskim lądzie, to podlega obowiązkowi podatkowemu
według prawa na lądzie.  Chyba że jest spod niego wyjęty.  Na
przykład przez ustawę  o  dobroczynności.  Kiedy pani  podpisze
pokwitowanie na odbiór koperty  o  nieznanej  zawartości, moje
obowiązki będą spełnione. Honorarium już otrzymałem. Śpieszę się
do domu i do rodziny.
- W dwie minuty później matka przełożona była już znowu sama.
Powoli przecięła kopertę i obejrzała jej zawartość. Był w niej pojedynczy
poświadczony czek bankowy. Kiedy przeczytała widniejącą na nim
cyfrę, sięgnęła po różaniec i zaczęła go szybko odmawiać. Gdy
odzyskała nieco równowagę, podeszła do klęcznika i przez pół godziny
modliła się żarliwie.
Kiedy wróciła do biurka, była wciąż osłabiona z wrażenia. Jeszcze
raz obejrzała czek. Opiewał na przeszło dwa i pół miliona funtów.
Któż na świecie mógł mieć takie pieniądze? Próbowała zastanowić się,
jak je zużytkować. Pomyślała o założeniu fundacji. A może przeznaczyć
je na stypendia? Wystarczy tych pieniędzy na potrzeby sierocińca
chyba do końca świata. A na pewno będzie mogła teraz zrealizować
ambicję swojego życia i przenieść cały zakład z dzielnicy ruder
Londynu na cichą wieś. Będzie mogła podwoić liczbę dzieci... będzie
mogła...
Wśród mnóstwa przebiegających przez jej głowę myśli jedna
opanowała ją całkowicie. Gdzie ona to przeczytała? Ach tak, w nie-
dzielnej gazecie sprzed tygodnia. Coś tam zwróciło jej szczególną
201

uwagę i dało asumpt do przelotnych marzeń. Tak! To na pewno to!
Tam przeniesie swoją dzieciarnię! Starczy tych pieniędzy na kupno
i utrzymanie takiej rezydencji. Marzenia staną się rzeczywistością.
Przypomniała sobie dokładnie treść ogłoszenia w kolumnie handlu
nieruchomościami. Na sprzedaż duża rezydencja w hrabstwie Kent,
otoczona pięciohektarowym parkiem.

DOBRA NAUCZKA
Sędzia Comyn rozsiadł się wygodnie na wyściełanej ławce przedziału
pierwszej klasy, rozwinął egzemplarz Irish Times'a, spojrzał na nagłówki
i odłożył go na kolana.
Dość będzie miał czasu na czytanie w czasie powolnej, czte-
rogodzinnej podróży do Tralee. Obserwował sennym wzrokiem
przez okno krzątaninę na peronie stacji Kingsbridge. Zaledwie
kilka minut pozostało do odjazdu pociągu Dublin-Tralee, który
zawiezie go do głównego miasta hrabstwa Kerry, gdzie spełni
swoje obowiązki i spokojnie wróci do domu. Miał cichą nadzieję,
że nikt nie wejdzie do jego przedziału i że będzie mógł sobie
trochę popracować.
Ale tak się stać nie miało. Zaledwie myśl ta przeszła mu przez
głowę, drzwi przedziału otworzyły się i zamknęły za kimś. Sędzia
powstrzymał się od podniesienia wzroku. Przybysz rzucił podróżną
torbę na półkę, po czym usiadł naprzeciwko po drugiej stronie
błyszczącego orzechowego stolika.
Sędzia Comyn spojrzał na nowego towarzysza podróży. Był to
niski, niepokaźny człowiek z wijącą się jasną grzywką nad czołem,
który patrzył na niego nieskończenie smutnym, przepraszającym
wzrokiem. Miał na sobie ubranie z kamizelką i wełniany krawat.
Sędzia uznał, że jest to albo ktoś zajmujący się końmi, albo urzędnik,
i znowu zainteresował się widokiem za oknem.
Słyszał, jak dyżurny ruchu rzucił jakiś rozkaz w stronę starej
parowej lokomotywy, po czym rozległ się ostry gwizdek. W chwili
kiedy lokomotywa wydała z siebie pierwsze syknięcie i koła wagonu
zaczęły się toczyć, przed oknem mignęła wysoka postać człowieka
ubranego od stóp do głów na czarno. Sędzia usłyszał trzask ot-
wieranych drzwi wagonu; ktoś upadł na podłogę przedsionka. Po
chwili przy akompaniamencie sapania i wzdychania lokomotywy
203

w drzwiach przedziału zjawiła się owa czarna postać i z westchnieniem
ulgi opadła na siedzenie w kącie przedziału.
Sędzia Comyn stwierdził, że nowy pasażer jest księdzem o niezwykle
rumianej twarzy. Obrócił się ku oknu. Był wychowany w Anglii i nie
chciał być tym, który zaczyna rozmowę.
- Klnę się na wszystkich świętych - odezwał się pierwszy
pasażer - byłem pewny, że ojciec nie zdąży wsiąść.
Ksiądz wciąż ciężko oddychał.
- No tak, synu - odparł. - To było ryzykowne.
Po tej wymianie zdań zapanowała błoga cisza. Sędzia Comyn
patrzył, jak budynek stacji Kingsbridge znika za horyzontem. Wyłoniły
się rzędy szarych domków, które w owych czasach wypełniały
zachodnie przedmieścia Dublina. Lokomotywa Great Southern Rail-
way Company uporała się już z ciężarem pociągu i tempo obrotu kół
na szynach wzrosło. Sędzia Comyn zabrał się do czytania gazety.
Nagłówki i wiadomości na pierwszej stronie dotyczyły premiera
Ramona de Valery, który poprzedniego dnia w Parlamencie udzielił
pełnego poparcia ministrowi rolnictwa w sprawach podwyżki ceny
ziemniaków. Znacznie mniejszą czcionką i na samym dole kolumny
wydrukowana była kilkuzdaniowa wzmianka o tym, że niejaki pan
Hitler zajął Austrię. Redaktor ma rację co do skali ważności informacji,
pomyślał sędzia. Poza tym niewiele było w gazecie interesujących go
wiadomości, toteż już po pięciu minutach złożył ją, wyjął z teczki plik
prawniczych dokumentów i zaczął je przeglądać. Wkrótce ukazały się
za oknem zielone łąki hrabstwa Kildare.
- Proszę pana - odezwał się nieśmiałym głosem siedzący naprze-
ciwko mężczyzna. O Boże, pomyślał sędzia, on chce rozmawiać!
Podniósł wzrok i spojrzał w błagalne, niemal psie oczy tego człowieka.
- Czy pozwoli mi pan skorzystać z części stolika? - zapytał
nieśmiały człowiek.
- Proszę bardzo.
- Bardzo panu dziękuję - skłonił się tamten. Mówił z akcentem
południowo-zachodniej części kraju.
Sędzia Comyn powrócił do studiowania dokumentów, odnoszących
się do skomplikowanego pozwu cywilnego, który miał wejść na
wokandę w Dublinie tuż po jego powrocie z Tralee. Miał nadzieję, że
w Kerry, gdzie miał przewodniczyć na cokwartalnej sesji wyjazdowej,
nie wyłonią się żadne specjalne trudności. Wiedział z doświadczenia,
że na sesjach wyjazdowych rozpatruje się jedynie najprostsze sprawy,
takie, które powinny być w gruncie rzeczy rozstrzygane przez lokalnych
sędziów. Ci jednak bardzo często wydawali zdumiewająco nielogiczne
wyroki.
204

Nie zadał sobie trudu zainteresowania się małym człowiekiem,
który wyjął z kieszeni talię przybrudzonych kart i rozłożył je na stoliku
w pasjansowe kolumny. Dopiero po chwili uwagę sędziego zwróciło
cmoknięcie. Podniósł wzrok.
Mały człowieczek wysunął czubek języka spomiędzy warg. Był
absolutnie skoncentrowany - i pewnie nawet nie zdawał sobie sprawy
z tego, że cmoknął. Wpatrywał się intensywnie w odsłonięte karty
u dołu każdej kolumny. Sędzia Comyn natychmiast spostrzegł, że
czerwona dziewiątka nie została położona na czarnej dziesiątce, mimo
że obydwie te karty były doskonale widoczne. Mały człowieczek po
prostu ich nie zauważył. Wyłożył trzy następne karty. Sędzia Comyn
zdławił w sobie irytację i powrócił do dokumentów. Nic mnie to nie
obchodzi, powiedział sobie w duchu.
Jest jednak coś niesłychanie pociągającego w obserwacji cudzego
pasjansa, zwłaszcza jeżeli układający go robi błędy. Po pięciu minutach
sędzia przestał się koncentrować na sprawie powództwa cywilnego
i wpatrywał się z zainteresowaniem w rozłożone karty. Wreszcie nie
mógł dłużej wytrzymać. Po prawej stronie widniała pusta kolumna,
a w trzeciej leżał król, którego można było przesunąć na wolne
miejsce. Sędzia odchrząknął. Współpasażer spojrzał na niego z niepo-
kojem.
- Król - powiedział łagodnie sędzia. - Powinien być przesunięty
na wolne miejsce.
Tamten spuścił wzrok, zrozumiał, o co chodzi, i przeniósł króla.
Karta, którą mógł teraz odwrócić, okazała się damą. Położył ją na
króla. Zrobił siedem kolejnych prawidłowych ruchów. Kolumna,
którą rozpoczynał król, kończyła się teraz dziesiątką.
- Czerwona dziewiątka - podpowiedział sędzia - można ją
przenieść.
Czerwona dziewiątka i sześć leżących na niej kart przeniosły się na
dziesiątkę. Można było odsłonić następną kartę. Był to as, który został
odłożony na bok.
- Myślę, że wyjdzie - powiedział sędzia.
- Nie mnie - westchnął mały człowieczek, potrząsając głową
i patrząc na sędziego oczami cocker-spaniela. - Jeszcze nigdy w życiu
nie wyszedł mi pasjans.
- Niech pan układa dalej - powiedział sędzia, którego zaintere-
sowanie rosło. Przy jego pomocy pasjans wyszedł. Mały człowieczek
patrzył ze zdumieniem na kupki kart.
- No i widzi pan, wyszło panu - uśmiechnął się sędzia.
- Ale nie bez pomocy czcigodnego pana - powiedział człowiek
o smutnych oczach. - Ma pan dobre oko do kart, sir.
205

Sędzia Comyn zastanawiał się, czy ten człowiek domyślił się, że ma
do czynienia z sędzią, ale doszedł do wniosku, że użył ogólnie w owych
czasach przyjętego w Irlandii tytułu wobec ludzi zasługujących na
szacunek.
Ksiądz odłożył tom kazań zmarłego kardynała Newmana i spojrzał
na karty.
- Nieszczególnie - stwierdził sędzia, który grał trochę w brydża
i pokera z kolegami z klubu Kildare Street.
Był raczej dumny ze swojej teorii, według której na umiejętność
zręcznej gry w karty składają się poprawne rozumowanie, zdolność
obserwacji i dedukcji oraz dobra pamięć.
Mały człowieczek przestał układać pasjansa i zaczął wykładać po
pięć kart, oglądał je i składał z powrotem. Wreszcie odłożył talię
i westchnął.
- Długa jazda do tego Tralee... - powiedział ze smutkiem.
Gdy później przypominał sobie tę jazdę, sędzia Comyn nigdy nie
mógł dojść, który z nich pierwszy powiedział słowo poker, ale nie
wykluczał, że był to on właśnie. Faktem jest, że wziął talię i rozdał
parę gier sam ze sobą. Z zadowoleniem stwierdził, że jedno z rozdań
dało mu fula - walety na dziesiątkach.
Mały człowieczek, jak gdyby zażenowany własną odwagą, uśmiech-
nął się nieśmiało, przejął jedno z rozdań i obejrzał karty.
- Zakładam się o jednego wyimaginowanego pensa, że nie może
pan dać sobie lepszej karty niż ta, którą ja mam.
- Zgoda - rzekł sędzia i obejrzał własne karty. Tym razem nie
był to ful, tylko para dziewiątek.
- Gotowy? - spytał sędzia. Tamten skinął głową. Rozłożył na
stoliku otwarte karty. Mały człowieczek miał trzy piątki.
- Ach - przypomniał sobie sędzia - ale ja nic nie dokupiłem,
do czego miałem prawo. Zagrajmy jeszcze raz.
Zagrali jeszcze raz. Nieznajomy poprosił o trzy dodatkowe karty,
sędzia o dwie. Sędzia wygrał.
- Odebrałem sobie mojego wyimaginowanego pensa - powie-
dział.
- Tak jest, sir, miał pan dobre karty. Ma pan szczęście. Czułem
to. Ja nigdy nie wygrywam. Do tego trzeba mieć dryg.
- To tylko sprawa dedukcji i skalkulowanego ryzyka - od-
parował sędzia.
W tym momencie przedstawili się sobie, wymieniając tylko nazwis-
ka, jak to było wówczas w zwyczaju. Sędzia pominął swój tytuł,
podając jedynie nazwisko Comyn, jego partner nazywał się O'Connor.
W pięć minut później, między Sallins i Kildare, zdecydowali rozegrać
206

małego, niewinnego pokera. Postanowili rozdawać po pięć kart.
Oczywiście nie było mowy o pieniądzach.
- Mam pewien kłopot - wyznał O'Connor po trzecim rozdaniu -
nie potrafię zapamiętać, kto z nas ile postawił. Szanowny pan ze swoją
świetną pamięcią jest w łatwiejszej sytuacji.
- Mam pomysł - powiedział sędzia i z tryumfem wyjął z teczki
duże pudełko zapałek. Lubił zapalić sobie po śniadaniu i kolacji
cygaro i za nic w świecie nie użyłby benzynowej zapalniczki do dobrej
hawany za cztery pensy.
- Właśnie o to mi chodziło! - powiedział z podziwem
O'Connor, a sędzia rozdzielił zapałki i dał po dwadzieścia sztuk
każdemu.
Z przyjemnością rozegrali tuzin rozdań, a wygrywali pół na pół.
Jednakże trudno jest grać w pokera w dwie osoby, bo kiedy jeden
z graczy, mając złe karty, chce spasować, drugi też musi to zrobić.
Gdy minęli miasto Kildare, O'Connor zwrócił się do księdza:
- Czy ojciec nie zagrałby z nami?
- Niestety nie - odparł rumiany ksiądz z uśmiechem. - Nie
umiem grać w karty. Chociaż - dodał - grałem kiedyś z kolegami
w seminarium w wista.
- Zasada jest ta sama, ojcze - powiedział sędzia. - Jak człowiek
się raz nauczy grać, to już nigdy nie zapomina. Dostaje pan po prostu
pięć kart, jeżeli nie będą panu odpowiadały, będzie je pan mógł
wymienić na inne. Po jednej. Potem patrzy pan, co pan ma w ręku.
Jeżeli karty są złe, pasuje pan i nie przebija, jeżeli są dobre, to pan
zaczepia.
- Nie znam się na stawkach - powiedział ksiądz.
- Przecież to tylko zapałki, ojcze - wtrącił O'Connor.
- Czy mam się starać brać lewy? - zapytał ksiądz.
O'Connor uniósł brwi, a sędzia roześmiał się protekcjonalnie.
- W pokerze nie ma żadnego brania lew - powiedział. - Ważne
jest to, co się ma w ręku. Niech pan zobaczy.
Pogrzebał w teczce i wydobył z niej czystą kartkę liniowanego
papieru. Z wewnętrznej kieszeni marynarki wyjął złoty ołówek. Zaczął
coś pisać na kartce. Ksiądz patrzył mu przez ramię.
- Najwyższa karta to poker. Jest to pięć kolejnych kart w tym
samym kolorze, począwszy od asa. Pozostałe to król, dama, walet
i dziesiątka.
- Tak przypuszczałem - powiedział ostrożnie ksiądz.
- Potem idzie czwórka - ciągnął dalej sędzia, wpisując to słowo
pod wyrazem poker. - Oznacza to dosłownie cztery jednakowe karty.
Cztery asy, cztery króle, cztery damy i tak dalej, aż do czterech
207

dwójek. Piąta karta nie liczy się: oczywiście cztery asy są lepsze niż
cztery króle, i tak dalej. Jasne?
Ksiądz skinął głową.
- Potem idzie ful - powiedział O'Connor.
- To niezupełnie tak - poprawił go sędzia Comyn - następnie
idzie zwykły kolor, przyjacielu.
O'Connor uderzył się w czoło, jak człowiek, który zrozumiał, że
powiedział głupstwo. - Oczywiście. To prawda. Widzi ojciec, potem
idzie kolor. Po prostu pięć kart w tym samym kolorze i w dowolnej
kolejności.
Sędzia zapisał to na kartce pod słowem "czwórka".
- Teraz, panie O'Connor, kolej na fula, to znaczy trzy karty tej
samej wartości, na przykład trzy damy i dwie inne karty, ale też takiej
samej wartości, na przykład dwie dziesiątki. Taki ful nazywa się ful
damski na dziesiątkach.
Ksiądz znowu pokiwał głową.
Sędzia omówił następnie resztę listy, wyjaśniając po kolei każdą
kombinację, strit, trójka, dwie pary, jedna para.
- Jedna para lub sam as czy też różne karty, zwane czasem furą -
to tak słaba ręka, że niewarte są nawet małej stawki - tłumaczył dalej
sędzia.
Ksiądz spojrzał na kartkę.
- Czy mogę to wziąć?
- Oczywiście - uśmiechnął się sędzia Comyn - niech ją pan
sobie bierze.
- No cóż - powiedział ksiądz - skoro gramy tylko o zapałki...
Rozdano karty. Niewinna gra losowa nie jest wszak grzechem.
Zwłaszcza jeżeli się gra o zapałki. Zapałki zostały podzielone na trzy
równe kupki i gra się rozpoczęła.
W pierwszych dwóch rozdaniach ksiądz pasował wcześniej i przy-
glądał się, jak tamci rozgrywają. Sędzia wygrał cztery zapałki. Przy
trzecim rozdaniu twarz księdza rozjaśniła się.
- Dobra karta, prawda? - zapytał pokazując swoje karty
pozostałym graczom. Była rzeczywiście dobra. Miał fula waletowego
na królach. Sędzia z rozpaczą odłożył swoje karty.
- Tak, ojcze, to bardzo dobre karty - powiedział cierpliwie
O'Connor - ale nie powinien ich pan pokazywać. Bo skoro wiemy, co
pan ma w ręku, nikt z nas nie będzie nic stawiał, ponieważ mamy gorsze
karty. To, co pan ma, powinno być tajemnicą, jak w konfesjonale.
To ksiądz zrozumiał.
- Jak w konfesjonale - powtórzył - tak, rozumiem. Ani słowa
nikomu, prawda?
208

Przeprosił współgrających i gra potoczyła się dalej. Przez sześć-
dziesiąt minut, aż do przyjazdu do Thurles, karty zostały piętnaście
razy rozdane. Leżąca przed sędzią kupka zapałek bardzo urosła.
Ksiądz stracił niemal wszystkie, a O'Connor połowę. Robił zbyt wiele
błędów. Księżulo nie orientował się jeszcze dobrze w grze i tylko
sędzia grał ostro, kalkulował, oceniał szansę i prawdopodobieństwa
swym wyćwiczonym umysłem prawnika. Uznał, że ta gra jest potwier-
dzeniem jego teorii o przewadze rozsądku nad szczęściem. Gdy minęli
Thurles, O'Connor jakby stracił zainteresowanie grą. Sędzia musiał go
dwukrotnie przywoływać do porządku.
- Obawiam się, że granie o zapałki nie jest zbyt interesujące -
wyznał O'Connor po drugim upomnieniu. - Może skończylibyśmy
już?
- Przyznaję, że bardzo dobrze się bawię - powiedział sędzia.
Gracze na ogół bawią się dobrze.
- Może będzie zabawniej, jeżeli zagramy o pieniądze - za-
proponował O'Connor bez specjalnego entuzjazmu. - Nie jestem
z natury hazardzistą, ale myślę, że gra o kilka szylingów to niewielki
hazard.
- Jak pan sobie życzy - powiedział sędzia - chociaż, jak widzę,
stracił pan sporo zapałek.
- Ależ wielmożny panie, moje szczęście może się szybko odmienić -
odpowiedział O'Connor z anielskim uśmiechem.
- W takim razie muszę zrezygnować - powiedział ksiądz stanow-
czym tonem. Mam w portmonetce tylko trzy funty. Muszą wystarczyć
na całe wakacje. Jadę do matki, do Dingle.
- Ależ, ojcze - zawołał O'Connor - bez pana nie możemy grać.
A kilka szylingów...
- Nawet kilka szylingów to dla mnie dużo, mój synu. Kościół
święty, matka nasza, to nie miejsce dla ludzi pobrzękujących pieniędzmi
w kieszeniach.
- Chwileczkę - zawołał sędzia - mam pewien pomysł. Pan
O'Connor i ja podzielimy między siebie wszystkie zapałki. Potem
każdy z nas pożyczy księdzu równą liczbę zapałek, które odtąd będą
miały wartość pieniądza. Jeżeli ksiądz przegra, to nie będziemy od
niego żądali zapłacenia długu. Jeżeli wygra, odda nam to, co mu
pożyczyliśmy, a resztę otrzyma w gotówce.
- Pan jest genialny, wielmożny panie - powiedział z podziwem
O'Connor.
- Kiedy ja nie mogę grać o pieniądze! - zaprotestował ksiądz.
Przez chwilę w przedziale panowała ponura cisza.
209
14- Czysta robota

- A jeżeli wygrana pójdzie na cel dobroczynny? - zasugerował
O'Connor. - Jestem pewien, że Pan Bóg nie może mieć nic
przeciw temu.
- Ale biskup tak - powiedział ksiądz. - A z nim spotkam się
chyba wcześniej... Chociaż... w Dingle jest sierociniec. Moja matka gotuje
tam posiłki, a biedne dzieci w zimie marzną, bo obecne ceny torfu są...
- Darowizna! - zawołał tryumfalnie sędzia. - Wszystko, co
księdzu zostanie po oddaniu pożyczki, stanie się darowizną dla
sierocińca. Co ksiądz na to?
- Wydaje mi się, że nawet biskup nie zechce sprzeciwić się
darowiźnie dla sierocińca...
- A jeżeli o nas chodzi, potraktujemy to jako prezent w zamian
za księdza udział w grze - zauważył O'Connor. - I wszystko będzie
dobrze.
Ksiądz wyraził zgodę, więc wznowili grę. Sędzia i O'Connor
podzielili zapałki na dwie kupki. O'Connor zwrócił uwagę, że może
ich zabraknąć. Sędzia i na to znalazł rozwiązanie. Przełamali każdą
zapałkę na pół. Połówki z siarką na końcu miały być dwa razy
wartościowsze od pozostałych.
O'Connor oświadczył, że ma przy sobie trzydzieści funtów, które
stanowią sumę przeznaczoną na urlop, i że gotów jest grać do tej
wysokości. Żaden z graczy nie sprzeciwił się zaakceptowaniu jego
czeku. Byli przekonani, że jest dżentelmenem.
Ksiądz otrzymał pożyczkę w wysokości dziesięciu zapałek z łebkiem
i czterech bez łebka, połowę od sędziego, połowę od O'Connora.
- Teraz musimy umówić się - powiedział sędzia tasując karty -
co do wysokości stawek.
O'Connor podniósł połówkę zapałki bez łebka.
- Dziesięć szylingów? - zaproponował. Suma ta zaskoczyła
nieco sędziego. Czterdzieści zapałek, które wyjął ze swojego pudełka,
po podzieleniu na połówki reprezentowało teraz równowartość sześć-
dziesięciu funtów, co w 1938 roku stanowiło wcale pokaźną sumkę.
Ksiądz miał dwanaście funtów w zapałkach, pozostali dwaj gracze po
dwadzieścia cztery funty. Sędzia usłyszał westchnienie księdza.
- Wszelki duch Pana Boga chwali - szepnął.
Sędzia skinął głową. Był spokojny. Już w pierwszych dwóch
rozdaniach wygrał prawie dziesięć funtów. W trzecim O'Connor
szybko spasował, tracąc swoją dziesięcioszylingową stawkę. Ksiądz
wstawił do puli cztery jednofuntowe zapałki. Sędzia raz jeszcze zajrzał
do swoich kart. Miał fula waletowego na siódemkach. Mogło być
lepiej. Księdzu pozostało jeszcze siedem funtów.
210

- Dokładam ojca cztery funty - powiedział, przesuwając do puli
kilka zapałek - i przebijam jeszcze pięć.
- O, Boże! Jestem prawie zupełnie spłukany. Co mam robić? -
zapytał ksiądz.
- Tylko jedno - wtrącił się O'Connor. - Jeżeli ksiądz nie chce,
żeby pan Comyn podwyższał jeszcze raz stawkę, i to do sumy, której
ksiądz nie będzie mógł zapłacić, to proszę dołożyć pięć funtów
i sprawdzić go.
- Sprawdzam - powiedział ksiądz i jakby obrzędowym ruchem
przesunął cztery zapałki na środek stolika. Sędzia rozłożył swojego
fula i czekał. Ksiądz pokazał cztery dziesiątki. Zabrał ze stołu
swoje dziewięć funtów, dziewięć funtów sędziego i stawki w wy-
sokości trzydziestu szylingów. Razem z pozostałymi mu jeszcze
dwoma funtami miał teraz dwadzieścia jeden funtów i dziesięć
szylingów.
Dojechali do węzła kolejowego Limerick, który zgodnie z dziwacz-
nym nazewnictwem panującym na kolejach irlandzkich nie ma nic
wspólnego z Limerick i leży tuż za Tipperary. Pociąg zatrzymał się
przy peronie. Kilka osób wsiadło i wysiadło, ale nikt nie zakłócił
pokerowcom gry i nie wszedł do przedziału.
Tuż pod Charleville ksiądz wygrał od zaniepokojonego O'Connora
dziesięć funtów i tempo gry zwolniło się. O'Connor na ogół szybko
pasował, często pasowali wszyscy partnerzy. Tuż przed Mallow zgodzili
się odrzucić wszystkie niskie karty od siódemki w dół, czyli grać talią
^ trzydziestu dwóch kartach. Gra nabrała ponownie tempa.
Tuż przed Headford nieszczęsny O'Connor przegrał już dwanaście
funtów, a sędzia dwadzieścia.
- Czy nie byłoby wskazane, żebym teraz zwrócił panom dwanaście
funtów, z którymi rozpoczynałem grę? - zapytał ksiądz.
Partnerzy księdza wyrazili zgodę i obaj odebrali po swoje sześć
funtów. Księdzu pozostały jeszcze trzydzieści dwa funty. O'Connor
grał teraz bardzo ostrożnie, tylko raz obstawił wysoko i wygrał
dziesięć funtów z fulem przeciwko dwóm parom i stritowi. Nikt nie
podziwiał jezior Killarney przesuwających się za oknem.
Gdy minęli Farranfore, sędzia dostał wymarzoną kartę. Dobrał
trzy karty i z zachwytem przyglądał się swoim czterem damom
i siódemce trefl. O'Connor myślał prawdopodobnie, że też ma dobrą
kartę, ponieważ wszedł do puli, kiedy sędzia podwoił leżące tam już
pięć funtów księdza... Kiedy ksiądz z kolei zareagował dołożeniem do
niej pięciu funtów, a następnie przebił o dziesięć, O'Connor stracił
nerwy i spasował. W sumie od początku gry przegrał dwanaście funtów.
211

Sędzia zacisnął zęby na paznokciu kciuka, po czym dołożył dziesięć
funtów do dziesięciu funtów księdza i dodał drugie tyle.
- Za pięć minut Tralee - zawołał konduktor, wsunąwszy głowę
w szparę uchylonych drzwi przedziału. Ksiądz spojrzał z konsternacją
na spiętrzone na stoliku zapałki i na leżący przed nim ekwiwalent
dwunastu funtów.
- Sam nie wiem, co robić - szepnął. - Mój Boże, sam nie wiem.
- Proszę księdza - powiedział O'Connor - nie może ksiądz
przebić wyżej. Musi pan dołożyć i sprawdzić sędziego.
- Trudno - ksiądz posmutniał. - Przesunął na środek stolika
dziesięć funtów, pozostawiając sobie dwa. - Tak mi dobrze szło.
Powinienem był odłożyć te trzydzieści dwa funty dla sierocińca, kiedy
je jeszcze miałem. A tak mam już tylko dwa.
- Dołożę księdzu trzy funty - powiedział sędzia. - Oto moje
karty. Cztery damy!
O'Connor gwizdnął. Ksiądz spojrzał na rozłożone przed nim
cztery damy, a potem w swoje karty.
- Czyż króle nie są wyższe od dam? - zapytał.
- Owszem są, jeżeli ma pan cztery - odpowiedział sędzia.
Ksiądz położył karty na stolik.
-- No właśnie.
I miał rzeczywiście cztery.
- Z pomocą boską - westchnął. - Myślałem już, że przegrałem.
Przypuszczałem, że pan ma tego... pokera.
Kiedy wjechali do Tralee, zebrali karty i zapałki. O'Connor
schował talię do kieszeni, a sędzia wrzucił przełamane zapałki do
popielniczki. O'Connor odliczył dwanaście banknotów funtowych
i podał je księdzu.
- Niech cię, synu, Bóg błogosławi - powiedział ksiądz.
Sędzia Comyn wyciągnął książeczkę czekową z kieszeni.
- To byłoby równo pięćdziesiąt funtów, prawda?
- Skoro tak pan mówi - odparł ksiądz. - Ja już zapomniałem,
od czego zaczynaliśmy.
- Jestem winien pięćdziesiąt funtów na rzecz sierocińca -
powiedział sędzia i zabrał się do pisania. - Mówił pan, że to
sierociniec w Dingle? Jak mam wystawić czek?
Ksiądz zdawał się zaskoczony.
- Obawiam się, że oni nie mają rachunku bankowego. To bardzo
biedna instytucja.
- W takim razie wypiszę czek na pańskie nazwisko - powiedział
sędzia.
212

- Ja też nie mam rachunku - odparł ksiądz z zakłopotaniem. -
Nigdy nie operowałem pieniędzmi.
- Wyjście się znajdzie - uśmiechnął się sędzia uprzejmie. Szybko
wypisał czek, wydarł go z książeczki i podał księdzu. - Wystawiłem
go na okaziciela. Bank Irlandzki w Tralee wypłaci panu gotówkę.
Zdąży pan tam jeszcze dzisiaj. Zamykają dopiero za pół godziny.
- Powiada pan, że bank wypłaci mi za to pieniądze? - dziwił się
ksiądz, składając starannie czek.
- Oczywiście - odparł sędzia. - Tylko niech go pan nie zgubi.
Jest wystawiony na okaziciela i każdy, kto go znajdzie, może zain-
kasować gotówkę. A teraz powiem księdzu i panu, panie O'Connor,
że była to dla mnie bardzo interesująca, choć kosztowna, podróż.
Życzę panom powodzenia.
- Dla mnie też była kosztowna - powiedział O'Connor ze
smutkiem. - Sam Pan Bóg musiał księdzu rozdawać karty. Dawno nie
widziałem, żeby komuś tak szło. Będzie to dla mnie nauczka. Nie należy
grać w karty w pociągu, a zwłaszcza z przedstawicielem Kościoła!
- Przypilnuję, żeby te pieniądze znalazły się jeszcze dziś przed
zachodem słońca tam, gdzie są najbardziej potrzebne - powiedział
ksiądz z namaszczeniem.
Rozstali się na peronie stacji w Tralee. Sędzia Comyn poszedł do
hotelu. Chciał się jak najwcześniej położyć, żeby odpocząć przed
jutrzejszą rozprawą w sądzie.
Dwie pierwsze sprawy na wokandzie tego dnia były proste,
dotyczyły drobnych przestępstw, oskarżeni przyznali się do winy.
Otrzymali, w obydwu wypadkach, karę grzywny. Komplet przysięgłych
z Tralee nie miał dużo do roboty.
Sędzia Comyn siedział z głową pochyloną nad papierami, kiedy
wezwano trzeciego oskarżonego. Z sali sądowej widoczna była tylko
peruka sędziego.
- Wprowadzono Ronana Quirka O'Connora! - krzyknął pisarz
sądowy.
Rozległy się kroki. Sędzia pisał dalej.
- Czy pana nazwisko brzmi: Ronan Quirk O'Connor? - zapytał
oskarżonego pisarz sądowy.
- Tak jest - odpowiedział głos.
- Ronanie Quirku O'Connorze - mówił dalej pisarz - jest
pan oskarżony o szulerstwo na podstawie paragrafu siedemnastego
ustawy o grach hazardowych z 1845 roku. A mianowicie o to,
213

że pan, Ronan Quirk O'Connor, w dniu trzynastym maja bieżącego
roku, przebywając w hrabstwie Kerry, wygrał pewną sumę pieniędzy,
za pomocą oszustwa, szalbierstwa i fałszerstwa, od niejakiego Lurgana
Keane'a. Czy jest pan winien zarzucanego przestępstwa, czy też nie
przyznaje się pan do winy?
W czasie przemówienia pisarza sądowego sędzia Comyn odłożył
starannie pióro, zagłębił się na dłuższą chwilę w swoich papierach, jak
gdyby miał ochotę w ten sposób prowadzić całą rozprawę, wreszcie
podniósł wzrok.
Mały człowieczek o oczkach spaniela patrzył na niego poprzez salę
sądową tępo, ale ze zdumieniem. Sędzia Comyn odpowiedział mu
wzrokiem pełnym przerażenia.
- Nie przyznaję się do winy - wyszeptał O'Connor.
- Proszę o ciszę - powiedział sędzia. W sali sądowej było
zupełnie cicho. Wszyscy patrzyli na sędziego, a on siedział w swoim
fotelu z nieruchomą twarzą. W głowie kłębiło mu się tysiące myśli.
Miał prawo wstrzymać przewód sądowy na podstawie znajomości
z oskarżonym.
Pomyślał jednak, że oznaczałoby to ponowną rozprawę, ponieważ
oskarżony już został pozwany. Procedura ta pociągnęłaby za sobą
dodatkowe koszty dla podatników. Wszystko sprowadzało się do
pytania: czy może sobie zaufać, że przeprowadzi rozprawę sprawnie
i bezstronnie, że uczciwie przedstawi przysięgłym swoje wnioski?
Uznał, że tak.
- Proszę zaprzysiąc członków ławy przysięgłych - zarządził.
Pisarz sądowy zrobił to, a następnie zapytał O'Connora, czy
ma obrońcę. O'Connor odpowiedział, że nie ma i że sam się
będzie bronił. Sędzia Comyn zaklął w duchu. Bezstronność będzie
wymagała, żeby brał stronę oskarżonego przeciwko prokuratorowi.
Prokurator wstał i przedstawił fakty, które jego zdaniem mówiły
same za siebie. Trzynastego maja właściciel sklepu spożywczego
w Tralee, nazwiskiem Lurgan Keane, wsiadł w Dublinie do pociągu
jadącego do Tralee. Miał przy sobie przypadkowo znaczną kwotę
pieniędzy, a mianowicie siedemdziesiąt funtów.
W czasie podróży wdał się w grę hazardową z oskarżonym
i jeszcze jedną osobą. Korzystali z talii kart, należącej do oskar-
żonego. Przegrywał tak regularnie, że zaczął coś podejrzewać.
W Farranfore, jeden przystanek przed Tralee, wyszedł pod jakimś
pretekstem na peron, podszedł do kolejarza i poprosił, żeby w Tralee
czekała policja.
Pierwszym świadkiem oskarżenia był sierżant policji z Tralee,
214

wysoki, masywny mężczyzna, który zeznawał na okoliczność przebiegu
aresztowania oskarżonego. Zeznał pod przysięgą, że otrzymawszy
informację o tym, co dzieje się w pociągu, przybył na dworzec
w Tralee dnia trzynastego maja, w chwili kiedy nadchodził pociąg
z Dublina. Na peronie podszedł do niego człowiek, który - jak się
później okazało - nazywał się Lurgan Keane. To on wskazał
oskarżonego.
Sierżant zażądał, by oskarżony udał się z nim do komisariatu
w Tralee, co ten uczynił. Tam kazano mu opróżnić kieszenie. Wśród
innych przedmiotów znalazła się w nich talia kart, które pan Keane
zidentyfikował jako te, które posłużyły do gry w pokera podczas jazdy
pociągiem.
Karty zostały posłane do Dublina celem zbadania i gdy otrzymano
raport, O'Connor został oskarżony o szulerstwo.
Dotychczas wszystko było jasne. Następnym świadkiem był detek-
tyw z sekcji oszustw dublińskiej policji. Jechał niewątpliwie wczoraj
w tym samym pociągu, co ja, pomyślał sędzia, ale podróżował trzecią
klasą.
Detektyw zeznał, że po zbadaniu okazało się, iż karty w in-
kryminowanej talii są znaczone. Prokurator pokazał mu karty i świadek
stwierdził na podstawie zrobionych przez siebie znaków, że jest to
talia, którą badał. Prokurator zapytał go, w jaki sposób karty zostały
poznaczone przez szulera.
- Na dwa sposoby, proszę Wysokiego Sądu - odpowiedział
detektyw. Nazywamy je umownie "nacinaniem" i "cieniowaniem".
Każdy z czterech kolorów zaznaczony jest na odwrocie karty przez
nacięcia na jej brzegach i to w różnych miejscach. Robi się je na obu
brzegach karty w ten sposób, żeby były wyczuwalne niezależnie od
tego, jak trzyma się kartę. Poza tym nacina się jeszcze karty, zwężając
odległość pomiędzy brzegiem samej karty a krawędzią wzoru na jej
odwrocie. Ta różnica, jakkolwiek niewielka, widoczna jest dla gracza
siedzącego po drugiej stronie stołu. Wskazuje ona szulerowi kolor,
jaki ma w ręku jego partner. Czy to jasne?
- Jak najbardziej - odparł sędzia, patrząc na O'Connora.
- Wysokie karty, od asa do dziesiątki, zostały w tym wypadku
"zaciemnione", to znaczy, że przy użyciu pewnego preparatu chemicz-
nego zaciemniono lub rozjaśniono małe fragmenty wzoru na odwrotnej
stronie całej talii. Fragmenty te są tak miniaturowe, że często obejmują
zaledwie kilkumilimetrową przestrzeń skomplikowanego wzoru. Są
jednak wystarczająco duże, żeby szuler, który wie o ich istnieniu, mógł
je zauważyć przez stół.
215

- Czy szuler musi również oszukiwać przy rozdawaniu kart? -
zapytał prokurator. Widział, z jakim zainteresowaniem przysięgli
przysłuchiwali się zeznaniom detektywa. To nie była już jakaś tam
sprawa kradzieży koni.
- To się zdarza - powiedział detektyw - ale nie ma większego
znaczenia.
- Czy można wygrać z takim oszustem? - zapytał prokurator.
- To zupełnie niemożliwe, sir - odparł świadek. - Szuler po
prostu nie bierze udziału w licytacji, kiedy wie, że przeciwnik ma
lepsze karty, natomiast licytuje wysoko, kiedy sam ma lepszą rękę.
- Nie mam dalszych pytań - oświadczył prokurator. O'Connor
po raz drugi zrezygnował z przesłuchania świadka.
- Ma pan prawo zadać świadkowi każde pytanie, dotyczące jego
zeznań - powiedział sędzia Comyn do oskarżonego.
- Dziękuję, Wysoki Sądzie - powiedział O'Connor, ale nie
skorzystał z oferty.
Trzecim, ostatnim i głównym świadkiem oskarżenia był właściciel
sklepu w Tralee, Lurgan Keane. Podszedł do ławy świadków jak byk
wpadający na arenę i wbił wzrok w O'Connora.
Na znak prokuratora opowiedział o tym, co mu się przytrafiło. Otóż
tego dnia zawarł w Dublinie kilka transakcji i dlatego miał przy sobie tak
dużą sumę. W pociągu został wciągnięty w grę w pokera. Uważał się za
dobrego gracza, ale zanim dojechał do Farranfore przegrał sześćdziesiąt
dwa funty. Podejrzenie wzbudził w nim fakt, że nawet wtedy, kiedy miał
w ręku dobrą kartę, jego przeciwnik zawsze miał lepszą i wygrywał.
W Farranfore wyszedł z pociągu i będąc przekonany, że jest ofiarą
szulera, poprosił, żeby policja czekała na niego w Tralee.
- I miałem rację - zawołał w stronę ławy przysięgłych - bo ten
człowiek grał znaczonymi kartami.
Dwunastu sprawiedliwych solennie kiwało głowami.
Tym razem O'Connor wstał. Wyglądał na jeszcze smutniejszego
niż wczoraj i jeszcze niewinniej. Zaczął zadawać świadkowi pytania.
Ten patrzył na niego złym okiem.
- Powiedział pan, że to ja wyjąłem talię kart? - zapytał cichym
głosem.
- Tak jest - odparł Keane.
- A skąd?
Keane wydawał się zdziwiony.
- Z kieszeni - powiedział.
- Owszem - zgodził się O'Connor - z kieszeni. I co z nimi
zrobiłem?
216

Keane myślał chwilę.
- Zaczął pan układać pasjansa - powiedział.
Sędzia Comyn, który już niemal uwierzył w możliwość zupełnie
wyjątkowego zbiegu okoliczności, poczuł, że mu serce zamiera.
- A czy to ja pierwszy do pana przemówiłem - zapytał oskarżony
świadka - czy też to pan mnie zagadnął?
Tęgi sklepikarz stropił się.
- Owszem, ja zacząłem rozmowę - przyznał, po czym zwrócił się do
przysięgłych: - Ale ten człowiek robił takie głupstwa, że nie mogłem się
po prostu powstrzymać. Nie zauważał czerwonych kart, które powinien
był położyć na czarne i odwrotnie. Zwróciłem mu kilka razy uwagę.
- Ale czy to ja zaproponowałem małego pokera, czy pan?
- Pan! - krzyknął Keane. - I pan też powiedział, że gra będzie
bardziej interesująca, jeżeli ustalimy niewielkie stawki. Niewielkie
stawki! Sześćdziesiąt dwa funty to bardzo dużo pieniędzy!
Przysięgli znowu zaczęli kiwać głowami. No tak. Za taką sumę
można utrzymać robotniczą rodzinę przez prawie rok!
- A ja twierdzę - powiedział O'Connor do Keane'a - że pan
zaproponował mi partię pokera, i że pan zasugerował grę na pieniądze.
Przedtem graliśmy na zapałki.
Sklepikarz wytężał umysł. Twarz jego promieniała uczciwością.
Wreszcie coś poruszyło się w jego mózgu. Nie umiał kłamać.
- Możliwe, że to była moja propozycja - przyznał, po czym
przyszła mu do głowy nowa myśl i zwrócił się do przysięgłych:
- Ale na tym właśnie polega talent szulera - zawołał. - Umie
zwabiać swoje ofiary.
Widać było, że podoba mu się słowo "zwabiać", co przysięgli
zauważyli i znowu zaczęli kiwać głowami. Widać było, że nie chcą, by
i ich zwabiono.
- I ostatnia sprawa - powiedział O'Connor znów smutnym
głosem. - Kiedy w końcu rozliczyliśmy się, ile mi pan wypłacił?
- Sześćdziesiąt dwa funty - rzucił Keane ze złością - ciężko
zarobione sześćdziesiąt dwa funty.
- To nie tak - powiedział spokojnie O'Connor. - Niech pan
powie, ile pan przegrał do mnie, ale tylko do mnie.
Sklepikarz z Tralee zastanawiał się przez chwilę i nagle wy-
trzeszczył oczy.
- Do pana nic - odrzekł wreszcie. - Do pana nic, ani grosza.
Wszystko wygrał ten farmer.
- A czy ja coś od niego wygrałem? - zapytał O'Connor. Wydawał
się bliski płaczu.
217

- Nie, nic - powiedział świadek. - Pan przegrał prawie osiem
funtów.
- Nie mam więcej pytań - stwierdził O'Connor.
Pan Keane opuszczał ławę świadków, kiedy zatrzymał go głos
sędziego.
- Chwileczkę, panie Keane. Powiedział pan, że wygrał farmer.
Jaki farmer?
- Trzecia osoba, która siedziała z nami w przedziale, proszę
Wysokiego Sądu. Farmer z Waxford. Nie był dobrym graczem, ale
miał diabelne szczęście.
- Czy zapamiętał pan może jego nazwisko? - zapytał sędzia.
Keane zmieszał się.
- Niestety, nie - powiedział. - Ale karty należały do oskar-
żonego. To na pewno on mnie oszukał.
Więcej świadków oskarżenia nie było i O'Connor zaczął zeznawać
jako świadek we własnej sprawie. Został zaprzysiężony. Jego wywód
był równie prosty jak płaczliwy. Żył z kupna i sprzedaży koni, co
przecież nie jest przestępstwem. Lubił od czasu do czasu zagrać
w pokera, ale nie był dobrym graczem. W jakiś tydzień przed ową
podróżą pociągiem trzynastego maja, siedział sobie najspokojniej przy
piwie w jednym z dublińskich barów, kiedy zorientował się, że tuż
obok niego na drewnianej ławce coś leży.
Była to używana talia kart, pozostawiona tam przez kogoś, kto tuż
przed nim zajmował to miejsce. Zastanawiał się, czy oddać ją
barmanowi, ale doszedł do wniosku, że taka stara talia nie ma żadnej
wartości. Zatrzymał ją dla siebie i zabawiał się układaniem pasjansa
w czasie długich podróży, które odbywał w poszukiwaniu źrebaków
i klaczy dla klientów.
Jeżeli te karty są znaczone, to on o tym nic nie wiedział. Nic nie
wie również o tych różnych "cieniowaniach" czy "przycinaniach",
o których mówił detektyw. Nigdy nie przypuszczał, że na odwrotnej
stronie każdej z tych kart mogły być jakieś znaki.
A jeżeli chodzi o oszustwo, to przecież oszust powinien był wygrać.
- Tak czy nie? - zwrócił się do przysięgłych. On zaś w czasie tej
podróży przegrał osiem funtów i dziesięć szylingów do jakiegoś
nieznajomego. Wyszedł na głupca, bo farmer miał przez cały czas
lepsze karty niż on. Jeżeli pan Keane przegrał więcej, to dlatego że był
bardziej lekkomyślny i za wysoko licytował. Ale on, O'Connor, nie
oszukiwał, bo wtedy na pewno nie przegrałby tylu ciężko zarobionych
pieniędzy.
Prokurator próbował krzyżowym ogniem pytań zbić oskarżonego
218

z tropu, ale ten trzymał się uparcie swoich twierdzeń, obstawał przy
nich stanowczo i spokojnie. W końcu prokurator dał za wygraną.
O'Connor powrócił na ławę oskarżonych i czekał na słowa sędziego,
który miał podsumować sprawę. Ten wbił w niego wzrok. Nędzna
z ciebie kreatura, O'Connor, myślał. Albo mówisz prawdę, i w takim
razie jesteś bardzo pechowym graczem, albo kłamiesz, i w takim razie
jesteś bardzo kiepskim szulerem. Tak czy inaczej przegrałeś dwukrotnie
do obcych ludzi w pociągu, używając przy tym własnych kart.
Podsumowując sprawę, sędzia nie wypowiedział tych myśli. Przypo-
mniał przysięgłym, że oskarżony twierdził, jakoby znalazł karty
w dublińskim barze i że nie wiedział, iż są znaczone. Przysięgli mogą
mu wierzyć albo nie. Faktem jest, że prokurator nie udowodnił
oskarżonemu, iż mówi nieprawdę, a według irlandzkiego prawa ciężar
udowodnienia spoczywa na nim.
Poza tym oskarżony twierdzi, że to nie on, lecz pan Keane
zaproponował zarówno grę w pokera, jak i grę na pieniądze, a pan
Keane przyznaje, że jest to, być może, prawda.
Najważniejsze jest jednak to, że zdaniem prokuratora, oskarżony
oszukał świadka Lurgana Keane'a i ograł go, używając szulerskich
metod. Jednakże świadek Keane przyznał pod przysięgą, że oskarżony
nie wygrał od niego ani grosza. Zarówno oskarżony, jak i świadek
przegrali do osoby trzeciej, różne zresztą kwoty. I ta okoliczność jest
decydująca, wobec czego obowiązkiem sędziego jest zalecić przysięgłym,
by wydali na oskarżonego wyrok uniewinniający. A jako że dobrze
znał przysięgłych, dodał jeszcze, że brakuje zaledwie piętnastu minut
do przerwy obiadowej.
Tylko sprawa o bardzo wielkim znaczeniu prawniczym mogłaby
powstrzymać przysięgłych z Kerry od zjedzenia w porę obiadu, toteż
po dziesięciu minutach dwunastu sprawiedliwych powróciło na salę
z wyrokiem uniewinniającym. O'Connor opuścił ławę oskarżonych
jako wolny człowiek.
Sędzia Comyn zdjął togę w szatni tuż za salą sądową, powiesił
perukę na wieszaku, opuścił budynek i udał się na obiad. Bez togi,
żabotu i peruki wyglądał jak zwykły śmiertelnik, toteż nikt nie zwracał
na niego najmniejszej uwagi.
Właśnie miał przejść na drugą stronę ulicy do najlepszego w mieście
hotelu, gdzie podawano doskonałego, świeżego łososia z rzeki Shannon,
kiedy zauważył wyjeżdżającą z hotelowego podwórza piękną, błysz-
czącą limuzynę znanej marki. Za jej kierownicą siedział O'Connor.
- Czy pan widzi tego człowieka? - odezwał się za nim zdumiony
głos. Obejrzał się i zobaczył właściciela sklepu z Tralee.
219

- Widzę - odpowiedział.
Limuzyna zbliżyła się do nich. Obok O'Connora siedział ubrany
na czarno pasażer.
- Czy widzi pan, kto obok niego siedzi? - zapytał ponownie
Keane.
Samochód przyśpieszył biegu. Duchowny, pełen widać troski o los
sierot z Dingle, uśmiechał się dobrodusznie i wyprostował dwa palce
wysoko uniesionej ręki. Limuzyna zniknęła za zakrętem.
- Czy to było błogosławieństwo? - zapytał sklepikarz.
- Czy ja wiem? - Sędzia Comyn wzruszył ramionami. - Mam
co do tego wątpliwości.
- Nie rozumiem, dlaczego ten facet jest tak dziwnie ubrany -
zdziwił się Lurgan Keane.
- Bo jest duchownym - odpowiedział mu sędzia.
- Nic podobnego - obruszył się sklepikarz. - To jest ten
farmer z Waxford.

PASTERZ
Czekałem na sygnał startu z wieży kontrolnej. Oglądany przez
kopułę z pleksiglasu otaczający mnie niemiecki krajobraz był biały,
ostro obrysowany poświatą grudniowego półksiężyca.
Kiedy skręcałem swoim małym samolotem myśliwskim DH-100
Vampire na pas startowy, widziałem z tyłu druty ogrodzenia bazy
lotnictwa Jej Królewskiej Mości. Za nimi rozciągało się płaskie,
pokryte śniegiem pole zakończone linią sosnowego lasu. Mimo że był
on oddalony ode mnie o trzy kilometry, powietrze było tak przejrzyste,
że mogłem niemal rozróżnić poszczególne drzewa.
Czekałem na głos kontrolera w słuchawkach. Przede mną był pas
startowy - gładka, czarna wstęga asfaltu, obramowana podwójnym
pędem jaskrawych świateł punktujących oczyszczoną przez śnieżne
pługi drogę. Poza zasięgiem świateł piętrzyły się ogromne zwaliska
porannego śniegu, zamarzłego już na kamień po odrzuceniu przez
pługi. Daleko na prawo, pomiędzy hangarami, które właśnie zamykali
na noc zakutani w kożuchy mechanicy, stała niczym samotny roz-
jarzony świecznik smukła wieża kontrolna.
Wiedziałem, że jest w niej ciepło i wesoło. Personel czeka tylko na
mój odlot, żeby zakończyć dyżur, wskoczyć do samochodów i pojechać
na zabawę do kasyna. W kilka minut po moim starcie światła wieży
zgasną i pozostaną już tylko hangary - jak gdyby skulone w oczeki-
waniu mroźnej nocy, osłonięte samoloty myśliwskie, uśpione cysterny
z paliwem, a nad tym wszystkim pulsujące, jaskrawoczerwone światła
lotniska, migające wśród bieli i czerni portu, sygnalizujące obojętnemu
niebu alfabetem Morse'a nazwę lotniska: CELLE. Ale tej nocy nie
będzie pilotów, którzy przelatując tędy chcieliby sprawdzić według
sygnału swój kurs. Była to bowiem Wigilia Bożego Narodzenia w roku
Pańskim 1957, a ja byłem młodym pilotem, próbującym zdążyć na
świąteczny urlop do domu w Blighty.
221

Było mi więc spieszno. Na dyskretnie oświetlonej tablicy kontrolnej
drżały rzędy wskaźników, a zegarek wskazywał godzinę dziesiątą
piętnaście. W kabinie było wygodnie i ciepło. Ogrzewanie włączyłem
na cały regulator głównie po to, żeby zapobiec oblodzeniu pleksiglasu.
Było tak, jak gdybym znajdował się w małym, ciepłym i bezpiecznym
kokonie, chroniącym mnie przed dotkliwym zimnem tej mroźnej nocy,
które mogło zabić człowieka w ciągu minuty, jeżeli się leciało
z szybkością tysiąca kilometrów na godzinę.
- ...Charlie Delta...
Głos kontrolera wyrwał mnie z rozmyślań. Odezwał się w słu-
chawkach z taką siłą, że miałem wrażenie, iż facet wrzeszczy mi
bezpośrednio do ucha. Już sobie pewno wychylił kielicha albo
dwa, pomyślałem. Wbrew przepisom oczywiście. Ale co u licha,
przecież to Wigilia!
- Charlie Delta do kontroli - odpowiedziałem.
- Charlie Delta, zezwalam na start - usłyszałem.
Uznałem, że nie ma już co odpowiadać. Przesunąłem lewą ręką
lewarek gazu do przodu, prawą utrzymując wampira równo na
środkowej linii pasa startowego. Poza mną narastał niski ton silnika,
przeszedł w jęk, a potem cienki gwizd. Mój myśliwiec rozpędził się,
światła po obu stronach pasa migały coraz szybciej, aż zlały się
w jednolitą linię. Maszyna stawała się coraz lżejsza, jej dziób uniósł
się lekko, przednie koło straciło kontakt z asfaltem i przestało dudnić.
Po kilku sekundach tylne koła również oderwały się od pasa
startowego. Utrzymywałem samolot nisko, nabierałem pędu, aż
spojrzenie na szybkościomierz powiedziało mi, że przekroczyłem
dwieście dziesięć kilometrów na godzinę i zbliżam się do trzystu.
Kiedy zobaczyłem pod nogami koniec pasa startowego, poderwałem
wampira, zakręciłem łagodnym łukiem w lewo i jednocześnie pociąg-
nąłem dźwignię podnoszącą podwozie.
Z tyłu pode mną odezwał się głuchy odgłos kół wpadających
w swoje przegrody, jednocześnie poczułem nagłe przyśpieszenie. Był to
skutek zmniejszenia oporu powietrza po wciągnięciu podwozia. Na
tablicy rozdzielczej zgasły trzy czerwone światła sygnalizujące opusz-
czenie kół. Trzymałem maszynę dalej w łagodnym, wstępującym łuku,
a tymczasem lewym kciukiem nacisnąłem guzik radia.
- Charlie Delta, opuściłem lotnisko. Podwozie wciągnięte i za-
trzaśnięte - zameldowałem przez maskę tlenową.
- Charlie Delta, w porządku, przejdź na kanał D - odpowiedział
kontroler i zanim zdążyłem zmienić kanał, dodał: - Wesołych świąt!
Stanowiło to oczywiście pogwałcenie przepisów. Mimo że byłem
wtedy bardzo młody i zdyscyplinowany, odpowiedziałem z miejsca:
222

- Dziękuję kontroli i życzę nawzajem wszystkiego najlepszego -
po czym przestroiłem aparat na częstotliwość kontroli brytyjskiego
lotnictwa w RFN.
Nie uważałem za konieczne przyglądanie się mapie przytroczonej
do prawego uda. Widniał na niej wykreślony błękitnym atramentem
kurs mojego lotu. Po odprawie u oficera nawigacyjnego w jego baraku
znałem go na pamięć. Zwrot nad lotniskiem Celle do kursu 265 stopni
i ciągłe wznoszenie się do wysokości ośmiu tysięcy metrów. Po jej
osiągnięciu utrzymywać ten sam kurs oraz prędkość osiemset siedem-
dziesiąt kilometrów na godzinę. Nawiązać łączność z kanałem D, by
wiedzieli, że jestem w ich obszarze powietrznym, a następnie przelecieć
nad wybrzeżem holenderskim na południe od Bevelandu, nad Morze
Północne. Po czterdziestu pięciu minutach lotu przełączyć się na kanał
F i poprosić kontrolę w Lakenheath o naprowadzającą falę radiową.
Po czternastu minutach powinienem znaleźć się nad Lakenheath.
Potem już miałem tylko słuchać instrukcji. Sprowadzą mnie do
lądowania przez radio. Czysta rutyna. Razem ze startem i lądowaniem
sześćdziesiąt sześć minut lotu. Wampir miał dość paliwa na osiem-
dziesiąt minut.
Skręcając nad lotniskiem Celle na wysokości tysiąca pięciuset
metrów, wyrównałem maszynę i spojrzałem na wskazówkę kompasu
elektrycznego, stabilizującą się na kursie 265 stopni. Dziób samolotu
wskazywał wciąż w górę, a na czarnym, mroźnym sklepieniu nieba
gwiazdy błyszczały, że aż kłuło w oczy.
W dole czarno-biała mapa północnych Niemiec coraz bardziej
malała, ciemne zarysy sosnowych lasów zlewały się z jasnymi płachtami
pól. Gdzieniegdzie błyskały światełka wiosek i małych miasteczek. Po
wesoło oświetlonych ulicach chodzili już pewnie kolędnicy, stukając
do ukwieconych drzwi, żeby zaśpiewać "Cichą noc" i otrzymać kilka
fenigów na cele dobroczynne, a gospodynie westfalskie zajmowały się
pieczeniem gęsi i szynek.
W odległości sześciuset kilometrów stąd wszystko wyglądało bardzo
podobnie. Słowa kolęd były tam wprawdzie angielskie, ale melodie
przeważnie te same. Tyle że zamiast gęsi pieczono indyki. Ale święta
Bożego Narodzenia - czy się nazywa je Weinachten, czy Christmas -
są niemal identyczne w całym chrześcijańskim świecie. I dobrze jest,
kiedy można je spędzić w domu.
Wiedziałem, że z Lakenheath dostanę się łatwo do Londynu
służbowym autobusem, który odchodzi tuż po północy. A z Londynu
autostopem do domu moich rodziców w hrabstwie Kent. W ten
sposób zasiądę do świątecznego śniadania razem z całą rodziną.
Wysokościomierz wskazywał osiem tysięcy metrów. Wyrównałem
223

dziób maszyny, lekko zmniejszyłem gaz do ośmiuset siedemdziesięciu
kilometrów na godzinę i trzymałem się równo na kursie 265 stopni.
Gdzieś pode mną, w ciemności, musiała być teraz holenderska granica.
Byłem w powietrzu od dwudziestu jeden minut. Wszystko grało.
Ale po dziesięciu minutach lotu nad Morzem Północnym grać
przestało. Kłopoty zaczęły się tak niepostrzeżenie, że zauważyłem je
dopiero po kilku minutach. Przez dłuższy czas nie zdawałem sobie
sprawy, że w moich słuchawkach zapanowała grobowa cisza. Widocz-
nie moje myśli były tak intensywnie skupione na oczekującej mnie
rodzinie, że straciłem czujność i koncentrację. Dopiero kiedy spojrzałem
na kompas, żeby sprawdzić kurs, zorientowałem się, że coś jest nie
w porządku. Wskazówka kompasu, zamiast wskazywać niezmiennie
265 stopni, kręciła się leniwie w kółko, wskazując bez sensu to wschód,
to zachód, to południe, to północ.
Pomimo świątecznego nastroju zakląłem brzydko nie tyle na
kompas, co na mechanika, który był odpowiedzialny za sprzęt. To nie
żarty - znaleźć się w nocy bez kompasu w kabinie samolotu, nawet
jeżeli księżyc świeci tak jasno jak teraz. Ale nie traktowałem sprawy
zbyt serio. Za kilka minut połączę się z Lakenheath i otrzymam
z- lotniska precyzyjne instrukcje lądowania. Pokierują moim podejściem
sekunda po sekundzie, obserwując moją maszynę na ekranie radaro-
wym. Dobrze wyposażone lotniska mogą sprowadzić na ziemię samolot
nawet w najgorszą pogodę, śledząc jego kurs metr po metrze, aż do
momentu zetknięcia się z pasem.
Spojrzałem na zegarek: od trzydziestu czterech minut byłem
w powietrzu. Mogłem już spróbować nawiązania kontaktu z Laken-
heath. Znajdowało się na granicy zasięgu mego radia.
Przed połączeniem się z Lakenheath musiałem jednak poinfor-
mować kanał D, na który -byłem dotychczas nastawiony, o moim
małym problemie, i poprosić ich o poinformowanie Lakenheath, że
lecę bez kompasu. Nacisnąłem więc klawisz nadajnika i zawołałem:
- Celle Charlie Delta! Celle Charlie Delta wzywa kontrolę
północną Beveland...
Zamilkłem. Nie warto się było wysilać. Zamiast normalnych
trzasków, wynikających z zakłóceń atmosferycznych i echa mojego
głosu, w słuchawkach słychać było tylko stłumione mruczenie z maski
tlenowej. Moje słowa nie docierały nigdzie i do nikogo. Spróbowałem
po raz drugi. Skutek był ten sam. Daleko za mną, w ciepłych
pomieszczeniach betonowego budynku stacji kontroli północnej w Be-
veland siedzieli sobie ludzie przy tablicach kontrolnych, gwarzyli
wesoło, popijali gorącą kawę i kakao. Ale nie mogli mnie słyszeć. Moje
radio wysiadło.
224

Ogarnęło mnie rosnące uczucie paniki, które może zabić pilota
łatwiej niż katastrofa. Żeby je zwalczyć, przełknąłem ślinę i z wolna
policzyłem do dziesięciu. Następnie przekręciłem gałkę na kanał
F i spróbowałem wywołać Lakenheath, które leżało gdzieś przede
mną, pośród sosnowych lasów hrabstwa Suffolk, tuż na południe od
Thedfordu, i było wyposażone we wspaniałe urządzenie do  na-
prowadzania zagubionych samolotów. Ale na kanale F radio było
również  głuche.  Mój  głos bełkocący w masce  tlenowej  głuszyła
otaczająca ją guma. Jedyną odpowiedzią na moje wołanie był jedno-
stajny jęk silnika odrzutowego.
Niebo jest miejscem bardzo samotnym, zwłaszcza w zimową noc.
A jednoosobowy myśliwiec jest najbardziej samotnym miejscem na
świecie. Małe stalowe pudełko, pędzące mroźnym pustkowiem na
krótkich skrzydłach, napędzane przez płomień buchający z dyszy,
która co sekunda wyrzuca z siebie strumień spalin o sile ciągu
odpowiadającej sześciu tysiącom koni mechanicznych. Owa samotność
nie jest normalnie dotkliwa, a to dzięki świadomości, że wystarczy
jedno dotknięcie klawisza i pilot może się porozumieć z innymi
żywymi istotami, ludźmi z rozgałęzionej sieci stacji kontrolnych na
całym świecie, których jedyną troską jest jego bezpieczeństwo. Jedno
przyciśnięcie guzika nadajnika i dziesiątki mężczyzn i kobiet w wieżach
kontrolnych odbiorą jego sygnały, usłyszą jego wezwanie o pomoc.
Kiedy lotnik nadaje, na ekranach każdej z tych stacji ukazuje się linia
świetlna, łącząca środek ekranu z jego obwodem, na którym zaznaczone
są cyfry - od jednego do trzystu sześćdziesięciu - odpowiadające
^stopniom na tarczy kompasu. Punkt, w którym owa linia świetlna
zetknie się z obwodem ekranu, jest miejscem położenia samolotu
w stosunku do danej wieży kontrolnej. A ponieważ wieże są ze sobą
połączone drogą radiową, technicy mogą przez namiar krzyżowy
ustalić położenie samolotu z dokładnością do kilkuset metrów. Lotnik
nie jest już zagubiony. Zaczyna się akcja sprowadzenia go na ziemię.
Nawiązują z nim łączność i przekazują instrukcje. "Charlie Delta,
zacznij  schodzić w dół... mamy cię na ekranie".  Życzliwe głosy
doświadczonych ludzi, rozbrzmiewają w nocnej ciszy nieba, przebijają
się przez deszcz i zawieruchę, przez śnieg i chmury, żeby ściągnąć
zbłąkanego wśród bezkresnej przestrzeni na jasno oświetlony pas
lotniska, który oznacza ratunek i powrót do domu.
Tak jest, kiedy pilot nadaje... Ale w tym celu potrzebne mu jest
radio.
Jeszcze zanim zrezygnowałem z bezskutecznych prób na kanale J,
który jest międzynarodową falą alarmową, wiedziałem już, że mój
aparat o dziesięciu kanałach wysiadł całkowicie i na dobre.
225
15- Czysta robota

Przez dwa lata uczono mnie w RAF-ie pilotowania myśliwców
i większą część tego czasu poświęcono instruktażowi postępowania
w wypadku awarii. To nie sztuka - twierdzili instruktorzy - latać
w idealnych warunkach. Trzeba umieć zachować się w powietrzu
w czasie awarii.
Kiedy próbowałem poszczególnych kanałów aparatu radiowego,
lustrowałem wzrokiem znajdującą się przede mną tablicę przy-
rządów. Tarcze tych instrumentów wiele mi powiedziały. Nie przy-
padkiem kompas i radio przestały funkcjonować jednocześnie.
Obydwa były zasilane prądem z obwodów elektrycznych samolotu.
Gdzieś pode mną, wśród kilometrów kolorowych przewodów, na-
stąpiło zwarcie. Pomyślałem zupełnie bezsensownie, że niesłusznie
oskarżałem mechanika, który sprawdzał instrumenty, bo winę pono-
si elektryk. A potem spróbowałem zorientować się w skutkach
awarii.
Przypomniały mi się słowa starego wygi. sierżanta pilota Norrisa.
"Przede wszystkim - uczył nas - należy w takim wypadku zmniejszyć
szybkość, żeby możliwie najdłużej móc utrzymać się w powietrzu. Nie
chcemy przecież marnować cennego paliwa, prawda, panowie? Będzie
nam bardzo potrzebne. Zmniejszamy więc obroty silnika z 10 000 na
minutę do 7 200. W ten sposób lecimy wolniej, ale dłużej utrzymamy
się"w powietrzu".
Przesunąłem dźwignię gazu do tyłu i spojrzałem na licznik obrotów.
Ale był to również elektryczny instrument, toteż po zwarciu przestał
działać. Oceniłem ze zmiany tonu silnika, że jego obroty spadły do
około 7200 na minutę. Poczułem, że maszyna zwolniła. Ponieważ
dziób poszedł lekko do góry, przesunąłem nieco stery, aby utrzymać
samolot w poziomie i na kursie.
Pilot ma przed sobą tablicę z zegarami kontrolnymi sześciu
głównych przyrządów pokładowych. Oprócz kompasu są to: szybkoś-
ciomierz, wysokościomierz, wskaźnik przechyłu, wskaźnik poślizgu
(który pozwala stwierdzić, czy samolot leci równo po torze lotu, czy
też posuwa się bocznym ślizgiem) oraz wskaźnik szybkości pionowej
(który pokazuje, czy samolot opada, czy wznosi się, i z jaką szybkością).
Trzy ostatnie spośród tych instrumentów zasilane są elektrycznie,
wysiadły więc razem z kompasem. Pozostały mi wobec tego tylko dwa
przyrządy działające na zasadzie pomiaru zmian ciśnienia atmo-
sferycznego, a więc szybkościomierz i wysokościomierz. Innymi słowy,
wiedziałem tylko, z jaką lecę prędkością i na jakiej znajduję się
wysokości.
Można oczywiście wylądować z pomocą tych dwóch instrumentów,
226

uzupełniając je najstarszym przyrządem nawigacyjnym jakim jest
ludzkie oko. Pod warunkiem oczywiście, że jest dzień, piękna pogoda
i nie ma chmur. Istnieje możliwość, chociaż dosyć ryzykowna,
prowadzenia szybkiego odrzutowca na wyczucie, po konturach wy-
brzeża o łatwej do rozpoznania linii, po sylwetkach zbiorników
wodnych o charakterystycznym kształcie albo po zakrętach rzeki,
która w moim przypadku, zgodnie z przytroczoną do uda mapą,
mogła być albo Mozą, albo Trentem, albo Tamizą. Z niewielkiej
wysokości potrafiłbym zapewne odróżnić wieżę katedry w Norwich od
wieży kościoła w Lincoln, bo znałem dobrze ten cały krajobraz. Ale
w nocy było to niemożliwe.
Nawet w najjaśniejszą noc jedynymi punktami orientacyjnymi
dla lotnika są światła miast. Widziane z góry, mają charakterystyczny
wzór. Manchester wygląda inaczej niż Birmingham. Southampton
można rozpoznać dzięki wielkiej czarnej plamie portu, kontrastującej
z rozjarzonym kobiercem świateł samego miasta. Znałem doskonale
Norwich i gdybym tylko mógł zobaczyć zarys linii wybrzeża hrabstwa
Norfolk od Lowestoft do Cromer, z łatwością trafiłbym do Norfolku.
Jest to jedyne duże skupisko świateł oddalone o jakieś trzydzieści
kilometrów od wszystkich punktów tego zakola wybrzeża. Wie-
działem,  że  osiem  kilometrów  na  północ  od  Norwich  znajduje
się lotnisko bazy myśliwców Merriam St. George. Łatwo dostrze-
głbym w ciemności jego czerwony sygnał pulsujący alfabetem Mo-
rse^. Gdyby usłyszeli dźwięk silnika mojego wampira nisko nad
ziemią, z pewnością włączyliby światła lotniska, i wówczas mógłbym
bezpiecznie wylądować.
Zacząłem powoli sprowadzać maszynę w dół, ku leżącemu przede
mną wybrzeżu. Gorączkowo kalkulowałem czas stracony z powodu
zmniejszonej szybkości. Zgodnie z zegarkiem znajdowałem się w po-
wietrzu od czterdziestu trzech minut, musiałem więc być około
dziesięciu kilometrów od wybrzeża Norfolku. Spojrzałem z wdzięcz-
nością na księżyc, który świecił na rozgwieżdżonym niebie jak
reflektor.
W miarę jak mój myśliwiec schodził w kierunku Norfolku,
ogarniało mnie coraz silniejsze poczucie samotności. To wszystko,
co wydawało się tak piękne, kiedy startowałem z westfalskiego
lotniska, stało się teraz obce i nieprzyjazne. Gwiazdy już nie czarowały
mnie swym wspaniałym blaskiem. Świeciły z głębi bezdennej, wrogiej,
bezczasowej pustki. Nocne niebo ziało przeraźliwym zimnem stra-
tosferycznej temperatury pięćdziesięciu sześciu stopni poniżej zera,
niezależnej od pory dnia czy nocy. Wydało mi się olbrzymim
227

więzieniem, skutym trzaskającym mrozem. A pode mną znajdował się
najgorszy wróg: wielkie, brutalne fale Morza Północnego. Czekały,
żeby mnie pochłonąć wraz z samolotem i wciągnąć na wieczność do
mokrego grobowca, do którego nie dociera żaden dźwięk. I nikt nigdy
się nie dowie, gdzie leży moje ciało.
Na wysokości czterech i pół tysiąca metrów pojawił się mój
nowy i chyba ostatni wróg. Pode mną nie widać było teraz ani
czarnego aksamitu morza, ani naszyjnika połyskliwych świateł
wybrzeża. W prawo i w lewo, jak okiem sięgnąć, blask księżyca
odbijał się od nieskończonego morza bieli. Mogło mieć trzydzieści
lub sześćdziesiąt metrów głębokości. Wystarczająco, żeby zlikwidować
wszelką widoczność, żeby mnie zabić. Mgła wschodniej Anglii
ukryła ziemię.
Kiedy leciałem z Niemiec na zachód, od Morza Północnego,
począł dąć w stronę wybrzeża Norfolku lekki wiatr. Poprzedniej
nocy płaskie tereny wschodniej Anglii zostały skute mrozem. Pod
wieczór znalazły się pod wpływem cieplejszego wiatru znad Morza
Północnego. W zetknięciu z zamrożoną ziemią miliardy cząsteczek
wilgoci zawartej w morskim powietrzu przemieniły się w parę,
tworząc grubą warstwę mgły. Taka mgła potrafi w ciągu trzydziestu
minut całkowicie zasłonić olbrzymi obszar lądu. Nie miałem pojęcia,
jak daleko na zachód sięgała teraz. Może aż po West Midlands,
a może nawet do wschodnich stoków łańcucha Penninów? Nie
mogło być mowy o próbie przeskoczenia nad pasem mgły na
zachód. Bez radia i pomocy nawigacyjnej zagubiłbym się całkowicie
w obcym, nie znanym terenie. Powrotny lot do Holandii i lądowanie
w jednej z baz lotniczych położonych na wybrzeżu także nie
wchodziły w rachubę. Nie starczyłoby na to paliwa. Do dyspozycji
miałem tylko własne oczy, jako jedyny instrument nawigacyjny.
Mogłem więc wylądować albo w Merriam St. George, albo zginąć
w szczątkach rozbitego wampira gdzieś w pokrytych mgłą bagnach
Norfolku.
Na wysokości trzech tysięcy metrów wyrównałem maszynę i zwięk-
szyłem nieco szybkość, żeby utrzymać równowagę. Zużywałem w ten
sposób nieco więcej cennego paliwa. Przypomniałem sobie znowu
instrukcje sierżanta pilota Norrisa, którego wskazówki stanowiły
podstawę mego wyszkolenia.
"Kiedy jesteśmy zupełnie zagubieni w gęstej pokrywie chmur,
musimy, panowie, rozważać ewentualność wyskoczenia ze spado-
chronem z samolotu. Prawda, panowie?"
Oczywiście, sierżancie. Na nieszczęście wyrzucany fotel systemu
228

Martina Bakera nie nadaje się do jednoosobowej kabiny wampira.
Ten samolot jest znany z tego, że nie można z niego wyskoczyć ze
spadochronem. Dwaj jedyni piloci, którym się to udało, stracili
obydwie nogi. Oczywiście może się zdarzyć, że komuś kiedyś uda się
taki skok. Co dalej, sierżancie?
"W takim wypadku pierwszą naszą czynnością jest skierowanie
samolotu w stronę pełnego morza, z dala od ludzkich skupisk".
Macie na myśli miasta, prawda, sierżancie? Ci ludzie tam na dole
płacą nam za to, żebyśmy latali, a nie spadali im na głowy wraz
z wyjącym potworem, zrobionym z dziesięciu ton stali. I to w noc
wigilijną. Tam są dzieci, szkoły, szpitale i domy. Trzeba więc skierować
samolot ku morzu.
Procedura ta została dokładnie przemyślana. Ale jej autorzy nie
wspomnieli o tym, że pilot huśtający się na zimowych falach Morza
Północnego ma jedną szansę na sto przeżycia choćby jednej godziny.
W żółtej kamizelce ratunkowej buja na powierzchni jak korek. Smaga
go mroźny wiatr, lód zakleja mu rzęsy, usta i uszy, a ludzie wznoszący
wigilijny toast gdzieś w odległości czterystu kilometrów nie mają
pojęcia o jego losie. Filmy szkoleniowe pokazywały nam uśmiech-
niętych kolegów, którzy zostali wyłowieni z morza w kilkanaście
minut od chwili, kiedy nadali przez radio wiadomość, że muszą
przymusowo wodować. Ale działo się to z reguły w jasny, ciepły,
słoneczny dzień.
"Jest wreszcie, proszę panów, ostatni sposób postępowania w razie
nagłej awarii..."
No, to już lepiej, sierżancie Norris, bo w takiej właśnie sytuacji się
znalazłem!
"Wszystkie samoloty zbliżające się do wybrzeży Wielkiej Brytanii
ukazują się na ekranach radarowych naszego systemu ostrzegawczego.
Skoro radio pokładowe nie działa i nie możemy nikogo poinformować
o awarii, próbujemy zwrócić na siebie uwagę obsługi radarowej
przez nietypowy sposób zachowania. Wylatujemy więc nad morze,
a następnie wykonujemy w powietrzu niewielkie trójkąty, kierując
samolot w lewo, w lewo i wciąż w lewo tak, żeby każdy bok
tego trójkąta powstawał w przeciągu dwóch minut lotu. Wtedy
możemy mieć nadzieję, że ktoś zwróci na nas uwagę i zawiadomi
kontrolera ruchu powietrznego, który z kolei zleci pilotowi innego
samolotu, żeby nas odszukał. Ten samolot będzie miał oczywiście
czynne radio. Kiedy nas odnajdzie, polecimy za nim i on sprowadzi
nas na ziemię do bezpiecznego lądowania przez chmury czy mgłę".
Tak, to był ostatni sposób ratunku. Przypomniałem sobie teraz
229

inne szczegóły instruktażu. Samolot ratowniczy, który prowadzi
zagubionego pilota do bezpiecznego lądowania lecąc skrzydło przy
skrzydle jego maszyny - to "pasterz". Rzuciłem okiem na zegarek:
pięćdziesiąt jeden minut w powietrzu. Pozostało mi paliwa jeszcze na
trzydzieści minut. Wskaźnik pokazywał jedną trzecią zbiornika.
Wiedziałem, że nie dotarłem jeszcze do wybrzeża Norfolku i że
leciałem na wysokości trzech tysięcy metrów. Oświetlał mnie księżyc.
Położyłem wampira w lewy zakręt i zacząłem kreślić bok pierwszego
trójkąta. Po dwóch minutach znowu wykonałem skręt w lewo. Mój
kompas nie działał, więc przyjąłem księżyc za przybliżony punkt
orientacyjny. Miałem nadzieję, że rzeczywiście zakręciłem o 120 stopni.
Na dole mgła ogarnęła cały horyzont. Ciągnęła się zarówno za mną,
jak i przede mną, w kierunku Norfolku.
Minęło dziesięć minut. Kończyłem wykreślanie drugiego trójkąta.
Nie modliłem się na serio od wielu lat, więc nie przyszło mi to teraz
łatwo.
...Boże, wybaw mnie z tej podłej przygody...
Nie, nie, tak nie wolno do Niego mówić.
...Ojcze nasz, któryś jest w Niebie...
On to już słyszał setki tysięcy razy i znowu usłyszy tysiąc razy
dzisiejszej nocy.
Co mówi się do Niego, kiedy się potrzebuje pomocy?
...Proszę Cię, Boże, spraw, żeby mnie ktoś zauważył, żeby ktoś
dostrzegł moje manewry i wysłał mi do pomocy pasterza do bezpiecz-
nego lądowania... Pomóż mi, a ja przyrzekam...
Cóż ja takiego mogę Mu przyrzec? On mnie nie potrzebuje... nie
zwracałem na Niego uwagi przez tyle lat, że chyba już o mnie
zapomniał.
Kiedy mój zegarek wskazał, że jestem od siedemdziesięciu dwóch
minut w powietrzu, wiedziałem już na pewno, że nikt nie zjawi się na
ratunek. Igła kompasu wciąż wędrowała po tarczy jak pijana, wskazó-
wki zegarów innych martwych przyrządów stały na zerze. Na wysoko-
ściomierzu odczytałem dwa tysiące metrów, a więc w czasie manewrów
straciłem tysiąc metrów wysokości. Ale to już nie miało żadnego
znaczenia. Wskaźnik paliwa pokazywał jedną ósmą zbiornika -
czyli ilość wystarczającą na jakieś dziesięć minut lotu. Poczułem, jak
rośnie we mnie wściekłość i rozpacz. Zacząłem krzyczeć do głuchego
mikrofonu:
- Wy głupie sukinsyny, dlaczego nie patrzycie na ekrany rada-
rów?! Dlaczego nikt mnie nie widzi? Pewnie wszyscy jesteście już zalani
230

i zupełnie niezdolni do spełniania waszych obowiązków! O Boże,
dlaczego mnie nikt nie słyszy...?
Wkrótce jednak moja wściekłość zaczęła wygasać i po prostu
beczałem bezsilnie jak małe dziecko.
Po pięciu minutach wiedziałem już na pewno, że zginę tej nocy.
I - rzecz dziwna - nie czułem strachu, jedynie bezbrzeżny smutek.
Żal, że nie dokonałem tylu rzeczy, że nie zobaczę wielu różnych
miejsc, nie spotkam tylu ciekawych ludzi. Nie jest zabawnie umierać,
kiedy ma się dwadzieścia lat, kiedy się jeszcze właściwie nic nie
przeżyło.
Przez szybę z pleksiglasu widać było księżyc chylący się ku
horyzontowi spowitemu gęstą, białą mgłą. Jeszcze dwie minuty i nocne
niebo utonie w całkowitej ciemności. A w kilka chwil później będę
musiał wyskoczyć ze spadochronem, zanim ginący samolot przechyli
się do ostatniego nurkowego lotu nad Morze Północne. Po godzinie
i ja umrę, a moje sztywne, zamarznięte ciało, okryte jaskrawożółtą
kamizelką ratowniczą, popłynie bezradne w dal. Skierowałem lewe
skrzydło wampira ku księżycowi, aby nakreślić ostatni bok ostatniego
trójkąta.
Pode mną, pod końcówką skrzydła, równo na linii księżyca, biel
mgielnej powłoki przecięła czarna smuga. Przez sekundę przypusz-
czałem, że to mój własny cień, ale księżyc był przede mną, toteż mój
cień musiał być za mną. Był to więc chyba inny samolot, lecący bliżej
powłoki mgły i utrzymujący ten sam kurs co ja, tyle że o półtora
kilometra niżej.
Żeby nie stracić z oczu lecącego pode mną samolotu, utrzy-
mywałem się na łuku.  To  samo  robił tamten,  aż obydwaj  za-
toczyliśmy pełne koło. Dopiero wtedy zrozumiałem, dlaczego leciał
niżej i nie wspinał się na mój poziom, aby zająć miejsce w szyku,
końcówką swojego skrzydła przy moim. Był znacznie wolniejszy
od mojego i nie potrafiłby utrzymać szyku, gdyby znalazł się
obok mnie. Gorączkowo starałem się wierzyć, że nie jest to przy-
padkowo przelatująca maszyna, która za chwilę zniknie w ławicy
mgły. Przesunąłem lewarek gazu i zacząłem opuszczać się w jego
stronę, zataczając identyczny łuk.  Na wysokości półtora tysiąca
metrów zorientowałem się, iż nadal lecę zbyt szybko. Nie mogłem
jednak bardziej zmniejszyć obrotów silnika, bo groziło to utratą
panowania nad wampirem. Wypuściłem więc hamulec powietrzny,
zmniejszając szybkość maszyny do pięciuset kilometrów na godzinę.
Wampir zadygotał.
Wtedy tamten zaczął podnosić się w moim kierunku, w stronę
mojego lewego skrzydła. Coraz wyraźniej widziałem na tle białego
231

całunu mgły jego czarną sylwetkę, aż w końcu znalazł się tuż obok,
nie dalej niż trzydzieści metrów od mego skrzydła. Razem wyrównaliś-
my kierunek lotu. Miałem księżyc po prawej stronie, więc cień mojego
samolotu zacierał kształty tamtego. Dostrzegłem jednakże dwa śmigła
na jego przedzie. Zrozumiałem teraz, dlaczego nie może lecieć z moją
prędkością. Mój samolot był odrzutowcem, a jego śmigłowcem znacznie
starszej generacji.
Przez kilka sekund leciał obok mnie, nieco poniżej linii księżyca,
na poły tylko widoczny, a następnie przechylił się łagodnie w lewo.
Podążyłem za nim, starając się utrzymać szyk, bo byłem już
pewny, że jest pasterzem, wysłanym aby sprowadzić mnie na
dół. To on miał kompas i radio, nie ja. Dokonał zwrotu o 180
stopni, potem wyrównał, pozostawiając księżyc za sobą. Z pozycji
zachodzącego księżyca wywnioskowałem, że wracamy ku wybrzeżu
Norfolk. Po raz pierwszy mogłem mu się dobrze przyjrzeć. Ku
mojemu zdziwieniu przekonałem się, że pasterzem był DH-86
Mosquito, bombardujący myśliwiec z okresu drugiej wojny świa-
towej.
Wtedy przypomniałem sobie, że eskadra meteorologiczna w Glou-
cester używa jeszcze ostatnich latających mosquitów do pobierania
próbek górnych warstw atmosfery do prognoz pogody. Widziałem tę
eskadrę na pokazie w rocznicę bitwy o Wielką Brytanię. Ich przelot
w szyku bojowym wywołał okrzyk podziwu w tłumie i nostalgiczne
westchnienia wśród przedstawicieli starszego pokolenia. Tak też zwykle
bywa 15 września, kiedy na niebie ukazują się spitfire'y, hurricane'y
i lancastery.
W kabinie mosquita na tle księżycowej poświaty widziałem opatu-
loną głowę pilota, a kiedy spojrzał przez boczne okienko w moją
stronę, dostrzegłem dwa krążki jego ochronnych okularów. Powoli
podniósł prawą rękę tak, abym widział, że wyciągnął ją płasko,
palcami naprzód. Potem wskazał nią naprzód i skierował palce w dół.
Znaczyło to: "Schodzimy w dół. Trzymaj szyk za mną".
Skinąłem głową i szybko podniosłem lewą rękę, pokazując tablicę
kontrolną, następnie uniosłem do góry pięć rozczapierzonych palców,
a potem przeciągnąłem dłonią po gardle. Znaczyło to, że mam paliwa
na pięć minut. Pokryta hełmem głowa, maska tlenowa i gogle kiwały
na znak, że zostałem zrozumiany. Zaczęliśmy schodzić w kierunku
mgły. Szybkość pasterza wzrosła, wciągnąłem więc hamulce powietrzne.
Wampir przestał dygotać i wyskoczył przed mosquita. Cofnąłem
lewarek gazu, odgłos silnika zmienił się w niski gwizd, ale mosquito
był teraz znowu obok mnie. Nurkowaliśmy prosto na niewidoczny
232

Norfolk. Spojrzałem na wysokościomierz: siedemset metrów. Nur-
kowaliśmy dalej.
Kiedy mój pasterz wyrównał lot, byliśmy na wysokości stu metrów.
Pod nami wciąż leżała mgła. Prawdopodobnie jej warstwa wynosiła
tylko trzydzieści metrów, ale to wystarczyło, żeby uniemożliwić zejście
na ziemię bez przyrządów do ślepego lądowania. Wyobrażałem sobie
strumień instrukcji płynący z baraku radarowego  do  słuchawek
człowieka, który leciał w odległości zaledwie trzydziestu metrów ode
mnie. Dzieliły nas tylko dwie szyby z pleksiglasu i strumień lodowatego
powietrza, pędzący z szybkością pięciuset kilometrów na godzinę. Nie
spuszczałem go z oczu i trzymałem się jak mogłem najbliżej, aby
śledzić każdy znak jego ręki. Księżyc już zaszedł, ale biały poblask
mgły pozwalał podziwiać piękno tamtej maszyny. Krótki dziób, pękata
kabina, kopułka pleksiglasu na samym dziobie i dwa działka gotowe
do walki, długie, smukłe podwieszone gondole, a w każdej wspaniały
silnik Merlin produkcji Rolls-Royce'a, prujący przez noc ku macierzys-
tej bazie.
Po dwóch minutach mój towarzysz podniósł do okienka zaciśniętą
pięść, a następnie otworzył ją, przykładając do szyby rozłożone palce.
W ten sposób nakazywał mi, żebym opuścił podwozie. Przesunąłem
dźwignię w dół i usłyszałem głuchy stuk, kiedy wszystkie trzy koła
wysunęły się na zewnątrz. Na szczęście podwozie działało na ciśnieniu
hydraulicznym i nie było uzależnione od zepsutych elektrycznych
obwodów.
Pilot pasterza wskazał dół, zarządzając ponowne zejście, i kiedy
przy przechyle zachwiał się nieco, zobaczyłem wyraźnie dziób mosquita.
Widniały na nim dwie duże, czarne litery: JK. Był to przypuszczalnie
znak wywoławczy: Juliet Kilo. Zaczęliśmy się opuszczać, tym razem
łagodniej.
Mój  pasterz wyrównał tuż nad powłoką mgły.  Zataczaliśmy
regularne koła, a białe, jakby pokryte lukrem pasma smagały podwozia
naszych samolotów. Udało mi się spojrzeć na wskaźnik paliwa: stał na
zerze, igła lekko dygotała.
Na miłość boską, śpiesz się - modliłem się - bo jeżeli teraz
zabraknie mi paliwa, nie ma mowy, żebym mógł wznieść się na
wysokość dwustu metrów, by wyskoczyć ze spadochronem. Od-
rzutowiec bez benzyny na wysokości trzydziestu metrów jest bez-
nadziejną pułapką, bez żadnych szans na ratunek.
Przez dwie albo trzy minuty mój pasterz zataczał koła, a mnie
zimny pot zalewał kark i spływał po plecach, przylepiając do skóry
nylonowy kombinezon. ŚPIESZ SIĘ, CZŁOWIEKU, ŚPIESZ SIĘ!
Nagle pasterz wyprostował lot tak szybko, że z trudem zdołałem
233

wyjść z zakrętu. Po sekundzie wyrównałem szyk i zobaczyłem, że pilot
mosquita daje mi ręką sygnał: "nurkuj". Potem przechylił maszynę
i wleciał w powłokę mgły. Opuszczaliśmy się razem łagodnie i powoli,
schodząc z wysokości trzydziestu metrów w nicość.
Wejście z ciemnego nawet nieba w chmurę albo mgłę podobne
jest do zanurzania się w kłąb szarej waty. Nagle nie widać niczego
poza wirującymi pasmami milionami macek usiłującymi cię omotać,
udusić.
Widoczność spadła niemal do zera, oko nie miało się na czym
zatrzymać. Żadnych cieni, żadnych kształtów, nic. Tylko tuż na lewo,
przy końcówce mojego skrzydła, nie dalej niż piętnaście metrów ode
mnie, rysował się kształt mosquita, lecącego pewnie i bez wahania
w stronę czegoś, czego nie widziałem. I wtedy zobaczyłem, że mój
pasterz leci bez świateł. Zdumiało mnie to i przeraziło, ale tylko na
chwilę. Zaraz potem zrozumiałem mądrość tego człowieka. Światła we
mgle są zdradliwe i hipnotyzujące, mogą wywołać halucynacje. Można
w nie patrzeć nie zdając sobie sprawy, że są o piętnaście czy trzydzieści
metrów od nas. Ma się ochotę zbliżyć do nich - ale dla dwóch
samolotów lecących w szyku przez mgłę może to oznaczać katastrofę.
Mój pasterz wiedział, co robi.
Zorientowałem się, że zwalnia, więc sam też zacząłem zmniejszać
gaz. Schodziliśmy wciąż w dół. Kątem oka spojrzałem na zegary.
Wysokościomierz stał na zerze, podobnie jak wskaźnik paliwa.
Obydwie igły już nawet nie drgały. Szybkościomierz wskazywał dwieście
dziesięć kilometrów na godzinę. Przy prędkości stu siedemdziesięciu
kilometrów ta przeklęta trumna musi runąć na ziemię.
Nagle pasterz wskazał palcem w moją stronę, a następnie wprost
przed siebie. Znaczyło to: teraz leć sam i siadaj.
Wbiłem wzrok w ociekającą wodą szybę: Nic. Ale po chwili jednak
coś. Coś błysnęło z lewa, potem z prawa, przerwa, potem błyski
z jednej i drugiej strony. Po bokach migały pary świateł, otoczone
aureolą rozświetlonej mgły. Wytężyłem wzrok, usiłując zobaczyć, co
jest między nimi. Ciemna pustka. A potem ukazała się nagle biała linia
biegnąca tuż pode mną. Środkowa linia pasa startowego. Drżąc
z emocji wyłączyłem gaz i utrzymywałem równo stery, modląc się, aby
wampir nie przechylił się i siadł równo.
Światła podniosły się niemal do poziomu moich oczu, lecz wciąż
nie miałem kontaktu z ziemią. Trach! Koła dotknęły wreszcie asfaltu.
Trach, trach! Znowu kontakt, znowu odbicie na kilka centymetrów
ponad czarny, mokry pas startowy. Trach, trach, trach! - wylądowaliś-
my. Koła przylgnęły do nawierzchni.
Wampir toczył się z szybkością stu pięćdziesięciu kilometrów na
234

godzinę przez morze szarej mgły. Hamowałem ostrożnie, żeby nie
zarzucić, nie zjechać z prostej linii, potem już mocniej, by nie przeciąć
granicy lotniska. Światła po bokach migały coraz słabiej, coraz wolniej
i wolniej...
Wampir stanął. Spostrzegłem, że mam ręce kurczowo zaciśnięte na
drążku sterowym. Nie wiem, jak długo trwało, zanim uwierzyłem, że
jestem naprawdę na ziemi.  Kiedy już to wiedziałem na pewno,
zwolniłem pedały  hamulcowe  i  zaciągnąłem hamulec postojowy.
Następnie wyłączyłem silnik. Kołowanie w tej mgle nie miało sensu.
Będą musieli ściągnąć moją maszynę z pasa startowego landrowerem.
Wyłączanie silnika nie było potrzebne. Zgasł sam z braku paliwa,
kiedy wampir toczył się po pasie startowym. Wyłączyłem więc wszystkie
inne urządzenia - ssanie, system hydrauliczny, ciśnienie i światła, po
czym powoli zacząłem odpinać pasy spadochronu i fotela. Wtedy
zwrócił moją uwagę jakiś dźwięk. Na lewo, we mgle, nie dalej niż
dwadzieścia metrów ode mnie, nisko nad ziemią przelatywał mosquito.
Podwozie miał wciągnięte. W bocznym okienku zobaczyłem pod-
niesioną rękę pilota. Po chwili samolot zniknął we mgle. Zapewne nie
dostrzegł już mojego pożegnalnego gestu. Postanowiłem zatelefonować
z oficerskiej kantyny do stacji RAF-u w Gloucester i osobiście mu
podziękować.
Po wyłączeniu ogrzewania szyby szybko zaszły parą, więc ot-
worzyłem dach kabiny i odsunąłem go. Dopiero kiedy wstałem,
zorientowałem się, jak jest zimno. Byłem w lekkim lotniczym kom-
binezonie. Drżałem na całym ciele. Sądziłem, że za chwilę podjedzie
po mnie samochód wysłany przez wieżę kontrolną. Nawet w noc
wigilijną wozy strażackie i ambulans muszą być w pogotowiu. Ale na
razie nikt po mnie nie przyjeżdżał.
Dopiero kiedy byłem już dobrze przemarznięty, w gęstej mgle
zamajaczyły dwa reflektory. Światła zatrzymały się o sześć metrów od
nieruchomego wampira, tuż pod jego pękatym kadłubem. Usłyszałem
wołanie:
- Hej tam!
Wygramoliłem się z kabiny, zeskoczyłem ze skrzydła na ziemię
i pobiegłem ku światłom. Były to reflektory starego, zniszczonego
samochodu marki Javelin. Bez znaków RAF-u. Nad kierownicą
zobaczyłem okrągłą twarz piwosza, ozdobioną rozłożystymi wąsami.
Ponad nimi sterczał jednak daszek oficerskiej czapki. Jej właściciel
przyglądał mi się bacznie, kiedy wynurzałem się z mgły.
- To pański?
Skinął głową w stronę niewyraźnej sylwetki wampira.
- Tak - odpowiedziałem. - Właśnie wylądowałem.
235

- To niebywałe - mruknął. - Zupełnie niebywałe. Niech pan
wskoczy. Zawiozę pana do kasyna.
Byłem szczęśliwy, że znalazłem się we wnętrzu ciepłego wozu.
Jeszcze bardziej cieszył mnie fakt, że żyję.
Samochód jechał wolno drogą do kołowania w stronę wieży
kontrolnej i zabudowań lotniska. Kiedy oddalaliśmy się od wampira,
zauważyłem, że stoi o jakieś sześć metrów od końca pasa startowego,
tuż przed zaoranym polem.
- Miałeś pan piekielne szczęście - powiedział, a raczej wykrzyczał
mój towarzysz, próbując przebić się przez zgrzytanie skrzyni biegów
i sprzęgła, z którymi nie mógł sobie dać rady. Jechało od niego
whisky, co tłumaczyło te trudności.
- Tak, miałem szczęście - przyznałem. - Paliwo skończyło mi
się właśnie wtedy, kiedy usiadłem. A radio i wszystkie przyrządy
elektryczne nawaliły jakieś pięćdziesiąt minut temu nad Morzem
Północnym.
Przez kilka minut zastanawiał się nad tymi informacjami.
- Niesamowite - powiedział wreszcie. - Wylądował pan bez
kompasu?
- Bez kompasu. Leciałem orientując się według położenia księży-
ca. Dotarłem tak do wybrzeża, a raczej do miejsca, w którym
sądziłem, że zaczyna się ląd. A potem...
- Bez radia?
- Bez radia - potwierdziłem. - Wysiadły wszystkie kanały.
- No to jak pan znalazł to lotnisko?
Zaczynałem tracić cierpliwość. Facet był najwyraźniej jednym
z tych pechowych poruczników, którzy są z reguły pomijani przy
awansach, nie odznaczają się talentem do latania i często nie są nawet
pilotami. Zwykły naziemny urzędas. A do tego wstawiony. Tacy nie
powinni mieć służby na nocnej zmianie.
- Zostałem sprowadzony - wyjaśniłem mu cierpliwie. Sytuacja
awaryjna szczęśliwie się zakończyła, zacząłem więc wracać do normy.
Kiedy jest się młodym, ma się niewyczerpane zasoby energii. -
Latałem krótkimi trójkątami w lewo, według instrukcji. Zauważono
mnie i wysłano pasterza, żeby mnie sprowadził w dół. Wszystko
poszło gładko.
Wzruszył ramionami, jakby chciał powiedzieć: skoro tak uważasz...
A potem mruknął:
- Miał pan piekielne szczęście. Niesamowite, że tamten facet
znalazł to lotnisko.
- Prosta sprawa - wyjaśniałem mu spokojnie. - To był samolot
meteorologiczny RAF-u z Gloucester. Miał oczywiście radio. Lecieliś-
236

my w szyku na przyrządach ślepego lądowania na radar. Kiedy już
zobaczyłem światła pasa startowego, sprowadziłem samolot bezpiecznie
na dół.
Mój towarzysz był widać nie tylko wstawiony, ale i tępy.
- Niesamowite - powtórzył wsysając kroplę wilgoci spływającej
po wąsach. - Nie mamy tutaj żadnych urządzeń do ślepego lądowania
na radar. Nie mamy w ogóle żadnego wyposażenia nawigacyjnego,
nawet latarni kierunkowej.
Teraz ja z kolei przeżuwałem przez dłuższą chwilę jego informację.
- A więc to nie jest lotnisko RAF-u w Merriam St. George? -
spytałem cicho.  - Może  to  Marham?  Albo  Chicksands?  Albo
Lakenheath?
- Nie - odparł. - To jest RAF Minton.
- Nigdy o nim nie słyszałem - odpowiedziałem po chwili.
- Nic dziwnego. Nie jesteśmy czynnym lotniskiem od wielu lat.
Minton jest tylko bazą magazynową. Przepraszam pana.
Zatrzymał samochód i wysiadł. Znajdowaliśmy się parę metrów od
wieży kontrolnej, która zlewała się we mgle z rzędem starych baraków,
zapewne niegdyś służących jako pomieszczenia operacyjne i nawigacyj-
ne. Nad wąskimi drzwiami, prowadzącymi do wieży kontrolnej, za
którymi zniknął porucznik, wisiała pojedyncza, goła żarówka. Jej
światło pozwoliło mi przyjrzeć się wybitym szybom i zamkniętym na
kłódkę drzwiom i ocenić panującą tu atmosferę opuszczenia i zaniedba-
nia. Mój towarzysz wrócił i niepewnie wygramolił się na siedzenie.
- Musiałem wygasić światła pasa startowego - wymamrotał.
Chwyciła go czkawka.
Zaczęło mi się kręcić w głowie. To wszystko było bez sensu,
zupełnie obłąkane i pozbawione logiki. Ale przecież musi być jakieś
proste wytłumaczenie.
- Dlaczego zapalił pan światła?
- Bo usłyszałem wycie pańskiego silnika. Siedziałem w kantynie
oficerskiej i popijałem grzane wino, kiedy stary Joe poprosił, żebym
podszedł do okna i posłuchał. To pan krążył nisko nad nami. Byliśmy
pewni, że za chwilę usiądzie nam pan na głowę. Pomyślałem, że może
mógłbym panu pomóc - przypomniało mi się, że kiedy demontowano
stację, nie zlikwidowano świateł. Więc pobiegłem do wieży kontrolnej
i włączyłem je.
- Rozumiem - powiedziałem machinalnie, ale było to kłamstwo.
Musiało jednakże być jakieś wytłumaczenie.
- Dlatego pan tak długo na mnie czekał. Kiedy usłyszałem, że
pan wylądował, musiałem wrócić do baraku i wyprowadzić samochód.
Potem trzeba było jeszcze pana znaleźć. Potworna dzisiaj mgła.
237

Gadaj zdrów, pomyślałem. Zagadka nękała mnie jeszcze przez
kilka minut. Potem wpadłem na pomysł.
- Gdzie właściwie leży Minton? - zapytałem.
- Osiem kilometrów od Cromer, na wybrzeżu. Tu właśnie
jesteśmy.
- A gdzie znajduje się najbliższa czynna stacja RAF-u wyposażona
w urządzenia radarowe i instrumenty do ślepego lądowania?
Zastanawiał się przez chwilę.
- To chyba będzie Merriam St. George. Oni są świetnie wyposa-
żeni. Ale widzi pan, ja jestem tylko szczurem magazynowym.
A więc takie było wyjaśnienie tej zagadki. Mój nieznany przyjaciel
w samolocie meteorologicznym prowadził mnie prosto z wybrzeża do
Merriam St. George. Przez czysty przypadek opuszczona od dawna
baza w Minton wraz z jej siecią świateł i wstawionym magazynierem
znalazła się na trasie prowadzącej do lotniska w Merriam. Kontroler
wieży Merriam kazał nam zatoczyć dwa koła, włączył swoje światła,
a jednocześnie ten stary dureń włączył swoje. To mnie zmyliło na
ostatnich kilometrach schodzenia w dół i w rezultacie posadziłem
wampira na niewłaściwym lotnisku. Już chciałem powiedzieć porucz-
nikowi, że nie powinien mieszać się do opartych na nowoczesnej
technice operacji, których nie jest w stanie zrozumieć, ale ugryzłem się
w język. W końcu zabrakło mi przecież paliwa w połowie pasa
startowego. Nie zdołałbym dolecieć do Merriam odległego o piętnaście
kilometrów stąd, rozbiłbym się na polu nie dolatując do lotniska. Był
to czysty przypadek. Miałem - jak to on powiedział - piekielne
szczęście.
Podczas gdy formułowałem w myślach racjonalne wytłumaczenie
mojej obecności na tym niemal całkowicie opuszczonym lotnisku,
dojechaliśmy do oficerskiej kantyny. Mój gospodarz zaparkował
samochód przed drzwiami.
Wysiedliśmy. Światło palące się nad wejściowymi drzwiami oświet-
lało pięknie wyrzeźbione, ale wyszczerbione godło RAF-u. Po jednej
stronie wejścia na tablicy widniał napis: Stacja RAF Minton. Po
drugiej inna tablica informowała, że jest to kasyno oficerskie. Weszliś-
my do środka.
Z frontu znajdował się duży, przestronny pokój, zbudowany bez
wątpienia w czasach przedwojennych, kiedy panowała moda na
metalowe drzwi i framugi w urzędowych budynkach. Chciało się
powiedzieć, że lokal ten pamiętał lepsze czasy. Było tu dosyć miejsca
na dwadzieścia foteli, ale teraz stały tylko dwa, i to z popękanymi,
obiciami. Na prawo szatnia z rzędem pustych wieszaków na nie
istniejące płaszcze. Mój gospodarz, który przedstawił mi się jako
238

porucznik pilot Marks, zdjął kożuch i rzucił go na krzesło. Pod
spodem miał mundurowe spodnie, ale zamiast kurtki nosił zniszczony
błękitny sweter. Spędzanie świąt Bożego Narodzenia w takiej dziurze
nie należało chyba do przyjemności.
Marks powiedział mi, że jest zastępcą dowódcy, a jego szef,
dowódca eskadry, przebywa na świątecznym urlopie. Poza nimi
personel stacji składał się z sierżanta i trzech kaprali, z których jeden
pełnił służbę w podoficerskiej kantynie. Poza tym było dwudziestu
urzędników - wszyscy na urlopach świątecznych - którzy robili spis
mundurów, spadochronów, butów i mnóstwa innych przedmiotów,
które są niezbędne w każdym wojsku.
Wielki kominek w hallu był wygaszony. Podobnie w barze. Obydwa
pomieszczenia były więc diablo zimne i po odtajaniu w samochodzie
zaczynałem znowu drzeć z zimna. Marks zaglądał do różnych drzwi
prowadzących z hallu, wołając kogoś o imieniu Joe. Zaglądałem przez
drzwi razem z nim i zobaczyłem duży, pusty i zimny pokój jadalny
i dwa korytarze. Jeden prowadził do kwater oficerskich, a drugi do
pokojów obsługi. Architektura kasyn RAF-u nie jest zbyt urozmaicona.
Wszędzie ten sam wzorzec.
- Przykro mi, że nie mogę panu służyć większymi wygodami -
przepraszał Marks. Jakoś nie mógł znaleźć tego swojego Joego. - Jest
nas tylko dwóch na tej stacji, więc wybraliśmy sobie dwie sypialnie,
jeden pokój dodatkowy i tak mieszkamy. Nie warto ogrzewać tej całej
przestrzeni dla dwóch ludzi. I tak nie sposób tego ogrzać w zimie,
^zwłaszcza przy ilości paliwa, jaką nam przydzielają. Poza tym nie ma
odpowiedniej obsługi.
- Proszę sobie nie robić kłopotu - powiedziałem, rzucając hełm
lotniczy z przymocowaną do niego maską tlenową na skórzany fotel. -
Ale bardzo chciałbym się wykąpać i coś zjeść.
- Myślę, że to się da zrobić - odparł przybierając ton dobrego
gospodarza. - Zawołam Joego i każę mu przygotować dla pana jeden
z wolnych pokojów. Tego nam nie brakuje! Zagrzeje też wodę w wannie
i wykombinuje coś do jedzenia. Obawiam się, że nie ma wielkiego
wyboru. Czy mogą być jajka na bekonie?
Skinąłem głową. Zorientowałem się, że Joe jest stewardem w ka-
synie.
- Naturalnie. Czy mogę tymczasem zadzwonić?
- Ależ oczywiście! Przecież musi się pan zameldować.
Zaprowadził mnie do biura, położonego niedaleko wejścia do
baru. W niewielkim zimnym pokoju stało krzesło, puste biurko
i telefon. Kiedy nakręcałem numer centrali, Marks zjawił się z butelką
whisky. Z reguły nie piłem alkoholu, ale teraz przyjąłem trunek
239

wdzięcznością. Musiałem się jakoś rozgrzać. Marks poszedł przypil-
nować ordynansa, a ja spojrzałem na zegarek i stwierdziłem, że
dochodzi północ. Kiepski sposób spędzania Bożego Narodzenia,
pomyślałem raz jeszcze. Przypomniałem sobie jednak, że zaledwie pół
godziny temu błagałem Boga o pomoc, i zawstydziłem się.
- Little Minton - odezwał się w słuchawce zaspany głos.
Uzyskanie połączenia trwało wieki, ponieważ nie miałem numeru
Merriam St. George. Telefonistka znalazła go dopiero po dłuższym
czasie. Słyszałem odgłosy świątecznej libacji, dochodzące z miesz-
kania służbowego przy centrali telefonicznej. Wreszcie dostałem
połączenie.
- Merriam St. George - odezwał się męski głos. Na pewno
podoficer służbowy z wartowni, pomyślałem.
- Proszę o połączenie z dyżurnym kontrolerem ruchu - powie-
działem.
Nastąpiła chwila pauzy.
- Przepraszam, czy mogę spytać, kto mówi?
Podałem mu nazwisko i rangę informując, że mówię ze stacji
RAF-u w Minton.
- Tak jest, rozumiem. Ale obawiam się, że w kontroli ruchu nie
ma teraz nikogo na służbie. Tej nocy nie zapowiadano żadnych lotów.
Jest tylko kilku oficerów w kantynie.
- Wobec tego proszę mnie połączyć z oficerem służbowym.
Sądząc z wesołego gwaru, jaki po chwili rozległ się w słuchawce,
oficer służbowy znajdował się w kasynie. Opowiedziałem mu o swojej
awarii i dodałem, że jego lotnisko musiało być zawiadomione, że ma
przyjąć wampira lądującego na przyrządach ślepego lądowania i bez
radia. Słuchał mnie uważnie. Musiał być młody i zdyscyplinowany.
Czułem, że jest trzeźwy, jak przystało na oficera służbowego nawet
w noc wigilijną.
- Nic o tym nie wiem - powiedział wreszcie. - Wydaje mi się,
że nic się tu nie działo od chwili, kiedy zamknęliśmy lotnisko o piątej
po południu. Ale ja nie jestem z kontroli ruchu. Proszę chwilę
zaczekać. Poproszę dowódcę eskadry, jest tu obok.
Po krótkiej chwili odezwał się inny, starszy głos. Znowu wyłożyłem
całą sprawę.
- Skąd pan mówi? - zapytał mój rozmówca, kiedy podałem mu
nazwisko, stopień i nazwę swojej bazy.
- RAF Minton. Tu miałem awaryjne lądowanie. To chyba
całkowicie opuszczona baza.
- Tak, wiem - odparł. - Miał pan pecha. Może wysłać po pana
łazik?
240

- Nie, dziękuję, nie o to mi chodzi. Mogę tu przenocować. Ale
wylądowałem na niewłaściwym lotnisku. Byłem pewny, że lecę do was,
kierowany przyrządami do ślepego lądowania.
- Niech pan się zdecyduje. Czy pan leciał do nas, czy nie?
Słyszałem przed chwilą, że to pan pilotował to pudło!
Westchnąłem i zacząłem tłumaczyć od początku.
- Widzi pan, zostałem przejęty przez samolot meteorologiczny
z Gloucester, który mnie tutaj doprowadził. Z powodu mgły tamten
musiał lecieć na przyrządach radarowych. Nie mógłby inaczej zejść
w dół. Kiedy zobaczyłem światła lotniska, wylądowałem w przekona-
niu, że jest to Merriam St. George.
- Wspaniale - zawyrokował mój rozmówca. - Znakomity
wyczyn lotniczy tego pilota z Gloucester. Ale oni powinni przecież
latać w każdą pogodę. To ich zawód. Co pan chce, żebyśmy zrobili?
Zaczynałem tracić cierpliwość. Ten człowiek być może świetnie
dowodził eskadrą, ale był już chyba lekko zawiany.
- Dzwonię do was, żebyście odwołali alarm swego personelu
radarowego i kontroli ruchu. Oczekują wampira, który już się u was
nie pojawi. Wylądował tutaj, w Minton.
- Ale my już dawno mamy fajrant - odpowiedział. - O piątej
po południu zamknęliśmy lotnisko. I od tego czasu nie było żadnego
polecenia, aby je znowu uruchomić.
- Przecież to właśnie w Merriam St. George są urządzenia do
ślepego lądowania - próbowałem protestować.
- Wiem dobrze, że są! - zaczął krzyczeć. - Ale nie zostały użyte
tej nocy! Były nieczynne od piątej po południu.
Zadałem mu wtedy ostatnie pytanie:
- Czy wobec tego może mi pan powiedzieć, gdzie znajdują
się najbliższe stacje RAF-u, których radio pracuje w ciągu nocy
na fali 121,5 metra*? Chodzi mi o najbliższe lotniska utrzymujące
przez dwadzieścia cztery godziny podsłuch alarmowy.
- Owszem - odpowiedział mi równie dobitnie oficer. - Na
zachód RAF Marham. A na południe RAF Lakenheath. Dobranoc.
Wesołych świąt!
Odłożył słuchawkę. Oparłem się na poręczy krzesła i odetchnąłem
głęboko. Marham znajdował się sześćdziesiąt kilometrów na zachód,
na drugim końcu Norfolku. Lakenheath leżał również w odległości
sześćdziesięciu kilometrów na południe, w Suffolk. Nie tylko nie
mogłem z moim zapasem paliwa dotrzeć do Merriam St. George, ale
na dodatek tamtejsze lotnisko było zamknięte. O dotarciu do Marham
241
16-Czysta robota
- 121,5 metra jest częstotliwością międzynarodowej służby awaryjnej.

czy Lakenheath nie mogło być mowy. A przecież pokazałem temu
pilotowi w mosquicie, że mam benzyny tylko na pięć minut lotu.
Odpowiedział wyraźnie, że zrozumiał. Poza tym leciał o wiele za nisko
po naszym locie przez mgłę, aby przebyć jeszcze sześćdziesiąt kilomet-
rów. Ten człowiek musiał być szalony.
Zaczęło mi świtać w głowie, że wcale nie zawdzięczałem swego
życia pilotowi z Gloucester. Uratował mnie porucznik Marks. Rozpity,
nie doceniany, zbiurokratyzowany porucznik pilot Marks, który
wprawdzie nie rozróżniał chyba przodu samolotu od tyłu, ale który
biegł czterysta metrów w gęstej mgle, aby zapalić światła opuszczonego
lotniska, kiedy usłyszał huk krążącego mu nad głową samolotu.
Jednakże pilot mosquita musiał już powrócić do Gloucester i trzeba
mimo wszystko zawiadomić go, że żyję.
- Gloucester? - spytała telefonistka. - W nocy, o tej porze?
- Tak - odpowiedziałem stanowczo. - Gloucester, w nocy,
o tej porze.
Jedno należy przyznać eskadrom meteorologicznym - są zawsze
na służbie. Dyżurny oficer przyjął telefon. Wytłumaczyłem mu
sytuację.
- Obawiam się, że zaszła, jakaś pomyłka, panie poruczniku -
odpowiedział. - To nie mógł być żaden z naszych samolotów.
- Chwileczkę. Czy ja mówię z RAF-em Gloucester?
- Zgadza się. Dyżurny oficer meteorolog przy aparacie.
- Doskonale. Wasza jednostka posługuje się mosquitami do
pomiarów ciśnienia i temperatury na dużych wysokościach, prawda?
- Owszem, używaliśmy mosquitów. Ale wycofano je z użycia trzy
miesiące temu. Latamy teraz na canberrach.
Siedziałem przy telefonie wpatrując się z niedowierzaniem w aparat.
Potem zapytałem:
- A co się stało z mosquitami? - Moim rozmówcą musiał
być chyba stary okularnik o niewyczerpanej cierpliwości i uprzejmości,
jeżeli tolerował głupie pytania o tej porze nocy.
- Myślę, że poszły na złom. Albo też posłano je do muzeum.
Niewiele już dziś ich zostało.
- Wiem, ale czy jest możliwe, żeby jeden z nich został sprzedany
w prywatne ręce?
- Przypuszczam, że nie można tego wykluczyć - powiedział po
namyśle. - Ale raczej sądzę, że znalazły się w muzeum.
- Dziękuję. Dziękuję panu bardzo. I wesołych świąt!
Odłożyłem słuchawkę i potrząsnąłem głową w zakłopotaniu. Co za
242

noc, co za niewiarygodna noc! Najpierw wysiada mi radio i wszystkie
przyrządy pokładowe, potem tracę kierunek i brakuje mi paliwa,
a potem bierze mnie na hol jakiś postrzelony księżycowy pilot,
lubiący sobie polatać w nocy na muzealnym mosquicie. Zauważa
mnie przypadkiem, omal nie doprowadza do katastrofy, aż wreszcie
podchmielony oficer na ziemi ma na tyle przytomności umysłu,
aby na czas zapalić światło i uratować mi życie. Nie można
chyba liczyć na więcej szczęśliwych zbiegów okoliczności. Jedno
jest pewne - ten amatorski as lotnictwa nie zdawał sobie w naj-
mniejszym stopniu sprawy z tego, co robi. Ale gdyby nie on,
gdzie znajdowałbym się teraz? Mój zimny trup kołysałby się na
falach Morza Północnego!
Resztką whisky wzniosłem toast za zdrowie pasterza i za jego
dziwne hobby prywatnego latania starymi samolotami. W drzwiach
ukazała się głowa pilota porucznika Marksa.
- Pański pokój jest gotów - oznajmił. - Numer siedemnasty,
w końcu korytarza. Joe rozpala tam teraz ogień. Woda na kąpiel już
się grzeje. Jeżeli pan pozwoli, to pójdę do łóżka. Da pan sobie radę?
Byłem dla niego teraz bardziej uprzejmy. Zasłużył sobie na moją
wdzięczność.
- Oczywiście, dziękuję panu serdecznie za pomoc.
Zabrałem swój hełm i poszedłem korytarzem, mijając liczne drzwi
kawalerskich pokojów oficerów, którzy wszyscy służyli już gdzie
indziej. Z uchylonych drzwi pokoju numer siedemnaście padała na
korytarz smuga światła. Kiedy wszedłem do pokoju, sprzed kominka
uniósł się klęczący tam stary człowiek. Zdziwiłem się. Stewardzi
w kasynach oficerskich są zwykle żołnierzami służby czynnej. Ten miał
chyba siedemdziesiąt lat i był najwyraźniej miejscowym cywilem.
- Dobry wieczór - przywitał mnie. - Mam na imię Joe. Jestem
tu stewardem.
- Porucznik Marks mówił o was. Przykro mi, że robię tyle
zamieszania o takiej porze. Ale, jeżeli można tak powiedzieć, wpadłem
tu przypadkiem!
- Wiem już od pana Marksa. Pokój będzie zaraz gotów. Kiedy
ogień się rozpali, będzie tu całkiem przyjemnie.
Na razie jednak w pokoju było jeszcze chłodno i kuliłem się
w moim lotniczym kombinezonie. Zapomniałem poprosić Marksa
o pożyczenie swetra.
Zdecydowałem, że zjem moją samotną kolację w pokoju, i kiedy
Joe poszedł ją przynieść, wykąpałem się szybko w gorącej wodzie.
Wytarłem się ręcznikiem i zawinąłem w stary, ale ciepły szlafrok
przyniesiony mi przez Joego, który tymczasem przygotował mały stół
243

i postawił na nim gorące jajka na bekonie. Podczas gdy jadłem szybko
i z apetytem, stary ordynans zabawiał mnie rozmową.
- Dawno tu jesteście? - spytałem go raczej z grzeczności niż
z prawdziwego zainteresowania.
- Tak, panie poruczniku, około dwudziestu lat, od założenia tej
stacji przed samą wojną.
- Widzieliście tutaj wiele zmian, prawda? Dawniej musiało być
inaczej...
- Oczywiście, panie poruczniku, oczywiście... - Po czym zaczął
opowiadać mi o latach, kiedy wszystkie pokoje były zapełnione
młodymi, pełnymi zapału lotnikami, w sali jadalnej panował hałas
i słychać było brzęk talerzy i sztućców, a bar rozbrzmiewał wesołymi
piosenkami. Mówił mi o czasach, kiedy niebo nad lotniskiem dygotało
od huku silników startujących do walki i powracających samolotów.
Słuchając go skończyłem posiłek i wypiłem resztę butelki czer-
wonego wina, którą Joe mi przyniósł z kredensu przy barze. Był
dobrym stewardem. Po skończeniu kolacji wstałem od stołu, wyciąg-
nąłem z kieszeni mego lotniczego kombinezonu papierosa, zapaliłem
go i zacząłem przechadzać się po pokoju. Joe tymczasem zbierał
talerze i szkło ze stołu. Stanąłem przed starą fotografią stojącą
w ramce na kominku, w którym wesoło trzaskał ogień. Ręka, którą
podnosiłem papierosa do ust, zawisła nagle w połowie drogi. Poczułem
przejmujące zimno w pokoju.
Fotografia była stara i poplamiona, ale zupełnie wyraźna. Przed-
stawiała młodego człowieka mniej więcej w moim wieku, a więc
około dwudziestki, ubranego w lotniczy kombinezon. Nie był
to jednak jasnoniebieski nylon i połyskujący hełm dzisiejszych
czasów. Pilot ze zdjęcia miał na sobie grube, wysokie buty, szorstkie
spodnie sukienne i ciężką wiatrówkę na baranim futrze. W lewej
ręce trzymał skórzany miękki hełm, jakiego dawniej używali lotnicy.
Zamiast używanej dziś plastykowej osłony, do hełmu przymocowane
były okrągłe gogle. Stał w wyzywającej pozie, z rozstawionymi
lekko nogami i prawą ręką na biodrze, bez uśmiechu na twarzy.
Patrzył w aparat z ponurym napięciem. Miał w oczach jakiś
cień smutku.
Z tyłu za pilotem widać było wyraźnie jego samolot. Nie można
było nie rozpoznać smukłej sylwetki bombardującego myśliwca Mos-
quito wraz z jego dwiema gondolami mieszczącymi dwa silniki Merlina,
które zapewniały samolotowi znakomitą sprawność. Chciałem już coś
powiedzieć staremu stewardowi, kiedy poczułem nagle na plecach
powiew zimnego powietrza. Jedno z okien otworzyło się gwałtownie,
wpuszczając do pokoju strumień mroźnego powietrza.
244

- Zaraz je zamknę, panie poruczniku - powiedział staruszek,
stawiając na stole pozbierane talerze.
- Nie trzeba, sam to zrobię.
Wystarczyły mi dwa kroki, aby stanąć przy oknie, chwiejącym się
w stalowej ramie. Aby je mocniej przyciągnąć, wychyliłem się na
zewnątrz i wyjrzałem za firankę. Mgła kotłowała się w wielkich
kłębach, mieszając się z prądem ciepłego powietrza buchającego
z okna. Wydało mi się, że gdzieś, daleko we mgle, usłyszałem huk
silników. Oczywiście nie było tam żadnych silników, tylko motocykl
jakiegoś chłopca z farmy, żegnającego się przez płot ze swoją
dziewczyną. Zamknąłem okno, sprawdziłem, czy jest zabezpieczone,
i obróciłem się w stronę pokoju.
- Kto jest tym pilotem, Joe?
- Jakim pilotem, panie poruczniku?
Pokazałem samotną fotografię na kominku.
- Ach! To zdjęcie pana Kavanagh. Był tutaj w czasie wojny,
panie poruczniku.
Postawił kieliszek od wina na talerzach trzymanych w rękach.
- Kavanagh? - Podszedłem do kominka i przyjrzałem się z bliska
fotografii.
- Tak, panie poruczniku. Był Irlandczykiem. Wspaniały człowiek,
jeżeli mi wolno tak powiedzieć. Tak się składa, że był to właśnie jego
pokój.
- W jakiej służył eskadrze? - Przyglądałem się bacznie samolo-
towi w tle zdjęcia.
- Eskadra zwiadowcza, panie poruczniku. Latali na mosquitach.
Byli to znakomici piloci. Pozwolę sobie jednak powiedzieć, że,
moim zdaniem, pan Johnny był z nich wszystkich najlepszy. Ale
ja jestem stronniczy. Byłem jego ordynansem.
Nie mogło być wątpliwości. Na dziobie samolotu za lotnikiem
widniały blade, ale wyraźne litery JK. A więc nie Juliet Kilo, a Johnny
Kavanagh.
Cała sprawa stała się teraz jasna jak słońce. Kavanagh był podczas
wojny asem lotniczym w jednej ze słynnych eskadr. Po jej zakończeniu
wystąpił z wojska i zajął się chyba handlem używanymi samochodami,
co było dość powszechne wśród zdemobilizowanych lotników. Podczas
dobrej koniunktury lat pięćdziesiątych dorobił się pewno niezłych
pieniędzy, kupił sobie ładny dom na wsi i miał środki na swoją
prawdziwą pasję życiową - latanie. Na jednej z okresowych licytacji
RAF-u kupił sobie starego mosquita, doprowadził go do porządku
i latał, kiedy tylko chciał. Niezły sposób spędzania wolnego czasu, jak
się ma pieniądze.
245

Kiedy wracał z jakiejś wycieczki do Europy, zauważył mnie
latającego w trójkątach nad całunem mgły, zorientował się, że jestem
w niebezpieczeństwie, i wziął mnie na hol. Za pomocą radia mógł
określić dokładnie swoje położenie, a znając doskonale teren, mógł się
pokusić o odnalezienie swojego starego lotniska Minton nawet w gęstej
mgle. Było to oczywiście ryzykowne, ale ponieważ nie miałem i tak
paliwa, nie było wyboru.
Byłem pewien, że potrafię odnaleźć tego człowieka, nawet gdybym
musiał się uciec do pomocy Królewskiego Aeroklubu.
- Tak, to był chyba bardzo dobry pilot - powiedziałem z prze-
konaniem, myśląc o jego nocnym wyczynie.
- Najlepszy, panie poruczniku - potwierdził Joe za moimi
plecami. - Mówiono, że ma kocie oczy. Pamiętam, że bardzo często,
kiedy eskadra wracała znad Niemiec, gdzie wyznaczali rakietami cele
dla bombowców, reszta młodych oficerów szła do baru na jednego.
A raczej na kilka. On zaś...
- Kavanagh nie chodził z nimi? - przerwałem staremu.
- Owszem, ale znacznie częściej kazał napełniać ponownie zbior-
niki paliwa swojego mosquita i startował znowu. Leciał samotnie nad
Kanał czy Morze Północne. Wypatrywał tam uszkodzonych bombow-
ców, podążających w stronę wybrzeża, i prowadził je na nasze lotnisko.
Skrzywiłem się. Wielkie bombowce leciały do swoich własnych baz.
- Zdarzało się, że były podziurawione ogniem artylerii przeciw-
lotniczej lub miały rozbite radioaparaty. Należały do różnych baz:
Marham, Scampton, Cotteshall, Waddington. Wielkie czterosilnikowe
maszyny, halifaxy, stirlingi i lancastery. Za przeproszeniem, pan był
chyba jeszcze za młody, panie poruczniku, żeby je znać?
- Znam je z fotografii - przyznałem. - A niektóre z nich
pokazują na paradach w czasie uroczystości. I ten człowiek prowadził
je do lądowania?
Widziałem je w wyobraźni. Podziurawione kadłuby, poszarpane
skrzydła i stery, rozpaczliwe wysiłki pilotów, aby utrzymać trzeszczące
i dygoczące maszyny na kursie. Umierający i ranni na pokładzie,
rozbite radia. Z własnego niedawnego doświadczenia pamiętałem
gorzką samotność zimowego, nocnego nieba, milczące radio i bezrad-
ność wobec mgły zakrywającej ziemię.
- Tak właśnie było, panie poruczniku. Wylatywał po raz drugi
tej samej nocy po wykonaniu zadania i patrolował nad Morzem
Północnym, wypatrując uszkodzonych samolotów. A następnie pro-
wadził je do lądowania, tutaj w Minton, czasem w tak gęstej mgle, że
nie było widać własnego nosa. Mówiono, że ma szósty zmysł. Może
to ta krew irlandzka...
246

Odwróciłem się od fotografii i zgasiłem papierosa w popielniczce
przy łóżku. Joe był już przy drzwiach.
- Wspaniały człowiek - powiedziałem z przekonaniem.
- O, tak, naprawdę wspaniały. Pamiętam, że kiedyś powiedział
mi stojąc przy kominku, zupełnie jak pan dzisiaj: "Joe, kiedykolwiek
jeden z nich będzie tam w nocy usiłował powrócić do bazy, polecę
i sprowadzę go na ziemię!"
Pokiwałem głową. Stary ordynans najwyraźniej uwielbiał swego
oficera z czasu wojny.
- Cóż - powiedziałem - wygląda na to, że nadal to robi.
Joe uśmiechnął się.
- Niestety, panie poruczniku. Pan Johnny wyleciał na swój
ostatni patrol w wieczór wigilijny 1943 roku. Właśnie dzisiaj minęło
czternaście lat. Nigdy już nie powrócił. Musiał spaść ze swoim
samolotem gdzieś w Morze Północne. Dobranoc, panie poruczniku.
Wesołych świąt! 

Spis treści
Czysta   robota      ................      5
W Irlandii nie ma żmij      .............       27
Cesarz      ...................     49
Są takie dni...      ................     82
Niewypał      .................. 99
Dowód rzeczowy      ............... 	116
Przywilej   absolutny      .............	143
Obowiązek       .   .    ..............  	162
Dokładny   człowiek     .............  	176
Dobra nauczka     ............... 		203
Pasterz     ...................  	221

Koniec
