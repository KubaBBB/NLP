





                                               OPOWIEŚCI PIELGRZYMA
                 Opracowanie wersji elektronicznej: PiPioottrr ChChllaabbiicczz
                 Tytuł oryginału
                 Otkrovennyje rasskazy strannika duchownomu swoemu otcu
                 Tłumaczenie Andrzej Wojnowski
                 Projekt graficzny okładki i stron tytułowychAgnieszka Hyjek
                 Opracowanie komputerowe okładkiJarosław Pluciński
                 Nihil obstat - Poznań, 9 czerwca 1988 roku, ks. dr Marian Kowalewski, cenzor
                 Imprimatur - Poznań, 13 czerwca 1988 roku, I. dz. 5047/88, ks. bp Stanisław Napierała,
                 wikariusz generalny
                 ISBN 83-7033-347-8
                 W drodze Wydawnictwo Polskiej Prowincji Dominikanów61-716 Poznań, ul. Kościuszki
                 9O
                 tel. 852-31-34, w. 52; tel./faks 852-88-58http://www.wdrodze.pl e-mail oficyna@wdrodze.pl
                 Wydanie III
                 Skład: Wydawnictwo W drodze
                 Druk i oprawa: Drukarnia Księży Werbistów Górna Grupa
                                                                                       Dla    uczczenia      wielkiego     daru
                                                                                       Chrztu Świętego,
                                                                                       przyjętego      w     Kijowie      przed
                                                                                       tysiącem lat,
                                                                                       który dał początek wierze i życiu
                                                                                       chrześcijańskiemu
                                                                                       wielu     ludów      i   narodów       na
                                                                                       Wschodzie






                                                                                                               Wprowadzenie
                   Prawdopodobnie nigdy nie będzie wiadomo, kto jest autorem Opowieści pielgrzyma. Nigdy
                 nie dowiemy się, czy          są to istotnie      wyznania kogoś rzeczywiście            żyjącego w Rosji
                 dziewiętnastowiecznej, czy raczej mamy do czynienia z utworem literackim posługującym się
                 fikcyjną postacią Pielgrzyma.
                   Jakkolwiekby to było, Opowieści pielgrzyma są niezaprzeczalnym wykwitem duchowości
                 rosyjskiej   tamtej epoki.      Jednakże     nie  sądźmy,     że takie    umiejscowienie w czasie           jest
                 zawężeniem przekazu tej książki. Pomimo niemałego bogactwa narracji pamiętajmy, że służy
                 ono jedynie jako aktualizacja zasadniczego tematu będącego powszechnym i ponadczasowym
                 wezwaniem człowieka do miłości Boga. Miłości, która ma wydawać owoce życia prawdziwie
                 chrześcijańskiego.
                   Jest więc to opowieść o wiernej odpowiedzi na wezwanie Boże. Stąd też wywodzi się
                 nieprzemijająca wartość przesłania tej książki.
                   Jeżeli ten     tekst  tworzą    rzeczywiście      osobiste   wyznania      konkretnego     Pielgrzyma, to
                 możliwe, iż był nim niejaki Nemytowa, chłop z guberni orelskiej. Był on znany w klasztorze
                 Optino, gdzie wielokrotnie odwiedzał "starca" Makarego.
                    Rękopis Opowieści pielgrzyma był jakoby w posiadaniu pewnej mniszki z okolic tego
                 klasztoru, penitentki "starca" Ambrożego, następcy Makarego. Pierwsze wydanie Opowieści
                 ukazało    się  w    Kazaniu     w   1870    roku,   drugie   (uważane      za  podstawowe)       uzupełnił i
                 przygotował do druku biskup Teofan zwany Pustelnikiem. Ukazało się ono w roku 1884.
                    Ponieważ      autentyczny      rękopis    już   zaginął,    nie   wiadomo,      jak    dalece    tekst   jest
                 wyretuszowany przez jego powtórnego wydawcę.
                    Po śmierci "starca" Ambrożego znaleziono w jego papierach drugą część Opowieści. Dziś
                 prawie jest pewne, że te trzy opowieści nie są dziełem autora pierwszej części. Jest to
                 literatura zbyt spekulatywna i teologizująca, zbyt sucha w ogólnym nastroju, aby mogła być
                 kontynuacją      pierwszych      czterech    opowieści,     nacechowanych        zniewalającą      prostotą    i
                 spontanicznością.
                    Na podstawie pewnych danych zawartych w samym tekście, można przyjąć, że Opowieści
                 pielgrzyma      powstały     między     zakończeniem       wojny     krymskiej      (1855)    a   zniesieniem
                 pańszczyzny (1861).
                 Był to okres szczególnie ponury w dziejach Rosji. Wielka przegrana militarna, coraz bardziej
                 dochodzące do głosu żądania demokratyzacji, działania przeciw jedynowładztwu carów,
                 nastrój nihilizmu i deprawacji moralnej w życiu społecznym i osobistym. Zresztą taka
                 atmosfera będzie trwała w Rosji jeszcze długo.
                   Tym bardziej więc          zdumiewa      ogromna świeżość i optymizm Opowieści, które, jak
                 najbardziej umiejscowione w rzeczywistości, równocześnie patrzą na nią z perspektywy
                 najważniejszej sprawy: relacji Bóg - człowiek.I to bez wątpienia stało się przyczyną ich
                 trwającej, a nawet rosnącej wielkiej popularności.
                    Prawosławne chrześcijaństwo Rosji XIX wieku zawierało dwa nurty. Jeden, oficjalny,
                 wciąż pozostawałw ramach reform Piotra Wielkiego. Monarcha ten skutecznie postarał się o
                 zamknięcie praktyki wiaryw granicach liturgii i wystudzonej teologii, będącej często pod
                 wpływem niemieckiego protestantyzmu. Hierarchia, zawsze czołobitna wobec władzy według
                 najlepszych wzorów Bizancjum, i niedouczone niższe duchowieństwo ograniczone w swoim
                 działaniu prawie wyłącznie do liturgii.
                    Drugi nurt, starszy od pierwszego, przeważnie ludowy, zgodny z dawną tradycją Cerkwi,
                 już od końca XVIII wieku wyrywał się z uśpienia i spowodował wielkie ożywienie religijne






                 we wszystkich warstwach społecznych. To ożywienie, a nawet odrodzenie religijne, sięgało
                 swoimi korzeniami aż do duchowości mnichów pustyń egipskich i palestyńskich, do mnichów
                 bizantyńskich i tradycji własnych świętych.
                    Chrześcijaństwo rosyjskie, mimo że zaszczepione przez Greków, bardzo szybko nabrało
                 cech specyficznych, wynikających z uwarunkowań historycznych a nawet geograficznych.
                 Już dawno zauważono, że np. ruch pielgrzymi, mimo swych założeń duchowych, był także w
                 jakiejś mierze wynikiem obcowania z "bezkresną równiną" stanowiącą imperium rosyjskie.
                    Długotrwały ucisk najeźdźców i niewola, bieda ludu, na którą nie było ratunku w systemie
                 samodzierżawia, spotęgowały element bierności wobec "losu", wobec władzy, bierności i tak
                 już zawartej w prawosławiu bizantyńskim.
                    To głównie w Rosji ujawniły się szczególne typy świętości mało znane gdzie indziej, a
                 jakoś wywodzące sięz tej bierności, zakorzenione w cierpieniu, bliskie cierpieniu Jezusa, a
                 jednak nie cierpiętnicze.
                   To przecież w Rosji umierali święci "strastoterpcy", których trudno byłoby uznać za
                 męczenników sensu stricto, gdyż zadano
                 im   śmierć    nie   z  nienawiści     do   wiary    i  Kościoła,    ale   z  pobudek     politycznych      czy
                 rabunkowych. Ich świętość stanowiło świadome i dobrowolne przyjęcie śmierci, na wzór
                 Chrystusa nie stawiającego oporu swoim katom.I w Polsce mamy przykład takiej świętości:
                 Pięciu Braci Męczenników.
                    Innym typem świętości dawnej Rosji są "jurodiwi", czyli szaleńcy dla Chrystusa, a nawet
                 dosadniej: "głupki" dla Chrystusa. To ci, którzy z miłości dla poniżonego Pana sami się
                 uniżyli do końca, symulując obłędlub debilizm. W Kościele zachodnim też zdarzali się tacy
                 święci, jak np. przynajmniej częściowo, św. Filip Neri.
                    Jeszcze inni, to "starcy", którzy wywodzą się w prostej linii od Ojców Pustyni, a więc z IV
                 wieku. Kościół prawosławny właściwie nie zna różnorodności form życia zakonnego. Są
                 tylko mnisi i pustelnicy, bez zwykłej działalności duszpasterskiej czy społecznej. "Starzec" to
                 mnich lub eremita, żyjący początkowo w całkowitym odosobnieniu wobec "świata" i spraw
                 jego, szczególnie umartwiony asceta. Nikt się nie stawał "starcem"z własnego wyboru. Był
                 wybrany przez Boga jako charyzmatyczne narzędzie Jego działania. Bóg obdarzał tych
                 przedziwnych ludzi łaską znajomości dusz, umiejętnością kierowania i radzenia, a nawet
                 czasami światłem proroctwa. Uciekali od świata, lecz świat ich szukał jako przewodników,
                 lekarzy i orędowników, jako tych, którzy mieli też rozeznanie spraw doczesnych i będących
                 prawdziwymi autorytetami moralnymi.
                    Byli poszukiwani nie tylko przez "gmin", ale także przez inne warstwy społeczne. U nich
                 szukali światłai pokoju literaci i intelektualiści: Leskow, Niekrasow, Dostojewski, Tołstoj,
                 słowianofile i zbuntowani postępowcy.
                    Źródłem ich wielkości i wpływu było bez wątpienia bezkompromisowe przyjmowanie
                 wymogów        Ewangelii.    A    ten  wpływ     był   ogromny.      Można     powiedzieć,     że   właściwie
                 prawosławna duchowość rosyjska byław przeważającej mierze stworzona przez "starców". W
                 Opowieściach       pielgrzyma      wyraźnie      ukazano     rolę    "starca"    jako   ojca    duchownego,
                 wprowadzającego na drogę życia wewnętrznego i modlitwy.
                    Wreszcie      ostatni   typ   świętości    czy    powołania:     pielgrzymi.     Portret    autentycznego
                 pielgrzyma jest ukazanyw tej książce. Jest coś bardzo przejmującego w ludziach, którzy
                 dosłownie opuścili wszystko, żeby pójść za Jezusem ubogim i bezdomnym. Tu nie chodziło
                 jedynie o odbywanie pielgrzymek do miejsc świętych, ale o stan życia, ciągły. A było to
                 życie, zewnętrznie sądząc, jakby zmarnowane, bez widocznego celu, bez ukierunkowania na
                 jakąkolwiek     karierę. Jednak       w   istocie   swojej   było    to  życie   o   ogromnym       bogactwie
                 wewnętrznym, wynikającym ze stałego obcowania z Bogiem w modlitwie i z poczucia
                 całkowitej wolności radosnego przynależenia tylko do Niego samego.
                    W Kościele zachodnim też były tego rodzaju powołania, np. św. Benedykt Józef Labre,






                 pielgrzymujący nędzarz (XVIII wiek).
                    Pomimo swej warstwy epickiej, mocno osadzonej w epoce drugiej połowy XIX wieku,
                 Opowieści pielgrzyma są w istocie prostym i bardzo dostępnym traktatem o modlitwie. W ich
                 przypadku jest to modlitwa Jezusowa.
                    Modlitwa Jezusowa jest krótką formułą, powiedzielibyśmy "aktem strzelistym", będącym
                 wezwaniem Jezusa miłosiernego przy równoczesnym wyznaniu swej własnej grzeszności.
                 Formuła ta przechodziła różne przemiany - najpierw była tylko wymawianiem imienia Jezus,
                 potem dodano wezwanie i prośbę o zmiłowanie. Już od końca IV wieku przybrała ostateczną
                 postać: "Panie, Jezu Chryste, Synu Boży, zmiłuj się nade mną (grzesznym)".
                    Modlitwa Jezusowa ma bardzo dawny rodowód; wywodzi się od Ojców Pustyni z IV
                 wieku. Na jej temat napisano wiele traktatów i stworzono niemało teorii. W każdym razie
                 trzeba pamiętać, że choć jest tylko jednąz form modlitwy, stała się dla wielu ludzi narzędziem
                 prawdziwej przemiany duchowej i moralnej.
                    Jej praktyka polega na stałym powtarzaniu tej formuły. Początkowo ustnie w ograniczonej
                 liczbie,aby wreszcie stać się modlitwą całkowicie wewnętrzną i ciągłą. Już bardzo dawno
                 zauważono, że jako f o r m a stanowi pożywkę dla intelektu podczas koncentracji całej osoby
                 ludzkiej na obecności Bożej (Diadoch, biskup Photike, IV wiek). Według niektórych jej
                 teoretyków (np. Grzegorz Palamas, XIV wiek) wymawianie formuły należy połączyć z
                 oddychaniem. Jednakże nie chodzi tu o jakiekolwiek praktyki nawiązujące do zwyczajów
                 Dalekiego Wschodu.
                    W związku z modlitwą Jezusową należy pamiętać jeszcze o jednym: początkowe stadium
                 jej praktykowania jest bardzo trudne, powoduje znużenie, a nawet zniechęcenie. Wyraźnie
                 wspomina o tym Pielgrzym.
                    Uprawianie tej formy modlitwy powinno być absolutnie połączone z autentyczną pracą nad
                 sobą, z dążeniem do całkowitej czystości sumienia strzeżonej przez odpowiednią ascezę. Nie
                 każda psychika nadaje siędo stosowania modlitwy Jezusowej, a podjęcie jej powinno się
                 odbywać pod kontrolą jakiegoś doświadczonego ojca duchownego, "starca".
                    Pielgrzym wielokrotnie wspomina Filokalię (Dobrotolubije), książkę, z którą się nie
                 rozstawał, tak jakz Biblią. Otóż Filokalia jest zbiorem krótkich tekstów ojców, które mówią o
                 modlitwie Jezusa. Zbiór bardzo dawny, poszerzany wielokrotnie, a udostępniony Rosjanom
                 przez Paisija Wieliczkowskiego, wielkiego odnowiciela życia monastycznego w drugiej
                 połowie     XVIII    wieku.     Po   śmierci    "starca",   który    wprowadził      Pielgrzyma      w    życie
                 wewnętrzne, tylko Filokalia byka jego mistrzynią na drodze zjednoczenia z Bogiem.
                   Dzisiaj, kiedy człowiek jest bardzo poddany dezintegrującym skutkom nieuporządkowanej i
                 w wielkim stopniu zmaterializowanej cywilizacji, kiedy spostrzega on, że jego życie upływa
                 w dużej mierze pod naciskiem prowokacyjnej powierzchowności, mody i interesownej
                 propagandy, Opowieści pielgrzyma jawią się jako wezwanie do odważnego uwolnienia się od
                 tych różnorodnych pogwałceń jego istoty i celu ostatecznego dążenia.
                    Gdyby Opowieści należało zaopatrzyć w jakiś podtytuł, to chyba brzmiałby on "Wolność w
                 Bogu!".
                                                                                                        Placyd Galiński OSB






                                                                                                           Próba przedmowy
                                                                          Ta książeczka w mojej torbie? Właściwie nie
                                                                         wiem,    zwyczajna      książeczka,     pod    tytułem
                                                                         "Opowieści pielgrzyma "...
                                                                          Kto to napisał?
                                                                          Nie wiem  niedbale odpowiedziała Franny.
                                                                          Podobno jakiś rosyjski chłop... Nie wymienia
                                                                         ani razu swojego nazwiska...
                                                                                             J. D. Salinger, Franny i Zooey
                    Kluczem tej książki jest wezwanie: Módlcie się nieustannie. Odnajdujemy je już w
                 pierwszych jej zdaniach. Powinno nas ono zatrzymać, choć łatwo przeoczyć te słowa św.
                 Pawła z Listu do Tesaloniczan (5,16).Łatwo bowiem wejść w lekturę opisów wędrówki,
                 spotkań, przygód, zachwycić się barwnym korowodempostaci i... niewiele z tej książki
                 zrozumieć.
                    Może nie jest to słowo odpowiednie w miejscu przedmowy, ale lepiej w ogóle nie
                 rozpoczynać lektury,niż ulec pozorom łatwości modlitwy, o której ta książka traktuje.
                    Na modlitwie można przecież w różny sposób stawać przed Bogiem: trwać przed Jego
                 obliczem, słuchając Jego głosu, albo stawać przed Nim, to znaczy przyznawać mojemu "ja"
                 pierwsze     miejsce,     zajmować       miejsce     Boga,     czyniąc     z   każdej    modlitwy       sposób
                 "przymuszania"       Go,    by   pomagał      w   realizowaniu      moich     planów,     mojej    woli.   Bez
                 zastanowienia powiemy w modlitwie: "Bądź wola Twoja", prosząc o spełnienie woli własnej.
                 Wzywamy więc Jezusa, który powiedział: "Moim pokarmem jest wypełnić wolę Tego, który
                 mnie posłał,i wykonać Jego dzieło" (J 4,34), prosimy też Tę, która na słowa Zwiastowania, po
                 ludzku rzecz biorąc przekreślające tak wiele w życiu Jej i Józefa (wystarczy wczuć się w to
                 zmaganie Mt 1,18-19), odpowiedziała: "Oto ja służebnica Pańska, niech mi się stanie według
                 twego słowa" (Łk 1,38). I my jako chrześcijanie mamy żyć "według Boga", według Jego
                 myśli i zamiaru, według Jego woli, jak to przedstawia, cytując słowa ze Starego Testamentu,
                 św. Paweł: "Znalazłem Dawida, syna Jessego, człowieka po mojej myśli, który we wszystkim
                 wypełni moją wolę" (Dz 13,22).
                    Mamy tu do czynienia z sytuacją w najostrzejszy chyba sposób demonstrującą, że wiara i
                 religijność nie zawsze są tym samym, choć można odnieść wrażenie, że różnicy tej nie
                 dostrzega się w codziennej praktyce,a zwłaszcza nie wyprowadza z faktu jej istnienia
                 dostatecznie dalekich (ale za to bliższych życiu) konsekwencji. Jan Paweł II w swych
                 rozmowach z André Frossardem powie, że wiara to nie tylko przyjęcie istnienia Boga,
                 oznacza ona bowiem zasadnicze przekroczenie takiego poglądu - "jest Odpowiedzią na słowo
                 Boga żywego" (Rozmowy, s. 53).
                    Ojcem wszystkich wierzących nazywany jest przez św. Pawła Abraham (Rz 4,11). On
                 uwierzył obietnicy Boga, był posłuszny wezwaniu. "I nie okazał wahania ani niedowierzania
                 co do obietnicy Bożej, ale się wzmocnił w wierze. Oddał przez to chwałę Bogu i był
                 przekonany, że mocen jest On również wypełnić,co obiecał" (Rz 4,20).
                    W naszej codziennej praktyce modlitewnej rzadko chyba pamiętamy, że istnieje jakiś pełen
                 miłości plan Boga, jakieś wezwanie, jakaś obietnica w stosunku do nas i do całego świata i że
                 o pomoc w ich odnalezieniu, odczytaniu pośród życiowych wydarzeń mamy wołać w
                 modlitwie przede wszystkim: "Daj mi poznać drogi Twoje, Panie, i naucz mnie Twoich
                 ścieżek" (Ps 25,4). Skąd bierze się owo zapomnienie? Co powoduje, że nie czujemy, by w
                 naszym życiu realizowała się jakaś Boża obietnica, nie pędzimy "ku wyznaczonej mecie, ku






                 nagrodzie, do jakiej Bóg wzywa w górę w Chrystusie Jezusie" (Flp 3,14)? Przeciwnie:
                 ustalamy własne cele, usiłujemy je osiągnąć, przekonujemy się, że wciąż nie przynosi to nam
                 zadowolenia... i zaczynamy od początku, szukamy nowego celu. Nawet w środowiskach,
                 uważających się za bardzo chrześcijańskie i pobożne, usłyszymy życzenia "pomyślności",
                 życzenia, by wszystko układało się "po myśli" człowieka, którego spotykamy. Strach
                 pomyśleć, jak wyglądałby świat, gdyby realizowały się nasze najskrytsze marzenia, często
                 przecież    nie uświadomione, albo           takie, jakich nie      wyjawilibyśmy       nawet    najlepszemu
                 przyjacielowi.
                    Dlaczego wciąż poruszamy             się  w zaczarowanym          kręgu naszego "ja"? Zbyt rzadko
                 dostrzegamy, że odwrotną stroną naszego skupienia się na "ja" jest niewiara w Boga, który
                 jest Miłością. To ona każe zachowywać się nam tak, jakby Boga nie było, jakby nie mogło do
                 naszego codziennie ranionego, niszczonego, zabijanego "ja" płynąć od Niego nowe życie.
                 Żyjemy bowiem tak, jakby gdzieś głęboko w naszym wnętrzu zakodowane było jedno
                 przekonanie, jakby słychać tam było głos mówiący: jesteś sam, broń swego życia, jest krótkie,
                 zginiesz, umrzesz, Bóg cię nie kocha, nie ma Go. Dlatego wciąż gotowi jesteśmy bronić
                 swego życia, praw, rzeczy, walczyć o nie, o opinię, uznanie, pieniądze, żebrać o miłość...
                 Dlatego tak trudno przebaczać.
                    Ojciec Święty 8 czerwca 7987 roku w Warszawie mówił o tym, jak ważne jest, by "wciąż
                 przezwyciężać w sobie to widzenie świata, które towarzyszy dziejom człowieka od początku,
                 widzenie takie. Ťjakby Bóg nie istniałť, jakby Ťnie był Miłościąť". I dalej: "Słowa z Księgi
                 Rodzaju: ŤBędziecie jako bogowieť (por. 3,5) łączą się z zaprzeczeniem prawdy o Bogu,
                 który jest Miłością. Łączą się z postawieniem Stwórcy w stan podejrzenia ze strony stworzeń,
                 w stan oskarżenia. Jak bliscy bywamy tej pokusy". Dlatego tak bardzo potrzebna jest nam
                 poważnie potraktowana droga powrotu do Boga, droga odkrywania Jego miłości, nauki,
                 poszukiwania Jego woli, słuchania Jego głosu (bycia Mu posłusznym), konfrontowania moich
                 planów ze Słowem Bożym otrzymywanym jako pokarm (stół Słowa Bożego!), droga
                 zapewniająca stałe karmienie się sakramentami Kościoła, i to we wspólnocie z innymi, co
                 służy tak bardzo konfrontowaniu postaw wobec Słowa i "przycinaniu" różnych postaci
                 indywidualizmu, także religijnego.
                    Nie jest to łatwe do spełnienia, ale gdy nie potrafimy dostrzec wołania Boga, pozostajemy
                 skazani na słuchanie naszego "ja", indywidualnego czy zbiorowego. Jak więc będzie możliwe
                 "pozostawienie naszej barki na brzegu", z kim i na jaki "nowy łów" wyruszymy? Pozostanie
                 rezygnacja, wyrażana często ludowym: "Trudno, wola Boża", pozostanie bunt, szemranie i
                 ucieczka w alkohol, narkotyki, seks, może w najlepszym przypadku w jakiś rodzaj religijnego
                 sentymentalizmu, pozostanie zdziwienie, dlaczego jest tak źle.
                    Dopiero na powyższym tle można właściwie przedstawić problem modlitwy, naszej
                 postawy na modlitwie. Rzecz w tym, że wspomniane na wstępie wezwanie do modlitwy
                 nieustannej nie jest jedną więcej, może bardziej "egzotyczną", formą przymuszania Pana
                 Boga do pomocy w realizacji moich wyobrażeń, jakimś pobożnym ćwiczeniem, służącym
                 budowaniu naszego "ja", naszemu "byciu zadowolonym z siebie". Echem tego wezwania jest
                 Piotrowe "Czuwajcie!" (1 P 5,8), a wołanie, którego uczy się pielgrzym, odpowiedź na tę
                 zachętę do czuwania, słowa bliskie słowom ślepca spod Jerycha (Łk 18,38) i świadomego
                 swej    grzeszności     celnika    (Łk    18,13):    "Panie,    Jezu   Chryste,     ulituj  się   nade    mną,
                 grzesznikiem!"       są    wielkim      wyznaniem,       uznaniem       naszej    niesamowystarczalności,
                 ograniczoności naszego rozumu i serca; wskazują one na Tego, który chce nas, także poprzez
                 to bolesne doświadczenie słabości, doprowadzić do pełni radości. Jakże jest uno bliskie
                 wezwaniu tak często występującemu w Liturgii godzin (brewiarzu): "Boże, wejrzyj ku
                 wspomożeniu memu! Panie, pospiesz ku ratunkowi memu!" Jak łatwo, za tą trochę już
                 archaiczną formą językową, zgubić dramatyczny wymiar wołania: Panie, pomóż, ratuj!
                 Można by zapytać, czy dziś, gdy brewiarz został nazwany "codzienną modlitwą ludu
                 Bożego", mamy tę świadomość, która kazała naszym przodkom w wierze tak właśnie wołać






                 do Boga. Jak łatwo też przeoczyć, że brewiarz, o czym przypomniał Sobór Watykański II (KL
                 86), to także rodzaj modlitwy nieustannej, w dodatku, dzięki Psalmom, przenoszący nas w
                 czasy Starego Testamentu.
                    Ale przecież nie tylko Psałterz, brewiarz... To samo nieustanne wołanie rozlega się w
                 Godzinkach, tym małym brewiarzu, tak szybko i naraz, wprost wbrew swojej istocie,
                 odśpiewywanych: "Przybądź nam miłościwa Pani, ku pomocy, a wyrwij nas z potężnych
                 nieprzyjaciół mocy". A Anioł Pański, czy nie jest echem nieustannej modlitwy? Jest też
                 przecież i w różańcu wciąż powtarzane wołanie do Maryi, do Tej, która uwierzyła, że spełnią
                 się słowa powiedziane Jej od Pana (Łk 1,45), by modliła się z nami "teraz i w godzinę śmierci
                 naszej", czyli... zawsze. A akty strzeliste, a litanie ze swym "Kyrie eleison", "Panie, zmiłuj
                 się", i wydaje się nieraz w nieskończoność powtarzanymi "zmiłuj się nad nami", "módl się za
                 nami", czyż nie należą do tej samej "rodziny modlitw"? A benedyktyńskie "ora et labom"?
                 Byłaby zatem Jezusowa modlitwa szczytem tego wołania. Trzeba jednak pamiętać, że "nie
                 wybieramy modlitwy Jezusowej. Zostajemy do niej wezwani i doprowadzeni przez Boga, gdy
                 On uznaje to za słuszne. Oddajemy się jej na mocy posłuszeństwa szczególnemu powołaniu...
                 Imię Jezusa jest... filtrem, przez który przejść mają tylko myśli, słowa i uczynki zgodne z
                 boską i żywotną rzeczywistością, symbolizowaną przez to Imię. Rozrost imienia Jezusa w
                 naszej duszy zakłada odpowiadające mu umieranie naszego rozdwojonego ja, codzienną
                 śmierć egoizmu, tego źródła każdego grzechu" (Mnich Kościoła Wschodniego).
                    Wszystko      to   stało  się   udziałem     pielgrzyma     z  kart   tej  książki.   Okres    jego    życia
                 poprzedzający spotkanie z modlitwą Jezusową jest żywą ilustracją słów Jezusa: "Jeśli kto
                 przychodzi do Mnie, a nie ma w nienawiści swego ojca i matki, żony i dzieci, braci i sióstr,
                 nadto i siebie samego, nie może być moim uczniem. [...] Tak więc nikt z was, kto nie wyrzeka
                 się wszystkiego, co posiada, nie może być moim uczniem" (Łk 14,26.33). Przeszedł bowiem
                 ową drogę ogołocenia ze wszystkiego: osierocony, samotny, bo nie mający dzieci, po śmierci
                 bliskich (dziadków, żony), okaleczony i zostawiony na zgliszczach domu przez rodzonego
                 brata, pozbawiony w ten sposób wszelkich zabezpieczeń rodzinnych i materialnych, nawet
                 możliwości pracy, nie zaczyna żyć, jak wielu z nas, w świecie żalów i pretensji, myśli o
                 zemście, odwecie. Po pewnym okresie zmagania staje się posłuszny Jezusowemu wezwaniu
                 do wiernego naśladowania siebie, aż do wyrzeczenia się wszelkich przywiązań do świata.
                 Wchodzi w wydarzenia życia, przeczuwając, że za nimi ukryty jest Bóg, który w ten właśnie
                 sposób przemawia (tak jak przemawiał niegdyś do Abrahama przez fakt braku potomstwa, jak
                 przemawiał przez fakt niewoli egipskiej czy babilońskiego wygnania), a raczej uczy słuchać
                 (Iz 50, 4b-5: "Pan otworzył mi ucho, bym nauczył się słuchać, jak przystało uczniowi").
                 Człowiek     ów    bierze   swój    krzyż:    swoją    samotność,     ubóstwo,     kalectwo,     wyrzeka     się
                 wszystkiego, nawet tego, co wydawałoby się tak bardzo ludzkie - żalu i chęci odwetu, by stać
                 się uczniem, tym który słucha. Jakże jest niepodobny do nas, wciąż dyktujących Bogu, gdzie
                 ma nam pomagać i w jaki sposób, uważających taką postawę za coś normalnego. Tak bardzo
                 brakuje nam konfrontacji prawdziwego bilansu naszego życia ze Słowem Bożym.
                    Jest jeszcze inny aspekt życia pielgrzyma, ujawniający się przy próbach znalezienia
                 polskiego odpowiednika słowa "strannik" z tytułu rosyjskiego oryginału. Można się tu
                 zgodzić na słowo "pielgrzym", jak to uczynili Niemcy, Anglicy i Włosi, o ile przyjmie się, że
                 chodzi tu głównie nie o pielgrzymowanie do określonego miejsca (choć i ten element pojawia
                 się w Opowieściach), ale o pielgrzymowanie w sensie szerszym, duchowym: bycie w drodze,
                 poza domem, a więc w sensie, w jakim używamy słowa "parafianin" (tak!), bo greckie
                 paroikeo, to m. in. "być gdzieś przybyszem", a paroikia, to "pobyt w obcym kraju, w drodze",
                 stąd pielgrzym (greckie paroikos, obcy, cudzoziemiec) byłby prawdziwym parafianinem,
                 oczywiście w sensie duchowym. Przypominają się tu i słowa Pawłowe: Nasza bowiem
                 ojczyzna jest w niebie" (F'lp 3,20), i akta męczenników, i wczesne apologie, ale co
                 najważniejsze, jest tu echo Jezusowego wołania: "Każdy, kto dla mego imienia opuści dom,
                 braci lub siostry, ojca lub matkę, dzieci lub pole, stokroć tyle otrzyma i życie wieczne






                 odziedziczy" (Mt 19,29). Jakże często można do nas odnieść inne słowa Jezusa: "Lecz oni
                 zlekceważyli to i poszli: jeden na swoje pole, drugi do swego kupiectwa" (Mt 22,5).
                    Dlatego     warto    przyjrzeć     się,  jak   człowiek,     zwany     z   braku    lepszego     określenia
                 pielgrzymem, często rezygnuje z tego, co było jego planem, jak bez uprzedzeń wchodzi w
                 poszczególne sytuacje, jak czyni to z dziecięcą łatwowiernością. Przecież nie widzimy na
                 kartach tej książki kogoś, kto postanowił odbyć pielgrzymkę do Ziemi Świętej i zamiar ten
                 realizuje. Jeszcze na końcu czwartej opowieści okazuje się, że nawet nie wyruszył w drogę do
                 Jerozolimy. A przecież czujemy, że wędruje, pielgrzymuje, szukając w wydarzeniach woli
                 Boga, dostrzegając w nich Jego miłość, zbliżając się ku Temu, który go wezwał do swego
                 przedziwnego światła (1 P 2,9). Potrzebne jest nam, może szczególnie dzisiaj, to proste
                 świadectwo i ta szczególna atmosfera odpoczynku w Bogu.
                    Na koniec trzeba powiedzieć i to, że do dziś nie znamy autora tej książki, kolejnej już z
                 kręgu chrześcijaństwa wschodniego, że nie są całkiem jasne losy jej tekstu, że jedni uważają
                 ją za dzieło oryginalne, inni za ukryty pod tą postacią wyrafinowany traktat o modlitwie. Jest
                 zastanawiające, że to najbardziej znane dzieło duchowości rosyjskiej dopiero dziś, gdy od
                 kilku dziesiątków lat znane są tłumaczenia francuskie, angielskie, niemieckie, włoskie, trafia
                 do rąk czytelnika polskiego. Nie jest jednak całkiem nieznane, świadczy o tym motto
                 zaczerpnięte z książki Salingera dwukrotnie wydanej w serii "Nike" ("Czytelnik" 1966, 1981;
                 w tłumaczeniu tym występuje inny tytuł: Droga pielgrzyma, podobnie jak w Odwadze
                 modlitwy metropolity         A.  Blooma,     "W drodze",       Poznań 1987,        również tłumaczonej         z
                 angielskiego; wydania w języku angielskim mają ten właśnie tytuł). Także "Wiadomości
                 Polskiego      Autokefalicznego         Kościoła      Prawosławnego"          opublikowały        anonimowe
                 tłumaczenie     trzech pierwszych opowieści (Szczere opowiadania...), a fragment drugiej
                 opowieści przedstawił M. Paciuszkiewicz SJ w "Przeglądzie Powszechnym".
                    O doświadczeniu pielgrzyma i modlitwie Jezusowej znaleźć też można mniejsze lub
                 większe wzmianki u wielu znanych autorów: Karola Górskiego (Duchowość chrześcijańska,
                 Wrocław 1978), L. Bouyera (Wprowadzenie do życia duchowego, Warszawa 1982), L.
                 Borosa    (Doświadczenie Boga,          Warszawa       1983),   G.   A.   Maloneya      (Tchnienie mistyki,
                 Warszawa 1984), T. Mertona (Modlitwa kontemplacyjna, Poznań 1986), M. Thuriana (O
                 Eucharystii i modlitwie, Warszawa 1987), a także u autorów wymienionych w przypisie 7 do
                 pierwszej opowieści. Piękny tekst dotyczący modlitwy nieustannej znaleźć też można u
                 Romana Brandstaettera (Prorok Jonasz, Warszawa 1983, s. 13). Wszystkie te informacje
                 mogą jednak pozostać tylko ciekawostkami, jeśli nie dostrzegamy głębi wezwania tej
                 niepozornej książeczki.
                     Można by na tym zakończyć, gdyby nie fakt, że także w przypadku Opowieści pielgrzyma
                 sprawdza się przysłowie: Habent sua fala libelli - książki mają swoje losy. Jakby nie
                 wystarczały wspomniane już fakty, choćby tak późnego dotarcia Opowieści do polskiego
                 czytelnika i to, że zbiega się on akurat z obchodami tysiąclecia chrztu
                 Rusi, to jeszcze, przynajmniej zdaniem niektórych, istnieje problem dalszego ciągu książki.
                 Chodzi tu o opublikowane w Rosji dopiero w 1911 roku trzy dalsze opowieści, których tekst
                 znaleziony został wśród papierów po zmarłym w 1981 roku starcu Ambrożym z Optino.
                 Przed    ich   opublikowaniem        cztery   pierwsze     opowieści     wydano      już   trzy-   lub   nawet
                 czterokrotnie, co sprawiło, ze książka znana była szeroko w całej Rosji. Interesujący jest więc
                 fakt, że dopiero wówczas i w dodatku po dłuższym chyba okresie od śmierci starca
                 Ambrożego odnaleziono owe trzy dalsze opowieści, różniące się językiem i formą od
                 pierwszych czterech. Ważne jest, że od początku były one traktowane jako druga część
                 Opowieści pielgrzyma. Trzeba jeszcze dodać, że późniejsze, trzecie lub czwarte, jeszcze
                 dziewiętnastowieczne        wydania      części    znanej    dziś   jako    pierwsza     zawierały     dodatek
                 zatytułowany Trzy klucze do skarbca modlitwy wewnętrznej, obejmujący teksty patrystyczne
                 związane z modlitwą Jezusową, wybrane przez późniejszego wydawcę Opowieści.
                    Wszystko to sprawiło, że zaczęły kształtować się różne tradycje wydawnicze. Według






                 pierwszej z nich książka zawiera jedynie cztery pierwsze opowieści, według drugiej są one
                 uzupełnione o dodatek patrystyczny. Trzecia tradycja łączy w jednym tomie pierwsze cztery
                 opowieści     z   trzema    odnalezionymi       później,    zwanymi      też  czasem     "rozmowami"        lub
                 "spotkaniami",      a  tradycja    czwarta    dołącza    jeszcze    wspomniany       dodatek    patrystyczny,
                 umieszczając go po pierwszych czterech opowieściach, a więc w jego pierwotnym miejscu,
                 albo wreszcie po siedmiu opowieściach. W niniejszym wydaniu idziemy za tradycją trzecią,
                 bardziej "umiarkowaną", także dlatego, by nie tracić okazji wyrażenia zachęty do wydania w
                 Polsce Filokalii (czyli Dobrotolubija), bodaj w 1-2 tomowym wyborze, na wzór znanych od
                 kilku dziesiątków lat wydań niemieckich, francuskich, angielskich czy włoskich.
                                                                                                                       Tłumacz
                 Lublin, w marcu 1988 roku
                                                                                                                Nota tłumacza
                    Przy tłumaczeniu książki zostały przyjęte następujące zasady:
                    1.   1.  Słowa polskie, wywodzące się bezpośrednio z języka oryginału, takie jak: cerkiew,
                        monaster     i  podobne      pozostawiono      bez    specjalnych     objaśnień    (wyjątek     stanowi
                        Dobrotolubije); rosyjskie słowo cerkow oddano za pomocą polskiego "kościół' w
                        sytuacjach, gdy było ono użyte w znaczeniu ogólnym, np. w określeniach: ojciec,
                        doktor, pasterz Kościoła.
                    2.   2.  Słowa takie jak: Apostol (księga), schimnik, czotki, igumen i podobne oddano w
                         tekście, dla ułatwienia lektury, za pomocą polskich odpowiedników: księga Dziejów i
                         Listów Apostolskich, mnich-pokutnik, różaniec, przeor, opatrując je ze względu na
                         istniejące różnice znaczeniowe przypisami.
                    Przy opracowywaniu przypisów oprócz pozycji podanych w poszczególnych przypisach
                 wykorzystano: K. Onasch, Liturgie und Kunst der Ostkirche in Stichworten, Lipsk 1981; J.
                 M. Szymusiak, M. Starowieyski, Słownik wczesnochrześcijańskiego piśmiennictwa, Poznań
                 1971; M. Fasmer, Russisches ethymologisches Wörterbuch, Heidelberg 1950-1958 (wyd.
                 ros.: M. Fasmer, Etimologiczeskij słowar russkogo jazyka, Moskwa 1986-1987); W. Dal,
                 Tołkowyj słowar żiwago wieliko-ruskago jazyka, Petersburg-Moskwa 1880-1882, przedruk:
                 Moskwa 1981-1982 oraz odpowiednie hasła Encyklopedii katolickiej i dostępne wydania
                 niemieckie i włoskie.
                    Tłumacz chciałby w tym miejscu wyrazić swoje podziękowanie O. Janowi Sergiuszowi
                 Gajkowi MIC za zachętę do podjęcia prac nad przekładem książki.






                                                                                                                        Część I
                                                                                              Szczere opowieści pielgrzyma
                                                                                    przedstawione jego ojcu duchownemu
                                                                                                          Opowieść pierwsza
                    Dzięki łasce Boga jestem człowiekiem, chrześcijaninem; sądząc z czynów - wielkim
                 grzesznikiem, z powołania - pielgrzymem bez dachu nad głową, najniższego stanu, tułającym
                 się z miejsca na miejsce. Cała moja majętność to na ramieniu torba z suchym chlebem, a na
                 piersiach święta Biblia. Tylko tyle. W dwudziestą czwartą niedzielę po Świętej Trójcy
                 zaszedłem do       cerkwi    pomodlić siei;      była   akurat   liturgia,   z księgi    Dziejów i Listów
                 Apostolskich1[1] czytany był List do Tesaloniczan, perykopa 273, gdzie jest powiedziane:
                 módlcie się nieustannie. Słowa te przeniknęły mnie do głębi. Zacząłem się zastanawiać, jak
                 można modlić się nieustannie, gdy każdy, by utrzymać się przy życiu, musi zajmować się
                 także innymi sprawami. Poszukałem w Biblii i tam zobaczyłem na własne oczy to, co
                 słyszałem, a mianowicie: że należy modlić się nieustannie (1 Tes 5,17), modlić się zawsze w
                 duchu (Ef 6,18), wznosząc na każdym miejscu ręce do modlitwy (1 Tm 2,8). Myślałem długo,
                 ale nie wiedziałem, co robić.
                    Co mam czynić - zastanawiałem się - gdzie szukać kogoś, kto by mi to wyjaśnił? Zacznę
                 chodzić po cerkwiach, gdzie są sławni kaznodzieje, kto wie, może znajdę odpowiedź? I
                 ruszyłem w drogę. Usłyszałem wiele bardzo dobrych kazań o modlitwie. Były to jednak tylko
                 pouczenia ogólne: czym jest modlitwa, jak jest potrzebna, jakie są jej owoce, ale o tym, jak
                 dojść do tego, by modlić się naprawdę, nie mówił nikt. Jedno z kazań traktowało nawet o
                 modlitwie w duchu i o modlitwie nieustannej, ale nie powiedziano o tym, jak do takiej
                 modlitwy dojść. Słuchanie kazań nie doprowadziło mnie do tego, czego szukałem. Oto
                 dlaczego nasłuchawszy się ich i wciąż nie mając pojęcia o tym, jak modlić się nieustannie,
                 przestałem      słuchać    kazań     publicznych,      a   postanowiłem        z   Bożą     pomocą      szukać
                 doświadczonego i znającego się na rzeczy rozmówcy, który wyjaśniłby mi sprawy związane z
                 nieustanną modlitwą, stosownie do natarczywego dążenia mego serca do tej właśnie wiedzy.
                    Długo wędrowałem po różnych miejscach: wciąż czytałem Biblię, ale rozpytywałem się,
                 czy nie ma gdzieś jakiegoś nauczyciela spraw duchowych albo doświadczonego pobożnego
                 przewodnika. Po jakimś czasie powiedziano mi, że w pewnej wiosce dawno już mieszka
                 właściciel ziemski zajmujący się zbawianiem swej duszy: ma w swym domu cerkiew, nigdzie
                 nie wyjeżdża, wciąż modli się do Boga i czyta bez przerwy książki służące ratowaniu duszy.
                 Usłyszawszy to, już nie szedłem, a biegłem do wskazanej mi wioski. Dotarłem do niej i
                 wszedłem do domu owego ziemianina.
                    - Co cię do mnie sprowadza? - zapytał.
                    - Słyszałem, że jest pan człowiekiem pobożnym i mądrym, dlatego proszę, w imię Boga,
                 objaśnić mi to, co powiedziane jest w księdze Dziejów i Listów Apostolskich: módlcie się
                 nieustannie, oraz w jaki sposób wciąż można się modlić! Chciałbym to wiedzieć tak bardzo, a
                 w żaden sposób dowiedzieć się nie mogę.
                 1[1]
                    W oryginale (i w Kościele prawosławnym) księga ta nazywana jest Apostol i zawiera czasem także teksty z Apokalipsy.
                 Liturgia: przyjęta w Kościele wschodnim nazwa Eucharystii (mszy św.).






                    Ów pan milczał przez chwilę, uważnie na mnie popatrzył i mówi - Nieustająca modlitwa
                 wewnętrzna to ciągłe dążenie ducha człowieka ku Bogu. Aby czynić postępy w tym błogim
                 ćwiczeniu, trzeba częściej prosić Pana, by nauczył On modlić się bez przerwy. Módl się
                 więcej i gorliwiej, a modlitwa sama wyjawi ci, w jaki sposób może być nieustanną; to
                 przyjdzie w swoim czasie.
                    Powiedziawszy to, kazał mnie nakarmić, dał coś na drogę i pożegnał. Ale nie wyjaśnił mi
                 nic.
                    Znowu ruszyłem w drogę. Myślałem, czytałem, zastanawiałem się nad tym, co mi
                 powiedział dziedzic, ale i tak nie mogłem nic zrozumieć; a pragnąłem tego tak bardzo, że aż
                 spać nie mogłem po nocach. Przeszedłem ze dwieście wiorst2[2] i oto wchodzę do dużego
                 miasta gubernialnego. Zobaczyłem tam monaster. Zatrzymawszy się w zajeździe usłyszałem,
                 że w monasterze żyje dobry przeor, pobożny i gościnny. Poszedłem do niego. Przyjął mnie
                 serdecznie, prosił bym usiadł, podał coś do jedzenia.
                    - Święty ojcze - powiedziałem - gościny mi nie trzeba, pragnę, byś dał mi duchowe
                 pouczenie, jak się zbawić! -Jak się zbawić? Żyj według przykazań, módl się do Boga, a
                 będziesz zbawiony!
                    - Słyszałem, że trzeba modlić się nieustannie, ale nie wiem jak to osiągnąć, a nawet nie
                 mogę zrozumieć, co oznacza modlitwa nieustanna. Proszę cię więc, mój ojcze, byś mi to
                 wyjaśnił.
                    - Nie wiem, drogi bracie, jak ci to lepiej wyjaśnić. Ale zaraz, poczekaj! Mam książeczkę,
                 tam jest to wyjaśnione. I przyniósł mi Pouczenie duchowe człowieka wewnętrznego świętego
                 Dymitra3[3] . - Masz, czytaj na tej stronie.
                    Zacząłem czytać: "Słowa Apostoła: Ťmódlcie się nieustannieť dotyczą modlitwy umysłu,
                 bowiem może on być nieustannie zanurzony w Bogu i wciąż się do Niego modlić".
                    - Wyjaśnij mi, proszę, w jaki sposób umysł stale może zanurzać się w Bogu, nie rozpraszać
                 się i wciąż się modlić.
                    - Jest to bardzo trudne - powiedział przeor - chyba że sam Bóg da to zrozumieć. - I nie
                 wyjaśnił.
                    Przenocowałem u niego, rankiem podziękowałem za życzliwe przyjęcie i ruszyłem dalej w
                 drogę, sam nie wiedząc dokąd. Smuciłem się swoją niepojętnością i dla pociechy czytałem
                 świętą Biblię. Szedłem tak z pięć dni szeroką drogą, a wieczorem dogonił mnie jakiś
                 staruszek, z wyglądu jakby duchowny.
                    Na moje pytanie odpowiedział, że jest mnichem-pokutnikiem4[4] z pustelni, która leży
                 jakieś dziesięć wiorst w bok od tej szerokiej drogi, i zaprosił, bym tam z nim zaszedł.
                    - Przyjmujemy - mówił - pielgrzymów, znajdują u nas spokój, a karmimy ich razem z
                 innymi pobożnymi wędrowcami w zajeździe. Jakoś nie miałem ochoty tam zachodzić i na
                 jego zaproszenie odpowiedziałem:
                    - Mój spokój nie zależy od tego, czy mam dach nad głową, a od duchowego pouczenia;
                 jedzenia nie szukam, mam dość sucharów w torbie.
                    - A jakiegoż to szukasz pouczenia, czym się kłopoczesz? Chodź, zajdź do nas, drogi bracie;
                 znajdziesz starców5[5] doświadczonych, którzy mogą ci dać duchową strawę i skierować na
                 właściwą drogę, w świetle Bożego słowa i rozważań świętych ojców.
                    - Posłuchaj, ojczulku. Jakiś rok temu, będąc na liturgii usłyszałem w czytaniu z księgi
                 2[2]
                    Wiorsta to 1,067 km
                 3[3]
                    Dymitr z Rostowa, święty Kościoła prawosławnego, żył w latach 1651-1709.
                 4[4]
                     W oryginale schimonach, czyli mnich-schimnik składający specjalne śluby (wielka schima) zobowiązujące go do szczególnie ostrych
                 form życia monastycznego. Od słowa schima, oznaczającego właśnie najostrzejszą regułę życia mniszego i szatę pokutną (z greckiego
                 schema szata mnicha, jeszcze dziś oznaczającego strój zakonny mnichów greckich; pierwotnie słowo to znaczyło: kształt, wygląd, postawa).
                 5[5]
                    W oryginale starcy, co odpowiada 1. poj. starec i oznacza doświadczonego starego mnicha, pustelnika poświęcającego się modlitwie i
                 ascezie, przewodnika duchowego młodych mnichów, ale także ludzi świeckich. Koniec XVIII wieku i cały wiek XIX to w Rosji okres tych
                 wielkich mistrzów życia duchowego, których rodowód sięga starców (abba) Egiptu IV wieku. W literaturze starzec Zosima z Braci
                 Karamazow F. Dostojewskiego.






                 Dziejów i Listów Apostolskich taki nakaz: módlcie się nieustannie. Nie mogąc go zrozumieć,
                 zacząłem czytać Biblię. W niej także, w wielu miejscach, znalazłem Boży nakaz nieustannej
                 modlitwy, modlenia się zawsze, w każdym czasie, na każdym miejscu, nie tylko przy
                 wszelkich zajęciach, czuwaniu, ale nawet we śnie: "Ja śpię, lecz serce me czuwa" (Pnp 5,2).
                 Bardzo mnie to zdziwiło, ale nie mogłem zrozumieć, jak to osiągnąć, jakie wiodą do tego
                 drogi. Obudziła się we mnie silna chęć ich poznania i ciekawość, dzień i noc nie wychodziło
                 mi to z głowy. Oto dlaczego zacząłem chodzić po cerkwiach, słuchać kazań o modlitwie. Ileż
                 ich się nasłuchałem, ale w żadnym nie znalazłem pouczenia o tym, jak się nieustannie modlić.
                 Wciąż słyszałem tylko o przygotowaniu do modlitwy, o jej owocach i temu podobnych
                 sprawach, a nigdy o tym, jak modlić się nieustannie, o tym, czym jest taka modlitwa. Często
                 czytałem Biblię i z jej pomocą sprawdzałem to, co usłyszałem, ale wciąż nie mogłem znaleźć
                 tego, czego pragnąłem. Do dziś tak chodzę, pełen niewiedzy i niepokoju.
                    Starzec uczynił znak krzyża i powiedział:
                    - Dziękuj Bogu, drogi bracie, za to wzbudzenie w tobie tej niegasnącej tęsknoty za
                 poznaniem ciągłej modlitwy wewnętrznej. Zobacz, że jest w tym wezwanie Boże i uspokój
                 swe serce. Uwierz, że do tej pory przechodziłeś próbę zgody twej woli na głos Boga: miałeś
                 zrozumieć, że nie mądrość tego świata, nie zewnętrzna ciekawość prowadzi ku niebiańskiemu
                 światłu   nieustannej     modlitwy     wewnętrznej,      ale   przeciwnie     -  ubóstwo     ducha    i  ciągłe
                 doświadczanie pozwalają posiąść je w prostocie serca. Oto dlaczego wcale się nie dziwię, że
                 nie mogłeś słyszeć nic o istotnych sprawach modlitwy i nauczyć się ciągłego nią zajmowania.
                 Tak, to prawda, że niemało jest kazań o modlitwie, sporo jest też o niej pouczeń różnych
                 pisarzy, ale ponieważ wszystkie ich rozważania opierają się najczęściej na rozmyślaniach, na
                 wyobrażeniach własnego umysłu, a nie na prawdziwym doświadczeniu, to więcej mówią one
                 o właściwościach modlitwy, niż o istocie jej samej. Jeden snuje przepiękne rozważania o
                 konieczności modlitwy, inny o jej sile
                    i dobroczynnym wpływie, jeszcze inny o środkach prowadzących do jej pełni, to znaczy o
                 tym, że przy modlitwie potrzebne są: gorliwość, skupienie uwagi, gorącość serca, czystość
                 myśli, pojednanie z nieprzyjaciółmi, pokora, skrucha i tak dalej. Ale czym jest modlitwa i jak
                 się jej nauczyć? - Na takie, chociaż przecież podstawowe, najważniejsze pytania, bardzo
                 rzadko można znaleźć wyczerpujące wyjaśnienia u kaznodziejów żyjących w naszych
                 czasach, ponieważ są one trudniejsze do zrozumienia od wszystkich spraw wymienionych
                 wyżej, i wymagają wprowadzenia mistycznego, a nie tylko szkolnej uczoności.
                    Ale już najgorsze jest to, że ta marna, żywiołowa mądrość zmusza do mierzenia tego, co
                 Boże, miarą ludzką. Wielu jest takich, którzy o sprawach modlitwy snują rozważania całkiem
                 opaczne, sądząc, że to środki przygotowawcze i wielkie czyny są źródłami modlitwy, a nie
                 odwrotnie - że to modlitwa rodzi takie czyny i wszelkie cnoty. W tym przypadku owoce czy
                 skutki modlitwy uważają oni błędnie za sposoby i środki prowadzące ku niej i przez to
                 odzierają modlitwę z siły. A to dokładnie przeczy temu, co mówi Pismo Święte, ponieważ
                 Apostoł Paweł       daje pouczenie       o modlitwie       w   takich słowach:       polecam więc przede
                 wszystkim modlić się (1 Tm 2,1). Tu mamy, według powiedzenia Apostoła, pierwszą
                 wskazówkę dotyczącą modlitwy - sprawę modlitwy stawia on przed wszystkimi innymi:
                 polecam     przede    wszystkim      modlić    się.   Wiele    jest  dobrych     spraw,    które   należą    do
                 chrześcijanina, ale sprawa modlitwy powinna być pierwsza, bo bez niej nie można dokonać
                 żadnego dobrego czynu. Bez modlitwy nie można znaleźć drogi do Pana, zrozumieć istoty
                 spraw, ukrzyżować ciała z jego namiętnościami i pożądaniami, rozjaśnić serca światłem
                 Chrystusa i połączyć się z Nim dla zbawienia - bez uprzedniej częstej modlitwy. Mówię
                 "częstej", bo doskonałość i prawidłowość modlitwy nie zależą od naszych możliwości, jak o
                 tym mówi święty Paweł Apostoł: nie wiemy, o co byśmy prosić mieli, jak potrzeba (Rz 8,26).
                 Zatem tylko częstość i stałość są pozostawione naszym możliwościom jako środek do
                 osiągnięcia czystości modlitwy, która jest matką wszelkich dóbr duchowych. Zdobądź matkę,






                 a  wywiedzie      ci   potomstwo      -  mówi     święty    Izaak   Syryjczyk6[6]    posiądź     modlitwę,     a
                 zdobędziesz wszelkie cnoty. O tym właśnie mają tylko mętne pojęcie i mało mówią ci, którzy
                 ledwie obeznani są z praktyką i mistyczną nauką świętych ojców.
                    Tak rozmawiając, nie wiadomo kiedy doszliśmy prawie do samej pustelni. Aby nie utracić
                 towarzystwa tego mądrego starca i szybciej nasycić moje pragnienia, pospieszyłem, by
                 powiedzieć:
                    - Okaż mi miłosierdzie, najszlachetniejszy ojcze, i wyjaśnij, co oznacza nieustanna
                 modlitwa wewnętrzna i jak się jej nauczyć: widzę bowiem, że wiesz to wybornie i jesteś w
                 tym doświadczony.
                    Starzec przyjął moją prośbę ze spojrzeniem pełnym miłości i zaprosił mnie:
                    - Zajdź teraz do mnie, a dam ci księgę świętych ojców, dzięki której, z Bożą pomocą, w
                 sposób jasny i szczegółowy będziesz mógł zrozumieć modlitwę i nauczyć się jej.
                    Weszliśmy do celi i starzec zaczął:
                    -  Nieustanna     wewnętrzna       modlitwa     Jezusowa      to  nieprzerwane,      nigdy    nie  ustające
                 wzywanie Boskiego imienia Jezusa Chrystusa ustami, umysłem i sercem, ze świadomością
                 stałej Jego obecności, z prośbą o zmiłowanie, podczas wszelkich zajęć, na każdym miejscu, w
                 każdym czasie, nawet we śnie. Wezwanie to brzmi tak: Panie, Jezu Chryste, zmiłuj się nade
                 mną! Kto przywyknie do takiego wzywania, znajdzie wielką pociechę i doświadczy potrzeby,
                 by zawsze tak się modlić, i to takiej, że już bez modlitwy nie będzie mógł żyć, a ona sama
                 będzie się wylewać w jego wnętrzu7[7]. Czy teraz rozumiesz, czym jest modlitwa nieustanna?
                    - Wspaniale to zrozumiałem, ojcze mój! Na Boga, proszę, naucz mnie teraz, jak to
                 osiągnąć! - krzyknąłem z radości.
                    Jak nauczyć się modlitwy, o tym przeczytamy tu, w tej księdze. Nazywa się ona
                 Dobrotolubije8[8]      znajdziesz w niej pełną i szczegółową wiedzę o nieustannej modlitwie
                 wewnętrznej,      przedstawioną      przez dwudziestu        pięciu   świętych     ojców, a jest ona tak
                 doskonała      i  pożyteczna,     że    uważana      jest  za   głównego       i  pierwszego      nauczyciela
                 kontemplacyjnego życia wewnętrznego i jak mówi wielebny Nikifor9[9], "bez trudu i potu
                 prowadzi do zbawienia".
                    - Byłaby zatem bardziej wzniosła i święta niż sama Biblia? - zapytałem.
                    - Nie, nie jest bardziej wzniosła i święta niż Biblia, lecz zawiera przystępne objaśnienia
                 tego, co w Biblii zawarte jest w sposób tajemny i niełatwe jest do zrozumienia, bo zbyt
                 wzniosłe     dla  naszego     krótkowzrocznego        umysłu.     Dam    ci   tego   przykład:    słońce    jest
                 największym, najjaśniejszym i najwspanialszym ciałem niebieskim, ale nie możesz przecież
                 oglądać go i kontemplować jego wspaniałości bezpośrednio, nie uzbrojonym okiem. Musisz
                 mieć, jak wiadomo, szkło, coś sztucznego, co choć jest miliony razy mniejsze i bledsze od
                 słońca, daje ci możliwość oglądania tego wspaniałego króla świateł, zachwycania się nim i
                 przyjmowania jego ognistych promieni. Tak Pismo Święte jest jaśniejącym słońcem, a
                 6[6]
                    Zwany też Izaakiem z Niwy, mnich z VII wieku, mistrz ascezy.
                 7[7]
                    Definicja nieustannej modlitwy Jezusowej. Jej tradycja ma korzenie biblijne a wyraźne początki wiążą się z Ojcami Pustyni. Święty
                 Augustyn pisze (List 130 w tłum. J. Salija OP, Rozmowy ze św. Augustynem, "W drodze", Poznań 1985, s. 180; zob. też brewiarz, lektura
                 poniedziałku XXIX tygodnia zwykłego): "Podobno bracia w Egipcie mają zwyczaj częstych, lecz bardzo krótkich modlitw, pospiesznie
                 jakby wyrzucanych z siebie". Dalszy rozwój tradycji tej modlitwy wiąże się z pojawieniem kierunku zwanego hezychazmem (od słowa
                 hezychia, z greckiego: stan spokoju), mającego swe ognisko najpierw na półwyspie Synaj, a następnie na Górze Atos. Stąd modlitwa
                 Jezusowa rozpowszechniła się najpierw na słowiański Wschód, od XIV wieku znana jest w Rosji. Szeroką popularność zdobyła dzięki
                 opublikowaniu w XVIII wieku antologii hezychazmu, jaką były Filokalia (zob. przypis następny oraz: J.-Y. Leloup, Słowa z Góry Atos,
                 Warszawa 1986; Mnich Kościoła Wschodniego, Modlitwa Jezusa, w: Droga do nowego życia. Praca zbiorowa, Kraków 1982, s. 5-17: S.
                 Stanisława Andronowska, Modlitwa Jezusowa, Wiadomości Polskiego Autokefalicznego Kościoła Prawosławnego, nr 4/1975, s. 4-23).
                 8[8]
                     Rosyjskie, pięciotomowe wydanie z lat 1876-1889, przygotowane przez biskupa Teofana Pustelnika, jest późniejszą, różniącą się od
                 oryginału, wersją antologii tekstów z zakresu życia duchowego, zwanej Filokalia, opublikowanej najpierw po grecku przez Nikodema
                 Hagiorytę w roku 1782. Jedenaście lat później ukazała się starocerkiewno słowiańska wersja dzieła przygotowana przez starca Paisija
                 Wieliczkowskiego. Współcześnie znane są, różniące się zawartością i objętością wydania angielskie, francuskie, niemieckie, włoskie.
                 Filokalia to umiłowanie dobra i piękna, pojmowanego nie w sensie estetycznym, a duchowym. Z tego względu w tłumaczeniu polskim
                 zachowano nazwę oryginalną, Dobrotolubije, jako łatwiejszą w odbiorze, niż przyjęta w tłumaczeniach na języki zachodnie Filokalia.
                 9[9]
                    Mnich z Góry Atos (XIV wiek), zwany też Niceforem Samotnikiem.






                 Dobrotolubije - tym niezbędnym szkłem. Teraz słuchaj, będę czytał, jak nauczyć się
                 nieustannej modlitwy wewnętrznej.
                    Starzec otworzył Dobrotolubije, znalazł pouczenie św. Symeona Nowego Teologa10[10] i
                 rozpoczął: "Siądź samotnie i w milczeniu, pochyl głowę, zamknij oczy, oddychaj spokojnie,
                 zaglądaj jakby do serca, sprowadzaj twój umysł, tj. myśl, do jego wnętrza. Wraz z oddechem
                 wypowiadaj słowa: ŤPanie, Jezu Chryste, zmiłuj się nade mnąť; ustami, cicho albo tylko w
                 umyśle. Wszelkie inne myśli staraj się odpędzać, trwaj w spokoju i cierpliwości, zajmuj się
                 tym jak najczęściej".
                    Starzec    wszystko     to  mi   wyjaśnił,    dając    przykłady,    a  potem     czytaliśmy     jeszcze    z
                 Dobrotolubija św. Grzegorza Synaitę11[11] i wielebnych Kaliksta i Ignacego12[12]. Wszystko, co
                 czytaliśmy, starzec wyjaśniał mi jeszcze swoimi słowami. Z uważnym zachwytem słuchałem
                 tego wszystkiego, chłonąłem            pamięcią    i starałem się,      jak   tylko   można,     szczegółowo
                 zapamiętać. Przesiedzieliśmy tak całą noc i nie kładąc się spać poszliśmy na jutrznię.
                    Starzec przy pożegnaniu pobłogosławił mnie i powiedział, bym ucząc się modlitwy
                 zachodził do niego ze szczerymi wyznaniami i wynurzeniami, bowiem zajmowanie się
                 sprawami wnętrza bez pomocy nauczyciela jest niewygodne i małe przynosi owoce.
                    Stojąc potem w cerkwi czułem w sobie gorące pragnienie jak najlepszego nauczenia się
                 nieustannej modlitwy wewnętrznej i prosiłem Boga, by mi w tym dopomógł. Potem zacząłem
                 myśleć o tym, jak będzie możliwe zachodzić do starca po radę czy też by wyznać mu swe
                 grzechy. Przecież w zajeździe dłużej niż trzy dni nie pozwolą mi mieszkać, a w pobliżu
                 pustelni kwatery nie znajdę... W końcu dowiedziałem się, że jakieś cztery wiorsty dalej jest
                 wieś. Poszedłem tam szukać sobie jakiegoś miejsca. Na moje szczęście Bóg wskazał mi coś
                 odpowiedniego. Nająłem się tam na całe lato u chłopa, by pilnować mu ogrodu, ale pod
                 warunkiem, że będę w tym ogrodzie mieszkał sam, w szałasie. Bogu niech będą dzięki! -
                 znalazłem spokojne miejsce. Tak zacząłem żyć i uczyć się, według pokazanego mi sposobu,
                 modlitwy wewnętrznej, i zachodzić do starca.
                    Przez jakiś tydzień pilnie zajmowałem się w moim ogrodowym odludziu nauczaniem
                 nieustannej modlitwy, dokładnie tak, jak mi to wyjaśnił starzec. Na początku wydawało się,
                 że ruszyłem z miejsca. Potem poczułem dużą ociężałość, lenistwo, nudę, ogarniała mnie
                 senność, a najróżniejsze myśli runęły na mnie całą chmurą. Smutny poszedłem do starca i
                 opowiedziałem mu o tym wszystkim. Powitał mnie mile i zaczął:
                    - Jest to, mój drogi bracie, wojna świata ciemności przeciwko tobie. Nic w nas nie jest dla
                 tego świata straszniejsze niż modlitwa serca i dlatego wszelkimi sposobami stara się on tobie
                 przeszkodzić i odciągnąć cię od nauki modlitwy. Zresztą, nawet taki wróg nie działa inaczej,
                 niż z Bożej woli i dopustu, tyle, ile jest dla nas pożyteczne. Widać, potrzebna ci próba
                 pokory; dlatego za wcześnie jeszcze na to, by z nieumiarkowanym zapałem wspinać się do
                 najwyższego      progu    twojego     serca,   mógłbyś     bowiem      popaść    w   duchowe      łakomstwo.
                 Przeczytam ci teraz, czego o takim przypadku uczy Dobrotolubije.
                    Starzec odnalazł nauki wielebnego mnicha Nikifora i zaczął czytać: "Jeśli potrudziwszy się
                 nieco nie zdołasz wejść do krainy serca, tak jak to miałeś wyjaśnione, to uczyń, co ci powiem,
                 a z pomocą Bożą znajdziesz to, czego szukasz. Wiesz, że zdolność do tworzenia słów tkwi w
                 krtani człowieka. Niech ona zatem nieustannie mówi: ŤPanie, Jezu Chryste, zmiłuj się nade
                 mną!ť - ty zaś odpędzaj twoje myśli (możesz to uczynić, jeśli zechcesz) i przymuszając się,
                 zawsze wymawiaj te słowa. Jeśli przez pewien czas w tym wytrwasz, to niewątpliwie otworzy
                 się wejście do twego serca. Jest to sprawdzone doświadczeniem".
                    Oto słyszysz pouczenie świętych ojców odpowiednie do twego przypadku - powiedział
                 10[10]
                      Jeden z największych mistyków Kościoła greckiego (IX/X wiek).
                 11[11]
                      Mnich z Góry Atos (XIV wiek), pochodzący z Azji Mniejszej, odrodził tradycję hezychazmu na Atosie.
                 12[12]
                      Kalikst Ksantopulos, przez krótki czas patriarcha Konstantynopola, wraz z swym przyjacielem Ignacym Ksantopulosem napisał traktat
                 o życiu ascetycznym (XIV wiek).






                 starzec. - Dlatego teraz powinieneś przyjąć ten nakaz z ufnością i, ile tylko możesz,
                 wymawiać ustami twymi modlitwę Jezusową. Masz tu różaniec, na nim odmów na początek
                 choćby i trzy tysiące razy dziennie tę modlitwę. Stoisz czy siedzisz, chodzisz czy leżysz, mów
                 ciągle: Panie, Jezu Chryste, zmiłuj się nade mną! Ale nie rób tego głośno albo spiesząc się i
                 koniecznie dokładnie czyń tak trzy tysiące razy dziennie, sam nic nie dodawaj i nie ujmuj.
                 Bóg pomoże ci w ten sposób osiągnąć nieustanne działanie serca.
                    Z radością przyjąłem jego nakaz i wróciłem do swego ogrodu. Zacząłem posłusznie i
                 dokładnie wykonywać to, czego nauczył mnie starzec. Przez dwa pierwsze dni szło mi to z
                 trudem, ale potem stało się czymś łatwym i upragnionym, tak że gdy tej modlitwy nie
                 mówiłem, pojawiała się we mnie chęć, by znów wzywać imienia Jezusa i modlitwa ta stała się
                 dla mnie łatwa, jakby do mnie dopasowana, nie jak wcześniej - wymuszona. Wyznałem to
                 starcowi, a on nakazał mi teraz modlić się tak już po sześć tysięcy razy dziennie i dodał:
                    - Nie niepokój się, a staraj się, jak tylko możesz najpilniej, modlić się tyle razy, ile ci
                 nakazuję: Bóg ulituje się nad tobą. Przez cały następny tydzień w moim samotnym szałasie od
                    mawiałem każdego dnia sześć tysięcy raz modlitwę Jezusową, nie troszcząc się o nic i nie
                 zwracając uwagi na moje myśli, choćby nie wiem co wyprawiały w mej głowie; starałem się
                 tylko o jedno - najdokładniej wypełniać nakaz starca. I co się stało? - tak przywykłem do tej
                 modlitwy, że jeśli przez moment przestaję ją mówić, to czuję, jakby mi czegoś brakowało,
                 jakbym coś utracił. Zaczynam modlitwę i zaraz robi mi się lekko i radośnie. A spotkam kogoś
                 to i nawet rozmawiać się nie chce - wciąż tylko byś siedział w samotności i modlił się; tak
                 nawykłem do modlitwy w ciągu jednego tylko tygodnia.
                    Starzec    przez    dziesięć    dni   mnie    nie   widział    i   sam    przyszedł     mnie    odwiedzić.
                 Opowiedziałem mu, co się ze mną dzieje. Wysłuchał mnie i powiedział:
                    - Teraz nawykłeś już do modlitwy, ale uważaj - podtrzymuj i pogłębiaj to przyzwyczajenie,
                 nie trać czasu na próżno i postanów z Bożą pomocą modlić się wytrwale dwanaście tysięcy
                 razy w ciągu dnia. Trzymaj się swego odludzia, wstawaj wcześniej, ale kładź się później, a co
                 dwa tygodnie przychodź do mnie po radę.
                    Zacząłem czynić tak, jak mi polecił starzec i pierwszego dnia ledwie, późnym wieczorem,
                 zdążyłem zakończyć moje dwunastotysięczne wezwanie. Na drugi dzień poszło już łatwo i z
                 uczuciem zadowolenia. Najpierw podczas tego nieustannego wypowiadania modlitwy czułem
                 zmęczenie, jakby język robił mi się drewniany, jakieś skrępowanie szczęk, zresztą przyjemne,
                 potem lekki, delikatny ból podniebienia, poczułem też niewielki ból tego palca lewej ręki,
                 którym przesuwałem paciorki różańca, i rozpalenie dłoni, które sięgało aż do łokcia, dając
                 jakieś miłe uczucie. A wszystko to jakby jeszcze pobudzało i przymuszało do mocniejszego
                 trwania na modlitwie. W ten oto sposób przez pięć dni modliłem się dokładnie po dwanaście
                 tysięcy razy, a wraz z przyzwyczajeniem przyszła chęć i poczucie zadowolenia.
                    Kiedyś, wczesnym rankiem, wyglądało na to, że modlitwa mnie zbudziła. Zacząłem
                 odmawiać modlitwy poranne, ale język wypowiadał je z trudem, a we mnie rosła chęć wejścia
                 w modlitwę Jezusową. Jakże mi było lekko i radośnie, gdy ją zacząłem, język i usta
                 wymawiały ją jakby same, bez mojego przymuszania! Cały dzień przeszedł mi pośród
                 wielkiej radości, a czułem się tak, jakbym był wolny od wszystkiego, jakbym był na innej
                 ziemi; z łatwością, wczesnym wieczorem, zakończyłem dwanaście tysięcy modlitw. Miałem
                 wielką ochotę modlić się dalej, ale nie śmiałem czynić więcej niż nakazał mi starzec. W ciągu
                 następnych dni w ten sam sposób wzywałem imienia Jezusa Chrystusa z łatwością i wielką na
                 to ochotą.
                    Poszedłem potem do starca wyznać mu, opowiedzieć wszystko szczegółowo. Wysłuchał
                 mnie i zaczął:
                    - Dzięki Bogu za to, że pojawiła się w tobie chęć i łatwość modlitwy. To rzecz normalna,
                 wynikająca z częstego ćwiczenia, z gorliwości. Podobnie i maszyna, której koło zamachowe
                 rozpędzisz, działa potem długo sama, ale dla podtrzymania jej ruchu potrzeba smarowania i
                 popędzania. Czy widzisz, jakimi wspaniałymi zdolnościami obsypał czułą naturę człowieka






                 miłujący    go   Bóg,    jakież   mogą     pojawiać    się   uczucia    nawet    poza    rajem,   nie   pośród
                 oczyszczonej zmysłowości, a w grzesznej duszy, jak już tego sam doświadczyłeś? A jakże to
                 wspaniałe, zachwycające i jak wiele niesie słodyczy, gdy Bóg pozwoli komuś ze swej
                 łaskawości odkryć dar samorzutnej modlitwy w duchu i oczyścić duszę od namiętności? Stan
                 taki jest niewyobrażalny, a odkrycie tej tajemnicy modlitwy daje przedsmak niebiańskich
                 słodyczy już tu, na ziemi. Dostąpią              tego ci, którzy szukają         Pana w prostocie serca
                 przepełnionego miłością! Teraz ci pozwalam: módl się, ile chcesz, jak najwięcej; gdy nie
                 śpisz, cały czas staraj się poświęcić na modlitwę i już bez liczenia wzywaj imienia Jezusa
                 Chrystusa, posłusznie oddając się woli Boga i od Niego oczekując pomocy: wierzę, że On cię
                 nie pozostawi i pokieruje twoją drogą.
                    Wysłuchałem tego pouczenia i całe lato spędziłem na nieustannej ustnej modlitwie
                 Jezusowej. Byłem bardzo spokojny. Często we śnie zdawało mi się, że się modlę. A w ciągu
                 dnia, gdy zdarzyło mi się spotkać kogoś, to wszyscy bez wyjątku wydawali mi się tak mili jak
                 moi najbliżsi, choć się nimi nie zajmowałem. Różne myśli, które kiedyś przychodziły mi do
                 głowy, jakoś same całkiem przycichły i nie myślałem już o niczym oprócz modlitwy, do
                 której zacząłem nakłaniać mój umysł, a serce z czasem już samo zaczęło napełniać się
                 ciepłem i     jakimś    miłym uczuciem.         Gdy    zdarzyło mi się zajść         do cerkwi, to długie
                 nabożeństwo w samotni wydawało mi się krótkie i już nie męczyło mnie, jak bywało dawniej.
                 Mój samotny szałas wydawał mi się wspaniałym pałacem i nie wiedziałem, jak mam
                 dziękować Bogu za to, że mnie, grzesznikowi zasługującemu tylko na przekleństwo, przysłał
                 takiego starca - wybawiciela i nauczyciela.
                    Ale niedługo mogłem korzystać z pouczeń mojego starca, tak miłego i mądrego w
                 sprawach Bożych - umarł on w końcu lata. Pożegnałem go ze łzami, podziękowawszy za
                 ojcowskie nauki, które dał mnie, zasługującemu przecież na potępienie, i wyprosiłem dla
                 siebie   jako   znak    błogosławieństwa różaniec,          którego    zawsze używał        przy   modlitwie.
                 Zostałem zatem sam. Wreszcie minęło i lato, z sadu zebrano owoce i nie miałem już gdzie się
                 zatrzymać. Wieśniak rozliczył się ze mną, dał mi za pilnowanie dwa ruble, a jeszcze nasypał
                 na drogę sucharów do torby i znów zacząłem wędrować po różnych miejscach. Ale już nie
                 chodziłem tak, jak kiedyś - szukając: nie, wzywanie imienia Jezusa Chrystusa przynosiło mi
                 podczas drogi radość, a wszyscy ludzie byli dla mnie tak dobrzy, jakby naraz zaczęli mnie
                 kochać.
                    Kiedyś zacząłem myśleć, co robić z pieniędzmi, które dostałem za pilnowanie ogrodu, do
                 czego mają mi służyć? Ej! zaczekaj! Starzec umarł, nie ma mnie kto uczyć. Kupię sobie
                 Dobrotolubije i z niego zacznę się uczyć modlitwy wewnętrznej. Przeżegnałem się, no i idę
                 sobie z moją modlitwą. Doszedłem do jakiegoś gubernialnego miasta i zacząłem w sklepikach
                 wypytywać o Dobrotolubije. Znalazłem w jednym, ale chcą trzy ruble, a ja mam tylko dwa.
                 Targowałem się długo, ale kupiec nie ustąpił ni na kopiejkę. Wreszcie powiedział:
                    - Idź do tej, tam, cerkwi i zapytaj starosty cerkiewnego ma on jeden stary egzemplarz tej
                 książki. Może ci odstąpi za dwa ruble.
                    Poszedłem i rzeczywiście kupiłem Dobrotolubije za dwa ruble. Książka była stara i
                 wyświechtana, ale ucieszyłem się. Jakoś ją podreperowałem, obszyłem w kawałek materiału i
                 włożyłem do torby, w której nosiłem Biblię.
                    Teraz tak już chodzę i nieustannie odmawiam Jezusową modlitwę, która stała się dla mnie
                 czymś najdroższym i najsłodszym
                    na świecie. Przejdę nieraz i z siedemdziesiąt, albo i więcej, wiorst przez dzień, ale nie
                 czuję, że idę - czuję tylko, że mówię tę modlitwę. Kiedy złapie mnie silne zimno, zaczynam
                 modlić się z większym skupieniem i zaraz robi mi się gorąco. Gdy zaczyna mi dokuczać głód,
                 częściej wzywam imienia Jezusa Chrystusa i zapominam, że chciało mi się jeść. Kiedy czuję
                 się chory, łamie mnie w plecach i w nogach, skupiam się na modlitwie i bólu nie czuję. A
                 znieważy mnie ktoś, to tylko wspomnę, jakie pocieszenie niesie Jezusowa modlitwa i zaraz
                 uczucie znieważenia i złości mija i wszystko zapominam.






                    Stałem się jak człowiek niespełna rozumu: ani nie troszczę się o nic, ani nic mnie nie
                 zajmuje, na to, co mogłoby mnie rozpraszać, nie patrzę, chciałbym tylko trwać w moim
                 osamotnieniu. Przyzwyczaiłem się tylko do jednego i tego właśnie pragnę: by nieustannie
                 wzywać imienia Jezusa; kiedy tym się zajmuję, czuję się radosny. Jeden tylko Bóg może
                 wiedzieć, co się ze mną dzieje. Jasne, że wszystko to jest tylko zmysłowe albo jak mówił
                 zmarły starzec - naturalne i zarazem sztuczne, dzięki przyzwyczajeniu, ale nie mam śmiałości,
                 by zaraz przystąpić do uczenia się i przyswojenia głębinom mojego serca modlitwy ducha, a
                 to z powodu moich wad i głupoty. Mając nadzieję, że modli się za mnie zmarły starzec,
                 czekam godziny, kiedy będzie to wolą Bożą. Zatem, choć nie sięgnąłem jeszcze progów
                 nieustannej, spontanicznej modlitwy duchowej mego serca, to niech i tak będą dzięki Bogu!
                 Dobrze przecież teraz wiem, co znaczą usłyszane przeze mnie słowa z księgi Dziejów i
                 Listów Apostolskich: módlcie się nieustannie.






                                                                                                             Opowieść druga
                    Długo wędrowałem po różnych miejscach, a towarzyszyła mi Jezusowa modlitwa, krzepiąc
                 mnie i przynosząc mi pociechę na wszystkich tych drogach, przy wszystkich spotkaniach i
                 zdarzeniach. Wreszcie poczułem, że lepiej byłoby zatrzymać się gdzieś na jednym miejscu,
                 by zakosztować samotności, ale i postudiować Dobrotolubije, które wprawdzie po trochu
                 czytałem znalazłszy schronienie na nocleg albo gdy odpoczywałem w ciągu dnia, ale silne
                 było we mnie pragnienie stałego zagłębiania się w nie i czerpania z wiarą prawdziwego
                 pouczenia służącego zbawieniu duszy, przez modlitwę serca. Jednak pomimo moich chęci,
                 nigdzie, do żadnej pracy stosownej do moich sił nająć się nie mogłem z powodu całkowitego
                 niedowładu mej        lewej    ręki  już od     dzieciństwa i      dlatego nie     mogąc     znaleźć    stałego
                 schronienia, powędrowałem w kraje syberyjskie, do arcypasterza Innocentego z Irkucka1[13].
                 Myślałem, że po syberyjskich lasach i stepach będę mógł iść w ciszy i wygodniej mi zatem
                 będzie zajmować się modlitwą i czytaniem. Tak więc szedłem, ale wciąż z modlitwą.
                 Wreszcie, po krótkim czasie, poczułem, że modlitwa sama zaczęła przenikać do mojego
                 serca, to znaczy serce, bijąc zwyczajnie, zaczęło jakby wymawiać wewnątrz siebie słowa
                 modlitwy przy każdym uderzeniu: raz - Panie! dwa - Jezu! trzy - Chryste! i tak dalej.
                 Przestałem modlitwę wymawiać ustami i zacząłem przysłuchiwać się temu, co mówi serce;
                 pamiętałem, co objaśniał mi zmarły starzec, że było to przyjemne. Potem zacząłem odczuwać
                 w sercu delikatny ból, a w myślach taką miłość do Jezusa Chrystusa, że wydawało mi się, iż
                 gdybym Go zobaczył, to rzuciłbym się Mu do nóg i nie wypuścił, całowałbym słodko, do łez,
                 dziękując za to, że poprzez swoje imię daje tak wielką pociechę ze swojej łaskawości i
                 miłości, niegodnemu i grzesznemu stworzeniu.
                    Potem zaczęło się pojawiać w sercu jakieś kojące ciepło, które rozchodziło się na całe
                 piersi. Nakłoniło mnie to w sposób szczególny do uważnego czytania Dobrotolubija, żeby
                 sprawdzić moje doznania i głębiej opanować wewnętrzną modlitwę serca; obawiałem się
                 bowiem, że bez tego sprawdzenia mogę popaść w złudzenia albo przyjąć to, co naturalne, za
                 przychodzące z łaski, i zacząć szczycić się tak szybkim zdobyciem umiejętności modlitwy, o
                 czym słyszałem od zmarłego starca.
                    Dlatego też szedłem teraz częściej nocami, a dnie spędzałem przeważnie na czytaniu
                 Dobrotolubija, siedząc w lesie pod drzewami. Ach, ileż nowych, jak mądrych i dotąd nie
                 znanych mi rzeczy ukazała mi ta lektura! Zajmując się nią, zakosztowałem takiej słodyczy,
                 jakiej dotąd nie mogłem sobie nawet wyobrazić. Wprawdzie w niektórych miejscach książka
                 była niezrozumiała dla         mego     ograniczonego      umysłu, ale skutki        modlitwy      serca były
                 objaśnieniem tego, czego nie mogłem pojąć. W dodatku widywałem czasem we śnie mojego
                 zmarłego starca; wiele mi wyjaśniał i wciąż nakłaniał przede wszystkim do pokory moją
                 nierozumną duszę. Rozkoszowałem się tak ponad dwa miesiące tego lata. Podróżowałem
                 najczęściej lasami i polnymi drogami: przychodzę do wsi, proszę o torbę sucharów i garść
                 soli, naleję sobie wody do kubełeczka z brzozowej kory i znowu idę jakieś sto wiorst.
                    Czy to za grzechy mojej godnej potępienia duszy, czy wymagało tego moje życie duchowe,
                 może dla lepszego pouczenia mnie i doświadczenia, ale pod koniec lata zaczęły pojawiać się
                 próby. Było to tak. Wyszedłem na jakąś szeroką drogę i o zmierzchu dopędziło mnie dwu
                 ludzi, sądząc z       wyglądu ich głów byli           to żołnierze, i zażądali        ode mnie pieniędzy.
                 Powiedziałem, że nie mam nawet kopiejki, ale nie uwierzyli i bezczelnie krzyknęli - Łżesz!
                 Tacy jak ty wędrowcy zawsze mają pieniądze ze sobą! - Jeden z nich powiedziawszy - Co
                 będziemy z nim gadać - rąbnął mnie pałką w głowę tak, że upadłem bez przytomności. Nie
                 1[13]
                     Misjonarz, pierwszy biskup lrkucka, żyt w latach 1682-1731, umarł w opinii świętości.






                 wiem, czy długo tak leżałem, ale ocknąwszy się zobaczyłem, że leżę na skraju lasu, przy
                 drodze, poszarpany, a mojej torby nie ma. Zostały tylko odcięte sznurki, na których ją
                 niosłem. Dzięki Bogu nie zabrali moich papierów, które nosiłem w mojej starej czapce, by w
                 razie potrzeby móc je szybko pokazać. Wstałem i zapłakałem gorzko, nie tyle z bólu głowy,
                 ile z żalu, że straciłem obie moje książki, Biblię i Dobrotolubije, które były w skradzionej
                 torbie. Ani w dzień, ani w nocy nie przestawałem się tym smucić i płakać. Gdzież teraz jest
                 moja Biblia, którą czytałem i zawsze miałem przy sobie już od najmłodszych lat? Gdzie moje
                 Dobrotolubije, z którego tyle zaczerpnąłem nauk i pociechy? Utraciłem, nieszczęsny, ten
                 pierwszy i ostatni skarb mego życia, i to jeszcze zanim zdążyłem się nim nasycić. Lepiej by
                 mi było, gdyby mnie zabili, niż teraz, gdy mam żyć bez tego duchowego pokarmu! Nie będę
                 mógł już go zdobyć!
                    Przez dwa dni ledwie powłóczyłem nogami, będąc u kresu sił ze smutku, a na trzeci,
                 całkiem utraciwszy siły, ległem pod krzakiem i zasnąłem. I widzę oto we śnie, jakbym był w
                 samotni, w celi mojego starca i opłakiwał mój smutek. Starzec, pocieszając mnie zaczął
                 mówić - Jest to dla ciebie lekcja oderwania się od rzeczy ziemskich, byś lepiej wędrował do
                 nieba. Przyszło      to  na ciebie, byś       nie   popadł    w   duchowe łakomstwo.          Bóg chce,      by
                 chrześcijanin rzeczywiście wyrzekał się swojej woli, chceń i wszelkich przywiązań i by
                 całkowicie poddał się woli Bożej. Bóg wszystkimi wydarzeniami kieruje dla zbawienia
                 człowieka. Chce zbawić wszystkich (1 Tm 2,~1). Dlatego też nabierz otuchy i wierz, że wraz
                 z pokusą da Bóg i ocalenie (1 Kor 10,13). I wkrótce twoja radość będzie większa od tego, co
                 teraz cierpisz. - Przy tych słowach obudziłem się, poczułem przypływ sił, a w mej duszy -
                 jakby jakieś świtanie i spokój. - Niech się dzieje wola Boża - powiedziałem i przeżegnawszy
                 się ruszyłem dalej. Modlitwa po staremu zaczęła działać w mym sercu i przez jakieś trzy dni
                 wędrowałem spokojnie.
                     Wtem dopędzam na drodze etap, transport więźniów pod strażą, zakutych w kajdany.
                 Zrównawszy się z nimi ujrzałem dwóch ludzi, którzy mnie ograbili, a ponieważ szli oni z
                 brzegu, upadłem im do nóg prosząc usilnie, by powiedzieli, gdzie są moje książki. Najpierw
                 nie zwracali na mnie uwagi, ale potem jeden z nich zaczął - Dasz coś, to powiemy, gdzie te
                 twoje książki. Daj rubelka. - Przysiągłem na Boga, że dam, na pewno dam, choćbym miał w
                 imię Chrystusa wyprosić u ludzi. Macie, jeśli chcecie, bierzcie w zastaw moje papiery. -
                 Powiedzieli,     że   moje    książki    wiezie    tabor    wraz    z  innymi     skradzionymi      rzeczami,
                 znalezionymi u nich podczas rewizji. - Jakże je odzyskam? - Proś kapitana, który nas
                 prowadzi. Rzuciłem się ku kapitanowi, wszystko mu wyjaśniłem, i to szczegółowo. A on, ot
                 tak sobie, pyta - Czyżbyś ty umiał czytać Biblię? Nie tylko umiem wszystko przeczytać -
                 odpowiedziałem - ale nawet i pisać: w Biblii jest napisane, że jest ona moją własnością,
                 a przecież i w papierach moich podane jest to samo imię i nazwisko. Kapitan zaczął - Te
                 rzezimieszki, to zbiegli żołnierze, mieszkali w ziemiance i łupili wielu. Wczoraj złapał ich
                 sprytny woźnica, któremu chcieli odebrać trojkę. Niech będzie, oddam ci twoje książki, jeśli
                 tu są, ale chodź z nami na nocleg, tu, niedaleko, cztery wiorsty, przecież nie zatrzymam etapu
                 i taboru z twojego powodu. - Rozmawiając z kapitanem z radością szedłem obok jego
                 wierzchowca. Zobaczyłem, że kapitan to człowiek dobry i prawy, już niemłody. Pytał mnie,
                 kim jestem, skąd i dokąd idę, a ja opowiadałem mu najszczerszą prawdę. Tak dotarliśmy do
                 chaty, służącej za miejsce noclegu etapu. Kapitan, odnalazłszy moje książki, oddał mi je i
                 powiada Dokądże teraz pójdziesz nocą, śpij u mnie w przedpokoju. - Zostałem.
                     Odzyskawszy książki tak się ucieszyłem, że nie wiedziałem, jak mam dziękować Bogu.
                 Przycisnąłem je do piersi i trzymałem, aż mi zdrętwiały ręce. Z moich oczu płynęły łzy
                 radości, a serce słodko biło w zachwycie!
                     Kapitan, patrząc na mnie, zapytał - Widać pokochałeś czytanie Biblii. - Z radości nic nie
                 mogłem na to odpowiedzieć, wciąż płakałem. Ciągnął - Ja też, bracie, pilnie czytam każdego
                 dnia Ewangelię. - Mówiąc to rozpiął mundur i wyjął maleńkie, kijowskie wydanie Ewangelii,
                 całe w srebrze. - Siadaj, opowiem ci, co mnie do tego skłoniło. No, ale dajcie nam wreszcie






                 kolację
                     Siedliśmy przy stole i kapitan zaczął opowiadać - Od młodych lat służyłem, ale nie w
                 garnizonie, a w armii czynnej. Znałem swoje obowiązki i jako sumienny chorąży lubiany
                 byłem przez dowództwo, ale moje lata były tak młode jak moi przyjaciele i na nieszczęście
                 nauczyłem się pić, i to tak, że w końcu stałem się nałogowcem: gdy nie piję, jestem
                 sumiennym oficerem, ale jak zahulam, to i sześć tygodni nie wstaję z barłogu. Długo to
                 znosili, ale w końcu, za grubiańskie zachowanie wobec szefa, co mi się po pijanemu zdarzyło,
                 zdegradowali mnie do zwykłego żołnierza na trzy lata, z jednoczesnym przeniesieniem do
                 garnizonu. Jeślibym się zaś nie poprawił i nie przestał pić, to grozili najsurowszą karą. W tym
                 nieszczęsnym stanie jakże się starałem powstrzymać, jak się nie leczyłem, ale w żaden sposób
                 nie mogłem rzucić mojego nałogu i dlatego chcieli mnie nawet przenieść do rot aresztanckich.
                 Usłyszawszy to, nie wiedziałem, co ze sobą uczynić.
                      Siedziałem kiedyś zamyślony w koszarach, gdy nagle przyszedł do nas jakiś mnich z
                 księgą do zapisywania datków na cerkiew. Każdy dał, co mógł, a on podszedł do mnie i pyta
                 Czemuś taki smutny? Zacząwszy z nim rozmowę, opowiedziałem mu o moim nieszczęściu.
                 Mnich, współczując mi, zaczął - Dokładnie to samo zdarzyło się memu rodzonemu bratu i
                 oto, co mu pomogło: jego ojciec duchowny dał mu Ewangelię i stanowczo nakazał, by bez
                 chwili zwłoki, gdy tylko zachce mu się wina, czytał rozdział Ewangelii, a jeśliby mu się
                 zachciało znowu, to i rozdział następny. Brat mój zaczął tak postępować i w niedługim czasie
                 przestało go ciągnąć do picia; już piętnaście lat nie miał w ustach kropli alkoholu. Postępujże
                 i ty w ten sposób, a będzie z tego pożytek. Mam Ewangelię, owszem, przyniosę ci.
                     Wysłuchałem go i mówię - Jakże mi pomoże twoja Ewangelia, gdy żadne moje wysiłki
                 ani leki nie mogły mnie powstrzymać? - Powiedziałem to, ot tak, bo nigdy Ewangelii nie
                 czytywałem. - Nie mów tak - zaprzeczył mnich - zapewniam cię, że będzie z tego pożytek. -
                 Następnego dnia mnich rzeczywiście przyniósł mi to oto wydanie Ewangelii. Otworzyłem je,
                 popatrzyłem, spróbowałem czytać i mówię Nie wezmę tego, nic nie rozumiem i nie
                 nawykłem do cerkiewnych druków2[14]. - Mnich dalej mnie przekonywał, że już w samych
                 słowach Ewangelii tkwi zbawienna moc, bo napisane jest w nich to, co mówił sam Bóg. Nie
                 musisz rozumieć, byleś czytał pilnie. Pewien święty powiedział: Nawet jeśli ty nie rozumiesz
                 Słowa Bożego, to diabli wiedzą, co czytasz, i drżą, a przecież nałóg pijaństwa to niewątpliwie
                 ich sprawka. I jeszcze ci powiem: Jan Złotousty3[15] pisze, że nawet miejsce, w którym
                 przechowuje się Ewangelię, odstrasza duchy ciemności i jest niedostępne dla ich knowań.
                     Nie pamiętam, coś temu mnichowi dałem, wziąłem od niego te Ewangelie, włożyłem do
                 kuferka razem z innymi rzeczami i zapomniałem o tym. Po pewnym czasie znowu strasznie
                 zachciało mi się wypić wina, jak najszybciej otworzyłem kuferek, by wyjąć pieniądze i pędzić
                 do karczmy. Pierwsze, co mi wpadło w oczy, to były Ewangelie. Zaraz wróciło mi żywe
                 wspomnienie tego wszystkiego, co mówił mnich, otworzyłem więc i zacząłem od początku
                 czytać pierwszy rozdział św. Mateusza. Przeczytałem go do końca i właśnie... niczego nie
                 zrozumiałem. Przypomniało mi się jednak, że mnich mówił: Nie musisz rozumieć, byleś
                 pilnie czytał. Myślę: zatem przeczytam drugi rozdział. Przeczytałem i zrozumiałem więcej.
                 Dobrze, pomyślałem, zacznę trzeci, ale gdy tylko to uczyniłem, w koszarach zabrzmiał sygnał
                 dzwonka: wszyscy na swoje miejsca! Nie mogłem już teraz wyjść za bramę i w ten sposób
                 wytrwałem.
                     Wstawszy z rana, i mając zamiar iść po wino, pomyślałem, przeczytam rozdział Ewangelii
                 - co się stanie? Przeczytałem i nie poszedłem. Znowu mi się wina zachciało - zacząłem czytać
                 dalej i ulżyło mi. To mi dodało otuchy i przy każdej myśli o winie zaczynałem czytać rozdział
                 2[14]
                     Druki wykonane alfabetem cyrylickim różnią się znacznie od wykonanych wprowadzoną przez Piotra Wielkiego (1708 rok) tzw.
                 grażdanką, tj. alfabetem świeckim (grażdanskij, tu: niekościelny, świecki).
                 3[15]
                     Zwany też Janem Chryzostomem, doktor Kościoła, biskup Konstantynopola, żył w latach ok. 350-407. Największy mówca
                 chrześcijańskiej starożytności.






                 Ewangelii. Im dalej, tym szło łatwiej, a w końcu, gdy skończyłem czterech Ewangelistów,
                 chęć picia całkiem mi przeszła, zacząłem do tego odczuwać obrzydzenie. W ten oto sposób
                 od pełnych dwudziestu lat napojów alkoholowych nie używam.
                     Wszyscy      dziwili   się  przemianie,     która   we    mnie    nastąpiła:   po   upływie     trzech   lat
                 przywrócono mi rangę oficera, potem awansowałem wyżej i wreszcie zostałem dowódcą.
                 Ożeniłem się, trafiła mi się dobra żona, dorobiliśmy się majątku i teraz, dzięki Bogu, żyjemy,
                 w miarę możliwości pomagamy biednym, przyjmujemy w gościnę pielgrzymów. Mój syn też
                 już jest oficerem i dobry z niego chłopak.
                     Posłuchaj,    od   tej  chwili,    gdy   ocaliłem     me   życie    przed   zapiciem     się  na   śmierć,
                 poprzysiągłem sobie, że każdego dnia, aż do końca życia, czytać będę Ewangelię, całego
                 Ewangelistę w ciągu doby, nie bacząc na przeszkody. Czynię to do dziś. Jeśli obowiązków
                 mam zbyt wiele i bardzo jestem zmęczony, wtedy położywszy się wieczorem przymuszam
                 moją żonę lub syna, by czytali mi całą Ewangelię. W ten sposób trzymam się mojej zasady,
                 nie czyniąc wyjątków. Jako wyraz dziękczynienia Bogu i na Jego chwałę oprawiłem
                 Ewangelie w czyste srebro i noszę je zawsze na mojej piersi.
                     Opowiadanie kapitana napełniło mnie błogością i powiedziałem - Widziałem i ja podobny
                 przypadek. W naszej wiosce pracował w fabryce pewien rzemieślnik, wielki mistrz w swoim
                 fachu, dobry, ceniony, ale na nieszczęście popijał, i to często. Pewien bogobojny człowiek
                 poradził mu, by, gdy tylko przyjdzie mu ochota na wino, odmawiał trzydzieści trzy razy
                 Jezusową modlitwę, a to na cześć Przenajświętszej Trójcy i według liczby trzydziestu trzech
                 lat ziemskiego życia Jezusa Chrystusa. Rzemieślnik ów rady posłuchał, zaczął ją wypełniać i
                 wkrótce całkiem rzucił picie. Cóż jeszcze dodać? Po trzech latach wstąpił do klasztoru.
                     - No dobrze, ale co jest ważniejsze - zapytał kapitan modlitwa Jezusowa czy Ewangelia?
                     - To jest dokładnie to samo - odpowiedziałem - czym jest Ewangelia, tym jest i Jezusowa
                 modlitwa, bo przecież święte imię Jezusa Chrystusa zawiera w sobie wszystkie prawdy
                 Ewangelii. Święci ojcowie powiadają,               że modlitwa Jezusowa           jest streszczeniem      całej
                 Ewangelii.
                     Na koniec pomodliliśmy się, kapitan zaczął czytać od początku Ewangelię według św.
                 Marka, a ja słuchałem, powtarzając w sercu modlitwę. Przed drugą godziną po północy
                 kapitan skończył Ewangelię i rozstaliśmy się, by odpocząć.
                     Wstałem swoim zwyczajem wczesnym rankiem, wszyscy jeszcze spali, i gdy tylko
                 zaczęło świtać, zabrałem się do czytania mojego ukochanego Dobrotolubija. Z jakąż radością
                 je otworzyłem! Jakbym ujrzał swego rodzonego ojca, powracającego z dalekich krajów, albo
                 wskrzeszonego spośród umarłych przyjaciela. Ucałowałem je, dziękując Bogu za to, że mi je
                 zwrócił. Zaraz zacząłem czytać Teolepta z Filadelfii4[16], w drugiej części Dobrotolubija.
                 Zdziwiło mnie jego pouczenie, w którym zapraszał, by człowiek wykonywał jednocześnie
                 trzy czynności: siedząc w refektarzu, powiada, ciału dawaj pożywienie, uchu lekturę, a
                 umysłowi - modlitwę. Wspomniałem jednak miniony, tak radosny wieczór i to doświadczenie
                 rozwiało moje wątpliwości. Otworzyła się tu przede mną tajemnica: umysł i serce to nie to
                 samo!
                     Kiedy kapitan wstał, wyszedłem, by podziękować za jego dobroć i pożegnać się.
                 Poczęstował mnie herbatą, dał mi rubla i rozstaliśmy się. Pełen radości znów ruszyłem w
                 drogę.
                     Przeszedłem już z wiorstę, gdy przypomniałem sobie, że przecież żołnierzom obiecałem
                 rubla, a akurat nieoczekiwanie go mam. Dać go im, czy nie? Raz pomyślę: stłukli cię i
                 ograbili, a i tak go nie wydadzą, bo są pod strażą. To znów przychodzi myśl inna: przypomnij
                 sobie, że w Biblii jest napisane: "Jeżeli nieprzyjaciel twój cierpi głód - nakarm go. Jeżeli
                 pragnie napój go" (Rz 12,19b-20a). A i sam Jezus Chrystus mówi: "Miłujcie waszych
                 nieprzyjaciół" (Mt 5,44), i jeszcze: "Temu, kto chce [...] wziąć twoją szatę, odstąp i płaszcz!"
                 4[16]
                     Autor pism ascetycznych, żył w drugiej połowie XIII wieku.






                 (Mt 5,40) Przekonany tymi słowami wróciłem, podchodzę do etapu, a tu akurat wyprowadzili
                 wszystkich uwięzionych, by ich prowadzić dalej. Podbiegłem szybko, wsunąłem im w rękę
                 tego mojego rubla i powiedziałem - Pokutujcie i módlcie się. Jezus Chrystus kocha ludzi i
                 was tak nie zostawi! - Z tymi słowami odszedłem, ruszając w drogę w innym kierunku.
                     Przeszedłszy jakieś pięćdziesiąt wiorst szeroką drogą pomyślałem, że dla pewniejszego
                 osiągnięcia samotności i wygodniejszego czytania skręcę na drogę polną. Długo wędrowałem
                 przez lasy, gdzieniegdzie tylko napotykałem niewielkie wioski. Czasem to i cały dzień
                 przesiedziałem      w   lesie,   pilnie  czytając    Dobrotolubije.      Wiele    i  to   cudownej     wiedzy
                 zaczerpnąłem z niego. Moje serce płonęło chęcią zjednoczenia z Bogiem poprzez wewnętrzną
                 modlitwę, której umiejętność pragnąłem posiąść, kierując się i sprawdzając wszystko poprzez
                 lekturę Dobrotolubija. Zarazem bolałem, że nie znajduję jeszcze schronienia, gdzie mógłbym
                 spokojnie oddawać się stałej lekturze.
                     W tym czasie czytałem Biblię i czułem, że rozumiem ją coraz lepiej, nie tak jak wcześniej,
                 gdy zbyt wiele wydawało mi się niejasne i często czułem się zakłopotany. Słusznie powiadają
                 święci ojcowie, że Dobrotolubije jest kluczem do tajemnic Pisma Świętego. Mając zatem taki
                 przewodnik, zacząłem stopniowo rozumieć ukryty sens Słowa Bożego. Tak zostało mi
                 wyjawione, co oznacza wewnętrzny, ukryty człowiek serca (1 P 3,4), czym jest prawdziwa
                 modlitwa, oddawanie czci w Duchu (J 4,23), czym królestwo Boże w nas (Łk 17,21), czym
                 jest wstawiennictwo Ducha Świętego, gdy prosi za nami błaganiem niewymownym (Rz 8,26),
                 co oznacza: "Wytrwajcie we Mnie" (J 15,4), "Daj mi swe serce" (Prz 23,26), "Przyobleczcie
                 się w Pana Jezusa Chrystusa" (Rz 13,14; por. Ga 3,27), a co zaślubiny Ducha w naszych
                 sercach (por. Ap 22,17), a co wołanie sercem: Abba! Ojcze! (Rz 8,15-16) i tyle innych miejsc
                 Pisma. W tym czasie, gdy zaczynałem modlić się sercem, wtedy wszystko, co mnie otaczało,
                 widziałem w jakiejś zachwycającej postaci: drzewa, trawy, ptaki, ziemię, powietrze, światło.
                 Wszystko to jakby mówiło mi, że istnieje właśnie dla ludzi, świadczy o Bożej miłości do
                 człowieka, modli się i wyśpiewuje chwałę Boga. Zrozumiałem wtedy, co nazywane jest w
                 Dobrotolubiju      "znajomością      mowy      stworzenia"     i  zobaczyłem,      w   jaki   sposób    można
                 rozmawiać z Bożymi stworzeniami.
                     Długo tak wędrowałem. W końcu trafiłem w takie odludne miejsca, że przez trzy dni nie
                 napotkałem ani jednej wioski. Zjadłem już wszystkie suchary i posmutniałem na myśl, że
                 przyjdzie mi umrzeć z głodu. Zacząłem się modlić w sercu i jak tylko to uczyniłem,
                 przygnębienie minęło, cały zdałem się na wolę Bożą, poweselałem i uspokoiłem się.
                 Przeszedłszy kawałek drogi biegnącej wzdłuż ogromnego lasu zobaczyłem przed sobą
                 podwórzowego psa, który zeń wybiegł. Przywołałem go, a on, podbiegłszy, zaczął się do
                 mnie łasić. Ucieszyłem się i pomyślałem: oto Boże miłosierdzie! Pewnie w lesie pasie się
                 jakieś stado, a to jest oswojony pies pastucha. A może poluje tu jakiś myśliwy. Tak czy owak,
                 ale przynajmniej mogę prosić o trochę chleba, bo już drugą dobę nie jadłem, albo mogę
                 dowiedzieć się o jakieś pobliskie osiedle. Pokręciwszy się koło mnie i zobaczywszy, że nic
                 nie dostanie, pies znów pobiegł do lasu tą samą wąską ścieżką, z której wybiegł na drogę.
                 Poszedłem za nim i po przejściu jakichś dwustu sążni zobaczyłem między drzewami, że pies
                 wlazł do nory i wyglądając z niej zaczął szczekać.
                     Wtem zza grubego drzewa wychodzi chłop. Chudy, blady, w średnim wieku. I pyta mnie,
                 jak tu trafiłem, a ja odpowiadam innym pytaniem: dlaczego tu siedzi? Zaczęliśmy życzliwą
                 rozmowę. Człowiek ów zaprosił mnie do swej ziemianki, opowiedział, że jest leśniczym i
                 pilnuje tego lasu sprzedanego pod wyrąb. Poczęstował mnie chlebem i solą i wywiązała się
                 między nami rozmowa. Zazdroszczę ci - powiedziałem - że tak wygodnie możesz żyć z dala
                 od ludzi, nie tak jak ja, tułam się z miejsca na miejsce, obracam się wśród ludzi wszelkiego
                 rodzaju. Jeśli masz chęć - powiada - to proszę, żyj sobie tu i ty. Tu niedaleko jest stara
                 ziemianka poprzedniego strażnika i choć trochę się obsunęła, to latem można w niej jeszcze
                 mieszkać. Papiery masz, chleba nam wystarczy, każdego tygodnia przynoszą mi z naszej wsi.
                 Jest też strumyk, który nigdy nie wysycha. Ja sam, bracie, żyję już tak dziesięć lat, tylko o






                 chlebie i wodzie, nigdy niczego więcej nie
                 jem. Rzecz tylko w tym, że jesienią, gdy chłopi skończą prace w polu, zjedzie ich tu ze
                 dwustu i las wyrąbią. Wtedy nic tu po mnie, a i tobie żyć tu nie dadzą.
                     Wysłuchawszy tego wszystkiego, tak się ucieszyłem, że padłbym mu do nóg. Wprost nie
                 wiedziałem, jak mam Bogu dziękować za miłość, jaką mi okazał Nad czym bolałem, czego
                 pragnąłem - wszystko to teraz nieoczekiwanie otrzymuję. Do późnej jesieni jeszcze ponad
                 cztery miesiące i przez cały czas mogę korzystać z ciszy i spokoju, by uważnie czytać
                 Dobrotolubije dla poznania i osiągnięcia nieustannej modlitwy serca. W ten oto sposób, pełen
                 radości, zamieszkałem zatem we wskazanej mi ziemiance. Z tym pełnym prostoty bratem,
                 który mnie przygarnął, rozmawialiśmy coraz więcej, zaczął mi opowiadać całe swe życie i
                 swoje myśli.
                     - W mojej wsi - opowiadał - nie byłem ostatnim człowiekiem. W swoim fachu byłem
                 mistrzem, bawełniane materiały farbowałem na czerwono, a samodziały na niebiesko i tak
                 żyłem sobie zadowolony, choć nie bez grzechu: oszukiwałem, jak się dało w handlu, bez
                 potrzeby przysięgałem na Boga, kląłem ciężkimi wyrazami, piłem i rozbijałem się. W naszej
                 wiosce mieszkał stary diak, który miał starą, stareńką książeczkę o Sądzie Ostatecznym.
                 Zdarzało się, zajdzie do prawosławnych i czyta, dają mu za to pieniądze. Zachodził i do mnie.
                 Bywało: dasz mu dziesięć kopiejek, a on czyta aż do pierwszego piania koguta. Często
                 słuchałem go pracując, a on czytał, jakie to w piekle będą męki, jak przemienią się żywi, a
                 zmartwychwstaną umarli, jak to Bóg zstąpi na Sąd, aniołowie zadmą w trąby, jaki ogień i
                 smoła będą przygotowane, i jak robak toczyć będzie ciała grzeszników. Kiedyś, słuchając
                 tego, wystraszyłem się i pomyślałem: już mnie te męki nie miną! Stój, bierz się za ratowanie
                 duszy, módl się, może ci Bóg daruje twoje grzechy. Zacząłem się zastanawiać, w końcu
                 zostawiłem swoje rzemiosło, chatę sprzedałem, a że byłem sam, poszedłem do leśnej straży,
                 byleby tylko od ludzi dostać chleb, odzienie i woskowe świece do modlitwy.
                     Żyję już tak z górą dziesięć lat, jem tylko raz na dzień, a i to sam chleb i wodę. Każdej
                 nocy wstaję o pierwszym pianiu koguta i do świtu modlę się, bijąc pokłony aż do ziemi, a
                 przed świętymi obrazami zapalam po siedem świec. Za to w dzień, gdy obchodzę las, noszę
                 dla umartwienia na gołym ciele dwupudowe5[17] łańcuchy. Nie przeklinam, wina i piwa nie
                 piję, z nikim się nie biję, z kobietami i dziewczynami nie zadawałem się, jak długo żyję.
                     Na początku takie życie podobało mi się, ale teraz, pod koniec, napadają mnie myśli, od
                 których nie mogę się opędzić. Przecież jeden tylko Bóg wie, czy wystarczy twej modlitwy za
                 grzechy, a życie masz trudne. A czy to prawdę w tej książeczce napisali? Jakże to, umarły
                 zmartwychwstanie? Jakiś tam umarły sto czy więcej lat temu, toć przecież i proch z niego nie
                 został. A piekło będzie, czy nie, któż to wie? Przecież nikt z tamtego świata do nas nie
                 zachodził, wygląda na to, że jak człowiek umrze i zgnije, to i ginie bez śladu. Może tę
                 książeczkę napisali popi, ci najgłówniejsi, żeby nas głupków nastraszyć, żebyśmy skromniej
                 żyli. Choć przecież i tak żyjesz na tej ziemi w trudzie i nic cię nie cieszy, i na tamtym świecie
                 też nic nie będzie. I na co to wszystko? Nie lepiej to chociaż na ziemi pożyć sobie wesoło, bez
                 znoju? Takie to myśli mnie nachodzą - ciągnął - i boję się, czy nie przyjdzie mi wrócić do
                 starego fachu!
                     Żal mi go było, gdy tego słuchałem. Pomyślałem też sobie: Mówią, że to tylko uczeni i
                 mądrzy bywają wolnomyślicielami i w nic nie wierzą, a oto i nasza brać, prości chłopi, jakie
                 to bezbożne ma pomysły! Pewnie świat ciemności do każdego ma dozwolony dostęp, a na
                 zwykłych ludzi jeszcze łatwiej mu napadać. Ze wszystkich sił trzeba nabierać mądrości i
                 umacniać się Słowem Bożym przeciw wrogom duszy. I żeby choć trochę pomóc i podtrzymać
                 wiarę    tego   brata,  wyjąłem      z  torby Dobrotolubije,        odnalazłem     sto   dziewiąty rozdział
                 wielebnego Hezychiasza6[18], przeczytałem i zacząłem mu objaśniać, że powstrzymywanie się
                 5[17]
                     Pud to 6,3 kg.
                 6[18]
                     Mnich synajski (VII wiek).






                 od grzechów ze strachu przed piekielnymi mękami jest daremne i bezowocne, dusza nie
                 wyzwoli się od grzechów popełnianych w myślach inaczej niż chroniąc umysł i zachowując
                 czystość serca. Wszystko to zaś można posiąść dzięki modlitwie wewnętrznej. I jest jeszcze
                 coś, dodałem. Jeśli ktoś ze strachu przed piekielnymi mękami albo nawet z pragnienia
                 królestwa niebieskiego zaczyna spełniać uczynki, które miałyby go zbawić, to święci ojcowie
                 nazywają to dziełem najemnika. Mówią oni, że lęk przed męką jest drogą niewolnika, a
                 pragnienie nagrody w Królestwie - drogą najemnika. A Bóg chce przecież, byśmy szli ku
                 Niemu drogą synostwa, to znaczy, byśmy z miłości i gorliwości ku Niemu żyli godnie i
                 rozkoszowali się zbawczym z Mim zjednoczeniem w duszy i sercu.
                     Ile byś się nie namęczył, choćbyś nie wiem jak utrudził swe ciało i dokonał, jakich chcesz
                 czynów, to jeśli nie będziesz wciąż miał Boga w myślach, a nieustannej Jezusowej modlitwy
                 w sercu, nigdy nie uspokoisz twych myśli, a do grzechu będziesz skłonny zawsze, nawet przy
                 najmniejszej okazji. Bierz się, bracie, za nieustanną modlitwę Jezusową. Przecież na tym
                 odludziu możesz się nią zająć bez przeszkód, na owoce długo nic będziesz czekał. Przestaną
                 nachodzić cię bezbożne myśli. Przyjdzie wiara i miłość do Jezusa Chrystusa, dowiesz się, jak
                 zmartwychwstaną umarli, a Sąd Ostateczny ukaże ci się takim, jakim będzie. Dzięki
                 modlitwie poczujesz się w twym sercu tak lekki i radosny, że zdziwisz się i nie będziesz już
                 się nudzić i zadręczać tym twoim dotychczasowym, mającym ci przynieść zbawienie,
                 sposobem życia.
                     Potem, jak tylko mogłem, wyjaśniłem mu, jak rozpocząć i prowadzić nieustanną modlitwę
                 Jezusową, jak nakazuje ją Słowo Boże i pouczają święci ojcowie. Wyglądało na to, że się
                 godzi, trochę też się uspokoił. Po tym wszystkim rozstałem się z nim, zamykając się we
                 wskazanej przezeń starej ziemiance.
                     Mój Boże, jakąż odczułem radość, spokój i zachwyt, przekraczając progi tej pieczary albo
                 jeszcze lepiej - mogiły. Wydała mi się królewskim pałacem, pełnym wszelakich rozkoszy i
                 radości. Ze łzami radości dziękowałem Bogu i myślałem: oto teraz, w takim spokoju i ciszy,
                 trzeba pilnie zająć się swoimi sprawami i błagać Boga o dar rozumu. Tak to zacząłem
                 najpierw czytać Dobrotolubije, po kolei, od początku do końca, z wielką uwagą. W niedługim
                 czasie przeczytałem wszystko i zobaczyłem, jak wielka jest w nim zawarta mądrość, świętość
                 i głębia. Ale ponieważ pisano tam o tak licznych i różnych rzeczach, tak różnorodne były
                 pouczenia świętych ojców, to nie mogłem pojąć i streścić sobie tego wszystkiego, czego
                 chciałbym się dowiedzieć zwłaszcza o modlitwie wewnętrznej, by znaleźć sposób nauczenia
                 się nieustannej, samoczynnej modlitwy serca. A pragnąłem tego bardzo, stosownie do nakazu
                 Bożego danego przez Apostoła: "Starajcie się o większe dary" (1 Kor 12,31), a także: "Ducha
                 nie gaście" (1 Tes 5,19). Wciąż zatem myślałem, co mam czynić. Rozumu mi nie starcza,
                 zdolności też, wyjaśniać mi nie ma kto - zacznę naprzykrzać się Panu poprzez modlitwę, a
                 nuż Pan jakoś pouczy. Po czym całą dobę nic nie robiłem, tylko oddawałem się nieustannej
                 modlitwie, nie przerywając jej nawet na chwilę. Moje myśli wyciszyły się i zasnąłem.
                     I oto widzę we śnie, że jestem jakby w celi mojego zmarłego starca, a on wyjaśnia mi
                 Dobrotolubije i mówi - Ta święta księga pełna jest wszelkiej mądrości. To tajemnicza
                 skarbnica rozumienia Bożych wyroków. Nie wszędzie i nie dla wszystkich jest ona dostępna,
                 ale na miarę każdego, który pragnie zrozumieć, zawiera właściwe pouczenia: dla mądrych -
                 mądre, dla prostych - proste. Dlatego wy - ludzie prości, winniście ją czytać w innej
                 kolejności niż ta, w jakiej ułożone są księgi świętych ojców, bo jest to kolejność teologiczna.
                 Człowiek nieuczony, chcąc nauczyć się z Dobrotolubija modlitwy wewnętrznej, winien je
                 czytać tak: najpierw księgę Nikifora mnicha (w części drugiej), następnie księgę Grzegorza
                 Synaity (całą, bez rozdziałów krótkich), dalej Symeona Nowego Teologa o trzech rodzajach
                 modlitwy i słowo o wierze, a potem księgę Kaliksta i Ignacego. U tych ojców zawarte są
                 wszystkie wskazówki i cała nauka o wewnętrznej modlitwie serca, zrozumiałe dla każdego.
                     A jeśli szukałbyś pouczenia o modlitwie jeszcze bardziej zrozumiałego, to znajdź w części
                 czwartej krótki opis sposobu modlitwy, dany przez przewielebnego patriarchę Kaliksta






                 Konstantynopolskiego. - Zacząłem szukać wspomnianego pouczenia, jakby trzymając w
                 rękach moje Dobrotolubije, ale nie mogłem odnaleźć. Wtedy starzec sam przerzucił kilka kart
                 i powiedział - Masz tutaj! Zaznaczę ci! - I podniósłszy z ziemi węgielek postawił znak na
                 marginesie, przy odnalezionym rozdziale. Uważnie słuchałem wszystkiego, co mówił starzec
                 i starałem się to zapamiętać jak najmocniej, ze szczegółami.
                     Zbudziłem się, a ponieważ jeszcze nie świtało, leżałem i powtarzałem w pamięci
                 wszystko to, co ujrzałem we śnie, i to, co mówił mi starzec. Na koniec pomyślałem sobie:
                 tylko Bóg wie, czy widziałem duszę zmarłego starca, czy to moje myśli tak się ułożyły, bo
                 przecież często i dużo rozmyślam i o Dobrotolubiju, i o starcu. Z takim niedowierzaniem
                 wstałem, zaczynało już świtać. I cóż widzę? Na kamieniu, który służył mi
                 za stół w mej ziemiance, Dobrotolubije otwarte w tym samym miejscu, które pokazał mi
                 starzec, zaznaczone węgielkiem dokładnie tak samo, jak to widziałem we śnie. Ba, nawet sam
                 węgielek leżał przy książce. Zdumiało mnie to, bo pamiętam dobrze, że wieczorem książki tu
                 nie było, leżała zamknięta przy mojej głowie. Wiem też dobrze, że przedtem nie było żadnego
                 znaczka w miejscu, które mi wskazał starzec. Wszystko to utwierdziło mnie w przekonaniu o
                 prawdziwości snu i o tym, że Bogu podobał się mój świętej pamięci starzec. Wziąłem się
                 więc za czytanie Dobrotolubija w kolejności wskazanej mi przez starca. Przeczytałem raz,
                 potem drugi i lektura ta rozpaliła w mej duszy zapał i gorliwość, by pełnić to, o czym
                 przeczytałem. Stało się dla mnie jasne i zrozumiałe, co znaczy modlitwa wewnętrzna, jak się
                 ją osiąga i jakie są jej skutki, jak napełnia ona błogością duszę i serce, jak tę słodycz
                 rozpoznać - czy pochodzi ona od Boga, czy to coś naturalnego, czy może jakieś czary.
                    Zacząłem przede wszystkim od znalezienia owego miejsca serdecznego, według pouczenia
                 Symeona Nowego Teologa. Zamknąwszy oczy oglądałem umysłem, to jest wyobraźnią, moje
                 serce, pragnąc ujrzeć jego położenie po lewej stronie piersi, i uważnie słuchałem jego bicia.
                 Najpierw zajmowałem się tym po pół godziny, kilka razy dziennie. Zrazu niczego nie
                 dostrzegałem oprócz ciemności. Potem szybko ujrzałem serce i jakiś ruch w nim. Potem wraz
                 z oddechem zacząłem wprowadzać do serca i wyprowadzać zeń Jezusową modlitwę. Według
                 pouczenia świętego Grzegorza Synaity oraz Kaliksta i Ignacego czyniłem to tak: nabierałem
                 powietrza i wpatrując się umysłem w serce wyobrażałem je sobie i mówiłem - Panie, Jezu
                 Chryste - a wypuszczając powietrze - zmiłuj się nade mną! Najpierw zajmowałem się tym po
                 godzinie, po dwie, im dalej, tym częściej tak się ćwiczyłem, by wreszcie prawie cały dzień
                 spędzać na tej czynności. Kiedy przychodziła na mnie ociężałość, lenistwo czy wątpliwości
                 zaraz zaczynałem czytać w Dobrotolubiju fragmenty, które pouczają o czynności serca, i
                 znowu pojawiała się chęć i gorliwość do modlitwy.
                    Po jakichś trzech tygodniach zacząłem w sercu odczuwać ból potem jakieś bardzo
                 przyjemne ciepło, radość i spokój. Pobudzało mnie to i zachęcało do tego, by z coraz większą
                 pilnością ćwiczyć się w modlitwie. Wszystkie moje myśli były teraz tym zajęte i odczuwałem
                 wielką radość. Zacząłem też odtąd miewać w sercu i w umyśle różne odczucia. Bywało, że
                 coś rozkosznie wrzało w mym sercu, napełniając je taką lekkością, wolnością i pociechą, że
                 cały czułem się odmieniony i wpadałem w zachwycenie. Czasem znów czułem płomienną
                 miłość do Jezusa Chrystusa i do całego Bożego stworzenia. Innym razem znów same płynęły
                 z mych oczu słodkie łzy dziękczynienia Panu, który umiłował mnie, przeklętego grzesznika.
                 Bywało, że moje poprzednie, ograniczone rozumienie tak się poprawiało, że z łatwością
                 pojmowałem i rozważałem to, o czym wcześniej nawet nie mogłem pomyśleć. Czasami owo
                 serdeczne rozkoszne ciepło rozlewało się po całym mym ciele i ze wzruszeniem odczuwałem,
                 że Bóg jest wciąż przy mnie. Innym razem odczuwałem w mym wnętrzu wielką radość
                 płynącą z wzywania imienia Jezusa Chrystusa i doświadczałem, co znaczą Jego słowa:
                 "królestwo Boże w was jest" (Łk 17,21).
                    Doznając takich i podobnych rozkosznych pociech zauważyłem, że trojakie są skutki
                 modlitwy serca: w duchu, w zmysłach i w oświeceniach. Na przykład w duchu są to: słodycz






                 Bożej miłości, wewnętrzny pokój, zachwycenie umysłu, czystość myśli, rozkoszne trwanie
                 myślą przy Bogu; w zmysłach: przyjemne uczucie tajania w sercu, napełnienie słodyczą
                 wszystkich     członków,      radosne    wrzenie     w   sercu,    lekkość    i  rześkość,    radość.    życia,
                 niewrażliwość na choroby i smutki. Pośród oświeceń wymienię: jasność umysłu, rozumienie
                 Pisma Świętego, pojmowanie mowy stworzenia, zerwanie z próżnością, poznanie słodyczy
                 życia wewnętrznego, przekonanie o bliskości Boga i Jego ku nam miłości.
                    Po pięciu miesiącach tych samotnych modlitewnych ćwiczeń i wspomnianych słodyczy tak
                 przywykłem do modlitwy serca, że trwałem na niej nieustannie, aż wreszcie poczułem, że
                 modlitwa już sama, bez żadnego z mej strony pobudzania, dokonuje się i dźwięczy w mym
                 umyśle i sercu, nie tylko gdy czuwam, ale i we śnie nic jej nie przerywa, nawet na
                 najmniejszą chwilkę,        cokolwiek      bym    czynił   Dusza     moja    błogosławiła     Pana,    a  serce
                 rozpływało się w nieustannej radości.
                    Nadszedł czas wyrębu lasu, zaczęli się schodzić ludzie i przyszło mi zostawić moje ciche
                 schronienie. Podziękowałem leśnikowi, pomodliłem się, ucałowałem ten kawałek ziemi, na
                 którym Bóg tak obdarzył mnie niegodnego swą miłością, zarzuciłem torbę z książkami i
                 powędrowałem dalej. Jakoś długo tułałem się po różnych miejscach, nim dobrnąłem do
                 Irkucka. Moją pociechą i radością w czasie całej tej drogi, podczas wszystkich spotkań była
                 spontaniczna modlitwa serca. Nigdy nie przestawała mnie radować, choć w różnym stopniu,
                 cokolwiek czyniłem, gdziekolwiek się znajdowałem, niczemu nie przeszkadzała, nic jej nie
                 mogło powstrzymać. Przeciwnie, gdy coś robię, a w sercu moim trwa spontaniczna modlitwa,
                 to i wszystko lepiej mi idzie, gdy słucham czegoś uważnie albo czytam, a modlitwa wciąż nie
                 ustaje, w tym samym czasie odczuwam i jedno, i drugie, tak jakbym się rozdwoił albo jakbym
                 w jednym ciele miał dwie dusze. Mój Boże! Jak pełen tajemnic jest człowiek!...
                    "Jak liczne są dzieła Twoje, Panie! Ty wszystko mądrze uczyniłeś..." (Ps 104,24) Wiele też
                 napotkałem na mej drodze cudownych przypadków i wydarzeń. Chciałbym je wszystkie
                 opowiedzieć - dzień za krótki. Choćby na przykład ten: kiedyś pod wieczór zimą idę sam
                 przez las, nocować w jakiejś wiosce. Już ją widziałem, były do niej jakieś dwie wiorsty.
                 Znienacka napada         na mnie, rzuca się,        wielki wilk. Miałem akurat w ręku wełniany
                 różaniec7[19] starca (zawsze nosiłem go ze sobą). Zamachnąłem się na wilka i cóż się stało?
                 Różaniec wyrwał mi się z ręki, zaczepił o szyję wilka, a ten odskoczył ode mnie przez jakiś
                 kolczasty krzak, tylnymi łapami się w nim zaplątał, a różańcem zaczepił o sęk suchego
                 drzewa i zaczął się szarpać. Nie miał się jednak jak wyrwać, bo różaniec zacisnął mu się na
                 szyi. Uczyniłem z wiarą znak krzyża i podszedłem, by go uwolnić, a jeszcze bardziej z
                 obawy, że gdy on zerwie różaniec i ucieknie z nim, to przepadnie ten mój drogocenny
                 przedmiot. Ledwie zdążyłem podejść i chwycić różaniec, gdy rzeczywiście wilk zerwał się i
                 przepadł bez śladu.
                    Podziękowawszy         Bogu    i   wspomniawszy        mego     błogosławionego       starca   szczęśliwie
                 dotarłem do wsi, zaszedłem do zajazdu i wyprosiłem nocleg. Wszedłem do izby. W bliższym
                 jej kącie siedziało przy stole dwu ludzi, jakiś staruszek, a drugi, taki grubszy, w średnim
                 wieku; nie wyglądali na ludzi prostych. Obaj popijali herbatę. Zapytałem chłopa pilnującego
                 ich koni: co to za jedni? Odpowiedział, że staruszek jest nauczycielem w szkole ludowej, a
                 ten drugi to pisarz w sądzie ziemskim, obaj szlachetnie urodzeni. Wiozę ich na targ, jakieś
                 dwadzieścia wiorst stąd. Trochę posiedziałem, poprosiłem kobietę o igłę z nitką, podszedłem
                 do świecy i zacząłem zszywać mój porwany różaniec. Pisarz popatrzył i mówi - Pewnieś za
                 gorliwie bił pokłony, skoroś różaniec zerwał? - Nie ja go rozerwałem, a wilk - mówię. - Hm,
                 czyżby to wilki się modliły - powiedział, śmiejąc się, pisarz. Opowiedziałem im więc
                 szczegółowo, co się stało, i jak cenny jest dla mnie ten różaniec. Pisarz znowu się zaśmiał i
                 7[19]
                     W oryginale czotki (od rosyjskiego sczitat' - liczyc7, sznur wełniany lub jedwabny, z paciorkami lub węzłami, służący do liczenia
                 odmówionych modlitw lub wykonanych pokłonów, używany także przez świeckich.






                 powiada: - Dla was, świętoszków i obłudników, wszędzie same cuda! A cóż tu świętego? Po
                 prostu rzuciłeś tym w wilka, on się przestraszył i uciekł. Przecież i psy, i wilki boją się, gdy w
                 nie rzucasz. A że się zaczepił w lesie? Nic trudnego. Mało to rzeczy bywa na tym świecie i
                 zaraz wszystkiemu wierzyć, że to cuda?
                    Nauczyciel, gdy to usłyszał, powiada - Nie można tego tak, łaskawy panie, osądzać! Nie
                 zna pan przecież naukowej strony zagadnienia... A ja dostrzegam w opowieści tego wieśniaka
                 tajemnicę natury i zmysłowej, i duchowej. Jakże to? - zapytał - pisarz. Niech pan posłucha:
                 choć nie ma pan wyższego wykształcenia, to przecież raczył się pan uczyć krótkiej historii
                 świętej    Starego    i  Nowego       Testamentu,     z   tego   szkolnego      wydania,     w   pytaniach     i
                 odpowiedziach. Pamięta pan, że kiedy pierwszy stworzony człowiek, Adam, był w stanie
                 świętej niewinności, to wtedy wszystkie zwierzęta były mu poddane, podchodziły do niego z
                 lękiem, a on nadawał im imiona. Starzec, do którego należał kiedyś ten różaniec, był
                 człowiekiem świętym, a czymże jest świętość? Niczym innym jak                             przywróceniem w
                 człowieku grzesznym, poprzez liczne trudy, stanu niewinności pierwszego człowieka. Kiedy
                 uświęca się dusza, to i ciało ulega uświęceniu. A w dłoniach człowieka uświęconego był
                 zawsze ten różaniec. Zatem poprzez dotknięcia tego człowieka, zroszenie jego potem,
                 wszczepiona mu została święta moc, moc stanu niewinności pierwszego człowieka. Oto
                 tajemnica natury duchowej! Zdolność odczuwania tej mocy dziedziczą do dziś wszystkie
                 zwierzęta, wyczuwają ją węchem, bo u zwierząt nos jest najważniejszym narzędziem
                 zmysłów. I tak mamy tajemnicę natury zmysłowej!
                    Wy, ludzie uczeni - powiedział na to pisarz, podchodząc do szafki - dysponujecie wielkimi
                 mocami, posiadacie mądrość, a my wszystko traktujemy tak, po prostu, zwyczajnie: nalejesz
                 kieliszek wódki, strzelisz sobie jednego, to i siła się znajdzie. To już pana sprawa - powiedział
                 nauczyciel - a wiedzę naukową proszę pozostawić nam. Podobało mi się to, co mówił
                 nauczyciel. Podszedłem do niego i powiedziałem - Pozwolę sobie, ojczulku, powiedzieć coś
                 jeszcze o moim starcu. I opowiedziałem mu, jak go widziałem we śnie, jak dawał mi
                 wyjaśnienia, jak      zaznaczył kartkę Dobrotolubija. Nauczyciel słuchał                  tego   wszystkiego
                 uważnie, a pisarz leżąc na ławie burczał - Prawdę ludzie mówią, że rozum tracą, a jednak
                 Biblię czytają. Tak to jest! Jakiż to leśny diabeł ci po nocach książki znaczył? Sam we śnie
                 zrzuciłeś książkę na podłogę i wymazałeś sadzą... To ci dopiero cud! Oj, ci cwaniacy!
                 Wieluśmy z tej braci w życiu widzieli! Pisarz wymamrotał to, odwrócił się do ściany i zasnął.
                    Słysząc to zwróciłem się do nauczyciela, mówiąc - Jeśli ma pan chęć, to pokażę tę książkę,
                 w której jest rzeczywiście znak, a nie jakieś maźnięcie sadzą. Wyjąłem z torby Dobrotolubije
                 i pokazuję je, mówiąc - Dziwię się tej mądrości, jak mogła dusza, która nie posiada przecież
                 ciała, pisać węgielkiem? Nauczyciel obejrzał znak i powiedział - Jest to tajemnica duchów.
                 Wyjaśnię ci ją, posłuchaj. Duchy, gdy pojawiają się w cielesnej postaci żywemu człowiekowi,
                 tworzą sobie ciało z powietrza i świetlistej materii, a kiedy kończy się czas ich pojawienia,
                 oddają to, co wzięły z żywiołów. A ponieważ powietrze jest sprężyste, ma moc ściskającą i
                 rozprężającą, to dusza, obleczona w nie, może wszystko brać, czynić, pisać. Ale jaką to masz
                 książkę? Dajże mi, popatrzę! Otworzył akurat na mowie Symeona Nowego Teologa. - Och, to
                 pewnie dzieło teologiczne. Nigdy go nie widziałem... - Książka ta, ojczulku, prawie cała
                 zawiera pouczenia o wewnętrznej modlitwie serca polegającej na przyzywaniu imienia Jezusa
                 Chrystusa. Wyjaśnione to jest ze wszystkimi szczegółami przez dwudziestu pięciu świętych
                 ojców. Znam modlitwę wewnętrzną - odpowiedział nauczyciel. Pokłoniłem mu się do nóg i
                 prosiłem, by mi coś o niej powiedział. - Cóż, w Nowym Testamencie jest napisane, że
                 człowiek i wszelkie stworzenie poddane jest marności nie z własnej woli i całe oczywiście
                 wzdycha, dąży, pragnie wejść do wolności dzieci Bożych (Rz 8,20-21). Owo tajemnicze
                 wzdychanie stworzenia i wrodzone dążenie dusz jest właśnie modlitwą wewnętrzną. Nie
                 trzeba się nam jej uczyć, trwa we wszystkich i we wszystkim! Ale - zapytałem - jak ją
                 posiąść, odkryć i poczuć w sercu, uświadomić ją sobie i przyjąć swoją wolą, dojść do tego, by






                 działała w sposób jawny, napełniała słodyczą, oświecała i ratowała? - Nie pamiętam, by
                 pisano gdzieś o tym w teologicznych traktatach - odpowiedział nauczyciel. A tu, tu wszystko
                 jest  opisane     -  wskazałem       na   książkę.    Nauczyciel     wziął    ołówek,     zanotował     nazwę
                 Dobrotolubije i powiedział, że na pewno zamówi tę książkę w Tobolsku i przyjrzy się jej
                 lepiej. Tak rozstaliśmy się.
                    Powędrowałem dalej, dziękując Bogu za rozmowę z nauczycielem i modląc się za pisarza,
                 by Pan sprawił, że choć raz przeczyta on Dobrotolubije i zrozumie je ku swemu zbawieniu.
                    A kiedyś wiosną znów, gdy przyszedłem do pewnej wioski, zdarzyło mi się zatrzymać u
                 kapłana. Był to człowiek dobry i samotny, spędziłem u niego trzy dni. Przyjrzał mi się przez
                 ten czas i w końcu rzekł - Zostań u mnie, będę ci płacił, potrzebny jest mi człowiek sumienny.
                 Widziałeś, że przy starej, drewnianej cerkwi buduje się nowa, z kamienia. Nie mogę znaleźć
                 pewnego człowieka, który doglądałby robotników i siedział w kaplicy, by zbierać datki na
                 budowę, a widzę, że nadawałbyś się do tego i mógłbyś tu żyć dobrze, wedle twych upodobań.
                 Siedziałbyś sam w kaplicy i modlił się do Boga, jest tam akurat osobna izdebka dla stróża.
                 Zostań, proszę, dopóki cerkwi nie skończą budować. Chociaż długo odmawiałem, to w końcu
                 przymuszony prośbą kapłana musiałem się zgodzić. Tak to zostałem tam na całe lato, aż do
                 jesieni. Zamieszkałem w izdebce przy kaplicy. Najpierw był tu spokój i mogłem bez
                 przeszkód oddawać się modlitwie, choć wielu ludzi przychodziło do kaplicy, zwłaszcza w dni
                 świąteczne. Jedni, żeby się pomodlić, inni - poziewać, a jeszcze inni, by ściągnąć coś z tacy
                 na datki. A ponieważ czasem czytałem czy to Biblię, czy Dobrotolubije, to niektórzy z
                 przychodzących, widząc to, zaczynali ze mną rozmowę, a inni prosili, by im coś przeczytać.
                    Po pewnym czasie zauważyłem, że jakaś wiejska dziewczyna często zachodzi do kaplicy i
                 długo się modli. Zacząłem przysłuchiwać się jej mamrotaniu i okazało się, że odmawia ona
                 jakieś   dziwne,     nawet    poprzekręcane       modlitwy.      Zapytałem:     któż    cię   tego   nauczył?
                 Odpowiedziała, że matka, prawosławna chrześcijanka, bo ojciec był odszczepieńcem i nie
                 uznawał popów8[20]. Wyraziłem żal z tego powodu i poradziłem jej, by odmawiała modlitwy
                 prawidłowo, jak to nakazuję nasz święty Kościół. Dlatego wyjaśniałem jej Ojcze nasz i Raduj
                 się Bogarodzico Dziewico9[21], a w końcu powiedziałem - Jak najczęściej i jak najwięcej
                 oddawaj się Jezusowej modlitwie, ona najpewniej dociera do Boga i dzięki niej zbawisz
                 swoją duszę. Dziewczyna posłuchała uważnie mej rady i zaczęła w prostocie postępować
                 według niej. I cóż się stało? Po niezbyt długim czasie wyznała, że przywykła do Jezusowej
                 modlitwy, że czuje nieustanną chęć stałego się nią zajmowania, gdyby to tylko było możliwe;
                 gdy się modli, odczuwa przyjemność, a po skończeniu też czuje radość i chęć, by modlić się
                 dalej. Ucieszyłem się tym i poradziłem jej, by nadal i to jeszcze bardziej zajmowała się
                 modlitwą w imię Jezusa Chrystusa.
                    Zbliżał się już koniec lata i liczni spośród wstępujących do kaplicy przychodzili do mnie
                 już nie tylko po to, by posłuchać lektury czy rady, ale i z różnymi swymi smutkami, nawet po
                 to, bym pomógł im odnaleźć rzeczy zagubione czy stracone. Pewnie niektórzy uważali mnie
                 za wróża. W końcu i wspomniana już dziewczyna przyszła strapiona po radę, co ma robić. Jej
                 ojciec zamierzał bowiem wydać ją pod przymusem za odszczepieńca, też bezpopowca, a
                 udzielać ślubu miał chłop. Czyż to będzie ważne małżeństwo? - wykrzyknęła - toż to zwykły
                 nierząd! Wolę uciec, gdzie oczy poniosą. Powiedziałem jej Dokądże ty uciekniesz? Przecież
                 cię znajdą. W dzisiejszych czasach nigdzie się nie ukryjesz, wszędzie cię znajdą. Już lepiej
                 proś goręcej Boga, by Jego Opatrzność zniweczyła zamiary twego ojca i uchroniła twoją
                 duszę od grzechu i herezji. Ten sposób będzie pewniejszy niż ucieczka.
                 8[20]
                     Chodzi tu o raskolników (od rosyjskiego raskoł - rozłam), zwanych też starowiercami lub staroobrzędowcami, bowiem nie zgodzili się
                 na reformy patriarchy Nikona (XVII wiek). Dzielili się na popowców i bezpopowców, nie uznających hierarchii i obywających się bez
                 duchownych.
                 9[21]
                     Przyzwyczajeni do formy ,.Bądź pozdrowiona" (Łk 1,28), utrwalonej w Zdrowaś Maryjo, nie zauważymy może, że jest to inne
                 tłumaczenie tego tekstu oznaczające właśnie "Raduj się, wesel" i występujące w wydaniach rosyjskich Biblii i w Biblii Poznańskiej. Od tych
                 stów zaczyna się modlitwa do Matki Bożej, wspomniana tu jako odpowiednik Zdrowaś Maryjo.






                    Czas mijał i zrobiło się tam nieznośnie od zgiełku i pokus. W końcu lato też minęło i
                 zdecydowałem        się  na   porzucenie     kaplicy    i  wyruszenie,      jak  kiedyś,    w   moją    drogę.
                 Przyszedłem więc do kapłana i mówię mu - Wiesz, ojcze, czego mi trzeba: ciszy dla oddania
                 się modlitwie, a tu wszystko mnie rozprasza i przynosi mi szkodę. Byłem ci posłuszny, na
                 całe lato zostałem, teraz zwolnij mnie i daj błogosławieństwo na moją samotną wędrówkę.
                 Kapłan nie miał na to ochoty i zaczął mnie namawiać Co ci tu przeszkadza modlić się? Nie
                 masz nic innego do roboty, tylko siedzieć w kaplicy, a chleb przecież dostajesz. Módl się tam
                 proszę bardzo, choćby dzień i noc, żyj sobie, bracie, z Panem Bogiem! Nadajesz się tu i jesteś
                 pożyteczny, głupstw nie gadasz, pieniądze Bożej cerkwi zbierasz i oddajesz uczciwie. Bogu
                 podoba się to bardziej niż ta twoja samotna modlitwa. Co ci po tej samotności, lepiej modlić
                 się z ludźmi. Bóg stworzył człowieka nie po to, by myślał tylko o sobie, ale żeby jedni
                 pomagali drugim, by wzajemnie, jak kto może, prowadzili się ku zbawieniu. Popatrzże na
                 świętych i natchnionych nauczycieli: dzień i noc krzątali się i troszczyli o Kościół, a przecież
                 wciąż jeszcze nauczali, a nie siedzieli w samotności, kryjąc się przed ludźmi.
                    - Każdemu, ojcze, Bóg daje stosowny dar: wielu było kaznodziejów, ale pustelników było
                 też wielu. Jaką kto znalazł w sobie skłonność, tak i postępował, wierząc, że to sam Bóg
                 wskazał mu w ten sposób drogę zbawienia. A co mi odpowiesz na to, że liczni święci zrzekali
                 się godności arcypasterza, przeora i kapłana, uciekając w miejsca samotne, by nie utracić
                 pośród ludzi pokoju duszy. W ten sposób św. Izaak Syryjczyk uciekł od swych wiernych
                 będąc biskupem, wielebny Atanazy z Atos10[22] porzucił wieloosobowy klasztor, a wszystko
                 to dlatego, że miejsca te zbyt narażały ich na pokusy, a prawdziwie wierzyli oni słowom
                 Jezusa Chrystusa: "Cóż bowiem za korzyśe odniesie człowiek, choćby cały świat zyskał, a na
                 swej duszy szkodę poniósł?" (Mt 16,26).
                    - Ale to byli święci - powiedział kapłan. - Jeśli święci - odpowiedziałem - strzegli się, by
                 nie ponieść szkody obcując z ludźmi, to co pozostaje czynić słabemu grzesznikowi? W końcu
                 pożegnałem się z tym dobrym kapłanem, a on wyprawił mnie w drogę okazując mi wiele
                 miłości.
                    Przeszedłem jakieś dziesięć wiorst i zatrzymałem się we wsi, by przenocować. Spotkałem
                 tam straszliwie chorego wieśniaka i poradziłem jego bliskim, by przystąpił do świętych
                 tajemnic11[23] Chrystusa. Zgodzili się i rankiem posłali po kapłana do wsi, gdzie była cerkiew
                 tej parafii. Chciałem pozostać, pokłonić się świętym darom i modlić się przy tej tak wielkiej
                 tajemnicy. Wyszedłem na ulicę, siadłem na przyzbie i czekam, by powitać kapłana. Wtem z
                 tyłu zabudowań wybiega ku mnie nieoczekiwanie dziewczyna, która przychodziła modlić się
                 do kaplicy. - Skądżeś się tu wzięła? - zapytałem.
                    - Wyznaczyli już zaręczyny, by wydać mnie za tego odszczepieńca, i uciekłam. - Pokłoniła
                 mi się do nóg i zaczęła prosić: - Okaż mi łaskę, zabierz mnie ze sobą, zaprowadź do
                 jakiegokolwiek żeńskiego klasztoru. Za mąż iść nie chcę, będę żyć w klasztorze i oddam się
                 Jezusowej modlitwie. Ciebie posłuchają i przyjmą mnie.
                    - Ulitujże się - powiedziałem. - Dokąd cię zaprowadzę Nie słyszałem tu o żadnym żeńskim
                 klasztorze, w dodatku nie masz papierów, jak z tobą pójdę? Po pierwsze nigdzie cię nie
                 przyjmą, po drugie schować się w dzisiejszych czasach też ci się nie uda, zaraz cię złapią,
                 odeślą etapem na swoje miejsce, a jeszcze nałożą karę za włóczęgostwo. Wracaj lepiej do
                 domu i módl się do Boga, a jak nie chcesz wychodzić za mąż, to udawaj, żeś na coś chora.
                 Nazywa się to święte udawanie. Tak właśnie postąpiła święta matka Klemensa, a także
                 wielebna Marina, ratująca się w męskim klasztorze, i tyle innych.
                    Gdyśmy tak siedzieli i rozważali, nagle ujrzeliśmy, że czterech chłopów pędzi wozem
                 zaprzęgniętym w parę koni, i to wprost na nas. Dziewczynę chwycili, wsadzili na wóz i jeden
                 10[22]
                      Zwany też Atonitą, ur. ok. 925-930 roku, zmarł ok. 1012 roku. Budowniczy pierwszego klasztoru na Górze Atos.
                 11[23]
                      To jest sakramentów: rosyjskie słowo taina, tainstwo, odpowiada greckiemu mvsterion i łacińskiemu sacramentum.






                 z nich odjechał. Trzech pozostałych związało mi ręce i popędziło znów do wsi, w której
                 spędziłem lato. Na wszystkie moje usprawiedliwienia wykrzykiwali tylko - Już my cię,
                 świętoszku, nauczymy, jak się dziewczyny uwodzi! Pod wieczór przyprowadzili mnie do
                 urzędu, nogi zakuli w żelazo i zamknęli do rana w areszcie, bym czekał aż się zbierze sąd.
                 Dowiedział się o tym kapłan i przyszedł mnie odwiedzić. Przyniósł coś na kolację, pocieszał
                 mnie i mówił, że się za mną ujmie i jako ojciec duchowny powie, że nie jestem taki, za
                 jakiego mnie uważają. Posiedział ze mną i poszedł.
                    Późnym wieczorem przejeżdżał przez wieś naczelnik powiatowej policji, zatrzymał się u
                 starosty i tam opowiedzieli mu o tym, co się wydarzyło. Kazał zaraz zwołać posiedzenie, a
                 mnie przyprowadzić do izby sądowej. Zaprowadzili mnie, stoimy, czekamy. No, przyszedł i
                 naczelnik, był już pod dobrą datą, zasiadł w czapce za stołem i woła - Hej, Epifanie! Ta
                 dziewucha, twoja córka, nic ci przecież z zagrody nie ściągnęła! - Nie, ojczulku! A z tym
                 bałwanem nie przyłapali ich na jakichś sprawkach? - Nie, ojczulku! - Dobrze, zatem sprawę
                 rozsądzimy i postanowimy tak: z córką rozpraw się sam, a temu zuchowi damy jutro nauczkę
                 i przepędzimy go, surowo nakazując, by się tu więcej nie pokazywał. No, skończyłem!
                 Powiedziawszy to naczelnik powlókł się od stołu i ruszył ku miejscu, gdzie spał, a mnie
                 znowu wsadzili do aresztu. Wczesnym rankiem przyszło dwóch - setnik i dziesiętnik,
                 wysiekli mnie rózgami i puścili wolno. Poszedłem dalej, dziękując Bogu za to, że wyróżnił
                 mnie dając cierpieć dla Jego imienia. Było to dla mnie pocieszeniem i jeszcze bardziej
                 nakłaniało ku nieustannej modlitwie serca.
                    Wszystkie te wydarzenia wcale mnie nie zasmuciły, tak jakby zdarzyło się to komu
                 innemu, a ja byłbym tylko widzem. Nawet gdy mnie chłostali, starczało sił, by to znosić -
                 modlitwa napełniająca słodyczą serce na nic mi nie pozwalała zwracać uwagi.
                    Gdy    przeszedłem      cztery   wiorsty,    spotkałem     matkę    dziewczyny;      wracała    z   targu   z
                 zakupami. Zobaczywszy mnie powiedziała - Nasz kawaler rozmyślił się. Rozgniewał się,
                 patrzcie go, na Akulinkę za to, że mu uciekła. Dała mi potem matka dziewczyny chleb i
                 pieroga i powędrowałem dalej.
                    Dzień był ciepły i suchy, nie chciało mi się nocować w byle jakiej wiosce i gdy wieczorem
                 dostrzegłem w lesie dwa ogrodzone stogi siana, rozłożyłem się w jednym z nich na nocleg.
                 Zasnąłem i we śnie widzę, jakbym szedł drogą i czytał z Dobrotolubija rozdziały Antoniego
                 Wielkiego12[24]. Nagle dogania mnie mój starzec i mówi - Czytasz nie to, co trzeba. Masz,
                 czytaj tu, wskazał mi trzydziesty piąty rozdział Jana z Karpatos13[25], gdzie było napisane:
                 Czasem ten, kto poucza, wystawia się na pohańbienie i cierpi pokusy za tych, którzy odnieśli
                 dzięki niemu duchową korzyść. I wskazał mi jeszcze rozdział czterdziesty pierwszy tegoż
                 autora, gdzie jest powiedziane: Ci, którzy gorliwie oddają się modlitwie, są otoczeni
                 straszliwymi i okrutnymi pokusami. Potem zaczął mówić - Bądź mężny- duchem i nie trap
                 się! Pamiętaj, co powiedział Apostoł: "Większy jest Ten, który w was jest od tego, który jest
                 w świecie" (1 J 4,4). Sam doświadczyłeś, że żadna pokusa nie jest dopuszczona powyżej sił
                 człowieka, a wraz z pokusą wskazuje Bóg i szybkie wyjście (1 Kor 10,13). Ufność w tę Bożą
                 pomoc podtrzymywała i nakłaniała ku gorliwości i wytrwałości świętych mężów modlitwy,
                 którzy nie tylko sami całe swe życie spędzili na nieustannej modlitwie, ale pełni miłości
                 pouczali o niej i otwierali do niej dostęp innym, gdy tylko pozwalał na to czas i sytuacja. Św.
                 Grzegorz z Tesalonik14[26] tak o tym mówi: Nie tylko my sami znaleźliśmy upodobanie,
                 stosownie do Bożego nakazu, w nieustannej modlitwie w imię Chrystusa, ale do nas należy
                 uczyć jej i ukazywać ją innym, wszystkim w ogólności mnichom, ludziom świata, mądrym,
                 12[24]
                      Pustelnik egipski (ok. 25357). Zob. św. Atanazy Aleksandryjski, Żywot Świętego Antoniego. Św. Antoni Pustelnik Pisma. Przekład
                 Z. Brzostowska i inni, Warszawa 1987. Od pouczeń św. Antoniego zaczynają się m.in. greckie, cerkiewno-słowiańskie, rosyjskie i włoskie
                 edycje Filokaliów.
                 13[25]
                      Biskup wyspy Karpatos, VII-VIII wiek.
                 14[26]
                      Znany też jako Grzegorz Palamas (XIV wiek). Obrońca hezychazmu, teolog, mnich z Góry Atos i arcybiskup Tesalonik.






                 niewykształconym, mężom, żonom i dzieciom,                    i budzić w nich wszystkich zapał ku
                 nieustannej     modlitwie.     Podobnie      mówi     wielebny     Kalikst    Telikudas15[27]:    Ani    myśli
                 trwających przy Bogu (to znaczy wewnętrznej modlitwy), ani życia kontemplacyjnego i
                 sposobów wznoszenia duszy ku górze, nie wolno zatrzymywać tylko w swym umyśle, ale
                 należy je zapisywać, przepisywać,             wyjaśniać, ku pożytkowi wszystkich, by wzrastała
                 wzajemna miłość. Mówi o tym także Słowo Boże, że brat wspomagany przez brata jest jak
                 miasto warowne (Prz 18,19).
                    Ze wszech miar należy jednak unikać próżności i wystrzegać się, by Boże pouczenia nie
                 były rzucane na wiatr.
                    Po przebudzeniu poczułem wielką radość w sercu i pokrzepienie na duszy i wyruszyłem w
                 dalszą drogę.
                    Po długim czasie przydarzył mi się jeszcze pewien przypadek. Niech będzie, opowiem i to.
                 Pewnego razu, mianowicie dwudziestego czwartego marca, poczułem nieprzepartą chęć, by
                 nazajutrz,    w    dzień    poświęcony      Przeczystej     Bożej     Matce,    gdy    wspominamy         Boże
                 Zwiastowanie, przystąpić do świętych Chrystusowych sakramentów. Zapytałem o cerkiew.
                 Mówią: trzydzieści wiorst, więc resztę dnia i całą noc szedłem, by zdążyć na jutrznię. Pogoda
                 była jak najgorsza: to śnieg, to deszcz, a do tego silny wiatr i zimno. Po drodze wypadło
                 przebyć nieduży strumień, ale gdy wyszedłem na jego środek, lód mi się załamał pod nogami
                 i wpadłem po pas w wodę. Przemoknięty dotarłem na jutrznię. Tak przetrwałem i jutrznię, i
                 mszę, na której Bóg pozwolił mi przystąpić do świętej Komunii.
                    Chciałem dzień ten spędzić w spokoju, by nic nie mąciło radości ducha, i uprosiłem stróża
                 cerkiewnego, a ten pozwolił mi zostać do rana w swoim pomieszczeniu. Cały dzień upłynął
                 mi pośród niewypowiedzianej radości i słodyczy w sercu. Leżałem na drewnianej pryczy w
                 tej nie opalanej izdebce jakby wypoczywając na Abrahamowym łonie: silnie działała we mnie
                 modlitwa. Miłość do Jezusa Chrystusa i Matki Bożej przelewała się w sercu słodkimi falami i
                 jakby zanurzała moją duszę w pełen pociechy zachwyt. Nadchodziła noc, gdy w nogach
                 poczułem silne łamanie i przypomniałem sobie, że je przemoczyłem. Zlekceważywszy to,
                 zacząłem jeszcze gorliwiej skupiać się na modlitwie serca i przestałem odczuwać ból.
                 Rankiem chciałem wstać, ale widzę, ze nogami nawet poruszyć nie mogę, wcale ich nie
                 czułem i słabe były jak z waty. Stróż przemocą ściągnął mnie z pryczy i siedziałem tak w
                 bezruchu dwa dni. Trzeciego dnia zaczął wypędzać mnie ze swej izdebki, mówiąc - Jak mi tu
                 umrzesz, to dopiero będzie kłopot. Ledwie, ledwie wypełzłem, pomagając sobie rękami, i
                 zwaliłem się u wejścia do cerkwi.
                    Przeleżałem tak dwa dni. Przechodzący obok mnie ludzie nie zwracali uwagi ani na mnie,
                 ani na moje prośby. W końcu podszedł do mnie jakiś chłop, usiadł i zaczął rozmawiać. A
                 między innymi powiedział - Dasz co, to cię wyleczę. Mnie też się coś takiego trafiło, znam na
                 to lekarstwo. - Dać to ci nic nie mogę - odpowiedziałem. - A w torbie co masz? Same suchary
                 i książki. - To może chociaż popracujesz przez lato, jak cię wyleczę? - Pracować też nie
                 mogę, widzisz, że władam jedną tylko ręką, druga prawie całkiem uschła. - To co w końcu
                 umiesz robić? - Nic, tylko czytać i pisać. Aha, pisać umiesz! Dobrze, nauczysz pisać
                 chłopaka, mojego syna. Czytać to on trochę umie, ale chciałbym, żeby i pisał. Nauczyciele
                 chcą jednak za naukę drogo, dwadzieścia rubli. Zgodziłem się i obaj ze stróżem przenieśli
                 mnie do starej, pustej łaźni na tylnym podwórzu.
                    Zaczął mnie leczyć. Nazbierał po polach, po podwórkach, dołach na odpadki ze ćwierć
                 korca takich na pół rozpadających się kości, jakie trafił - ptasich, bydlęcych, różnych.
                 Wypłukał je, potłukł na drobno kamieniem i nasypał do wielkiego dzbana. Przykrył go potem
                 dziurawą pokrywką, przewrócił do góry dnem i postawił tak na wkopany w ziemię pusty
                 garnek. Cały dzban oblepił grubo gliną, obłożył drewnem, podpalił i grzał tak ponad dobę.
                 15[27]
                      Asceta ze szkoły Kaliksta i Ignacego.






                 Dokładając drew mówił - No i będzie z kości dziegieć. Następnego dnia odkopał garnek, do
                 którego nakapało przez dziurę w pokrywce z pół kwarty gęstej, oleistej, czerwonawej cieczy o
                 silnym zapachu świeżego, surowego mięsa. Kości w dzbanie z czarnych i spróchniałych
                 zrobiły się takie białe, czyste, przezroczyste jak perłowa masa albo i same perły. Nacierał tą
                 cieczą moje nogi z pięć razy dziennie. I co się stało? Już następnego dnia poczułem, że mogę
                 poruszać palcami, na trzeci - zginałem już nogi, a piątego dnia wstałem i przespacerowałem
                 się z kijkiem po podwórzu. Jednym słowem po tygodniu nogi moje były silne jak dawniej.
                 Błogosławiłem za to Boga i myślałem sobie: jakąż wielką mądrość Bożą widać w stworzeniu!
                 Suche, spróchniałe, należące już do ziemi kości jaką jeszcze zachowują w sobie życiową siłę,
                 jaką barwę, zapach i zdolność działania na to, co jeszcze żywe - przywracania życia temu, co
                 umarłe. To jakby poręka przyszłego wskrzeszenia ciał. Dobrze byłoby to pokazać leśnikowi,
                 u którego mieszkałem i który tak wątpił w powszechne zmartwychwstanie ciał!
                    Powróciwszy w ten sposób do zdrowia zacząłem uczyć chłopaka i jako wzór pisma dałem
                 mu Jezusową modlitwę. Kazałem mu ją przepisywać, pokazując, jak ładnie pisać. Nie
                 męczyło mnie to zajęcie, bo w ciągu dnia chłopiec służył u zarządcy, a do mnie przychodził
                 tylko wtedy, gdy ten spał, to jest od świtu do późnej mszy. Chłopiec był pojętny i wkrótce
                 przyzwoicie zaczął coś pisać. Zarządca zobaczył to i zapytał Któż to cię uczy? - i w
                 odpowiedzi usłyszał, że bezręki pielgrzym w starej łaźni. Zaciekawiony zarządca, Polak,
                 przyszedł mnie zobaczyć i zastał mnie przy lekturze Dobrotolubija. Porozmawiał ze mną i
                 pyta - Cóż to czytasz? Pokazałem mu książkę. - Ach, to Dobrotolubije - powiedział. 
                 Widziałem to u naszego księdza, gdy mieszkałem w Wilnie, ale nasłuchałem się, że zawiera
                 ona jakieś dziwne sztuki czy sztuczki stosowane przy modlitwie, opisane przez greckich
                 mnichów, podobne do tych z Indii czy Buchary, gdzie fanatycy siedzą i nadymają się, chcąc
                 wywołać łaskotanie w sercu, a z głupoty uważają te naturalne odczucia za modlitwę, rzekomo
                 zsyłaną im przez Boga. Modlić się trzeba zwyczajnie, by wypełnić nasz obowiązek względem
                 Boga: wstajesz rano, odmawiasz Ojcze nasz, jak nas nauczył Chrystus, i cały dzień jesteś w
                 porządku, a nie bez przerwy powtarzasz w kółko jedno i to samo. W ten sposób, to kto wie,
                 możesz i zmysły postradać, i sercu zaszkodzić.
                    - Nie myśl tak, dobrodzieju, o tej świętej księdze. Napisali ją nie prości greccy mnisi, a
                 ludzie starodawni, wielcy i święci, których także wasz Kościół otacza czcią: Antoni Wielki,
                 Makary Wielki16[28], Marek Asceta17[29] Jan Złotousty i inni. To od nich mnisi Indii i Buchary
                 przejęli ten sposób wewnętrznej modlitwy serca, ale tylko go popsuli i wypaczyli, opowiadał
                 mi o tym mój starzec. A w Dobrotolubiju wszystkie pouczenia dotyczące modlitwy serca
                 wzięte są z Bożego Słowa, ze świętej Biblii, w której ten sam Jezus, który polecił odmawiać
                 Ojcze nasz, nakazał także nieustanną modlitwę serca, mówiąc: "Będziesz miłował Pana Boga
                 swego całym swoim sercem [...] i całym swoim umysłem" (Mt 22,37); uważajcie, czuwajcie i
                 módlcie się (Mk 13,33); trwajcie we Mnie, a Ja w was (J 15,4). A święci ojcowie przytaczając
                 z Psałterza świadectwo króla Dawida: "Skosztujcie i zobaczcie, jak dobry jest Pan" (Ps 34,9),
                 wyjaśniają, że chrześcijanin wszelkimi sposobami winien starać się odkryć słodycz modlitwy,
                 pociechy szukać w modlitwie nieustannie, a nie tylko zwyczajnie, raz dziennie, odmówić
                 Ojcze nasz. Przeczytam panu zaraz, co ci święci mężowie sądzą o tych, którzy nie dbają o
                 osiągnięcie i nauczenie się tej niosącej słodycz modlitwy serca. Piszą oni, że ludzie tacy
                 grzeszą potrójnie: sprzeciwiają się Pismom natchnionym przez Boga; nie uwzględniają, że
                 istnieje wyższy i doskonalszy stan duszy, zadowalają się tylko zewnętrznymi dobrymi
                 czynami i nie mogą pragnąć i pożądać prawdy, pozbawiając się w ten sposób błogości i
                 radości Pańskiej; wreszcie po trzecie: oddają się marzeniom, wspominając swoje zewnętrzne
                 dobre uczynki, nierzadko wpadają w zachwyt albo w pychę, i tak idą na zatracenie.
                 16[28]
                      Znany też jako Makary Egipski, żył w IV wieku, spędził 601at na pustyni. Był prawdopodobnie uczniem św. Antoniego Pustelnika.
                 17[29]
                      Uczeń Jana Chryzostoma, opat monasteru w Ancyrze (dzisiejsza Ankara), żył w V wieku.






                    - Czytasz jakieś wzniosłe rzeczy - powiedział zarządca - gdzie nam, ludziom ze świata, o to
                 zabiegać! - Najprościej będzie, gdy przeczytam panu o tym, jak w codziennym ziemskim
                 życiu dobrzy ludzie uczyli się nieustannej modlitwy. Odszukałem w Dobrotolubiju to, co
                 powiedział Symeon Nowy Teolog o młodzieńcu Jerzym, i zacząłem czytać. Spodobało się to
                 zarządcy i powiedział do mnie: - Pożycz mi tę książkę, przeczytam ją sobie w wolnym czasie,
                 poprzeglądam. - Proszę, na jedną dobę mogę dać, na dłużej nie, bo czytam każdego dnia, bez
                 tego żyć nie mogę. - To przynajmniej przepisz mi to, co przeczytałeś teraz, zapłacę ci. -
                 Zapłata nie jest mi potrzebna, przepiszę z miłością, byle tylko Bóg dał Panu gorliwość w
                 modlitwie.     Zadowolony, natychmiast przepisałem               przeczytane     przeze    mnie    słowa. On
                 przeczytał je swojej żonie i obojgu się to spodobało. Zaczęli mnie czasem zapraszać.
                 Chadzałem do nich z Dobrotolubijem, czytałem je, a oni słuchali, pijąc herbatę. Kiedyś
                 zatrzymali mnie na obiad. Żona zarządcy, miła staruszka, siedziała z nami jedząc smażoną
                 rybę i z nieuwagi udławiła się ością. Chcieliśmy jej pomóc, nie udawało się, czuła silny ból
                 gardła i po dwóch godzinach położyła się do łóżka. Posłali po lekarza, mieszkał stamtąd o
                 trzydzieści wiorst, a ja, okazawszy im współczucie, poszedłem, już wieczorem, do domu.
                    Pośród lekkiego snu usłyszałem nocą głos mojego starca, ale nikogo nie widziałem. Głos
                 mówił do mnie - Ciebie to twój gospodarz wyleczył, a ty co? Nie pomożesz żonie zarządcy?
                 Bóg nakazał współczuć bliźniemu. - Pomógłbym z radością, ale jak? Nie znam na to żadnego
                 środka. - Oto, co zrobisz: od dziecka nie znosi ona oliwy z oliwek, tej w najgorszym gatunku,
                 nawet    sam    jej zapach     powoduje u       niej mdłości, dlatego daj jej          tego łyżkę, wypije,
                 zwymiotuje, ość się wyrwie, oliwa nasmaruje w gardle tę ranę, co ją ość zrobiła, i kobieta
                 będzie zdrowa. - Jakże jej dam tej oliwy, gdy czuje do niej wstręt, przecież nie wypije? - Każ
                 mężowi, by trzymał ją za głowę, i szybko, choćby na siłę, wlej jej w usta. Ocknąłem się,
                 natychmiast poszedłem do zarządcy, wszystko mu opowiedziałem, a on powiada - Co tu teraz
                 po twojej oliwie, gdy żona już tylko rzęzi i bredzi, a szyja cała spuchnięta. Zresztą, niech
                 będzie, spróbujemy: oliwa to lek taki, że ani nie zaszkodzi, ani nie pomoże. Nalał kieliszek
                 oliwy i jakoś daliśmy jej to wypić. Natychmiast zaczęła silnie wymiotować, ość wyrwała się
                 zaraz z krwią, żonie zarządcy ulżyło i mocno zasnęła.
                    Rankiem przyszedłem ich odwiedzić, patrzę - siedzą, spokojniutko piją herbatę i oboje
                 dziwią się temu uzdrowieniu, a jeszcze bardziej temu, jak to usłyszałem we śnie, że ona nie
                 znosi takiej oliwy, bo o tym nie wiedział nikt oprócz nich obojga. Wreszcie przyjechał także
                 lekarz, żona zarządcy opowiedziała, co się jej przydarzyło, a ja o tym, jak chłop wyleczył mi
                 nogi. Lekarz posłuchał i mówi - Ani jeden, ani drugi przypadek mnie nie dziwi, w obu
                 działała sama siła natury, ale zapiszę je ku pamięci. Wyjął ołówek i zrobił notatkę w notesie.
                    Po tych wydarzeniach szybko rozeszły się po okolicy słuchy, że jestem jasnowidzem i
                 lekarzem, i znachorem. Ze wszystkich stron bez przerwy zaczęli do mnie przychodzić ludzie z
                 różnymi sprawami i przypadkami, przynosili mi podarki, zaczęli mnie poważać i dogadzać
                 mi. Patrzyłem na to przez tydzień, przestraszyłem się, że wpadnę w pychę i wskutek
                 rozproszenia jeszcze poniosę szkodę, i potajemnie, nocą, uciekłem stamtąd.
                    Znowu ruszyłem w swą samotną drogę i poczułem taką lekkość, jakby mi górę z pleców
                 zdjęli. Modlitwa coraz większą dawała mi pociechę, tak że czasem moje serce aż wrzało ku
                 Jezusowi Chrystusowi miłością bez miary i od tego słodkiego wrzenia po całym moim ciele
                 rozchodziły się jakieś strumienie słodyczy. W mym umyśle tak wryła się pamięć o Jezusie
                 Chrystusie, że rozmyślając o wydarzeniach Ewangelii, miałem je jakby przed oczami,
                 wzruszałem się i płakałem z radości, czasem znów czułem w sercu taką radość, ze nie potrafię
                 tego opowiedzieć. Zdarzało się, że czasem i po trzy dni nie zachodziłem do żadnej ludzkiej
                 osady, w uniesieniu wydawało mi się, że jestem sam tylko na świecie - jeden przeklęty
                 grzesznik przed obliczem miłosiernego i miłującego Boga. Cieszyła mnie ta samotność, bo w
                 niej słodycz modlitwy odczuwałem silniej niż będąc pośród ludzi.
                    W    końcu    doszedłem      do   Irkucka.    Pokłoniłem      się  świętym      relikwiom     arcypasterza






                 Innocentego i zacząłem rozmyślać, dokąd iść dalej, bo nie miałem chęci przebywać tu długo 
                 miasto było bardzo ludne. W zadumie szedłem ulicą i oto spotkał mnie jakiś tutejszy kupiec,
                 zatrzymał mnie i pyta - Jesteś pielgrzymem? Może byś do mnie zaszedł? Przyszliśmy do jego
                 bogatego domu. Zapytał mnie, kim jestem, i opowiedziałem mu swoje losy. Wysłuchał tego i
                 powiada - Powędrowałbyś do starej Jerozolimy. Tam jest świątynia, co nie ma sobie równej! -
                 Poszedłbym z radością - odpowiedziałem - ale lądem nie ma jak - dojdę tylko do morza, a
                 morze przepłynąć? Czym zapłacę, dużo trzeba na to pieniędzy. - Masz chęć - powiedział
                 kupiec - to dam ci na to sposób. Oto w zeszłym roku wyprawiłem już tam pewnego staruszka,
                 tutejszego mieszczanina. Upałem mu do nóg, a on powiedział - Posłuchaj, dam ci list do
                 Odessy, do mego rodzonego syna. Mieszka tam i prowadzi handel z Konstantynopolem. Ma
                 statki i chętnie dowiezie cię do Konstantynopola, a tam poleci swym pracownikom, by
                 znaleźli ci miejsce na statku płynącym do Jerozolimy, i podróż opłaci. Przecież to nie
                 kosztuje    tak   drogo.    Posłyszawszy       to  ucieszyłem      się,  gorąco    podziękowałem         memu
                 dobroczyńcy za jego łaskę, a przede wszystkim błogosławiłem Boga za to, że okazuje ~ swoją
                 ojcowską miłość i troszczy się o mnie, przeklętego grzesznika, co żadnego dobra nie czyni ani
                 sobie, ani innym, a darmo, nic nie robiąc, zjada cudzy chleb. Trzy dni gościłem u mego
                 dobrodzieja kupca. Tak jak mi obiecał, napisał o mnie list do swego syna i oto teraz idę do
                 Odessy z zamiarem dotarcia do świętego grodu Jerozolimy, ale nie wiem, czy Bóg pozwoli
                 pokłonić się Jego życiodajnemu grobowi.






                                                                                                            Opowieść trzecia
                    Tuż przed opuszczeniem Irkucka zaszedłem jeszcze do ojca duchownego, z którym tyle
                 rozmawiałem. Powiedziałem - Na dobre ruszam w drogę do Jerozolimy. Przyszedłem się
                 pożegnać i podziękować za tę chrześcijańską miłość do mnie, niegodnego pielgrzyma.
                 Odpowiedział - Niech Bóg błogosławi twą drogę, ale właściwie dlaczego nic mi nie
                 opowiedziałeś o sobie, kim jesteś i skąd pochodzisz? Wiele nasłuchałem się o twoich
                 wędrówkach, ale byłoby czymś ciekawym dowiedzieć się o twym pochodzeniu i życiu
                 poprzedzającym twoje pielgrzymowanie. - Dobrze - powiedziałem - chętnie opowiem i o tym.
                 Nie będzie to historia długa.
                    Urodziłem się na wsi, w guberni orłowskiej. Po śmierci ojca i matki zostało nas dwóch: ja i
                 mój starszy brat. On miał lat dziesięć, a ja dwa, trzeci szedł. Wziął nas do siebie na
                 utrzymanie dziadek, staruszek zamożny i szlachetny, miał zajazd przy wielkim szlaku i wielu
                 przyjezdnych zatrzymywało się u niego z powodu jego dobroci. Zamieszkaliśmy więc u
                 niego. Mój brat był usposobienia żywego i wciąż biegał po wsi, a ja więcej kręciłem się koło
                 dziadka. W święta chodziliśmy z nim do cerkwi, a w domu często czytywał Biblię, tę samą,
                 którą mam ze sobą. Brat mój wyrósł, ale zepsuł się - nauczył się pić. Miałem już siedem lat i
                 kiedyś leżeliśmy z bratem na piecu. Zrzucił mnie wtedy i coś mi się zrobiło w lewą rękę. Nie
                 władam nią od tamtego czasu do dziś - uschła cała.
                    Dziadek widząc, że nie będę się nadawał do wiejskiej pracy, zaczął uczyć mnie czytania i
                 pisania, a że nie miał elementarza, to uczył mnie na tej Biblii, o tak: pokazywał litery, kazał
                 składać je w słowa, ale i zapamiętywać. Tym sposobem, sam nie wiem kiedy, powtarzając za
                 nim, z biegiem czasu nauczyłem się czytać. W końcu dziadek zaczął gorzej widzieć i często
                 kazał mi czytać Biblię, a sam słuchał i poprawiał. Nierzadko bywał u nas pisarz ziemski,
                 który pismo miał przepiękne. Przyglądałem się więc, gdy pisał, bo mi się to bardzo podobało,
                 i sam, patrząc na mego, zacząłem kaligrafować słowa, on mi je pokazywał, dawał papier i
                 atrament, przygotowywał pióra.
                    I tak nauczyłem się pisać. Dziadek cieszył się tym i tak mnie pouczał - Dzięki Bożej
                 pomocy umiesz już czytać i pisać, i wyrośniesz na ludzi. Dlatego błogosław Pana za to i módl
                 się często. Chodziliśmy więc do cerkwi na wszystkie nabożeństwa, a i w domu modliliśmy się
                 często. Mnie kazali odmawiać "Zmiłuj się nade mną, Boże" (Ps 51), a dziadek z babcią bili
                 pokłony albo klęczeli. Miałem już siedemnaście lat, gdy babcia umarła. Dziadek mówi do
                 mnie - Gospodyni w domu nie ma, jakże tak bez kobiety? Twój starszy brat zmarnował sobie
                 życie, ciebie chcę ożenić. Wymawiałem się swoim kalectwem, ale dziadek się upierał i
                 ożenili mnie. Znaleźli mi dziewczynę poważniejszą, miała dwadzieścia lat, i dobrą. Po roku
                 dziadek śmiertelnie zachorował. Przywołał mnie, zaczął się żegnać i mówi - Oto twoje są
                 dom i cały spadek. Żyj w zgodzie z sumieniem, nikogo nie oszukuj, a najwięcej to módl się
                 do Boga, bo od Niego wszystko mamy. W niczym nie pokładaj nadziei, tylko w Nim. Do
                 cerkwi chodź, Biblię czytaj, za dusze nasze się módl. Masz tu tysiąc rubli, pilnuj ich, nie trać
                 na darmo, ale też nie bądź skąpy - ubogim i cerkwiom Bożym dawaj jałmużnę.
                    Tak to umarł i pochowałem go. Brat zazdrościł, że zajazd i majątek dziadek zostawił tylko
                 mnie, i zaczął się złościć, a wróg ludzi, diabeł, tak mu pomagał, że nawet chciał mnie zabić.
                 W końcu, oto co uczynił nocą, gdy spaliśmy, a w zajeździe nikogo nie było: włamał się do
                 spiżarni, gdzie schowałem pieniądze, wyciągnął je z kufra i wzniecił pożar. Posłyszeliśmy coś
                 dopiero wtedy, gdy cały dom i zajazd stały w płomieniach, i ledwie wyskoczyliśmy przez
                 okienko, w tym tylko, w czym spaliśmy. Biblię mieliśmy u wezgłowia i zdążyliśmy ją
                 pochwycić. Patrzyliśmy na płonący dom i mówiliśmy do siebie - Dzięki niech będą Bogu!






                 Ocalała przynajmniej Biblia, będzie czym się w smutku pocieszyć. Całe nasze mienie
                 spłonęło, a brat mój zniknął bez wieści. Dopiero później, gdy zaczął pić i przechwalać się,
                 dowiedzieliśmy się, że to on zabrał pieniądze i podpalił zajazd.
                    Zostaliśmy nadzy i bosi, prawdziwie ubodzy. Jakoś zapożyczyliśmy się, zbudowaliśmy
                 chałupkę i zaczęliśmy żyć jak biedacy. Moja żona była mistrzynią, gdy chodzi o rękodzieło:
                 umiała tkać, prząść, szyć, brała od ludzi różne prace, trudziła się dzień i noc, utrzymywała nas
                 oboje. Z powodu bezwładu             ręki nie mogłem nawet wyplatać łapci. Bywało, że tka albo
                 przędzie, ja siedzę przy niej, czytam Biblię, a ona słucha i popłakuje. Kiedy pytam ją -
                 Czemuż to płaczesz? Przecież żyjemy, dziękować Bogu - to mi odpowiada - Wzrusza mnie,
                 jak to w Biblii dobrze jest wszystko napisane. Pamiętaliśmy także o dziadkowym poleceniu -
                 pościliśmy     często,   każdego     ranka    odmawialiśmy        akatyst1[30]  ku    czci   Bogarodzicy,      a
                 wieczorem, by nie ulec pokusie, oddawaliśmy po tysiąc pokłonów, i tak żyliśmy sobie
                 spokojnie dwa lata. Było jednak coś dziwnego, bo choć o modlitwie wewnętrznej biegnącej w
                 sercu nie mieliśmy pojęcia i nigdy o niej nie słyszeliśmy, a modliliśmy się zwyczajnie,
                 językiem, bezmyślnie biliśmy te nasze pokłony, kiwaliśmy się jak bałwany, to jednak
                 lubiliśmy się modlić i nawet długa, zewnętrzna, niezrozumiała modlitwa nie wydawała się
                 trudna, ale odmawialiśmy ją zadowoleni. Widać prawdę powiedział mi pewien nauczyciel, że
                 we wnętrzu człowieka bywa tajemna modlitwa, o której nawet on sam nie wie, jak to biegnie
                 ona w duszy w sposób niepojęty i pobudza do modlitwy takiej, jaką kto zna i umie.
                    Po dwóch latach takiego życia żona moja dostała nagle silnej gorączki, przyjęła świętą
                 Komunię i dziewiątego dnia zmarła. Zostałem sam jeden, pracować nie mogłem, przyszło mi
                 chodzić po ludziach, a wstyd mi było prosić o jałmużnę. W dodatku taki mnie jeszcze naszedł
                 smutek po śmierci żony, że nie wiedziałem już, gdzie się mam podziać. Zdarzało się, że wejdę
                 do swej chatki, zobaczę jej ubranie, albo jakąś chustkę i jak nie zapłaczę, bywało, że padałem
                 bez zmysłów. Nie mogłem dalej znosić mego smutku żyjąc tam nadal. Dlatego sprzedałem
                 moją chatę za dwadzieścia rubli, a ubrania, moje i żony, rozdałem ubogim. Z powodu mego
                 kalectwa dali mi papiery zwalniające mnie na zawsze, a ja natychmiast wziąłem swoją
                 umiłowaną Biblię i poszedłem, gdzie oczy poniosą. Wyruszając pomyślałem: Dokądże teraz
                 pójdę? Najpierw, już wiem, do Kijowa, pokłonić się świętym relikwiom i prosić o pomoc w
                 mym smutku. Zaraz mi się lżej zrobiło, jak to postanowiłem, i doszedłem do Kijowa z
                 radością. Od tamtej pory, już trzynaście lat, bezustannie pielgrzymuję po różnych miejscach,
                 wiele obszedłem cerkwi i monasterów, a teraz to już więcej tułam się po stepie i polach. Nie
                 wiem, czy pozwoli mi Pan dojść do świętej Jerozolimy. Czas już by, tam, jeśli taka będzie
                 wola Boża, pochować moje grzeszne kości.
                    - A ile masz lat? - Trzydzieści trzy. - Toż to wiek Chrystusa!
                    1[30]
                         Hymn ku czci Najświętszej Maryi Panny śpiewany na stojąco (stąd nazwa, pochodząca z greckiego akathistos, to znaczy nie
                 siedząc, stojąc). Powstał w VI wieku, składa się z 24 zwrotek, najstarszy i najpiękniejszy hymn w całej literaturze chrześcijańskiej. Ok. 800
                 roku przetłumaczony na łacinę. Zob. Ojcowie greccy i syryjscy. Teksty o Matce Bożej (Beatam me dicent 1), Niepokalanów 1981, s. 265-
                 281.






                                                                                                           Opowieść czwarta
                         Mnie zaś dobrze jest być blisko Boga,w Panu wybrałem sobie schronienie.Ps 73[72],28
                    - Ma rację rosyjskie przysłowie: "Człowiek planuje, a Pan Bóg dysponuje" - powiedziałem,
                 wróciwszy do mojego ojca duchowego. - Pomyślałem sobie, że dziś będę już na dobre w
                 drodze do świętego grobu Jeruzalem, a okazało się inaczej: zupełnie nieprzewidywany
                 przypadek zmusił        mnie    do pozostania tu, i to jeszcze na             trzy dni. Nie mogłem się
                 powstrzymać, by nie przyjść do Ciebie, opowiedzieć o wszystkim i zasięgnąć rady co do
                 mojej decyzji w przypadku, który tak nieoczekiwanie napotkałem. Pożegnawszy się ze
                 wszystkimi ruszyłem z Bożą pomocą w swoją drogę i właśnie miałem już minąć rogatkę, gdy
                 zobaczyłem,      że   u  bramy     ostatniego    domu     stoi   znajomy     mi   człowiek,     który   kiedyś
                 pielgrzymował tak jak ja i którego nie widziałem jakieś trzy lata. Pozdrowiliśmy się i zapytał
                 mnie, dokąd idę. Odpowiedziałem - Chciałbym, jeśli to spodoba się Bogu, iść do starej
                 Jerozolimy. - Dzięki Bogu! - podchwycił - oto mam tu dla ciebie dobrego towarzysza
                 podróży. - Bóg niech będzie z tobą i z nim - powiedziałem - czyż nie wiesz, że zgodnie ze
                 swoim zwyczajem nigdy nie chodzę z innymi i przyzwyczaiłem się zawsze wędrować
                 samotnie? - Ależ posłuchaj: Wiem, że ten towarzysz podróży spodoba ci się. I jemu z tobą, i
                 tobie z nim będzie dobrze. Popatrz sam: ojciec właściciela domu, w którym wynająłem się do
                 pracy, idzie, stosownie do uczynionego ślubu, także do starego Jeruzalem i będzie ci z nim
                 miło. To tutejszy mieszczanin, staruszek dobry i w dodatku całkiem głuchy, tak że choćbyś
                 nie wiem jak krzyczał, nic nie usłyszy. Chcesz go o coś zapytać - pisz na kartce, wtedy
                 odpowie. Dlatego nie dokuczy ci w drodze, nie będzie z tobą o niczym rozmawiać, zresztą i w
                 domu coraz więcej milczy. A ty dla niego będziesz w drodze kimś niezbędnym. Syn daje mu
                 konia i wóz do Odessy, ma je tam sprzedać. Wprawdzie staruszek chciałby iść piechotą, ale z
                 powodu jego bagażu i pewnych darów dla Grobu Pańskiego pójdzie z nim i koń, tak że i ty
                 możesz swoją torbę wrzucić na wóz. Pomyśl teraz, jak można starego i głuchego człowieka
                 puścić samego z koniem w taką daleką drogę? Szukali, a jakże, szukali przewodnika, ale
                 wszyscy chcą bardzo drogo, a i tak niebezpiecznie puścić go z nieznanym człowiekiem, ma
                 przecież ze sobą i pieniądze, i rzeczy. Zgódź się, bracie, doprawdy, będzie dobrze. Zgódź się
                 ku chwale Boga i z miłości do bliźniego. A ja już polecę cię moim gospodarzom i oni
                 niezmiernie będą temu radzi. To dobrzy ludzie i lubią mnie, pracuję już u nich dwa lata.
                 Porozmawialiśmy tak u bramy, on                zaprowadził mnie do domu,             do gospodarza, i ja,
                 zobaczywszy,       że   to   chyba     rodzina    szlachetna,     zgodziłem      się  na    ich   propozycję.
                 Postanowiliśmy zatem ruszyć w drogę w trzeci dzień świąt Bożego Narodzenia, jeśli Bóg
                 pobłogosławi, po wysłuchaniu Bożej liturgii.
                    Oto jakie nieoczekiwane przypadki trafiają się na drodze życia! I wciąż Bóg i Boża
                 Opatrzność kierują naszymi czynami i zamierzeniami, jak to jest napisane: "to Bóg jest w was
                 sprawcą i chcenia, i działania" (Flp 2,13).
                    Wysłuchawszy tego mój ojciec duchowny powiedział-cieszę się z całego serca, umiłowany
                 bracie, że Pan nieoczekiwanie pozwolił mi cię ujrzeć po tak krótkim czasie. A ponieważ
                 jesteś teraz wolny, to z lubością przetrzymam cię tu dłużej, a ty mi jeszcze więcej opowiesz o
                 tych pouczających spotkaniach, które przytrafiły ci się na twojej długiej drodze pielgrzyma,
                 bo i twoich wcześniejszych opowieści słuchałem uważnie i z przyjemnością. - Uczynię to z
                 radością - odpowiedziałem i zacząłem mówić.
                    Wiele się zdarzyło, i dobrego, i złego. Nie o wszystkim warto długo opowiadać, wiele już
                 zapomniałem, bo starałem się szczególnie zapamiętać tylko to, co kierowało i pobudzało moją
                 leniwą duszę ku modlitwie. Wszystko inne wspominałem rzadko, albo, by powiedzieć lepiej,
                 starałem się zapominać to, co minęło, zgodnie z pouczeniem św. Pawła Apostoła, który
                 powiedział: "Zapominając o tym, co za mną, a wytężając siły ku temu, co przede mną, pędzę
                 ku wyznaczonej mecie, ku nagrodzie, do jakiej Bóg wzywa w górę" (Flp 3,13-14). Przecież i






                 zmarły mój błogosławiony starzec mawiał, że to, co chce przeszkodzić modlitwie serca,
                 napada nas z obu stron, z lewej i z prawej. Jeśli nie może przeszkodzić w modlitwie
                 bzdurnymi pomysłami i grzeszną wyobraźnią, to odnawia w pamięci budujące wspomnienia,
                 napędza wspaniałych myśli, byle tylko czymkolwiek oderwać od modlitwy, której nie może
                 ścierpieć. Jest to czysta kradzież: dusza zlekceważywszy rozmowę z Bogiem, zwraca się z
                 upodobaniem ku rozmowie z samą sobą albo ze stworzeniami. I dlatego uczył mnie, by w
                 czasie modlitwy nie dopuszczać nawet najpiękniejszych myśli duchowych, a i po skończeniu
                 dnia, jeśli zdarzy się zobaczyć, że więcej czasu minęło na budujących rozmyślaniach i
                 rozmowach niż na prawdziwej, niewidzialnej dla innych modlitwie serca, by uznać to za brak
                 umiarkowania albo i za wyrachowaną duchową chciwość, szczególnie u początkujących, dla
                 których jest czymś koniecznym, by czas spędzany na modlitwie był znacznie dłuższy niż
                 poświęcony innym pobożnym zajęciom. Ale też nie sposób wszystkiego zapomnieć. Niektóre
                 rzeczy tak głęboko same wbiły się w pamięć, że nawet dawno nie wspominane pamięta się
                 żywo, jak na przykład pewną szlachetną rodzinę, u której Bóg pozwolił mi spędzić kilka dni,
                 co stało się tak:
                    W czasie mojego pielgrzymowania po tobolskiej guberni zdarzyło się, że przechodziłem
                 przez jakieś powiatowe miasteczko. Sucharów zostało mi już niewiele i wszedłem do
                 pewnego domu, by poprosić o chleb na drogę. Gospodarz powiedział do mnie - Dzięki Bogu,
                 przyszedłeś w samą porę. Akurat moja żona wyjęła chleby z pieca. Masz tu ciepły bochen,
                 pomódl się za nas. Podziękowałem i zaczynam wkładać chleb do torby, gdy gospodyni
                 spojrzała i mówi - Jakiś ten twój worek lichy, cały się powycierał, dam ci inny. I dała mi
                 dobry, mocny worek. Podziękowałem im z całej duszy i poszedłem dalej. Wychodząc z
                 miasta poprosiłem w maleńkim sklepiku o trochę soli, a sklepikarz nasypał mi jej w mały
                 woreczek. Cieszyłem się w duchu i błogosławiłem Boga za to, że mnie niegodnego kieruje do
                 ludzi tak dobrych. Oto, myślałem sobie, przez cały tydzień, zadowolony, będę spać nie
                 troszcząc się o pożywienie. "Błogosław, duszo moja, Pana!" (Ps 103,1 i 104,1).
                    Odszedłszy od tego miasta jakieś pięć wiorst zobaczyłem, że droga biegnie przez niezbyt
                 bogatą wieś z       cerkwią biedną,        drewnianą, ale pięknie przyozdobioną              i  pomalowaną.
                 Przechodząc tak blisko, chciałem pokłonić się Bożej świątyni i wszedłszy na cerkiewne
                 schodki, zacząłem się modlić. Z boku cerkwi, na łączce, bawiło się dwoje dzieci po jakieś
                 pięć, sześć lat.
                    Pomyślałem, że pewnie to dzieci popa, choć były bardzo wystrojone. Cóż, pomodliwszy
                 się, ruszyłem dalej. Nie zdążyłem jeszcze odejść dziesięć kroków od cerkwi, gdy usłyszałem
                 za sobą krzyk - Biedaczyno, biedaczyno, zaczekaj! Wołały tak i biegły ku mnie dzieci, które
                 widziałem wcześniej, chłopiec i dziewczynka. Zatrzymałem się, a one, podbiegłszy, chwyciły
                 mnie za ręce - Pójdziemy do mamy, ona kocha żebraków. - Ależ ja nie jestem żebrakiem -
                 mówię do nich - tylko tędy przechodzę. - To dlaczego masz torbę? - zapytały. - To mój chleb
                 na drogę. - Nie, koniecznie pójdziemy, mama da ci na drogę pieniądze. - Ale gdzie jest wasza
                 mama - zapytałem. - Tam, za cerkwią, za tym zagajnikiem.
                    Zaprowadziły mnie do przepięknego ogrodu, pośród którego zobaczyłem duży, bogaty
                 dom. Wchodzimy do pokojów - jakże tu czysto i elegancko! A oto wybiegła ku nam pani
                 domu. - Bardzo proszę! Uprzejmie proszę! Skąd cię Bóg do nas przysyła? Siadaj, siadaj, mój
                 drogi! Sama zdjęła mi worek z pleców, położyła go na stole, a mnie posadziła na miękkim
                 krześle. Może chcesz coś zjeść? A może herbatki? Nic ci nie trzeba? - Najuniżeniej pani
                 dziękuję - odpowiedziałem. - Jedzenia mam całą torbę, a herbatę wprawdzie pijam, ale w
                 mojej chłopskiej doli nie przyzwyczaiłem się do niej. Pani gorliwość i uprzejme traktowanie
                 są   mi   droższe    od   poczęstunku.      Będę    prosił   Boga,    by   pobłogosławił      panią   za   taką
                 ewangeliczną miłość do pielgrzymów. Mówiąc to, poczułem silne przynaglenie, by zwrócić
                 się do swego wnętrza. W moim sercu zawrzała modlitwa i potrzeba mi było teraz spokoju i
                 ciszy, by dać miejsce temu samorzutnie zrodzonemu płomieniowi modlitwy, by ukryć przed






                 ludźmi jej zewnętrzne oznaki: łzy, westchnienia, niezwykłe poruszenia twarzy i ust.
                    Dlatego podniosłem się z krzesła i mówię - Proszę o wybaczenie, mateńko, ale na mnie
                 czas. Niech Pan Jezus Chrystus będzie z tobą i twoimi miłymi dzieciątkami. - Och, nie! Niech
                 cię Bóg broni, żebyś miał odejść, nie puszczę cię. Wieczorem wraca z miasta mój mąż,
                 cieszący się uznaniem sędzia powiatowy. Jakże on się ucieszy, gdy cię zobaczy! Każdego
                 wędrowca uważa on za Bożego wysłańca. Jeśli odejdziesz, zasmuci się bardzo, że cię nie
                 widział. W dodatku jutro niedziela, pomodlisz się z nami na świętej liturgii, a potem zjemy
                 razem, co Bóg dał. W każde święto gości u nas ze trzydziestu ubogich braci Chrystusa. I nic
                 mi jeszcze nie opowiedziałeś o sobie, dokąd i skąd wędrujesz. Porozmawiaj ze mną. Lubię
                 słuchać duchowych rozmów ludzi miłych Bogu. Dzieci, dzieci! Weźcie torbę pielgrzyma i
                 zanieście do pokoju ze świętymi obrazami, tam on będzie nocować. Słuchając tych jej słów,
                 zdziwiłem się i pomyślałem: Z człowiekiem rozmawiam, czy to jakieś przywidzenie?
                    Zostałem więc, by czekać na gospodarza. Opowiedziałem krótko o mojej podróży i o tym,
                 że idę do Irkucka. - Ot i traf - powiedziała pani. - Na pewno pójdziesz przez Tobolsk, a tam
                 moja    rodzona     matka    jest   mniszką     w   żeńskim     monasterze,      teraz   jest  już   mniszką
                 -pokutnicą1[31]. Damy ci list i przyjmie cię - wielu przychodzi do niej po duchowe porady. Przy
                 okazji zaniesiesz jej książkę Jana Klimaka2[32], którą zamówiliśmy dla niej, na jej polecenie,
                 w Moskwie. Jak to wszystko dobrze się układa! Wreszcie zbliżył się czas obiadu i usiedliśmy
                 przy stole. Przyszły jeszcze jakieś cztery panie i zaczęły jeść z nami. Po skończeniu
                 pierwszego dania jedna z przybyłych wstała, pokłoniła się przed świętym obrazem, potem
                 pokłoniła się nam, wyszła, przyniosła drugie danie i znów usiadła. Potem inna z nich w ten
                 sam sposób poszła po trzecie danie. Zobaczywszy to zapytałem gospodynię - Ośmielę się,
                 mateńko, zapytać: te panie, to pani krewne, czy co? - Tak, to moje siostry: ta jest kucharką, ta
                 żoną woźnicy, ta to szafarka, a ta, to moja pokojówka; wszystkie zamężne, nie mam w całym
                 domu ani jednej panny. Słysząc i widząc to wszystko dziwiłem się coraz bardziej i
                 błogosławiłem Boga, że skierował mnie do ludzi tak bogobojnych. Czułem też w sercu silne
                 działanie modlitwy i dlatego, by jak najszybciej móc zostać w samotności i modlitwie nie
                 przeszkadzać, wstawszy zza stołu powiedziałem do gospodyni - Trzeba, by odpoczęła pani po
                 obiedzie, a ja, przyzwyczajony do chodzenia, pójdę na spacer do ogrodu. - Nie, ja nie
                 odpoczywam - odpowiedziała pani - i pójdę z tobą, a ty opowiesz mi coś budującego. A jeśli
                 pójdziesz sam, dzieci nie dadzą ci spokoju: gdy tylko cię zobaczą, nie odejdą nawet na
                 chwilę, tak kochają ubogich braci Chrystusa i pielgrzymów.
                    Cóż miałem robić? Poszliśmy. Po wejściu do ogrodu, by łatwiej zachować milczenie, nic
                 nie mówić, pokłoniłem się pani do stóp i powiedziałem - Proszę, mateńko, w imię Boga,
                 powiedz mi, czy dawno prowadzisz życie tak miłe Bogu i jak doszłaś do takiej pobożności? -
                 Niech będzie. Opowiem ci wszystko. Widzisz, matka moja była prawnuczką arcypasterza
                 Joasafa, którego spoczywające relikwie pokazują w Biełgorodzie. Mieliśmy w mieście duży
                 dom, którego jedno skrzydło wynajmował niebogaty szlachcic. W końcu on umarł, gdy jego
                 żona była brzemienna. Po porodzie ona także umarła. Narodzone dziecko zostało kompletnie
                 biednym sierotą. Moja mama z żalu wzięła go do siebie na wychowanie, a po roku urodziłam
                 się ja. Razem rośliśmy, razem, u tych samych nauczycieli i nauczycielek, uczyliśmy się i tak
                 przyzwyczailiśmy się do siebie, jak rodzony brat i siostra. Po jakimś czasie umarł mój rodzic,
                 a mama, porzuciwszy miejskie życie, przyjechała z nami do tej swojej wsi, by tu zamieszkać.
                 Kiedy już dorośliśmy, mama wydała mnie za swego wychowanka, oddała nam tę swoją wieś,
                 a   sama     pobudowała       sobie    celę   i   wstąpiła    do    monasteru.     Dając     nam    matczyne
                 błogosławieństwo, zostawiła jako nakaz, byśmy żyli po chrześcijańsku, gorliwie modlili się
                 do Boga, a przede wszystkim, byśmy starali się wypełniać główne przykazanie Boże, to
                 1[31]
                     W oryginale schimnica, zob. przypis 4 w Opowieści pierwszej.
                 2[32]
                     Jeden z najbardziej popularnych pisarzy ascetycznych żyjący w VII wieku, autor Drabiny raju, gdzie znajdują się teksty nawiązujące do
                 modlitwy Jezusowej i hezychii.






                 znaczy miłość bliźniego, byśmy karmili i pomagali ubogim Chrystusowym braciom, w
                 prostocie i pokorze, byśmy dzieci nasze wychowywali w bojaźni Bożej, a do niewolników
                 odnosili się jak do braci. Tak oto żyjemy tu już sami dziesięć lat, starając się, na ile to tylko
                 możliwe, wypełniać ten testament mojej matki. Mamy też schronisko dla ubogich, w którym
                 przebywa teraz dziesięciu kalekich i chorych, pewnie jutro do nich zajdziemy.
                    Po zakończeniu tego opowiadania zapytałem - Gdzie jest ta książeczka Jana Kumaka, którą
                 chce pani odesłać swojej rodzicielce? - Pójdziemy do pokoju i znajdę ją. - Gdy tylko
                 usiedliśmy, by czytać, przyjechał też pan domu. Ujrzawszy mnie, gorąco się przywitał, po
                 bratersku, po chrześcijańsku ucałowaliśmy się, zaprowadził mnie do swego pokoju i mówił -
                 Pójdziemy, najdroższy bracie, do mojego gabinetu, pobłogosławisz moją celę. Myślę, że ona -
                 wskazał na żonę - dość ci nadokuczała: gdy zobaczy kogoś pielgrzymującego, albo chorego,
                 gotowa dzień i noc od niego nie odstępować. Z dawna mają taki zwyczaj w jej rodzie.
                 Weszliśmy do gabinetu. Jakież tu mnóstwo książek, przepiękne ikony, życiodajny krzyż
                 naturalnej wielkości, a przy nim stoi Ewangelia. Pomodliłem się i mówię - Masz tu, ojczulku,
                 istny raj Boży. Oto sam Pan nasz, Jezus Chrystus, Jego Przeczysta Matka, święci Jego, a to
                 pokazałem książki - ich Boże, żywe, nigdy nie milknące słowa i pouczenia. Myślę, że często
                 rozkoszuje się pan niebiańską z nimi rozmową. - Tak, przyznaję - odpowiedział pan domu -
                 jestem miłośnikiem lektury. - Jakie ma pan książki? - zapytałem. - Mam też dużo i
                 duchowych - odpowiedział. - Oto całoroczny cykl żywotów świętych3[33], dzieła Jana
                 Złotoustego, Bazylego Wielkiego4[34], wiele książek teologicznych i filozoficznych, dużo tu
                 też kazań znakomitych współczesnych kaznodziejów. Kosztowała mnie ta biblioteka jakieś
                 pięć tysięcy rubli.
                    - Nie ma pan - zapytałem - jakiejś książki o modlitwie? Bardzo lubię czytać o modlitwie. -
                 Mam tu najnowszą książkę o modlitwie, dzieło jakiegoś petersburskiego duchownego. Pan
                 domu wziął komentarz do modlitwy Pańskiej Ojcze nasz i z zadowoleniem zaczęliśmy czytać.
                 Wkrótce     potem     przyszła    do   nas   także   pani    domu,    przyniosła     herbatę,   a   dzieciątka
                 przytaszczyły     pełny    koszyczek,     cały   ze srebra,    jakichś    suchych,    jakby    nadziewanych
                 ciasteczek, jakich jeszcze w życiu nie jadłem. Pan domu wziął książkę ode mnie, podał ją
                 żonie i mówi - Przymusimy ją trochę do lektury, czyta bowiem pięknie, a sami odpoczniemy.
                 Pani domu zaczęła czytać, a my przysłuchiwaliśmy się. Słuchając lektury zważałem też na
                 tętniącą w mym sercu modlitwę. Im dłużej czytaliśmy, tym bardziej rozwijała się, napełniając
                 mnie rozkoszą. Nagle dostrzegłem, że ktoś przemknął przed moimi oczyma, jakby w
                 powietrzu pojawił się mój zmarły starzec. Wzdrygnąłem się i by to ukryć powiedziałem -
                 Wybaczcie, troszkę się zdrzemnąłem. - Wtem poczułem jakby duch starca wniknął w mego
                 ducha albo rozświetlił go. Mój umysł napełnił się jasnością i mnóstwem myśli o modlitwie.
                 Przeżegnałem się i chciałem odpędzić te myśli, gdy okazało się, że pani akurat skończyła
                 czytać książkę. Pan domu zapytał, czy mi się ta książeczka podobała, i rozpoczęła się
                 rozmowa. - Bardzo mi się podobała - odpowiedziałem. Przecież modlitwa Pańska Ojcze nasz
                 przewyższa i jest cenniejsza           niż   wszystkie inne      modlitwy,     które   mamy      spisane    my,
                 chrześcijanie. Przecież dał nam ją sam Pan nasz Jezus Chrystus, a i przeczytany przez nas
                 komentarz      do   niej   jest  bardzo    dobry,    tyle   że   głównie     odnosi    się   do   działalności
                 chrześcijańskiej, gdy mnie zdarzyło się czytywać w dziełach świętych ojców objaśnienia
                 kontemplacyjne, mistyczne.
                    - U którego z ojców to czytałeś? - Oto, na przykład, u Maksyma Wyznawcy5[35], także w
                 3[33]
                     W oryginale: godowoj krug czet' - minej. Mineja, od greckiego menaion, l. mn. meneia miesięczny; minej, bowiem chodzi tu o księgi
                 ułożone według poszczególnych miesięcy roku liturgicznego, mineje czytane.
                 4[34]
                     Biskup Cezarei Kapadockiej, teolog i pisarz ascetyczny, ojciec i doktor Kościoła, żył w IV wieku.
                 5[35]
                     Największy teolog grecki VII wieku. Jeden z największych teoretyków ascezy w starożytności. Swoją naukę ujmował w centurie (setki)
                 sentencji, napisał np. Cztery centurie o miłości.






                 Dobrotolubiju u Piotra z Damaszku6[36]. - Może sobie coś przypomnisz? Proszę, opowiedz!
                 Bądź łaskaw! - Początek modlitwy: "Ojcze nasz, któryś jest w niebie", w przeczytanej przez
                 nas książeczce wyjaśniany jest jako zachęta do braterskiej miłości do bliźnich jako do dzieci
                 jednego Ojca. Jest to bardzo słuszne, ale u świętych ojców objaśnia się to jeszcze głębiej, w
                 sposób bardziej duchowy. Mówią oni mianowicie, że wypowiadając te słowa należy cały
                 umysł skierować ku niebu, ku Ojcu naszemu niebieskiemu i przypomnieć sobie nasz stały
                 obowiązek stawania w Bożej obecności i chodzenia przed Bogiem. Słowa: "Niech się święci
                 imię Twoje" wyjaśnia książeczka troską, by nie wypowiadać imienia Bożego bez głębokiego
                 szacunku albo przy fałszywej przysiędze, słowem, by święte imię Boże było wypowiadane w
                 sposób    pobożny,      a  nie   nadaremnie.      Mistyczni     interpretatorzy     dostrzegają     tu  jednak
                 bezpośrednią prośbę o wewnętrzną modlitwę serca, to znaczy, by najświętsze imię Boga
                 wypisane było we wnętrzu serca, by święcone było spontaniczną modlitwą i oświecało
                 wszystkie odczucia i moce duszy. Słowa: "Niech przyjdzie Królestwo Twoje" mistyczni
                 interpretatorzy wyjaśniają tak: niech przyjdzie do naszego serca pokój wewnętrzny, spokój i
                 duchowa      radość.   W    książeczce     tej  wyjaśnia    się,   że  pod    słowami:     "Chleba    naszego
                 powszedniego daj nam dzisiaj" należy rozumieć prośbę o to, co potrzebne dla życia ciała, ale
                 nie w nadmiarze, a tylko na miarę potrzeb i tak, by starczyło na pomoc dla bliźnich. A
                 Maksym Wyznawca pod określeniem "chleb powszedni" rozumie odżywianie duszy chlebem
                 niebieskim, to znaczy Słowem Bożym, związanie duszy z Bogiem, ze wzniesieniem myśli ku
                 Niemu i ciągłą wewnętrzną modlitwę serca.
                    - Ach, ale to rzecz wielka i prawie niemożliwa do osiągnięcia dla żyjących na tym świecie,
                 by dojść do modlitwy wewnętrznej - wykrzyknął pan domu - oby Pan pomógł odmawiać bez
                 ociągania choć zwykłą codzienną modlitwę. - Nie myśl tak, ojczulku. Gdyby było to
                 niemożliwe i nie do przezwyciężenia, to Bóg nie przykazywałby tego wszystkim. Jego moc
                 objawia się w słabości (2 Kor 12,9; por. 13,9), a doświadczeni święci ojcowie podają sposoby
                 ułatwiające drogę osiągnięcia modlitwy serca. Jasne, że tym, co porzucili ten świat, wskazują
                 sposoby szczególne, wzniosłe, ale i żyjącym w świecie zalecają środki odpowiednie, wiodące
                 w sposób pewny do osiągnięcia modlitwy wewnętrznej. - Nigdy nie zdarzyło mi się
                 przeczytać o tym gdzieś dokładniej - powiedział pan domu. - Pozwólcie, jeśli łaska,
                 przeczytam wam o tym z księgi Dobrotolubija. - Przyniosłem ją, odnalazłem rozważania
                 Piotra z Damaszku w części trzeciej na karcie czterdziestej ósmej, i zacząłem czytać:
                 "Wzywania imienia Bożego należy nauczyć się bardziej niż oddechu, w każdym czasie, na
                 każdym miejscu i w każdej sprawie. Apostoł mówi: ŤMódlcie się nieustannieť, to znaczy
                 poucza, by pamiętać o Bogu w każdym czasie, na każdym miejscu i przy wszelkich sprawach.
                 Jeśli robisz cokolwiek, powinieneś mieć w pamięci Stwórcę rzeczy, jeśli widzisz światło,
                 pamiętaj Tego, który ci je darował, patrzysz na niebo, ziemię, morze i wszystko, co je
                 napełnia, podziwiaj i wysławiaj Tego, który je stworzył. Nakładasz ubranie - wspomnij, czyj
                 to dar, i błogosław Tego, który troszczy się o twoje życie. Krótko mówiąc, każdy ruch niech
                 będzie dla ciebie powodem pamięci o Bogu i wysławiania Go i oto będziesz modlić się
                 nieustannie, czym zawsze będzie się radować twoja dusza". Oto raczcie zobaczyć, jak ten
                 sposób nieustannej modlitwy jest dogodny, łatwy i dostępny dla każdego, kto ma choć trochę
                 ludzkich uczuć.
                    Bardzo im się to spodobało. Pan domu uściskał mnie z zachwytem, dziękował nieustannie,
                 obejrzał moje Dobrotolubije i powiedział - Koniecznie muszę sobie tę książkę kupić, czym
                 prędzej sprowadzę ją z Petersburga, a teraz, ku pamięci, przepiszę sobie rozdzialik, który
                 przeczytałeś - podyktuj mi. I zaraz szybko i pięknie przepisał. Potem wykrzyknął - Mój Boże,
                 przecież    mam     ikonę    świętego     Damasceńczyka        (była   to   prawdopodobnie        ikona    Jana
                 Damasceńskiego)7[37]. Wziął ramkę, włożył pod szkło napisany fragment, powiesił pod ikoną
                 6[36]
                     Żył w XII wieku, autor licznych dzieł ascetycznych, czekających jeszcze obecnie na wydanie.
                 7[37]
                     Mnich z VIIMII wieku. Przez długi czas żył w klasztorze św. Saby koło Jerozolimy, obrońca kultu obrazów.






                 i mówił Oto żywe słowo Bożego sługi pod jego wizerunkiem będzie mi często przypominać,
                 by wypełniać tę zbawczą radę z całą płynącą z niej energią.
                    Potem poszliśmy jeść kolację. Przy stole, podobnie jak to było wcześniej, siedzieli z nami
                 wszyscy - mężczyźni i kobiety. Jakie pełne nabożeństwa milczenie i cisza panowały podczas
                 posiłku! Po kolacji wszyscy, dorośli i dzieci, długo modliliśmy się. Mnie nakłonili, bym
                 odmówił akatyst ku czci najsłodszego Jezusa.
                    Potem służba udała się na spoczynek, a my we troje pozostaliśmy w pokoju. A to dopiero!
                 Pani domu przyniosła mi białą koszulę i pończochy! Pokłoniłem się jej do stóp i mówię
                 Pończoch, mateńko, nie wezmę. Nie nosiłem ich od urodzenia, przyzwyczajeni jesteśmy do
                 onuc. Wtedy znowu wybiegła i przyniosła swój stary kaftan z cienkiego żółtego sukna i
                 rozcięła go na dwie onuce. A pan domu powiedziawszy - Ależ temu biedakowi prawie
                 rozwaliły się chodaki, przyniósł swoje nowe wielkie buty, takie, co to je jeszcze nakładał na
                 buty z cholewami, i zaraz mi mówi: Idź do tamtego pokoju, nikogo tam nie ma, zmień na
                 sobie bieliznę. Poszedłem, przebrałem się i wróciłem do nich. Posadzili mnie na krześle i
                 dalej mnie obuwać: pan domu zaczął mi owijać nogi onucami, a pani naciągała buty.
                 Najpierw opierałem się, ale kazali mi siedzieć i mówili - Siedź cicho, Chrystus swoim
                 uczniom nogi mył! Cóż miałem robić? Zacząłem płakać, a potem rozpłakali się i oni.
                    Po tym wszystkim pani została w domu, by spać z dziećmi, a my z panem domu poszliśmy
                 do altany w ogrodzie. Długo nie zasypialiśmy - leżeliśmy i rozmawialiśmy. No i zaczął
                 nalegać -     Powiedzże mi, na Boga, ale uczciwie, w sumieniu, kim właściwie jesteś?
                 Wyglądasz na kogoś dobrze urodzonego, tylko przybierasz wygląd nawiedzonego. Przecież
                 dobrze umiesz czytać i pisać, mówisz i rozumujesz poprawnie, to nie jest chłopskie
                 wychowanie. - Zgodnie z najszczerszą prawdą i z czystym sercem opowiedziałem zarówno
                 panu, jak i pana żonie, skąd się tu wziąłem. Nigdy nie zamierzałem was ani okłamywać, ani
                 oszukiwać. Po cóż mi to? A to, co mówię, to nie są myśli moje, tylko to, co słyszałem od
                 mojego zmarłego, napełnionego Bożą mądrością starca, i to, co z uwagą wyczytałem u
                 świętych ojców. Ale najwięcej światła w mojej ciemnocie daje mi wewnętrzna modlitwa,
                 którą przecież nie sam posiadłem, a miłość Boża i nauka starca sprawiły, że zamieszkała w
                 moim sercu. A jest ona przecież możliwa dla każdego. Wystarczy tylko w milczeniu zagłębić
                 się w swym sercu i jak najczęściej przyzywać oświecające imię Jezusa Chrystusa, by zaraz
                 każdy poczuł wewnętrzną jasność i zrozumiał dzięki niej wszystko, nawet i niektóre
                 tajemnice królestwa Bożego. A przecież i to jest głęboką, oświecającą tajemnicą, gdy
                 człowiek poznaje tę zdolność do zagłębiania się w sobie, widzenia siebie od wewnątrz,
                 rozkoszowania się tą samoświadomością, rozrzewniania się i błogiego płakania nad swoim
                 upadkiem i zepsutą wolą. Mądrze myśleć i rozprawiać z ludźmi to rzecz niezbyt trudna i
                 możliwa do wykonania, bo rozum i serce zrodzone zostały wcześniej niż powstała uczoność i
                 mądrość człowiecza. Skoro rozum jest, to możesz go rozwijać przez naukę i doświadczenie,
                 ale jeśli rozumu nie ma, to i żadne wychowanie nie pomoże. Właśnie w tym cała rzecz, że
                 jesteśmy tak oddaleni od siebie samych. Ba! Nawet nie bardzo mamy chęć do siebie samych
                 się przybliżyć, przeciwnie - wystrzegamy się tego, by nie spotkać się z samym sobą i
                 zamieniamy prawdę na głupstwa, a jeszcze myślimy: chętnie zająłby się człowiek sprawami
                 ducha albo modlitwą, ale nie ma kiedy, kłopoty i troska o życie nie pozwalają na takie zajęcie.
                 A co jest ważniejsze i bardziej potrzebne: zbawienne wieczne życie duszy, czy mijające tak
                 szybko życie ciała, o które tak bardzo się troszczymy? Właśnie to, co powiedziałem wiedzie
                 ludzi albo do rozsądku, albo do głupoty.
                    - Wybacz mi, najdroższy bracie, pytałem cię nie z samej tylko ciekawości, ale z dobroci i
                 chrześcijańskiego współczucia. I jeszcze dlatego, że dwa lata temu widziałem wydarzenie,
                 które spowodowało, że zrodziło się we mnie pytanie, które ci postawiłem. Otóż przyszedł do
                 nas jakiś biedak mający papiery emerytowanego żołnierza, stary, niedołężny, a biedny tak, że
                 prawie nagi i bosy. Mówił mało i tak prosto jak chłop ze stepów. Przyjęliśmy go do naszego






                 schroniska dla ubogich. Po jakichś pięciu dniach silnie zachorował i dlatego przenieśliśmy go
                 do tej właśnie altany, uśmierzyliśmy jego cierpienia i sami, ja z żoną, zaczęliśmy go
                 pielęgnować i leczyć. W końcu widać było, że zbliża się śmierć. Przygotowaliśmy go
                 poprosiwszy naszego kapłana, by go wyspowiadał, udzielił mu Komunii i Ostatniego
                 Namaszczenia. W przeddzień swej śmierci wstał, poprosił mnie o arkusz papieru i pióro, a
                 potem, bym zamknął drzwi i nikogo nie wpuszczał, dopóki nie napisze dla syna testamentu, o
                 którego przesłanie, po jego śmierci, do Petersburga, pod wskazany adres, prosił. Zdumiałem
                 się widząc, że pisał nie tylko pięknym, kształtnym charakterem, ale także tym, że sam tekst
                 był znakomity, bezbłędny i subtelny. Mam jego kopię i jutro ci przeczytam.
                    Wszystko to wprawiło mnie w zdumienie i pobudziło ciekawość na tyle, że zapytałem o
                 jego pochodzenie i życie. Zobowiązawszy mnie przysięgą, że nie ujawnię tego nikomu przed
                 jego śmiercią, ku chwale Boga opowiedział mi całe swe życie:
                    - Byłem księciem, kiedyś bardzo bogatym i prowadzącym życie jak tylko się dało
                 wspaniałe, wystawne i rozrzutne. Moja żona zmarła i mieszkałem ze swym synem, który
                 szczęśliwie odbywał służbę jako kapitan gwardii. Pewnego razu, gdy wybierałem się na bal u
                 jakiejś ważnej figury, rozzłościłem się mocno na mego kamerdynera, nie wytrzymawszy
                 napięcia nieludzko uderzyłem go w głowę i kazałem zesłać na wieś. Stało się to wieczorem, a
                 drugiego dnia rankiem kamerdyner zmarł na zapalenie mózgu. Cóż, śladów na rękach to nie
                 zostawiło i, pożałowawszy swej nieostrożności, szybko o wszystkim zapomniałem. Ale oto
                 mija sześć tygodni i ów zmarły kamerdyner zaczyna mi się ukazywać, najpierw we śnie.
                 Każdej nocy mnie niepokoił i czynił mi wyrzuty wciąż powtarzając: Sumienia nie masz!
                 Zabiłeś mnie! Potem zacząłem go widzieć na jawie, gdy czuwałem. Im więcej mijało czasu,
                 tym częściej się pojawiał, a potem niepokoił mnie niemal nieustannie. W końcu razem z nim
                 zaczęli się pojawiać inni zmarli mężczyźni, których kiedyś okrutnie znieważyłem i kobiety,
                 które przywiodłem do grzechu. Wszyscy oni bez przerwy mnie oskarżali i nie dawali mi
                 spokoju, aż w końcu nie mogłem ani spać, ani jeść, ani czymkolwiek się zajmować. Całkiem
                 podupadłem       na siłach i     moja skóra przylgnęła do           kości. Nic      nie  pomagały starania
                 wytrawnych lekarzy. Pojechałem leczyć się do obcych krajów, ale po półrocznej kuracji nic
                 mi się nie polepszyło, a dręczące mnie zjawy tylko się mnożyły. Przywieźli mnie stamtąd
                 ledwie żywego. Doświadczałem wprost grozy piekielnych mąk duszy, jeszcze nim została ona
                 oddzielona od ciała. Wtedy przekonałem się, że piekło istnieje i dowiedziałem się, czym ono
                 jest.
                    Żyjąc w takim udręczeniu uświadomiłem sobie moje nieprawości, okazałem skruchę,
                 wyspowiadałem się, zwolniłem całą moją służbę i przysiągłem całe me życie dręczyć się
                 wszelką pracą i skryć się pod postacią żebraka, by za moje bezprawia zostać ostatnim sługą
                 ludzi najniższego stanu. Ledwie się na to mocno zdecydowałem - znikły dręczące mnie
                 zjawy. Czułem taką radość i słodycz z tego pojednania się z Bogiem, że aż nie mogłem sobie
                 tego całkiem wyobrazić. Oto tu doświadczyłem także, czym jest raj i w jaki sposób Królestwo
                 Boże otwiera się w naszych sercach. Wkrótce zupełnie wyzdrowiałem, spełniłem swoje
                 zamiary i z dokumentami emerytowanego żołnierza potajemnie opuściłem moją ojczyznę. I
                 oto już piętnaście lat tułam się po całej Syberii. Czasem w miarę swych sił pracowałem u
                 chłopów, czasem żyłem z Bożego imienia. Ach! W całej tej biedzie jakiej zasmakowałem
                 błogości, jakiego szczęścia i spokoju sumienia. Może tego doświadczyć tylko ten, kto z udręk
                 piekła przez miłosierdzie Orędownika przeprowadzany jest do Bożego raju.
                    Opowiedziawszy to, podał mi swój testament, by wysłać do jego syna i następnego dnia
                 zmarł. Tak oto odpis tego testamentu mam teraz w torbie, włożony do mojej Biblii. Jeśli
                 życzysz sobie przeczytać, zaraz wyjmę. Oto proszę.
                    Rozwinąłem i przeczytałem: W imię Boga wysławianego w Trójcy, Ojca, Syna i Ducha
                 Świętego.






                 Najdroższy mój synu!
                    Już od piętnastu lat nie widzisz twego ojca, lecz on, pośród tego braku o nim wiadomości, z
                 rzadka dopytując o ciebie, żywił ku tobie miłość ojcowską, która przymusza do posłania ci
                 tych ostatnich przed śmiercią słów, by stały się dla ciebie w życiu pouczeniem.
                    Wiesz o tym, jak cierpiałem za moją nieostrożność i życie beztroskie, ale nie wiesz, jak
                 upajałem się tą moją tułaczką pośród zapomnienia, rozkoszując się owocami skruchy.
                    Umieram spokojnie u mojego, a zarazem twojego dobroczyńcy, bowiem dobrodziejstwa
                 wylane na ojca dotyczyć powinny także czułego syna. Odpłać mu z wdzięcznością, jaką tylko
                 możesz.
                    Zostawiając ci moje ojcowskie błogosławieństwo błagam cię, byś pamiętał o Bogu, strzegł
                 sumienia, byś był ostrożnym, dobrym i roztropnym, obchodził się ze swoimi podwładnymi
                 jak tylko można życzliwie i uprzejmie, byś nie gardził ubogimi i tułaczami, pamiętając o tym,
                 że także twój umierający ojciec w ubóstwie i tułaczce odzyskał dla swej udręczonej duszy ład
                 i spokój.
                    Wzywając łaski Bożej dla ciebie, spokojnie zamykam oczy w nadziei na życie wieczne,
                 według miłosierdzia człowieczego Orędownika, Jezusa Chrystusa.
                                                                                                                   Twój ojciec
                    Tak to leżeliśmy i rozmawialiśmy sobie z pełnym dobroci panem domu. Zapytałem go -
                 Myślę, ojczulku, że ze schroniskiem dla tułaczy nie obywa się bez trosk i niepokojów? Wielu
                 przecież w naszym tułaczym bractwie chodzi, by nic nie robić, z lenistwa do pracy, a także
                 rozbijają się po drogach, jak to mi się zdarzyło widzieć. - Nie za wiele było takich
                 przypadków, w większości trafiali się prawdziwi pielgrzymi odpowiedział pan domu - ale my
                 jeszcze większe względy okazujemy tym pierwszym i zatrzymujemy, by pobyły u nas te
                 lekkoduchy. Pomieszkawszy pomiędzy naszymi dobrymi, ubogimi braćmi Chrystusa, często
                 poprawiają się i opuszczają schronisko dla ubogich jako ludzie pokorni i łagodni. Niedawno
                 mieliśmy tego przykład. Jeden z mieszkańców tutejszego miasta do tego stopnia się wykoleił,
                 że w końcu wszyscy przeganiali go kijami sprzed swoich bram i nikt nie dawał mu nawet
                 kawałka chleba. Był to pijak, gwałtownik i zabijaka, w dodatku jeszcze kradł. Taki właśnie,
                 głodny, zaszedł do nas, poprosił o chleb i wino, do którego picia był nadzwyczaj skory.
                 Przyjąwszy go uprzejmie powiedzieliśmy mu: mieszkaj u nas, wina damy ci, ile zechcesz, ale
                 pod jednym warunkiem: wypijesz kładź się zaraz spać, a jeśli choć trochę będziesz się
                 buntować albo awanturować, to nie tylko wypędzimy cię i nigdy już nie przyjmiemy, ale
                 jeszcze napiszemy do naczelnika policji w powiecie albo do naczelnika miasta, by cię gdzieś
                 zesłali jako podejrzanego włóczęgę. Zgodziwszy się na te warunki, został. Przez tydzień albo
                 i dłużej pił rzeczywiście dużo, ile tylko chciał, ale zawsze, zgodnie z daną obietnicą i z
                 powodu swej skłonności do picia wina (którego nie chciał utracić), kładł się spać albo
                 wychodził do ogrodu - leżał tam i milczał. Kiedy wytrzeźwiał, bracia ze schroniska dla
                 ubogich uspokajali go i radzili, by się powstrzymywał, na początek choć trochę. I tak
                 stopniowo zaczął pić coraz mniej i wreszcie po jakichś trzech miesiącach stał się człowiekiem
                 wstrzemięźliwym, teraz gdzieś się najmuje do pracy i nie jada na próżno cudzego chleba.
                 Przedwczoraj przyszedł do mnie z podziękowaniami. - Jakaż to mądrość ujawnia się, gdy jest
                 kierowana miłością! - pomyślałem i wykrzyknąłem - Błogosławiony Bóg, który okazuje swą
                 miłość w ścianach waszego domu!
                    Po tych naszych rozmowach z panem domu, zdrzemnąwszy się godzinkę czy półtorej,
                 usłyszeliśmy dzwon na jutrznię, wówczas żeśmy wstali i poszli. Wchodzimy do cerkwi, a tu
                 już zastajemy panią domu ze swoimi dziateczkami. Wysłuchaliśmy jutrzni, a zaraz po niej
                 zaczęła się liturgia. Z panem domu i jego synkiem staliśmy blisko ołtarza, a pani domu z
                 maleńką panienką przy ołtarzowym oknie, by widzieć wniesienie świętych darów. Mój Boże!






                 Jak oni modlili się na kolanach i zalewali radosnymi łzami! Jak jaśniały ich twarze
                 sprawiając, że i ja patrząc na nie, wypłakałem się.
                    Po zakończeniu liturgii pani i pan domu z dziećmi, kapłan, słudzy i wszyscy ubodzy poszli
                 razem do stołu zjeść obiad, a samych ubogich była ze czterdziestka, w tym kaleki, i z
                 wielkimi głowami, i dzieci. Wszyscy usiedli przy jednym stole. Jakaż tam była cisza i
                 milczenie!     Zdobywszy      się   na  odwagę,      powiedziałem      po   cichu    do   pana   domu     -  W
                 monasterach w czasie posiłku czyta się żywoty świętych, moglibyśmy tak i my, ma pan
                 przecież cały cykl żywotów. Pan domu zwróciwszy się do pani mówi: Rzeczywiście, Mario,
                 moglibyśmy wprowadzić taki zwyczaj. Będzie to bardzo pouczające. Podczas pierwszego
                 obiadu będę czytał ja, potem ty, później nasz ojczulek, i wreszcie, po kolei, bracia, który
                 umie. Kapłan nasz, jedząc, zaczął mówić - Słuchać lubię bardzo, ale jeśli chodzi o czytanie,
                 dziękuję najmocniej, w żaden sposób nie mam na to czasu. Przyjdziesz do domu, to nie wiesz,
                 w którą stronę się obrócić, wciąż kłopoty, troski, i to trzeba zrobić, i tamto, dzieci gromada,
                 bydła pod dostatkiem, cały dzień krzątanina, gdzie mi tam do czytania czy nauki. To, czego
                 nauczyłem się w seminarium, dawno już zapomniałem. Usłyszawszy to aż zadrżałem, a pani
                 domu, siedząca obok mnie, jak mnie nie chwyci za rękę! I zaczęła mówić - Nasz ojczulek
                 mówi to z pokory, zawsze tak się poniża, a przecież tak jest dobry. I jak bogobojnie żyje: już
                 dwadzieścia lat jest wdowcem i wychowuje całą gromadkę wnucząt, a jeszcze często
                 odprawia nabożeństwa. Gdy to usłyszałem, przyszła mi do głowy myśl Nicety Stetatosa8[38],
                 którą znałem z Dobrotolubija: Istotę rzeczy mierzy się stosownie do wewnętrznego stanu
                 duszy: każdy według tego, jaki jest, sądzi o innych. I jeszcze: Kto doszedł do prawdziwej
                 modlitwy i miłości, nie rozróżnia rzeczy, nie czyni różnicy między sprawiedliwym a
                 grzesznikiem, wszystkich kocha jednakowo i nie sądzi ich; jak Bóg, który sprawia, że Jego
                 słońce i deszcz służą sprawiedliwym i niesprawiedliwym (Mt 5,45).
                    Znowu zapadło milczenie. Naprzeciwko mnie siedział całkiem ślepy żebrak ze schroniska
                 dla ubogich.      Pan domu karmił         go, kroił    mu rybę, podawał          łyżkę,   nalewał    polewkę.
                 Przypatrzywszy mu się bacznie, zauważyłem, że usta żebraka są stale otwarte, a język ciągle
                 się porusza, jakby drżał. Pomyślałem, czyżby się modlił? i zacząłem zwracać na niego uwagę.
                 Pod koniec obiadu jakaś staruszka źle się poczuła. Chwycił ją mocny ból i jęczała. Pan i pani
                 domu zaprowadzili ją do swej sypialni i położyli do łóżka. Pani została, by jej doglądać,
                 kapłan nasz na wszelki wypadek poszedł po Święte Postacie, a pan domu kazał zaprzęgać
                 karetę i pognał do miasta po doktora. Rozeszli się wszyscy.
                    Czułem jakby pragnienie modlitwy, silną potrzebę wylania jej, a samotności i milczenia nie
                 miałem już dwie doby. Czułem jakby coś zalewało mi serce, a potem chciało wyrwać się i
                 rozlać po wszystkich mych członkach, ale ponieważ powstrzymywałem to, poczułem w sercu
                 silny ból - zresztą jakiś radosny, domagający się milczącego bezruchu i nasycenia modlitwą.
                 Tu stało się dla mnie jasne, dlaczego ci, którzy prawdziwie żyją z tą samodziałającą w nich
                 modlitwą, uciekali od ludzi, skrywali się pośród zapomnienia. Zrozumiałem też, dlaczego
                 wielebny Hezychiasz nawet najbardziej uduchowioną i pożyteczną rozmowę nazywa pustą
                 gadaniną, jeśli nie ma w niej umiaru, a św. Efrem Syryjczyk9[39] mówi: Dobra mowa, to
                 srebro, a milczenie - czyste złoto. Mając to wszystko w świadomości, poszedłem do
                 schroniska dla ubogich, wszyscy odpoczywali tam po obiedzie. Wszedłem na poddasze,
                 wyciszyłem się, odpocząłem i pomodliłem się. Gdy ubodzy powstawali, znalazłem tego
                 ślepego i wyprowadziłem go za ogrodzenie. Siedliśmy tam oddaleni od innych i zaczęliśmy
                 rozmawiać.
                    - Powiedzże, na Boga, ku pożytkowi duszy, ty odmawiasz modlitwę Jezusową? - Od dawna
                 czynię to nieustannie. Co skutkiem tego odczuwasz? - Tylko to, że ani w dzień, ani w nocy
                 8[38]
                     Mnich z XI wieku, uczeń Symeona Nowego Teologa.
                 9[39]
                     Ojciec i doktor Kościoła, zwany Doktorem Maryjnym, żył w IV wieku.






                 nie mogę być bez modlitwy. - W jaki sposób Bóg odkrył przed tobą tę czynność? Opowiedz
                 mi   to,   umiłowany      mój    bracie,    szczegółowo.      -  Cóż,    jak   widzisz    jestem    tutejszym
                 rzemieślnikiem, zarabiałem na chleb krawiectwem, wędrowałem po innych guberniach, po
                 wsiach, i szyłem chłopską odzież.
                    W pewnej wsi zdarzyło się, że zatrzymałem się dłużej u chłopa, by obszyć jego rodzinę.
                 Któregoś świątecznego dnia zobaczyłem na półce ze świętymi obrazami trzy książki i pytam
                 Kto z was czyta? - Nikt - odpowiedzieli. - To książki po naszym wuju. On umiał czytać i
                 pisać. - Wziąwszy jedną z nich, otworzyłem ją, gdzie popadło i przeczytałem, jak to jeszcze
                 dziś pamiętam, takie słowa: Modlitwa nieustanna, to wzywanie imienia Bożego; zawsze, czy
                 się rozmawia, czy siedzi, czy chodzi, pracuje, czy je, cokolwiek się czyni - w każdym miejscu
                 i w każdym czasie należy wzywać imienia Bożego.
                    Przeczytawszy to pomyślałem, że to akurat dla mnie, zacząłem szyjąc odmawiać modlitwę
                 szeptem i spodobało mi się to. Ci, którzy mieszkali ze mną w chałupie, zauważyli to i zaczęli
                 się ze mnie śmiać: czarownik jesteś, czy co, że wciąż coś szepczesz? Zamawiasz coś? Żeby to
                 ukryć przestałem       poruszać wargami, a zacząłem samym                   językiem.    W końcu tak się
                 przyzwyczaiłem do tej modlitwy, że język mój w dzień i w nocy ją odmawia i jest to dla mnie
                 przyjemne.
                    Długo tak wędrowałem, potem nagle całkiem oślepłem. W moim rodzie prawie wszyscy
                 mają ciemną wodę w oczach. Z racji mej biedy gmina ulokowała mnie w przytułku, który
                 znajduje się w Tobolsku, naszym mieście gubernialnym. Właśnie tam wędruję, a pani domu z
                 panem zatrzymali mnie, bo chcą dać mi do Tobolska podwodę.
                    - Jak nazywała się książka, którą czytałeś? Nie było to Dobrotolubije? - Doprawdy nie
                 wiem, nie spojrzałem na tytuł. Przyniosłem moje Dobrotolubije, odnalazłem w czwartej
                 części u patriarchy Kaliksta te słowa, które powiedział mi z pamięci, i zacząłem je czytać. -
                 To samo - krzyknął ślepiec. - Czytajże, bracie, jakże to dobre. - Kiedy doszedłem do takiej
                 linijki, gdzie powiedziane jest: należy modlić się sercem, zaczął nalegać: co to znaczy? Jak to
                 czynić? Powiedziałem mu, że całe pouczenie o modlitwie serca szczegółowo wyłożone jest w
                 tej właśnie książce, w Dobrotolubiju, a on z uporem prosił, by mu ją przeczytać.
                    - Uczynimy tak - powiedziałem. - Kiedy masz zamiar wyruszyć do Tobolska? - Choćby
                 zaraz - odpowiedział. - A zatem dobrze. Ja też myślę ruszyć w drogę jutro, pójdziemy razem i
                 przeczytam ci wszystko, co dotyczy modlitwy serca, i wskażę ci sposób odnajdywania
                 miejsca w sercu i wchodzenia do niego. - A co z podwodą? - zapytał. - Jaka tam podwoda?
                 Czyż nie wiesz jak daleko do Tobolska? Tylko półtorej setki wiorst. Pójdziemy powolutku, a
                 tylko we dwóch wiesz, jak dobrze iść. Nawet i rozmawiać, i czytać o modlitwie będzie
                 wygodniej.
                    Tak dogadaliśmy się. Wieczorem sam pan domu przyszedł, by zaprosić nas wszystkich na
                 kolację. Po kolacji wyjawiliśmy, że ruszymy ze ślepym w drogę i że podwoda nie jest
                 potrzebna, bo będzie nam wygodniej czytać Dobrotolubije. Tu pan domu powiedział - Mnie
                 też Dobrotolubije bardzo się spodobało. Nawet napisałem już list i przygotowałem pieniądze,
                 by jutro, gdy pojadę do sądu, wysłać do Petersburga i otrzymać Dobrotolubije pierwszą
                 pocztą.
                    Tak oto rankiem ruszyliśmy w drogę, dziękując bardzo tym państwu za miłość mogącą
                 służyć za przykład, i za miłosierdzie. Oboje odprowadzili nas z wiorstę od domu i tak
                 rozstaliśmy się.
                    Ruszyliśmy ze ślepcem i szliśmy po trochu i powoli, z dziesięć, piętnaście wiorst na dzień,
                 a całą resztę czasu przesiadywaliśmy w samotnych miejscach i czytaliśmy Dobrotolubije.
                 Przeczytałem mu o modlitwie serca wszystko w takiej kolejności, jaką wskazał mi mój
                 zmarły starzec, to znaczy zaczynając od księgi Nikifora Mnicha, Grzegorza Synaity i tak
                 dalej. Z jaką zachłannością i uwagą słuchał tego wszystkiego, jak mu się to podobało, jaką






                 sprawiało rozkosz. Potem zaczął tak mnie pytać o modlitwę, że mojego rozumu nie starczyło,
                 by odpowiedzieć.
                    Po przeczytaniu wszystkiego, co trzeba, z Dobrotolubija, zaczął usilnie prosić, bym
                 starannie pokazał mu, w jaki sposób umysłem odnaleźć serce, jak wprowadzić doń Boskie
                 imię Jezusa Chrystusa i jak ze słodyczą modlić się wewnętrznie sercem. Zacząłem mówić do
                 niego - Oto ty nic nie widzisz, ale przecież możesz swym umysłem wyobrazić sobie,
                 przedstawić to, co kiedyś widziałeś, na przykład człowieka, jakąś rzecz, część swojego ciała -
                 rękę, nogę, możesz to sobie wyobrazić tak żywo, jakbyś na to patrzył. Możesz też skierować i
                 wpatrzyć się w to nawet twoimi ślepymi oczami? - Mogę - odpowiedział. - Zatem w ten
                 właśnie sposób wyobraź sobie swe serce, skieruj nań swe oczy, jakbyś patrzył nań poprzez
                 swą pierś, wyobraź je sobie najżywiej, jak potrafisz, a uszami wsłuchuj się, jak ono bije, jak
                 uderza raz po razie. Skoro się do tego dostosujesz, zacznij do każdego uderzenia serca,
                 patrząc weń, dopasowywać słowa modlitwy. W ten sposób przy pierwszym uderzeniu
                 powiedz, albo pomyśl, "Panie", przy drugim "Jezu", przy trzecim "Chryste", przy czwartym
                 "zmiłuj się", przy piątym "nade mną" i powtarzaj to wielokroć. Tobie będzie wygodniej, bo
                 początki i przygotowanie do modlitwy serca już masz. Potem, gdy się już przyzwyczaisz,
                 zacznij wprowadzać całą modlitwę Jezusową do serca wraz z oddechem, i wprowadzać ją, jak
                 uczą tego ojcowie, to znaczy: wciągając powietrze wypowiedz, pomyśl: "Panie, Jezu
                 Chryste", a wypuszczając je: "zmiłuj się nade mną!" Czyń to jak najwięcej i jak najczęściej, a
                 szybko poczujesz delikatny i przyjemny ból serca, a potem pojawi się w nim ciepło i jakby
                 tajanie. W ten sposób, z Bożą pomocą, osiągniesz samodziałanie przynoszącej słodycz
                 wewnętrznej modlitwy serca. Ale przy tym wszystkim wystrzegaj się wszelkich wyobrażeń w
                 twym     umyśle,    jakichś    pojawiających      się   wizji,   bo   święci    ojcowie    usilnie   nakazują
                 wystrzegania się przy modlitwie wewnętrznej jakichkolwiek wyobrażeń czy wizji, by nie ulec
                 ich urokowi.
                    Ślepiec, wysłuchawszy tego wszystkiego uważnie, zaczął z gorliwością postępować według
                 wskazanego mu sposobu; zwłaszcza nocami, gdy zatrzymywaliśmy się na nocleg, długo
                 zajmował się przede wszystkim tym. Po pięciu dniach zaczął
                 odczuwać w sercu silne ciepło i niewysłowioną przyjemność, a przy tym ogromną chęć
                 ciągłego zajmowania się tą modlitwą, która właśnie budziła w nim miłość do Jezusa
                 Chrystusa. Czasami zaczął widywać jasność, choć nie dostrzegał w niej żadnych przedmiotów
                 ani rzeczy. Czasem wydawało mu się, że gdy wchodził w swe serce, to zapalał się w nim
                 słodko jakby silny płomień palącej się świecy i wyrywając się przez gardło na zewnątrz,
                 oświecał go. Mógł przy jego świetle dostrzegać także rzeczy oddalone, jak to się kiedyś
                 zdarzyło.
                    Wędrowaliśmy        lasem, a     milczący     ślepiec   cały   był pogrążony       w   modlitwie.     Nagle
                 powiedział - Jaka szkoda! Pali się już cerkiew, zawaliła się właśnie dzwonnica. Powiedziałem
                 mu - Daj spokój tym próżnym wyobrażeniom, to pokusa, trzeba to zaraz odpędzać. Jak
                 możesz widzieć, co się dzieje w mieście? Mamy do niego jeszcze dwanaście wiorst. Usłuchał
                 mnie, modlił się dalej i milczał. Pod wieczór przyszliśmy do miasta i rzeczywiście ujrzałem
                 kilka spalonych domów, zawaloną dzwonnicę, zbudowaną na drewnianych palach. Wokoło
                 tłoczyli   się   ludzie    dziwiąc    się,   że   waląca    się   dzwonnica      nikogo     nie   przygniotła.
                 Uświadomiłem sobie, że całe to nieszczęście zdarzyło się wtedy, gdy mówił o tym ślepiec.
                 Ale oto powiedział on - Mówiłeś, że to pusta zjawa, a jednak to rzeczywistość. Jak nie
                 dziękować, jak nie kochać Pana Jezusa Chrystusa, który okazuje swoją łaskę grzesznikom,
                 ślepcom i nierozumnym! Dzięki i tobie za to, że nauczyłeś mnie tej czynności serca.
                    Powiedziałem mu - Jezusa Chrystusa kochaj i dziękuj Mu, ale przyjmowania różnych wizji
                 za bezpośrednie okazywanie łaski strzeż się, bo to wszystko może przydarzać się w sposób
                 naturalny, zgodny z porządkiem rzeczy. Dusza ludzka nie jest bezwzględnie związana z
                 miejscem i materią. Może ona widzieć i we mgle, i to, co dzieje się daleko czy blisko, ale my






                 nie przydajemy życia tej zdolności duszy i tłumimy ją albo więzami naszego ociężałego ciała,
                 albo plątaniną naszych myśli i rozproszonych pomysłów. A kiedy skupiamy się w sobie,
                 odrywamy się od tego, co nas otacza, i w umyśle stajemy się bardziej subtelni, wtedy dusza
                 wchodzi na swe właściwe miejsce, działa w wyższym stopniu i jest to rzeczą naturalną.
                 Słyszałem od mego zmarłego starca, że nawet nie ludzie modlitwy, a tylko zdolni do tego,
                 albo chorzy, w najciemniejszym pokoju widzą światło wychodzące ze wszystkich rzeczy,
                 rozróżniają przedmioty, wyczuwają jakby drugiego siebie i wnikają w myśli innych. A to, co
                 podczas modlitwy serca pochodzi wprost od Bożej łaski, przynosi taką rozkosz, że żaden
                 język jej nie wyrazi i nie da się to porównać z niczym materialnym; do niczego nie jest to
                 podobne. Wszystko, co odczuwamy, jest zbyt niskie w porównaniu ze słodkimi odczuciami
                 łaski w sercu. Mój ślepiec wysłuchał tego z uwagą i jeszcze bardziej spokorniał. Modlitwa w
                 jego sercu coraz bardziej się rozwijała i przynosiła mu niewysłowioną słodycz. Cieszyłem się
                 tym    z  całej   duszy    i  pilnie   dziękowałem       Bogu     za   to,  że   dozwolił    mi    ujrzeć   tak
                 błogosławionego swego sługę.
                    W końcu dotarliśmy do Tobolska, zaprowadziłem ślepca do przytułku, pozostawiłem go
                 tam i serdecznie się z nim pożegnawszy ruszyłem dalej w drogę.
                    Jakiś miesiąc wędrowałem sobie spokojnie i głęboko odczuwałem, jak pouczające i
                 zachęcające bywają dobre żywe przykłady. Często czytywałem Dobrotolubije i sprawdzałem
                 wszystko to, co powiedziałem modlącemu się ślepcowi. Jego pouczający przykład rozpalił we
                 mnie gorliwość, wdzięczność i miłość ku Panu, a modlitwa serca tak mnie cieszyła, że nie
                 myślałem, iż na ziemi jest ktoś szczęśliwszy ode mnie, i dziwiłem się, jaka to moźe być
                 większa i lepsza rozkosz w królestwie niebieskim. Nie tylko bowiem czułem ją we wnętrzu
                 mojej duszy, ale wszystko to, co było zewnętrzne, ukazywało mi się w zachwycającej postaci
                 i wszystko pociągało mnie ku miłości Boga i ku dziękowaniu Mu: ludzie, drzewa, rośliny,
                 zwierzęta - wszystko było mi jakby jedną rodziną, wszędzie znajdowałem odbicie imienia
                 Jezusa Chrystusa. Czasem odczuwałem taką lekkość, jakbym był pozbawiony ciała, jakbym
                 nie chodził, a radośnie pływał w powietrzu. Czasem cały wnikałem sam w siebie i wyraźnie
                 widziałem      wszystkie     moje    wnętrzności,      dziwiąc     się   tak   pełnej   mądrości      budowie
                 człowieczego ciała. Czasem znów odczuwałem taką radość, jakbym został carem, a przy
                 wszystkich tych pociechach pragnąłem, by Bóg pozwolił mi jak najszybciej umrzeć i dać
                 ujście mojej wdzięczności u Jego stóp w świecie duchów.
                    Pewnie bez umiaru rozkoszowałem się tymi odczuciami, czy co, albo już taki był dopust
                 Bożej woli, bo po pewnym czasie poczułem w sercu jakieś drżenie i lęk. Żeby mi się tylko nie
                 przydarzyła, pomyślałem sobie, jakaś bieda czy utrapienie, podobnie jak za tę dziewczynę,
                 którą nauczyłem modlitwy Jezusowej w kaplicy. Myśli nalatywały na mnie chmurą i
                 przypominałem sobie zaraz słowa błogosławionego Jana z Karpatos, który powiada, że ten,
                 kto często poucza, wystawia się na pohańbienie i cierpi doświadczenia i pokusy za tych,
                 którzy odnieśli      dzięki niemu      duchową      korzyść. Walcząc        z tymi myślami         wzmogłem
                 modlitwę, dzięki czemu odpędziłem je całkowicie i nabrawszy otuchy powiedziałem w mym
                 wnętrzu - Niech się dzieje wola Boża! - będąc gotowym przecierpieć wszystko, co tylko ześle
                 mi Jezus Chrystus za moje grzeszne postępki i hardy charakter. Przecież ci, którym niedawno
                 wyjawiłem tajemnicę wnikania w serce i modlitwy wewnętrznej, byli już przed spotkaniem ze
                 mną przygotowani dzięki bezpośredniemu tajemnemu pouczeniu Bożemu. Znalazłszy w tym
                 uspokojenie, znów ruszyłem z radością i modlitwą, a cieszyłem się jeszcze bardziej niż
                 przedtem. Przez jakieś dwa dni pogoda była deszczowa i droga tak rozmokła, że nogi ledwie
                 można było wyciągnąć z błota. Szedłem stepem i przez                         jakieś piętnaście wiorst nie
                 napotkałem żadnej osady. Wreszcie pod wieczór dostrzegłem stojącą przy samej drodze jakąś
                 zagrodę. Ucieszyłem się i pomyślałem: Tu poproszę, by pozwolili mi odpocząć i przenocuję,
                 a jutro rano, co Bóg da: może i pogoda będzie lepsza.
                    Podszedłszy ujrzałem podpitego staruszka w żołnierskim płaszczu, siedzącego na przyzbie






                 domu. Pokłoniłem się mu, no i mówię - Nie można by tu kogoś poprosić o przenocowanie? -
                 A któż może na to pozwolić prócz mnie? - krzyknął starzec - ja tu jestem najważniejszy! To
                 stacja poczty, i jestem tu inspektorem. To pozwólcie, ojczulku, przenocować! - A dokumenty
                 masz? Pokaż papiery! - Podałem mu, a on wciąż: - Gdzie twoje papiery? - Trzymacie w ręku -
                 odpowiedziałem. - No dobrze, pójdziemy do środka. Inspektor nałożył okulary, przeczytał i
                 mówi - Papiery masz w porządku, nocuj. Dobry ze mnie człowiek. Masz, poczęstuję cię
                 czareczką. - Od dziecka nie piję - odpowiedziałem. - No, gwiżdżmy na to, ale chociaż zjedz z
                 nami kolację. Usiedliśmy przy stole: on, kucharka, młoda kobieta, też dosyć pijana. Mnie
                 posadzili razem z nimi. Przez całą kolację wymyślali sobie nawzajem, a na koniec pobili się.
                 Inspektor wyszedł do sieni i położył się spać w komorze, kucharka zaczęła sprzątać, myć
                 miski i łyżki, wymyślając swojemu staruszkowi.
                    Posiedziałem i doszedłem do wniosku, że szybko się ona nie uspokoi. Mówię do niej -
                 Gdzie by tu, mateńko, położyć się spać? Zmęczony jestem drogą. - Zaraz ci, ojczulku,
                 przygotuję. - Przysunęła ławkę do ławy przy oknie frontowym, rozłożyła kawał wojłoku i
                 położyła podgłówek. Położyłem się i zamknąłem oczy, jakbym spał. Kucharka długo jeszcze
                 kręciła się, wreszcie skończyła, zgasiła ogień i podeszła do mnie. Nagle całe okienko, to w
                 kącie z frontu, rama, szyby, resztki futryny rozleciały się w kawałki i spadły ze strasznym
                 trzaskiem, cała izba zatrzęsła się, a za oknem rozległ się bolesny jęk, krzyk i słychać było
                 szamotanie. Kobieta w przerażeniu wyskoczyła na środek izby i runęła na podłogę. Zerwałem
                 się nieprzytomny, myśląc, że się pode mną rozwarła ziemia. Patrzę: dwóch woźniców wnosi
                 do izby człowieka, całego we krwi, tak że nawet twarzy nie było widać. To jeszcze bardziej
                 mnie przeraziło. Okazało się, że był to kurier, który galopował tu, by zmienić konie. Jego
                 woźnica, nie zdoławszy dobrze skręcić w bramę, wybił dyszlem okno, a ponieważ przed
                 domem był rów, bryczka wywróciła się, a kurier, upadając, głęboko rozciął sobie głowę o
                 zaostrzony kół, który umacniał przyzbę. Kurier zażądał wody i wina, by przemyć sobie ranę,
                 przyłożył do niej okład z wina, do tego wypił szklaneczkę i krzyknął - Konie! Stojąc przy nim
                 powiedziałem - Jakże wam, ojczulku, jechać z takim bólem? - Kurier nigdy nie choruje -
                 odpowiedział i pogalopował. Kobietę bez zmysłów woźnice zanieśli w kąt przy piecu,
                 przykryli kawałkiem płótna i powiedzieli - Coś dziwnego przytrafiło się jej ze strachu,
                 dojdzie do siebie. A inspektor poprawił sobie i znów poszedł dosypiać. Zostałem sam.
                    Wkrótce kobieta podniosła się i zaczęła chodzić z kąta w kąt, jak szalona, a w końcu
                 wyszła z izby. Po modlitwie poczułem, że opadam z sił i przed świtem trochę zasnąłem.
                    Rankiem pożegnawszy się z inspektorem, wyruszyłem w drogę. Szedłem i wznosiłem moją
                 modlitwę z wiarą, ufnością i dziękczynieniem ku Ojcu dobrodziejstw i wszelkiej pociechy,
                 który wybawił mnie od bliskiego nieszczęścia.
                    Sześć lat po tych wydarzeniach przechodziłem obok pewnego żeńskiego monasteru i
                 zaszedłem do cerkwi pomodlić się.
                    Gościnnie usposobiona wobec pielgrzymów przeorysza10[40] przyjęła mnie po mszy i
                 poleciła podać herbatę. Nagle przyjechali do niej nieoczekiwani goście, wyszła do nich, a
                 mnie zostawiła z mniszkami, które jej posługiwały. Pokorna mniszka nalewająca herbatę
                 pobudziła moją ciekawość i zapytałem - Dawno jesteś, mateńko, w tym monasterze? - Pięć lat
                 - odpowiedziała. - Przyprowadzili mnie tu bez zmysłów i tu Bóg się nade mną zmiłował. A
                 mateńka przeorysza zostawiła mnie u siebie i dokonała postrzyżyn. - Od czego utraciłaś
                 zmysły? - zapytałem. - Z przerażenia. Pracowałam na jakiejś stacji i nocą, gdy spałam, konie
                 wybiły okno. Przeraziwszy się straciłam zmysły. Cały rok moi krewni prowadzali mnie po
                 świętych miejscach i dopiero tu wróciłam do zdrowia. Usłyszawszy to uradowałem się w
                 duszy i sławiłem Boga, który tak mądrze z wszystkiego wyprowadza dobro.
                 10[40]
                      to w oryginale igumen'ja (rodz. m.: igumen), przełożona monasteru, z greckiego egoumene, jw.; por. grecki hegoumenos, prowadzący.
                 Przeorysza (rodz. m.: przeor), przełożona klasztoru żeńskiego, od łac. prior, pierwszy starszy, znaczniejszy.






                    - Wiele byłoby jeszcze do opowiadania - rzekłem zwracając się do mego ojca. - Gdyby
                 opowiadać po kolei, to i trzech dni by nie starczyło, ale może dodam jeszcze jeden przypadek.
                    Był jasny, letni dzień, gdy w pobliżu drogi zobaczyłem cmentarz, albo lepiej: cały zespół
                 cmentarny, to znaczy jeszcze cerkiew i kilka domów dla duchownych i służby cerkiewnej.
                 Dzwonili na mszę i poszedłem tam. Szli tam także mieszkający w pobliżu ludzie. Inni, nie
                 dochodząc do cerkwi, siedzieli na trawie i widząc mnie spieszącego się mówili: Nie spiesz
                 się. Nastoisz się do woli zanim zacznie się msza. Odprawia się tu bardzo długo, kapłan chory
                 i jakiś opieszały. Rzeczywiście odprawiało się bardzo długo, kapłan młody, ale straszliwie
                 chudy i blady, celebrował bardzo powoli, zresztą bardzo uroczyście. Na końcu mszy wygłosił
                 z uczuciem przepiękne, zrozumiałe kazanie o tym, jak posiąść miłość ku Bogu.
                    Kapłan poprosił mnie do siebie i zatrzymał, bym zjadł obiad. Przy stole powiedziałem - Jak
                 uroczyście i dostojnie odprawiasz mszę, ojcze! - Tak, odpowiedział - choć przychodzącym to
                 się nie podoba i szemrzą, ale co zrobić. Każde słowo modlitwy muszę najpierw rozważyć,
                 porozkoszować się nim, a dopiero potem mogę już wypowiedzieć je głośno, bo bez
                 wewnętrznego        odczucia      i   przyjęcia     każde     wypowiedziane        słowo      będzie    i   dla
                 wypowiadającego je, i dla innych bezużyteczne. Cała rzecz polega na życiu wewnętrznym i
                 uważnej modlitwie! Ale jak mało ludzi zajmuje się tymi sprawami -dodał. - To dlatego, że nie
                 chcą, nie dbają o duchowe, wewnętrzne oświecenie - powiedział kapłan. Znów zapytałem -
                 Ale jak je osiągnąć? Wydaje się to bardzo trudne. - Ani trochę. Aby oświecić się w duchu i
                 być człowiekiem uważnym, wewnętrznym, należy wziąć jakikolwiek tekst z Pisma Świętego i
                 jak najdłużej skupić tylko na nim jednym całą uwagę i rozważania, a otworzy się światło
                 zrozumienia. W ten sam sposób należy postępować przy modlitwie: jeśli chcesz, by była ona
                 czysta, prawa i by przynosiła pocieszenie, należy wybrać jakąś modlitwę krótką, składającą
                 się ze słów niewielu, ale mocnych, i powtarzać ją wielekroć i długo, a wtedy poczujesz chęć
                 modlitwy. Bardzo spodobało mi się to pouczenie dane przez kapłana: jakże było ono
                 praktyczne, proste, a jednocześnie głębokie i pełne mądrości! W myślach dziękowałem Bogu,
                 że ukazał mi takiego prawdziwego pasterza swego Kościoła.
                    Po zakończeniu posiłku kapłan powiedział do mnie - Prześpij się po obiedzie, a ja zajmę się
                 czytaniem Słowa Bożego i przygotowaniem jutrzejszego kazania. - Wyszedłem do kuchni.
                 Nie było tam nikogo, tylko w kącie, zgarbiona, siedziała jakaś wiekowa staruszka i kaszlała.
                 Siadłem w pobliżu okienka, wyjąłem z torby moje Dobrotolubije i zacząłem sobie po
                 cichutku czytać. Na koniec usłyszałem, że siedząca w kącie staruszka nieustannie szepcze
                 Jezusową modlitwę. Ucieszyłem się słysząc często wypowiadane Najświętsze Imię Pańskie i
                 mówię do niej - Jak to dobrze, mateńko, że wciąż odmawiasz tę modlitwę! To najbardziej
                 chrześcijańskie, zbawiające zajęcie. Tak, ojczulku - odpowiedziała - w moich starych latach
                 jedyną radością jest to, że Pan przebaczy! - Dawno już tak się modlisz? - Od mej młodości,
                 ojczulku, bez tego nie żyłabym, bo modlitwa Jezusowa wybawiła mnie od zguby i od śmierci.
                 - Jakże to? Opowiedz, proszę ku chwale Boga i ku wysławianiu zbawiennej mocy Jezusowej
                 modlitwy.     - Schowałem        do torby     moje    Dobrotolubije,     siadłem     blisko   niej i   zaczęła
                 opowiadać:
                    - Byłam dziewczyną młodą i piękną. Rodzice wyprawili mi zaręczyny i tak jakby jutro miał
                 być ślub, narzeczony szedł
                 ku nam, ale nie zrobił i dziesięciu kroków, jak upadł i umarł nie złapawszy oddechu! Tak się
                 tego wystraszyłam, że odmówiłam zamążpójścia i postanowiłam żyć w dziewictwie i chodzić
                 po świętych miejscach modląc się do Boga. Sama bałam się jednak ruszać w drogę, by z
                 powodu mojej młodości nie spotkało mnie co złego ze strony złych ludzi, ale oto znajoma mi
                 pielgrzymująca       staruszka    nauczyła     mnie,    bym     gdziekolwiek      idę   wciąż,    nieustannie
                 odmawiała modlitwę Jezusową i bym wierzyła mocno, że z tą modlitwą żadne nieszczęście
                 nie może w drodze się zdarzyć. Uwierzyłam temu i istotnie chodziłam zawsze pomyślnie,
                 nawet w najbardziej odległe święte miejsca, moi rodzice dawali mi na to pieniądze. Na






                 starość zachorowałam i tutejszy ojciec łaskawie trzyma mnie tu i karmi.
                    Słuchając tego z radością nie wiedziałem, jak dziękować Bogu za dzień, w którym ujrzałem
                 tak pouczające przykłady.          Potem,     uprosiwszy błogosławieństwa           dobrego     i  pobożnego
                 kapłana, ruszyłem rozradowany w drogę.
                    A już całkiem niedawno, gdy szedłem tu przez kazańską gubernię, zdarzyło mi się jeszcze
                 zobaczyć, jak moc modlitwy w imię Jezusa Chrystusa staje się dostępna i dla tych, którzy
                 zajmują się nią nieświadomie, i jak częstość i długotrwałość modlitwy jest najpewniejszą i
                 najkrótszą drogą do osiągnięcia dobrych owoców modlitwy. Kiedyś nocowałem w osiedlu
                 Tatarów. Wszedłszy tam, zobaczyłem pod oknem jednej z chat bryczkę i ruskiego woźnicę.
                 Przy bryczce pasły się konie. Ucieszywszy się tym, zamierzałem prosić o nocleg właśnie tu,
                 sądząc, że przynajmniej będę spał pośród chrześcijan. Podszedłem i pytam woźnicę - Kto to
                 podróżuje? Odpowiedział mi, że to jego pan jedzie z Kazania na Krym. W czasie mojej
                 rozmowy z woźnicą ów podróżujący pan, odchyliwszy skórzany bok bryczki, wyjrzał z niej,
                 spojrzał na mnie i mówi - Sam nocuję tutaj, ale nie poszedłem do chaty, bo u Tatarów bardzo
                 kiepsko i postanowiłem zostać na noc w bryczce. Potem ów pan wyszedł przespacerować się -
                 wieczór był piękny - i zaczęliśmy rozmowę.
                    Pośród wielu wypytywań, oto co opowiedział mi o sobie Do sześćdziesiątego piątego roku
                 życia służyłem we flocie w randze komandora. Na starość zaatakowała mnie nieuleczalna
                 choroba, podagra, i przeszedłszy na rentę zamieszkałem na Krymie w chutorze mej żony,
                 niemal ciągle chorując. Moja żona była kobietą postrzeloną, roztargnioną, do tego wielką
                 karciarą. Nudno jej było mieszkać ze mną chorym i rzuciwszy mnie wyjechała do Kazania, do
                 naszej córki, która tu przypadkiem wyszła za mąż za pracującego urzędnika. Obdarła mnie ze
                 wszystkiego,     wywiozła      ze   sobą   nawet    służbę,    a  mnie    zostawiła    tylko   ośmioletniego
                 chłopaczka, mojego chrześniaka.
                    Tak oto żyłem sam przez jakieś trzy lata. Chłopiec, który mi pomagał, był zdolny, bystry i
                 potrafił zrobić wszystko w domu: sprzątał pokój, rozpalał piec, gotował kleiki i kaszki,
                 nastawiał samowar. Przy tym wszystkim był to jednak nadzwyczaj żywy i nie milknący
                 psotnik. Nieustannie biegał, stukał, krzyczał, swawolił i tym wszystkim bardzo mi dokuczał.
                 Z powodu choroby, ale też z nudów, zawsze lubiłem czytać rzeczy duchowe. Miałem
                 przepiękną książkę Grzegorza Palamasa o modlitwie Jezusowej, czytałem ją prawie bez
                 ustanku, a po trochu odmawiałem też modlitwę. Mój chłopak mi przeszkadzał, a żadne
                 groźby i kary nie powstrzymywały go od wybryków. Pomyślałem wreszcie, by sadzać go u
                 siebie w pokoju na ławeczce i kazać mu odmawiać nieustannie Jezusową modlitwę. Najpierw
                 bardzo mu się to nie podobało, na wszelkie sposoby tego unikał i często milczał.
                    Żeby zmusić go do spełniania mojego nakazu, kładłem przy sobie rózgę. Gdy odmawiał
                 modlitwę,     czytałem     spokojnie     książkę,   albo    słuchałem     go,   ale  gdy    tylko   zamilknął
                 pokazywałem mu rózgę i przestraszony znowu się brał za modlitwę. Bardzo to mnie
                 uspokajało, bo w domu zaczęła panować cisza. Po pewnym czasie zauważyłem, że już nie
                 trzeba rózgi: chłopiec chętniej i pilniej zaczął wypełniać mój nakaz. Nawet ja dostrzegłem
                 rzeczywistą przemianę w jego żywym charakterze, chłopiec przycichł, stał się bardziej
                 milkliwy, a prace domowe wykonywał lepiej. Ucieszyło mnie to i zacząłem dawać mu więcej
                 swobody. I co się w końcu okazało? Tak przyzwyczaił się do modlitwy, że prawie zawsze,
                 przy każdym zajęciu odmawiał ją bez żadnej z mojej strony zachęty czy przymuszenia. Kiedy
                 go o to zapytałem, odpowiadał, że nieprzeparcie ciągnie go do odmawiania modlitwy. - A co
                 przy tym odczuwasz? - Nic, tylko czuję, że jest mi tak dobrze, gdy się modlę. - Jak to,
                 dobrze? - Nie wiem, jak to powiedzieć. - Wesoło ci, czy co? - Tak, wesoło.
                    Miał już dwanaście lat, gdy zaczęła się wojna krymska, wyjechałem do córki do Kazania i
                 chłopca zabrałem ze sobą.
                 Umieścili go w kuchni z innymi, bardzo z tego powodu tęsknił i skarżył mi się, że ludzie
                 bawiąc się i swawoląc zaczepiali go, śmiali się i tak przeszkadzali mu zajmować się






                 modlitwą. Wreszcie po jakichś trzech miesiącach wchodzi do mnie i mówi - Wyjeżdżam do
                 domu, nie mogę znieść tej nudy i hałasu. Powiedziałem mu - Jakże sam wyruszysz w tak
                 daleką podróż, do tego w zimie? Zaczekaj aż ja będę jechał i zabiorę cię ze sobą. Następnego
                 dnia chłopak zniknął. Szukali go wszędzie, ale nie odnaleźli. W końcu otrzymuję z Krymu, od
                 ludzi, którzy pozostali w naszym chutorze, list o tym, że chłopiec, czwartego kwietnia, w
                 drugi dzień Paschy, został znaleziony martwy w mym domu. Leżał na podłodze w moim
                 pokoju, dostojnie: ręce na piersi, pod głową czapka z daszkiem, uciekał w tym samym lekkim
                 surduciku, w który ubierał się u mnie. Pochowali go w moim ogrodzie. Otrzymawszy tę
                 wiadomość bardzo się zdziwiłem, w jaki sposób tak szybko dotarł chłopiec do chutoru.
                 Uciekł 26 lutego, a znaleziono go 4 kwietnia. W ciągu miesiąca przebyć około trzech tysięcy
                 wiorst, daj Boże i końmi. Przecież to ze sto wiorst dziennie. W dodatku w lekkim ubraniu,
                 bez dokumentów i bez kopiejki. Załóżmy, że go nawet ktoś podwoził, ale i tu przecież nie
                 obyłoby się bez szczególnej Opatrzności i opieki Bożej. Tak to, powiedział ów pan, chłopiec
                 ten zakosztował owoców modlitwy, a ja nawet w mojej starości nie osiągnąłem jego miary.
                    Po tym wszystkim zacząłem mówić do tego pana - Znam, ojczulku, tę przepiękną książkę
                 wielebnego Grzegorza Palamasa, którą byłeś łaskaw czytać, ale w niej najwięcej rozważa się
                 tylko ustną formę modlitwy Jezusowej. Przeczytajcie jednak sobie książkę, co się nazywa
                 Dobrotolubije, a dopiero tam znajdziecie pełne i dokładne pouczenie o tym, jak osiągnąć
                 duchową formę tej modlitwy w umyśle i w sercu, i jak zakosztować jej najrozkoszniejszych
                 owoców. I pokazałem mu moje Dobrotolubije. Zauważyłem, że z zadowoleniem przyjął moją
                 radę i obiecał postarać się o tę książkę.
                    - Mój Boże, pomyślałem, jakież to zdumiewające przejawy mocy Bożej ogląda się jako
                 skutki tej modlitwy! Jak mądry i pouczający jest przypadek, o którym usłyszałem. Rózga
                 nauczyła chłopca modlitwy, a modlitwa stała się potem dla niego pociechą! Czyż nie są
                 rózgami Bożymi te smutki i utrapienia, które napotykamy na drodze modlitwy? A zatem
                 czego boimy się i czemu przejęci jesteśmy niepokojem, kiedy te rózgi pokazuje nam ręka
                 naszego Ojca niebieskiego, pełnego bezgranicznej miłości, i gdy rózgi te nakłaniają nas do
                 gorliwszego uczenia się modlitwy i prowadzą nas ku niewypowiedzianym pociechom?
                    Kończąc moje opowieści, powiedziałem memu ojcu duchownemu - Wybacz mi, na Boga,
                 rozgadałem się, a święci ojcowie rozmowę, nawet o najbardziej duchowym charakterze, ale
                 nieumiarkowaną,        nazywają     pustym     gadaniem.      Czas    mi   iść   rozejrzeć    się   za   moim
                 towarzyszem podróży do Jerozolimy. Pomódl się za mnie, biednego grzesznika, żeby Pan w
                 swym wielkim miłosierdziu przygotował mi drogę ku dobremu.
                    - Z całej mej duszy życzę ci, umiłowany w Panu bracie - powiedział on - by przepełniona
                 miłością laska Boża chroniła twą drogę i towarzyszyła ci jak anioł Rafael Tobiaszowi!






                                                                                                                       Część II
                                                                   Spotkania z pielgrzymemCzyli rozmowy o modlitwie
                                                                     Spotkanie pierwsze:piąta opowieść pielgrzyma1[41]
                    Rok już minął od ostatniego spotkania z pielgrzymem, gdy wreszcie ciche stukanie do
                 drzwi i modlitewne pozdrowienie obwieściło nadejście owego błogosławionego brata, ku
                 wielkiej radości serca tego, który nań oczekiwał.
                    - Wejdź, umiłowany bracie! Razem będziemy składać dzięki Panu, który pobłogosławił twą
                 drogę i powrót!
                    - Chwała i dziękczynienie Najwyższemu Ojcu łask za wszystko, co tylko przygotowuje
                 według swego zamysłu, zawsze przynoszącemu dobro nam, pielgrzymom i przybyszom w
                 "ziemi obcej"! Przecież i ja, grzesznik, pożegnawszy cię w zeszłym roku, teraz znowu, dzięki
                 Bożej łasce, doznaję zaszczytu ujrzenia cię i usłyszenia twego serdecznego powitania. Pewnie
                 oczekujesz ode mnie szczegółowej opowieści o świętym Bożym mieście, Jerozolimie, ku
                 której tęskniła moja dusza i ku której niezachwianie kierowałem moje pragnienia, ale nie
                 zawsze spełnia się to, co zamierzamy. Także mnie się to przydarzyło i nic w tym dziwnego,
                 bo czyż mnie, biednemu grzesznikowi, miał przypaść w udziale zaszczyt stąpania po tej
                 uświęconej ziemi, noszącej ślady boskich stóp naszego Pana, Jezusa Chrystusa?
                    Przypominasz sobie, ojczulku, że wyruszyłem tam w zeszłym roku w towarzystwie
                 głuchego starca, mając list irkuckiego kupca do jego syna w Odessie, z prośbą o wyprawienie
                 mnie    do Jerozolimy.       Rzeczywiście, szczęśliwie i szybko dotarliśmy do                   Odessy. Mój
                 towarzysz podróży zaraz znalazł miejsce na statku płynącym do Konstantynopola i wyruszył
                 w drogę, a ja zostałem z owym listem, by odszukać syna irkuckiego kupca. Dom jego
                 odnalazłem szybko, ale ku memu zdziwieniu i z żalem stwierdziłem, że mój dobroczyńca nie
                 żyje: minęły już trzy tygodnie od momentu, gdy zmarł po krótkiej chorobie i został
                 pochowany. Zasmuciło mnie to wprawdzie bardzo, ale zdałem się na wolę Boga. Wszyscy
                 domownicy pogrążeni byli w smutku, wdowa po zmarłym, która została z trójką maleńkich
                 dzieci, smuciła się do tego stopnia, że nieustannie płakała i po kilka razy dziennie padała w
                 udręce na ziemię. Zdawało się, że ten głęboki żal nie pozwoli jej żyć długo. Mimo wszystko
                 jednak przyjęła mnie życzliwie, a nie mając, ze względu na sytuację, możliwości wyprawienia
                 mnie do Jerozolimy, zaprosiła mnie w gościnę do siebie na dwa tygodnie, po tym bowiem
                 czasie   obiecał    przyjechać     do   Odessy     ojciec    zmarłego,     by   rozporządzić,     rozliczyć    i
                 zorganizować handlowe sprawy osieroconej rodziny. Tym sposobem zostałem.
                    Mieszkam tak tydzień, miesiąc jeden, drugi, ale zamiast przyjechać, kupiec przysłał list, w
                 którym powiadamiał, że ze względu na okoliczności nie może do nich przyjechać i radził, by
                 rozliczeń dokonali oficjaliści, a oni wszyscy by, nie zwlekając, wyjeżdżali do niego, do
                 Irkucka. Zaczęły się przygotowania do podróży, krzątanina, a ponieważ zauważyłem, że nie
                 mają dla mnie czasu, to podziękowawszy za gościnność i pożegnawszy się, zacząłem znów
                 1[41] W oryginale: Opowieść pielgrzyma podczas spotkania piątego.






                 moją wędrówkę po Rosji.
                    Myślałem, oj, myślałem: dokądże teraz pójdę? Wreszcie uchwyciłem się myśli, by najpierw
                 pójść do Kijowa, bo nie byłem tam już wiele lat. Powędrowałem...
                    Oczywiście, bolałem nad tym, że nie spełniło się moje pragnienie dotarcia do Jerozolimy,
                 ale przecież nie nastąpiło to bez Bożego zamysłu, myślałem sobie i uspokajałem się nadzieją,
                 że Bóg miłujący człowieka przyjmie ten mój zamiar za sam czyn i w tym pełnym ubóstwa
                 wędrowaniu nie pozostawi mnie bez pouczenia i duchowego pożytku...
                    Tak też się stało, spotykałem bowiem ludzi, którzy objawili mi wiele rzeczy, których dotąd
                 nie znałem, i oświecali moją ciemną duszę niosąc jej ratunek. Gdybym nie wyruszył w tę
                 drogę zmuszony koniecznością, nigdy nie napotkałbym tych dobroczyńców mojej duszy.
                    Tak to wędrowałem, w ciągu dnia modliłem się, a wieczorami, zatrzymując się na nocleg,
                 czytałem moje Dobrotolubije ku              pokrzepieniu     i pobudzeniu mojej duszy            do walki      z
                 niewidzialnymi wrogami zbawienia.
                    Wreszcie odszedłszy od Odessy jakieś siedemdziesiąt wiorst, zobaczyłem coś wspaniałego:
                 wielki tabor z towarem, ze trzydzieści wozów, i dopędziłem go. Jakiś woźnica jako
                 przewodnik, szedł przy swoim koniu na przedzie, a pozostali, gromadą szli nie opodal. Droga
                 biegła obok stawu, przez który przepływała woda; pokruszony wiosenny lód wirował
                 niesiony przez nią ze straszliwym łoskotem. Idący przodem młody woźnica zatrzymał nagle
                 konia, a zaraz musiał się zatrzymać cały tabor. Pozostali woźnice podbiegli, patrzą, a tu ten,
                 co się zatrzymał, zaczyna ściągać ubranie. Pytają go, dlaczego to robi, a on powiada, że ma
                 ochotę wykąpać się w stawie. Woźnice byli zdziwieni, jeden z nich zaczął się naśmiewać,
                 inny    zaklął,   wyzywając      go    od   głupców,      a  jego    rodzony,     starszy   brat   zaczął    go
                 powstrzymywać i nakłaniać, by jechał dalej. Ten jednak bronił się i w żaden sposób nie chciał
                 posłuchać. Niektórzy spośród młodych woźniców zaczęli dla żartu czerpać wodę ze stawu
                 wiaderkami do pojenia koni i lać ją na amatora kąpieli, jeden na głowę, inny za kołnierz;
                 wołali: No, już my cię wykąpiemy. Jak tylko poczuł wodę, krzyknął: Och, jak mi dobrze i
                 siadł na ziemi; lali na niego wodę dalej, a ten zaraz całkiem się położył i spokojnie umarł.
                 Wszyscy się przestraszyli, nie rozumiejąc, czemu się to stało. Starsi woźnice, zmartwieni,
                 mówili, że trzeba o tym zawiadomić sąd, inni dowodzili, że widać od urodzenia taka śmierć
                 była mu pisana.
                    Postałem tam z nimi godzinkę i poszedłem dalej. Po przejściu jakichś pięciu wiorst
                 zobaczyłem wieś, przez którą biegła szeroka droga. Zaszedłszy do wsi spotkałem staruszka
                 kapłana idącego ulicą. Pomyślałem, że warto opowiedzieć mu o tym, co widziałem, i
                 usłyszeć, co o tym sądzi. Kapłan zaprosił mnie do domu. Opowiedziałem mu to, co
                 widziałem, i poprosiłem, by wyjaśnił mi przyczynę wypadku.
                    - Nic ci nie mogę na to odpowiedzieć, drogi bracie, oprócz tego, że wiele jest w naturze
                 rzeczy cudownych i niezrozumiałych dla naszego umysłu. Myślę, że Bóg tak to ustanowił, by
                 wyraźniej ukazać człowiekowi swe rządy i opatrzność w przyrodzie: poprzez nadzwyczajne i
                 bezpośrednie zmiany jej praw w pewnych przypadkach... Mnie kiedyś też zdarzyło się być
                 świadkiem podobnego wydarzenia: niedaleko od naszej wsi jest wyjątkowo głęboki, urwisty
                 parów, szeroki nie jest, ale głęboki na dziesięć sążni2[42], albo więcej, aż strach patrzeć na jego
                 dno. Dla pieszych zbudowali przezeń mostek. Chłop z mojej parafii, posiadający rodzinę i
                 żyjący do tej pory porządnie, nagle, bez powodu, poczuł nieprzepartą chęć rzucenia się z
                 mostka do tego głębokiego rowu. Przez cały tydzień zmagał się z tą myślą i chęcią, wreszcie,
                 nie mogąc już wytrzymać tego silnego przymusu, wstał rankiem, wyszedł szybko i skoczył do
                 rowu. Wkrótce ktoś usłyszał jęki, z trudem go wyciągnęli, miał połamane nogi. Kiedy pytali,
                 dlaczego skoczył, odpowiadał, że choć teraz odczuwa silne bóle, to jednak w duszy jest
                 spokojny, bo spełnił to swoje nieprzeparte pragnienie, które przez cały tydzień tak go
                 2[42]
                     Sążeń to 2,1 m.






                 pociągało, że życie gotów był oddać, byleby tylko je spełnić. Ponad rok leżał w miejskim
                 szpitalu, odwiedzałem go nierzadko, widywałem przy nim lekarzy i chciałem, tak jak ty,
                 usłyszeć coś od nich o przyczynie tego wypadku. Jednogłośnie odpowiedzieli, że był to
                 "szał", ale gdy poprosiłem, by mi naukowo wyjaśnili, co to takiego i dlaczego przytrafia się
                 człowiekowi, nie powiedzieli mi nic więcej poza tym, że to tajemnica przyrody, jeszcze przez
                 naukę nie odkryta... Wtedy powiedziałem im, że gdyby zwracać się do Boga w modlitwie z
                 prośbą, by tę tajemnicę objawił dobrym ludziom, to wtedy owa, nieuleczalna według nich
                 choroba nie dosięgnęłaby człowieka. Doprawdy wiele jest w naszym człowieczym życiu
                 przypadków, których nijak nie daje się jasno zrozumieć...
                    Rozmawialiśmy tak, a tu już pociemniało i zostałem na nocleg. Rankiem naczelnik policji
                 przysłał pisarza, żeby pozwolili pochować zmarłego na cmentarzu; lekarz podczas sekcji nie
                 znalazł żadnych oznak pomieszania zmysłów i śmierć przypisał nagłemu udarowi.
                    - No i popatrz - powiedział kapłan - nawet medycyna nie mogła określić przyczyny tego
                 niepohamowanego pociągu do wody.
                    Pożegnałem się z kapłanem i powędrowałem dalej. Podróżując tak przez kilka dni, dosyć
                 znużony, doszedłem do dużego kupieckiego miasteczka. Nazywało się Biała Cerkiew.
                 Ponieważ wieczór już się zbliżał, zacząłem szukać noclegu. Na targowisku trafiłem na
                 człowieka wyglądającego też na wędrowca; rozpytywał po sklepikach o dom jakiegoś tam
                 mieszczanina. Zobaczywszy mnie podszedł i mówi - Widać, że i ty jesteś pielgrzymem,
                 pójdziemy razem, znajdziemy tutejszego mieszczanina, nazywa się Jewreinow. To dobry
                 chrześcijanin, prowadzi bogaty zajazd, lubi tam gościć pielgrzymów, mam to zapisane. -
                 Zgodziłem się z radością i wkrótce odnaleźliśmy
                    jego mieszkanie. Wprawdzie nie zastaliśmy samego gospodarza domu, ale jego żona,
                 dobra, starsza już kobieta, mile nas powitała i zaprowadziła na poddasze, byśmy odpoczęli w
                 osobno położonym pokoiku z okienkiem. Ulokowaliśmy się tam i trochę odpoczęliśmy.
                 Przyszedł gospodarz i zaprosił nas na kolację. Jedząc zaczęliśmy rozmawiać: kto, skąd, i tak
                 doszliśmy do tego, dlaczego on nazywa się Jewreinow.
                    - Opowiem wam o tym, to niezwykła historia - odpowiedział i zaczął swą opowieść. -
                 Pomyślcie tylko, mój ojciec był Żydem, urodził się w Szkłowie i nie znosił chrześcijan. Od
                 młodych lat szykował się na rabina i pilnie studiował wszystkie europejskie plotki mające
                 chrześcijaństwo ośmieszyć. Zdarzyło mu się kiedyś, że przechodził przez chrześcijański
                 cmentarz. Zobaczył tam czaszkę jakiegoś człowieka, miała ona jeszcze obie szczęki (a w nich
                 szpetne zęby), pewnie wywlekli ją przy okazji kopania nowego grobu. W swojej zawziętości
                 zaczął się nad czaszką znęcać, pluł na nią, wymyślał jej, deptał, a że jeszcze mu to nie
                 wystarczało, wsadził ją na kij, tak jak to się robi z kośćmi zwierząt dla odstraszenia
                 drapieżnych ptaków. Drwił tak, drwił, aż nasycił się wreszcie i poszedł do swego domu.
                 Następnej nocy, akurat zdążył zasnąć, staje przed nim nagle jakiś nieznajomy i zaczepia go z
                 wyrzutem, mówiąc Jak śmiałeś tak sponiewierać śmiertelne szczątki moich kości? Jestem
                 chrześcijaninem, a ty - wrogiem Chrystusa! - Po kilka razy w ciągu nocy powtarzało się to
                 widzenie, pozbawiając go snu i spokoju. Potem nawet w ciągu dnia przemykała mu przed
                 oczami zjawa i słyszał echo słów pełnych wyrzutu. Z czasem widzenia zdarzały mu się coraz
                 częściej, aż wreszcie, czując znużenie, lęk i utratę sił, udał się do swoich rabinów. Odmawiali
                 nad nim modlitwy i dokonywali egzorcyzmów, ale widzenia nie tylko nie ustawały, ale były
                 coraz częstsze i gwałtowniejsze.
                    A   ponieważ     jego    przypadek     stał  się  głośny,    to   dowiedział     się  o   tym   wszystkim
                 chrześcijanin, znany mu, bo spotykali się przy interesach. Zaczął mu doradzać, by przyjął
                 wiarę chrześcijańską, przekonując go, że nic innego nie wyzwoli go od niepokojących wizji.
                 Żyd ów nie miał na to najmniejszej ochoty, jednak dał taką odpowiedź - Zrobię, co chcesz,
                 byle tylko uwolnić się od tych dręczących mnie i nieznośnych widziadeł. - Chrześcijanin
                 ucieszył    się, namówił      go,   by przedstawił      prośbę    o   chrzest   i  włączenie do      Kościoła






                 miejscowemu biskupowi.
                    Prośbę napisali i Żyd, choć niechętnie, podpisał ją. Jak tylko to uczynił, widziadła znikły i
                 nigdy już go nie dręczyły. Ucieszył się tym bardzo i całkiem już uspokojony poczuł tak
                 płomienną wiarę w Jezusa Chrystusa, że natychmiast udał się do biskupa, opowiedział o
                 wszystkim      i  wyraził    gorące    pragnienie    przyjęcia    chrztu.   Pilnie,   szybko     i skutecznie
                 przestudiował dogmaty wiary chrześcijańskiej, ochrzcił się i wyjechał, by zamieszkać akurat
                 tu; ożenił się z moją matką, dobrą chrześcijanką i wiódł zadowolony życie bogobojne. Wobec
                 ubogich był szczodry, czego nauczył także mnie, a przed śmiercią zostawił mi nakaz bycia
                 szczodrym i błogosławieństwo. Oto dlaczego nazywam się Jewreinow3[43].
                    Ze czcią i wzruszeniem wysłuchałem tej opowieści i pomyślałem sobie: Mój Boże! Jakże
                 miłosierny jest nasz Pan, Jezus Chrystus i jak wielka jest Jego miłość! Jakże różnymi
                 sposobami pociąga on ku sobie grzeszników i z jaką mądrością obraca drobne przypadki ku
                 kierowaniu sprawami wielkimi! Kto mógł przewidzieć, że swawolenie z martwymi kośćmi
                 posłuży prawdziwemu poznaniu Jezusa Chrystusa i skieruje ku pobożnemu życiu.
                    Po kolacji, podziękowawszy Bogu i gospodarzowi, poszliśmy na spoczynek do naszej
                 izdebki. Spać nam się jeszcze nie chciało i zaczęliśmy z mym towarzyszem rozmawiać.
                 Wyjawił mi, że jest kupcem z Mohylewa, że dwa lata odbywał nowicjat w Besarabii w
                 jednym z tamtejszych monasterów, miał jednak tylko paszport tymczasowy i teraz wraca do
                 ojczyzny starać się w zrzeszeniu kupców o wieczyste zwolnienie, by zostać mnichem.
                 Wychwalał przede mną tamtejsze monastery, ich regułę i zwyczaje, a także surowe życie
                 licznych bogobojnych starców tam zamieszkujących; zapewniał, że monastery Besarabii w
                 porównaniu z rosyjskimi, to jak niebo i ziemia. Namawiał i mnie, by ruszyć w tamte strony.
                 W czasie naszej rozmowy przyprowadzono na nocleg jeszcze jednego. Był to jakiś podoficer,
                 czasowo zwolniony z armii, udawał się na urlop do domu. Widzieliśmy, że był bardzo
                 znużony drogą. Pomodliliśmy się razem i położyliśmy się spać. Przebudziwszy się rankiem,
                 zaczęliśmy wybierać się w drogę. Właśnie mieliśmy pójść podziękować gospodarzowi, gdy
                 usłyszeliśmy dzwon na jutrznię. Zaczęliśmy się z kupcem zastanawiać: jakże to, słysząc
                 dzwon, pójdziemy i nie wstąpimy do Bożej cerkwi? Już lepiej wysłuchać jutrzni, pomodlić
                 się w świątyni,       zaraz   będzie    weselej iść. Tak postanowiliśmy i             jeszcze zaprosiliśmy
                 podoficera. Ten mówi - Cóż to za modlitwy w drodze i cóż to za korzyść dla Boga z naszego
                 przebywania w cerkwi? Zajdziemy do domu, to się pomodlimy! Idźcie sobie, gdzie chcecie,
                 ja nie pójdę. Przez ten czas, co wy przestoicie na jutrzni, ja przejdę już pięć wiorst, a w domu
                 chciałbym być jak najszybciej... Kupiec odpowiedział mu na to - Uważaj, bracie, nie
                 zgadniesz z góry, jakie są Boże zamiary!
                    Na tym stanęło: my poszliśmy do cerkwi, a podoficer ruszył w drogę. Wysłuchawszy
                 jutrzni (zaraz była też liturgia) wróciliśmy do naszej izdebki i zaczęliśmy szykować się do
                 drogi. Patrzymy, a tu gospodyni przynosi nam samowar i mówi Dokądże to? Napijcie się
                 herbaty, zjedzcie z nami obiad, przecież was                  głodnych nie puścimy. Tym sposobem
                 zostaliśmy. Nie minęło nawet pół godziny tego naszego siedzenia przy samowarze, gdy
                 wbiega do nas podoficer, cały zdyszany.
                    - Przychodzę do was ze smutkiem i z radością. - Co się stało? - zapytaliśmy.
                    - Oto posłuchajcie! Jak tylko się z wami pożegnałem, przyszło mi do głowy zajść do
                 karczmy, zmienić na drobne banknot i wypić kieliszeczek, żeby mi się lepiej szło. Poszedłem
                 tam, zmieniłem pieniądze i jak sokół ruszyłem w drogę. Przeszedłem już ze trzy wiorsty, gdy
                 zachciało mi się przeliczyć pieniądze, czy dobrze mi je dał karczmarz. Siadłem sobie przy
                 drodze, wyjąłem portfel, przeliczyłem, wszystko się zgadzało. Sięgam po paszport, który tam
                 zawsze był, a tu tylko zapiski i pieniądze. Przestraszyłem się tak, że mało nie straciłem głowy,
                 ale zaraz się połapałem, w czym rzecz: oczywiście zgubiłem go w karczmie przy wymianie
                 3[43]
                     W języku rosyjskim jewriej to Żyd, stąd Jewreinow oznacza: z Żydów.






                 pieniędzy. Trzeba tam wracać. Biegnę, biegnę, a tu strach znów mnie bierze: a jak tam go nie
                 będzie? To dopiero będzie bieda! Przybiegam, pytam karczmarza, a ten powiada - Nie
                 widziałem. - Znowu ogarnął mnie smutek. Przyjdzie mi szukać, kręcić się po tych miejscach,
                 gdzie bywałem, po których chodziłem. I oto, co się stało? Znalazłem paszport, na swoje
                 szczęście: złożony poniewierał się wśród słomy i brudów na podłodze, cały w błocie. Dzięki
                 Bogu! Ucieszyłem się, jakby mi górę z ramion zdjęli! Wprawdzie za niechlujny wygląd i to
                 wybrudzenie błotem przejadą mi się po zębach, ale to nic, przynajmniej w domu i po
                 powrocie będę się mógł pokazać na oczy. A do was zaszedłem, by opowiedzieć o wszystkim,
                 ale też poprosić o trochę słoniny, bo gdy biegłem pełen strachu, to obtarłem sobie nogę do
                 żywego mięsa i teraz chcę ranę opatrzyć, bo wprost nie mogę chodzić.
                    - Tak to bywa, bracie! Masz to dlatego, że nas nie posłuchałeś i nie poszedłeś się pomodlić
                 - zaczął kupiec. - Chciałeś być przed nami daleko, a wróciłeś tu, w dodatku kulawy. Mówiłem
                 ci, nie myśl z góry, co zrobisz, i miałem rację! Nie dość, że nie poszedłeś do cerkwi, to
                 jeszcze mówiłeś: Cóż to za korzyść dla Boga z naszej modlitwy. Tak nie można, bracie...
                 Pewnie, że Bóg nie potrzebuje naszej, grzeszników, modlitwy, ale kocha nas tak, że podoba
                 Mu się, gdy się modlimy. I lubi nie tylko świętą modlitwę, do której pobudza nas sam Duch
                 Święty, której Bóg wymaga od nas nakazując: "Wytrwajcie we Mnie, a Ja [będę trwał] w
                 was" (J 15,4), ale w Jego oczach cenna jest każda, wydawałoby się najmniejsza rzecz
                 spełniona dla Niego, każdy zamiar, chęć, nawet myśl ku Jego chwale, a naszemu zbawieniu.
                 Za to wszystko bezgraniczne Boże miłosierdzie szczodrze wynagradza. Boża miłość odpłaca
                 dobrodziejstwami tysiąckroć większymi niż na to zasługują nasze ludzkie czyny; uczynisz coś
                 dla Boga za grosz, a On ci odpłaca czystym złotem. Wystarczy, że tylko poweźmiesz zamiar
                 powrotu do Ojca, a On już ci wychodzi na spotkanie. Krótko i oschle powiesz: Przyjmij mnie,
                 zmiłuj się nade mną, a On już cię obejmuje i całuje. Oto jak wielka jest miłość Niebieskiego
                 Ojca do nas niegodnych! I dlatego cieszy Go każdy, nawet najmniejszy czyn wiodący ku
                 zbawieniu. Ty myślisz sobie: jaka z tego chwała dla Boga, a dla ciebie korzyść, że się trochę
                 pomodlisz, a potem robisz swoje; albo że spełnisz jakiś mały dobry czyn, na przykład
                 odmówisz jakąś modlitwę, zrobisz pięć czy dziesięć pokłonów, szczerze sobie westchniesz i
                 wezwiesz imienia Jezusa Chrystusa; albo, że przemknie ci jakaś dobra myśl, zdecydujesz się
                 przeczytać coś pożytecznego dla duszy, powstrzymasz się od jakiegoś kąska, zniesiesz w
                 milczeniu jakąś małą przykrość... Wszystko to wydaje ci się zbyt małe i bez znaczenia wobec
                 sprawy twego zbawienia, ale tak nie jest! Żaden z tych małych czynów nie przepada,
                 dostrzega je wszechwidzące Boże oko i każdy z nich otrzyma stokrotną nagrodę nie tylko w
                 wieczności, ale już w tym życiu. Potwierdza to św. Jan Złotousty: żadne dobro, choćby
                 najmniejsze, mówi, nie będzie zaniedbane przez sprawiedliwego Sędziego. Jeśli grzechy będą
                 badane z taką dokładnością, że odpowiemy nawet za nasze słowa, pragnienia i zamysły, to
                 jakże będzie inaczej z czynami dobrymi, nawet najmniejszymi? Będą policzone ze szczególną
                 dokładnością i staną się dla nas tytułem zasługi przed obliczem przepełnionego miłością
                 Sędziego.
                    Jako przykład dam ci coś, co sam widziałem w zeszłym roku. W jednym z monasterów
                 Besarabii, gdzie przebywałem, żył przykładnie mnich, starzec. Kiedyś naszła nań pokusa:
                 strasznie zachciało mu się suszonej ryby, a że w monasterze jej nie było, pomyślał, że pójdzie
                 na targ i kupi. Długo walczył z tą myślą, rozważał, że mnich winien zadowalać się tym, co
                 jedzą wszyscy bracia, że powinien ze wszystkich sił unikać pożądliwości, że nawet na targu,
                 pośród tłumu, czyha wiele pokus i nie przystoi mu tam bywać. W końcu wraże podszepty
                 wzięły górę nad rozsądkiem i oddawszy się samowoli zdecydował się pójść po rybę. Wyszedł
                 z monasteru i idąc już ulicami miasta zauważył, że w ręku nie ma różańca. Zaczął myśleć:
                 Jakże tak pójdę, jak wojownik bez miecza? Jest to nieprzyzwoicie i ludzie żyjący pośród
                 świata będą mnie osądzać i gorszyć się, widząc mnicha bez różańca. Już chciał wracać, gdy
                 wtem znalazł różaniec w kieszeni. Wyjął, przeżegnał się, nałożył na dłoń i spokojnie poszedł.






                 Podchodząc do targu zobaczył przy sklepikach konia zaprzęgniętego do wielkiego wozu
                 pełnego ogromnych kadzi. Nagle koń czegoś się wystraszył i ruszył z całych sił, waląc
                 kopytami. Wpadł na mnicha, uderzył go w ramię, przewrócił na ziemię, ale potłukł nie
                 bardzo. W chwilę potem, dwa kroki od niego, wóz się wywrócił i rozwalił w kawałki. Mnich
                 zerwał się, oczywiście wystraszony, ale i zdziwiony, że Bóg uratował                           mu życie, bo
                 wystarczyło, żeby wóz wywrócił się sekundkę wcześniej, a z niego zostałyby też tylko
                 kawałki. Nie namyślając się już dalej kupił rybę, wrócił, podjadł sobie, pomodlił się i położył
                 się spać. Był już w półśnie, gdy zjawił się przed nim jakiś nieznany mu dostojny starzec i
                 powiada - Słuchaj, jestem patronem tego monasteru i chcę cię pouczyć, byś zrozumiał i
                 zapamiętał lekcję, którą dostałeś. Popatrz: twoje słabe zmaganie z chęcią nasycenia zmysłów,
                 lenistwo w poznawaniu siebie i w samowyrzeczeniu, pozwoliły wrogowi przystąpić do ciebie
                 i zgotował ci wypadek, który widziałeś na własne oczy. Twój Anioł Stróż przewidział to,
                 podsunął ci myśl o modlitwie, o różańcu, a ponieważ poddałeś się jej, byłeś posłuszny i
                 uczyniłeś, co należało, to to uratowało cię od śmierci. Widzisz teraz, jak Bóg kocha
                 człowieka? Jak szczodrze mu odpłaca za najmniejsze nawet zwrócenie się ku Niemu?
                 Powiedziawszy to starzec szybko wyszedł z celi, a mnich pokłonił mu się do stóp i tak się
                 obudził, ujrzawszy się nie w łożu, a na kolanach przy progu celi. Całe to swoje widzenie
                 opowiedział zaraz wielu osobom, w tym także i mnie, by służyło ku pożytkowi duszy.
                    Doprawdy bezgraniczna jest miłość Boga ku nam, grzesznikom! Czyż to nie dziwne, że za
                 czyn tak mały, jak wyjęcie różańca z kieszeni, nałożenie go na dłoń i wezwanie imienia
                 Bożego, za coś tak małego człowiek miał darowane życie? Tak to na wadze ludzkiego losu
                 krótka chwila wzywania Jezusa Chrystusa przeważyła liczne godziny stracone na lenistwie...
                 Rzeczywiście, za każdy grosz odpłata była w złocie... Zobacz więc, bracie, jak silna jest
                 modlitwa i jak pełne mocy jest imię Jezusa Chrystusa, którego wzywamy! Święty Jan z
                 Karpatos w księdze Dobrotolubija mówi, że gdy podczas Jezusowej modlitwy wzywamy
                 imienia Jezusa mówiąc: "zmiłuj się nade mną, grzesznikiem", to na każdą taką prośbę
                 tajemny głos Boga odpowiada: "dziecię moje, twoje grzechy są ci odpuszczone". Dodaje też,
                 że w czasie, gdy się modlimy, nie różnimy się niczym od świętych, wielebnych ojców i
                 męczenników, bo, jak mówi św. Jan Złotousty, "modlitwa, choćby zanoszona przez nas,
                 przepełnionych grzechami, natychmiast nas oczyszcza". Wielkie jest wobec nas miłosierdzie
                 Boga, a my, grzeszni i niedbali, nie chcemy nawet godzinki oddać z wdzięczności, odsuwamy
                 czas modlitwy, która jest przecież najważniejsza, by oddać się życiowym troskom i kłopotom,
                 zapominając o Bogu i swoim obowiązku! W ten sposób nierzadko wpadamy w tarapaty,
                 narażeni na ataki, ale i to wszystko w pełnym miłości zamyśle Bożym służy ku oświeceniu
                 nas i nawróceniu ku Bogu.
                    Kupiec skończył rozmowę z podoficerem, a ja powiedziałem - Cóż, czcigodny, ponieważ
                 napełniłeś moją duszę rozkoszą, to pokłonię ci się do stóp. Usłyszawszy to powiada - Widać
                 jesteś amatorem duchowych opowieści? Poczekaj, zaraz przeczytam ci coś podobnego do
                 tego, co opowiadałem. Mam tu książeczkę, dobrą na podróż, nazywa się Agapiusz albo
                 Ratunek grzeszników, jest w niej opowiedzianych wiele cudownych wydarzeń.
                    Wyjął z kieszeni książkę i zaczął czytać przepiękną opowieść o pewnym świątobliwym
                 człowieku imieniem Agatonik. Od dzieciństwa został on przyuczony przez pobożnych
                 rodziców do codziennego, i to niezawodnego, odmawiania przed ikoną Bożej Matki modlitwy
                 "Bogurodzico, Dziewico, raduj się" i innych. Czynił to każdego                        dnia, potem jednak,
                 doszedłszy do pełnoletniości, zaczął żyć po swojemu i wpadłszy w wir życiowych trosk i
                 zmartwień, rzadko już odmawiał wspomnianą modlitwę, a w końcu całkiem ją porzucił.
                 Pewnego wieczoru przyjął na nocleg pielgrzyma. Ten wyznał, że jest pustelnikiem z Tebaidy.
                 Miał on widzenie, w którym otrzymał nakaz pójścia do Agatonika i wytknięcia mu tego, że
                 porzucił modlitwę do Matki Bożej. Agatonik jako przyczynę podał mu to, że po wielu latach
                 odmawiania jej, nie widział żadnej korzyści. Wtedy pustelnik powiedział - Przypomnij sobie,






                 ślepy i niewdzięczny człowieku, ile razy pomogła ci ta modlitwa i uchroniła cię od
                 nieszczęścia! Przypomnij sobie, że jako wyrostek cudem się nie utopiłeś. A pamiętasz, jak
                 zaraza wielu twoich sąsiadów zaprowadziła do grobu, a ty pozostałeś żywy? A o tym, jak
                 jechałeś z pewnym człowiekiem i spadłeś razem z nim z bryczki? On złamał nogę, a tobie nic
                 się nie stało. A czyż nie wiesz, że twój znajomy, dawniej młody, zdrowy człowiek, leży teraz
                 wyczerpany, a ty jesteś zdrów i nie cierpisz? - Wiele jeszcze spraw przypomniał Agatonikowi
                 i na koniec powiedział - Wiedz, że wszystkie te przypadki ominęły cię dzięki opiece Świętej
                 Bożej Rodzicielki i to za tę krótką modlitwę, którą każdego dnia pobudzałeś swą duszę do
                 zjednoczenia z Bogiem. Uważaj zatem, czyń to nadal i nie przestawaj tą modlitwą wysławiać
                 Królowej Niebios, która cię nie opuściła aż do tej chwili.
                    Po skończeniu lektury zaproszono nas na obiad, a my, pokrzepiwszy się i podziękowawszy
                 gospodarzowi, ruszyliśmy w drogę, każdy w swoją stronę, gdzie kto chciał.
                    Szedłem potem z pięć dni, ciesząc się wspominaniem opowieści, które usłyszałem od
                 bogobojnego kupca z Białej Cerkwi. Potem, gdy już zacząłem zbliżać się do Kijowa,
                 poczułem nagle, bez żadnej przyczyny, jakąś ociężałość, osłabienie, naszły mnie jakieś
                 ponure myśli. Modlitwa szła mi z trudem, ogarnęło mnie rozleniwienie. Żeby trochę
                 odpocząć, gdy tylko dostrzegłem przy drodze lasek i gęste zarośla, poszedłem usiąść sobie
                 pod krzakiem i poczytać Dobrotolubije, chciałem trochę pokrzepić osłabłą duszę i poskromić
                 moją małoduszność. Znalazłem zaciszne miejsce i zacząłem czytać wielebnego Kasjana
                 Rzymianina4[44], w czwartej części Dobrotolubija, o ośmiu rodzajach myśli. Czytałem tak z
                 radością jakieś pół godziny, gdy nieoczekiwanie, jakieś pięćdziesiąt sążni ode mnie, w głębi
                 lasu, dostrzegłem klęczącego nieruchomo człowieka. Ucieszyłem się tym, pomyślałem
                 bowiem, że pewnie się modli, i znowu zacząłem czytać. Poczytałem tak z godzinkę, albo i
                 więcej, patrzę      znowu,    a ten klęczy       wciąż nieruchomo. Wzruszyło mnie                to bardzo i
                 pomyślałem sobie: oto jacy bywają świątobliwi Boży słudzy. Kiedy tak rozmyślałem,
                 człowiek ten upadł nagle na ziemię i leżał bez ruchu. To już mnie zdziwiło, a ponieważ nie
                 widziałem jego twarzy, bo klęczał odwrócony do mnie tyłem, wzięła mnie ciekawość, by
                 pójść i zobaczyć, kim jest. Podszedłem i zastałem go w lekkim śnie. Był to chłopak ze wsi,
                 miał jakieś dwadzieścia pięć lat i jasną, miłą, ale bladą twarz. Ubrany był w chłopską kapotę,
                 przepasaną łykiem, więcej nie miał nic, ani torby, ani nawet kija. Posłyszał szelest moich
                 kroków, przebudził się i wstał. Zapytałem go, kim jest. Powiedział, że jest chłopem ze
                 smoleńskiej guberni, idzie zaś do Kijowa.
                    - Dokądże tak wędrujesz? - zapytałem.
                    - Sam nie wiem - odpowiedział - dokąd Bóg zaprowadzi. - Długo już tak poza zagrodą?
                    - Tak, już piąty rok.
                    - Gdzie bywałeś w tym czasie?
                    - Chodziłem po różnych świętych miejscach, a to po monasterach, a to po cerkwiach, bo nie
                 było gdzie mieszkać. Jestem sierotą, bez rodziny, w dodatku kuleję na jedną nogę i tak tułam
                 się po tym jasnym świecie!
                    - Widać jakiś bogobojny człowiek nauczył cię chodzić, nie tak zwyczajnie, po ludziach, ale
                 po świętych miejscach - powiedziałem.
                    - Widzisz, to było tak - opowiedział. - Od małego, jako sierota, chodziłem z pastuchami z
                 naszej wsi i przez dziesięć lat szło mi dobrze. W końcu pewnego razu po przygnaniu stada do
                 domu nie zauważyłem, że brakuje najpiękniejszej owcy starosty. A nasz starosta był chłopem
                 złym, nieludzkim. Wrócił do domu wieczorem, zobaczył, że nie ma jego owcy i zaraz
                 przybiegł do mnie. Zaczął wymyślać i grozić, chciał, bym mu zaraz owcę odszukał.
                 Zapowiadał - Na śmierć cię zatłukę, ręce i nogi połamię. - Znając jego złość poszedłem
                 4[44]
                     Mnich i pisarz z IV/V wieku.






                 szukać owcy tam, gdzie za dnia pasałem stado. Szukałem jej, szukałem, zeszło mi na to pół
                 nocy, ale nigdzie ani widu, ani słychu. Noc była ciemna, bo zbliżała się jesień. Byłem już w
                 głębi lasu, a lasy w naszej guberni nieprzebyte, gdy nagle zerwała się burta. Dosłownie
                 wszystkie drzewa przygięło! Gdzieś daleko zawyły wilki, a mnie strach ogarnął taki, że włosy
                 stanęły mi dęba. Z każdą chwilą było coraz gorzej. Ze strachu i grozy wprost bierz i padaj na
                 ziemię. Runąłem więc na kolana, przeżegnałem się i z całych sił zawołałem: "Panie, Jezu
                 Chryste, zmiłuj się nade mną!" Ledwie zdążyłem to powiedzieć, a zaraz zrobiło mi się lekko,
                 jakbym nie miał żadnego powodu do smutku. Wróciła mi odwaga, a w sercu poczułem się tak
                 dobrze, jakbym po niebie fruwał... Ucieszyło mnie to i dalejże, zacząłem bez przerwy
                 powtarzać tę modlitwę. Nie pamiętam już teraz, jak długo trwała burza i jak minęła ta noc.
                 Patrzę, a to już biały dzień, a ja wciąż klęczę na tym samym miejscu. Wstaję spokojnie,
                 widzę, że owcy nie znajdę, więc poszedłem do domu. Na sercu tak mi było lekko i wciąż mi
                 się chciało odmawiać ową modlitwę. Przyszedłem do wsi i jak tylko starosta zobaczył, że
                 owcy nie przyprowadziłem, zbił mnie tak, że byłem na pół martwy; właśnie wtedy wywichnął
                 mi nogę. Po tym pobiciu sześć tygodni leżałem prawie bez ruchu. Wiedziałem tylko, że
                 odmawiam tę modlitwę. To ona była dla mnie pociechą. Później troszeczkę mi się polepszyło
                 i zacząłem chodzić po świecie. Smutno mi jednak było ciągle przepychać się wśród ludzi, a i
                 grzechu nie brakowało, poszedłem więc na wędrówkę po świętych miejscach i po lasach;
                 chodzę tak już piąty rok.
                    Słuchałem tego i cieszyłem się w duszy, że Pan pozwolił mi spotkać człowieka tak
                 bogobojnego. Zapytałem go - A teraz często zajmujesz się tą modlitwą?
                    - Jakże mi bez tego żyć? - odpowiedział. - Jak tylko sobie przypomnę, co czułem wtedy w
                 lesie, to zaraz jakby ktoś popychał mnie na kolana, i zaczynam się modlić... Nie wiem,
                 potrzebna ta moja, grzesznika, modlitwa, czy nie, bo nieraz czuję wielką radość, gdy się
                 pomodlę, sam nie wiem, dlaczego. A czasem mi lekko i taki we mnie spokój, pełen radości.
                 Bywa też, że przychodzi ociężałość, smutek i przygnębienie. Mimo wszystko zawsze mam
                 wielką ochotę się pomodlić.
                    - Nie dręcz się tym, miły bracie. Mówią święci ojcowie, że w czasie modlitwy, co by się
                 nie działo, wszystko jest przed Bogiem dobre i wszystko służy zbawieniu, czy to lekkość, czy
                 ociężałość. Żadna modlitwa, ani dobra, ani kiepska, nie zginie przed obliczem Boga. Uczucie
                 lekkości, ciepła czy słodyczy pokazuje tylko, że Bóg nagradza za ten czyn, a ociężałość,
                 ciemność i oschłość oznaczają, że Bóg oczyszcza i pokrzepia duszę, i poprzez to pożyteczne
                 cierpienie    wiedzie    ją  ku    zbawieniu,     oswajając    z   pokorą,    by   zasmakowała       przyszłej
                 błogosławionej słodyczy. Na dowód tego przeczytam ci, co pisze św. Jan Klimak.
                    Odnalazłem potrzebny rozdział i przeczytałem mu. Wysłuchał z uwagą i zadowoleniem i
                 bardzo mi dziękował. Na tym rozstaliśmy się, on powędrował w głąb lasu, a ja wyszedłem na
                 drogę, ruszając dalej i dziękując Bogu za to, że obdarzył mnie, grzesznika, takim pouczeniem.
                    Następnego dnia, z Bożą pomocą, dotarłem do Kijowa. Pierwszym, najważniejszym moim
                 pragnieniem       było    odbyć     rekolekcje,     wyspowiadać        się   i  przystąpić      do   świętych
                 Chrystusowych sakramentów w tym błogosławionym miejscu i dlatego zatrzymałem się jak
                 najbliżej Bożych błogosławionych, żeby łatwiej mi było chodzić do Bożej świątyni. Przyjął
                 mnie do swej chaty dobry, stary Kozak, a ponieważ mieszkał samotnie, było mi u niego
                 spokojnie i cicho. W ciągu tygodnia, gdy szykowałem się do spowiedzi, przyszła mi do głowy
                 myśl, by wyspowiadać się jak najdokładniej. Zacząłem wspominać i przyglądać się moim
                 grzechom, jeszcze od czasów młodości, i to jak najszczegółowiej, by tego wszystkiego nie
                 zapomnieć.      Co   sobie    tylko   przypomniałem,        zacząłem     zapisywać     w    najdrobniejszych
                 szczegółach, i tak zapisałem wielki arkusz. Dowiedziałem się, że siedem wiorst od Kijowa, w
                 pustelni kitajewskiej, żyje spowiednik, bardzo mądry i rozsądny, asceta. Kto tylko przyjdzie
                 do niego otworzyć swą duszę, zaraz ogarnia go uczucie wzruszenia i wraca ze zbawczym
                 pouczeniem, lekki na duchu. Bardzo mnie to ucieszyło i zaraz do niego poszedłem.






                 Poradziłem się go, porozmawiałem i daję mu swój arkusz z notatkami, żeby je przejrzał.
                    Przeczytał to i powiada - Napisałeś, miły przyjacielu, wiele rzeczy niepotrzebnych.
                 Posłuchaj! Po pierwsze, nie należy się spowiadać z grzechów, które już wyznałeś, za które
                 żałowałeś i które miałeś odpuszczone, chyba że się powtarzały, bo byłoby to brakiem wiary w
                 moc sakramentu spowiedzi. Po drugie: nie należy mówić o innych osobach, mających
                 związek z twoimi grzechami, a obwiniać tylko siebie. Po trzecie: święci ojcowie zabraniają
                 wyznawania grzechów ze wszystkimi szczegółami, a polecają czynić to w ogólności, by
                 poprzez     szczegółowe      rozpatrywanie      ich   nie   wzbudzać      pokus    w    sobie   samym      i  w
                 spowiedniku. Po czwarte: przyszedłeś żałować, a nie żałujesz tego, że nie potrafisz żałować,
                 bo skruchę wyrażasz ozięble i niedbale. Po piąte: wyliczyłeś wszystkie drobiazgi, ale tego, co
                 najważniejsze,      nie   zauważyłeś,      nie   wyjawiłeś      bowiem      grzechów      najcięższych,     nie
                 uświadomiłeś ich sobie: nie zapisałeś tego, że Boga nie kochasz, bliźniego nienawidzisz,
                 Słowu Bożemu nie wierzysz, że przepełnia cię pycha i ambicja. Te cztery grzechy zawierają
                 w sobie całą otchłań zła i całą deprawację naszego ducha. To one są korzeniami głównymi, to
                 z nich wyrasta cała gęstwina naszych grzechów, upadków.
                    Usłyszawszy to, zdziwiłem się i mówię - Jakże to, wielebny ojcze, można nie kochać Boga,
                 Stwórcy i Obrońcy naszego! Komu mamy wierzyć, jeśli nie Bożemu słowu, wszystko w nim
                 jest prawdziwe i święte. A każdemu bliźniemu życzę dobra, za cóż miałbym go nienawidzić?
                 Pysznić się nie mam czym: poza mymi niezliczonymi grzechami, co mogę opowiedzieć,
                 czym się pochwalić? A z moją biedą i chorobami, gdzie mi do pożądliwości i rozpusty!
                 Pewnie, gdybym był wykształcony albo bogaty, na pewno znalazłbym swą winę w tym, co
                 powiedziałeś.
                    - Szkoda, mój miły, że tak mało zrozumiałeś z tego, co ci mówiłem. Żeby ci to lepiej
                 wyjaśnić, dam ci tu parę wskazań, według których sam się zawsze spowiadam. Przeczytaj je,
                 a zobaczysz wyraźnie dowody na to, co ci teraz mówiłem.
                    Spowiednik podał mi kartkę i zacząłem czytać.
                    Wyznanie wiodące człowieka wewnętrznego ku pokorze
                    Uważnie      przyglądając     się   sobie    i  obserwując      bieg   mojego     życia    wewnętrznego,
                 przekonałem się pośród doświadczeń, że Boga nie kocham, brak we mnie miłości do
                 bliźniego, nie wierzę niczemu z dziedziny religii, a przepełniony jestem pychą i ambicją.
                 Wszystko to rzeczywiście w sobie znajduję rozważając, jakie są moje uczucia i czyny:
                 1. 1. Nie kocham Boga, bo przecież gdybym Go kochał, to wciąż bym o Nim myślał ku
                 radości mego serca, a każda myśl o Bogu przynosiłaby mi radosną słodycz. Przeciwnie,
                 znacznie częściej i chętniej rozmyślam o sprawach zwyczajnych, codziennych, a rozmyślanie
                 o Bogu przynosi mi utrudzenie i oschłość. Jeślibym Boga kochał, to rozmowa z Nim poprzez
                 modlitwę ożywiałaby mnie, napełniała słodyczą i pociągała ku stałemu z Nim obcowaniu, ale
                 jest przeciwnie: nie tylko nie rozkoszuję się modlitwą, ale zajmując się nią odczuwam
                 utrudzenie, zmagam się z niechęcią, osłabiam się poprzez oddawanie się lenistwu i gotów
                 jestem z chęcią zająć się czymkolwiek błahym, byle tylko modlitwę przerwać lub całkiem jej
                 zaprzestać. Podczas pustych zajęć czas mija mi niezauważenie, a gdy zajmuję się Bogiem,
                 stając w Jego obecności, czuję, że każda godzina jest długa jak rok. Jeśli kochasz kogoś, to w
                 ciągu dnia myślisz o nim nieustannie, wyobrażasz go sobie, troskasz się o niego, a podczas
                 wszystkich zajęć umiłowany przyjaciel twój nie znika ci z myśli. A ja w ciągu dnia przecież
                 ledwie godzinkę znajdę na to, by głęboko rozmyślać o Bogu, rozpalać się Jego miłością, a
                 przez    dwadzieścia      trzy   godziny     ochoczo,     gorliwie,    składam      ofiary    idolom     moich
                 namiętności... Podczas rozmów o rzeczach marnych, dalekich od spraw ducha, jestem rześki,
                 czuję zadowolenie, a podczas rozmyślania o Bogu czuję oschłość, nudę i rozleniwienie.
                 Nawet jeśli mimo woli ktoś pociągnie mnie ku pobożnej rozmowie, to zaraz staram się
                 zmienić ją na rozmowę schlebiającą moim namiętnościom. Niestrudzenie ciekaw jestem






                 nowości,     rozporządzeń      władz,     wydarzeń     politycznych,      chciwie     poszukuję     sposobów
                 zaspokojenia mojej ciekawości w zakresie światowej nauki, sztuki, wynalazków, a pouczenia
                 o Prawie Pańskim, poznawaniu Boga, o religii nie robią na mnie wrażenia, nie sycą mej duszy
                 i uważam to nie tylko za mało istotne zajęcie dla chrześcijanina, ale jakby za sprawę uboczną,
                 nieważną, którą winienem się zajmować przecież tylko w wolnym czasie, przy okazji
                 odpoczynku. Krótko mówiąc: jeśli miłość ku Bogu rozpoznać można po wypełnieniu Jego
                 przykazania - Jezus mówi przecież: "Jeśli Mnie miłujecie, będziecie zachowywać moje
                 przykazania" (J 14,15) - a ja przykazań Jego nie tylko nie przestrzegam, ale nawet mało się o
                 nie troszczę, to istotnie należy wnioskować, że Boga nie kocham... Potwierdza to Bazyli
                 Wielki mówiąc: "Dowodem tego, że człowiek nie kocha Boga i Jego Pomazańca (Chrystusa)
                 jest to, że nie przestrzega Jego przykazań".
                 2. 2. Nie ma we mnie miłości do bliźniego, ponieważ nie tylko nie mogę zdecydować się na
                 oddanie życia       za bliźniego     (według     Ewangelii), ale      dla  dobra    bliźniego    nie   poniosę
                 uszczerbku na moim dobrym imieniu, nie poświęcę mych dóbr i spokoju. Jeśli kochałbym go
                 stosownie do nakazu Ewangelii, jak siebie samego, to jego nieszczęście dotykałoby i mnie, a
                 jego pomyślność wprawiałaby mnie w zachwyt. A jest inaczej: z ciekawością słucham
                 opowieści o nieszczęściach bliźnich, nie smucę się, a bywam obojętnym, lub, co gorsza,
                 znajduję w tym jakby zadowolenie i złe postępki mego brata rozgłaszam, potępiając je, miast
                 spuszczać na nie zasłonę miłości. Dobrobyt, sława i szczęście mego brata nie zachwycają
                 mnie tak jak moje, przeciwnie, jak wszystko, co mi obce, nie wywołują we mnie uczucia
                 radości, a delikatnie pobudzają ku zawiści czy pogardzie.
                 3. 3. Nie wierzę w nic z dziedziny religii, ani w nieśmiertelność, ani w Ewangelię. Jeśli
                 wierzyłbym mocno i byłbym przekonany, że po śmierci czeka mnie życie wieczne i odpłata
                 za ziemskie czyny, to wciąż bym o tym myślał, a sama myśl o nieśmiertelności napełniałaby
                 mnie przerażeniem i prowadziłbym życie przybysza gotującego się wkroczyć do swej
                 ojczyzny. Przeciwnie, nawet nie pomyślę o wieczności, a kres ziemskiego życia traktuję jako
                 granicę mego istnienia. Skrycie tkwi we mnie myśl: kto wie, co będzie po śmierci? Jeśli
                 nawet mówię, że wierzę w nieśmiertelność, to mówię to tylko rozumem, bo serce moje
                 dalekie jest od pewności, o czym wyraźnie świadczą moje czyny i stała stroska o dobre
                 urządzenie się w życiu zmysłowym. Jeśli też święta Ewangelia byłaby z wiarą przyjęta do
                 mego serca jako Słowo Boże, to bezustannie bym się nią zajmował, zgłębiał ją, rozkoszował
                 się i nawet spoglądałbym na nią ze czcią. Niezmierzona mądrość, dobroć i miłość, ukryte w
                 niej wprawiałyby mnie w zachwyt, i dniem, i nocą rozkoszowałbym się zgłębianiem Prawa
                 Bożego, syciłbym się nim jak codziennym pokarmem i sercem przykładałbym się do
                 pełnienia jego zasad. Nic ziemskiego nie byłoby w stanie powstrzymać mnie od tego. Jest
                 przeciwnie: jeśli z rzadka czytam lub słucham Słowa Bożego, to albo z konieczności, albo z
                 ciekawości, a i to bez głębokiej uwagi, czując oschłość i brak zainteresowania, jakby to była
                 zwykła lektura. Zostaję bez żadnych owoców i chętnie zamieniłbym ją na lekturę światową, w
                 niej znajduję bowiem więcej zadowolenia, więcej nowych zajmujących mnie spraw.
                 4. 4. Przepełniony jestem pychą i zmysłową miłością własną. Potwierdzają to wszystkie moje
                 czyny: widząc w sobie dobro, zaraz pragnę je uwidocznić albo obnoszę się z nim przed
                 innymi, albo w mym wnętrzu zachwycam się sobą. Chociaż na zewnątrz okazuję pokorę, to
                 jednak wszystko przypisuję swoim siłom, uważam siebie za lepszego od innych, albo
                 przynajmniej, że nie jestem od innych gorszy. Jeśli zauważam w sobie jakąś wadę, zaraz
                 staram się ją usprawiedliwić, ukryć ją za maską konieczności albo niewinności. Złoszczę się
                 na tych, którzy mnie nie szanują, uważam, że nie potrafią ocenić ludzi. Chwalę się, gdy kogoś
                 obdarzę, nieudane przedsięwzięcia uważam za obraźliwe dla mnie, szemrzę, cieszę się z
                 nieszczęść mych wrogów, a jeśli już dążę do czegoś dobrego, to mam w tym jakiś cel:
                 pochwałę lub duchowe wyrachowanie, albo światową pociechę. Jednym słowem wciąż czynię
                 z siebie idola, którego nieustannie otaczam czcią, szukając we wszystkim zmysłowych






                 rozkoszy i pożywki dla mych namiętności i zachcianek, które przepełnia pożądliwość.
                    Na podstawie tego, co przedstawiłem, uważam się za człowieka pysznego, zmysłowego,
                 bez wiary, nie kochającego Boga i nienawidzącego swego bliźniego. Jaki stan może być
                 jeszcze bardziej grzeszny? Stan duchów ciemności lepszy jest od mojej sytuacji: chociaż nie
                 kochają one Boga, człowieka nienawidzą, żyją sycąc się pychą, ale przynajmniej wierzą,
                 wierzą i drżą. A ja? Czy może być los gorszy od tego, który jest moim udziałem? I za co
                 może być wyrok sądu sroższy i bardziej karzący, niż za taką obojętność i lekkomyślne życie,
                 które sobie uświadamiam!...
                    Przeczytałem tę kartkę daną mi przez spowiednika i przestraszyłem się. Pomyślałem sobie:
                 Mój Boże, jakież straszne kryją się we mnie grzechy, a wcale ich do tej pory nie zauważałem!
                 Pragnienie oczyszczenia się z nich sprawiło, że poprosiłem tego wielkiego duchownego ojca
                 o pouczenie, w jaki sposób, po poznaniu przeze mnie przyczyny wszelkiego zła, znaleźć teraz
                 drogę jego naprawienia. Zaczął mi więc wyjaśniać.
                    - Widzisz, miły bracie, przyczyną tego, że nie kochasz Boga, jest brak wiary, przyczyną
                 braku wiary jest brak przekonania, a jego przyczyną jest z kolei zarzucenie poszukiwań
                 światłej i prawdziwej wiedzy, zaniedbanie duchowego oświecenia. Jednym słowem: nie
                 wierząc, nie możesz kochać, a nie będąc przekonanym, nie możesz wierzyć. Do nabycia
                 przekonania konieczne jest pozyskanie pełnego i szczegółowego poznania przedmiotu, o
                 który nam chodzi. Należy koniecznie, poprzez rozmyślania, zgłębianie Słowa Bożego i
                 obserwowanie własnych doświadczeń, wzbudzić w duszy pragnienie i pożądanie albo jak to
                 określają inni, zdziwienie, które powoduje nienasyconą chęć bliższego i lepszego poznania
                 rzeczy i głębszego wnikania w ich właściwości.
                    Pewien duchowny pisarz wyraża to tak: "miłość - powiada - rośnie zazwyczaj dzięki
                 poznaniu, a im jest ono głębsze i obszerniejsze, tym więcej będzie miłości i dusza tym łatwiej
                 się rozrzewni i tym bardziej stanie się podatna na działanie Bożej miłości, kontemplując
                 pilnie najdoskonalszą i najwspanialszą istotę Boga i Jego bezgraniczną miłość do człowieka".
                    - Teraz więc widzisz, że przyczyną podanych przez ciebie grzechów jest lenistwo w
                 myśleniu o sprawach ducha, gasi ono uczucie potrzeby tej czynności. Jeśli pragniesz poznać
                 także sposoby pokonania tego zła, to ze wszystkich twych sił staraj się o oświecenie twego
                 ducha, a dąż do tego poprzez staranne zajmowanie się Słowem Bożym, naukami świętych
                 ojców, ich rozmyślaniami i duchowymi radami, albo poprzez rozmowy o Chrystusie,
                 prowadzone z ludźmi mądrymi. Miły mój bracie, ileż to nieszczęść spotyka nas dlatego, że
                 leniwi jesteśmy w oświecaniu naszej duszy słowem prawdy, nie zgłębiamy dniem i nocą
                 prawa Bożego i nie modlimy się o to gorliwie i uporczywie! Dlatego nasz człowiek
                 wewnętrzny, wyczerpany głodem i chłodem, nie ma siły, by raźnie kroczyć ku zbawieniu
                 drogą prawdy. Dlatego najukochańszy bracie, trzeba się zdecydować i, wykorzystując te
                 sposoby, jak najczęściej napełniać swój umysł rozmyślaniem o sprawach nieba, a wtedy
                 miłość, wylana z góry na nasze serca, rozwinie się w nas i rozpali. Będziemy jednocześnie, i
                 to   jak    najczęściej     modlić     się,   bo     modlitwa      jest   sposobem       najważniejszym        i
                 najskuteczniejszym osiągnięcia naszego odrodzenia i powodzenia. Modlić się będziemy, jak
                 naucza święty Kościół: "Panie, spraw, bym umiłował Cię tak, jak niegdyś miłowałem grzechy
                 moje!"
                    Wysłuchałem tego wszystkiego uważnie i wzruszony poprosiłem owego świętego ojca o to,
                 by   mnie     wyspowiadał       i   udzielił   świętych     Chrystusowych        sakramentów.       Rankiem,
                 przystąpiwszy do nich, chciałem wracać do Kijowa, mając na drogę tak zbawienne dary, ale
                 ów dobry ojciec zamierzał udać się wkrótce do Ławry5[45] zostawił mnie na ten czas w swej
                 celi   pustelnika,    bym     bez    przeszkód,     pośród    ciszy,    mógł    oddawać      się   modlitwie.
                 5[45]
                     Nazwa wielkich i sławnych monasterów prawosławnych. W tekście jest mowa o monasterze Peczerskim w Kijowie, założonym w 1051
                 r., a od 1598 r. zwanym Ławrą Peczerską. Nazwa pochodzi od pieczar, które zamieszkiwali mnisi.






                 Rzeczywiście, dni te spędziłem jakby w niebie: dzięki modlitwom mojego starca cieszyłem
                 się, i to ja, niegodny, całkowitym spokojem. Modlitwa tak lekko i rozkosznie wylewała się w
                 mym sercu, że w tym czasie zapomniałem chyba o wszystkim, nawet o sobie, moją myślą
                 trwałem jedynie przy Jezusie Chrystusie!
                    W końcu spowiednik wrócił i spytałem go o pouczenie i radę, dokąd ruszyć w moją drogę
                 pielgrzyma. Pobłogosławił mnie tak - Idź do Poczajowa6[46], pokłoń się cudownemu śladowi
                 stopy Przeczystej Bożej Rodzicielki, a ona twoje stopy skieruje na drogę pokoju. Przyjąłem
                 więc jego radę z wiarą i po trzech dniach ruszyłem do Poczajowa.
                    Nie bez znużenia wędrowałem ze dwieście wiorst, bo droga biegła obok żydowskich
                 karczm i osiedli, rzadko trafiały się zabudowania chrześcijan. W jakimś chutorze znalazłem
                 rosyjski chrześcijański zajazd i ucieszywszy się zaszedłem doń przenocować i poprosić o
                 trochę chleba na drogę, bo kończyły się już moje suchary. Napotkałem tam gospodarza,
                 starca, wyglądał na zamożnego, i usłyszałem od niego, że pochodzi, jak ja, z guberni
                 orłowskiej. Wszedłem tylko do izby, a ten zaraz - Jakiej jesteś wiary?
                    Odpowiedziałem, żem prawosławny chrześcijanin.
                    - Jaki tam prawosławny! - zaśmiał się. - Prawosławie macie na języku, a zachowujecie się
                 jak poganie. Znam ja już, bracie, tę waszą wiarę! Kusił mnie pewien uczony pop, aż uległem i
                 poszedłem do tej waszej cerkwi, ale po pół roku wróciłem do naszej ugody. Do tej waszej
                 cerkwi pójść, to jedno zgorszenie: w czasie świętej liturgii diaczek coś tam mamrocze, ciągle
                 opuszcza, zrozumieć nie można, śpiewacy nie lepsi niż w karczmie, ludzie też stoją, jak się
                 da, kobiety razem z mężczyznami, w czasie liturgii rozmawiają, kręcą się na wszystkie strony,
                 rozglądają się, to robią krok do przodu, to do tyłu, tak że nie dadzą się spokojnie pomodlić.
                 Czy jest to zatem Boża liturgia? Toż to jeden grzech! U nas jest całkiem inaczej: zrozumiale,
                 bez opuszczeń, śpiew miły dla ucha, ludzie stoją spokojnie, mężczyźni osobno, kobiety
                 osobno, wszyscy też wiedzą, gdzie i jaki pokłon oddawać według zwyczaju świętej Cerkwi.
                 Tak, tak, przyjdziesz do nas, to zaraz czujesz, że to służba Boża, a u was nie zrozumiesz, w
                 świątyni, czy na bazarze!
                    Słuchając go zrozumiałem, że jest starowiercem, ale ponieważ mówił prawdę, to nie
                 miałem się z nim co spierać albo go nawracać. Pomyślałem sobie tylko, że nie ma co
                 prawdziwej Cerkwi przywracać staroobrzędowców, dopóki u nas nie poprawi się cerkiewna
                 liturgia i nie dadzą im przykładu, zwłaszcza duchowni. Staroobrzędowiec nie zna się na życiu
                 wewnętrznym, ważne są dla niego sprawy zewnętrzne, a u nas o to nie dbają.
                    Chciałem sobie stamtąd pójść, byłem już w sieni, gdy nieoczekiwanie przez otwarte drzwi
                 dostrzegłem w oddzielnej izdebce człowieka (nie wyglądał na Rosjanina) leżącego na łóżku i
                 czytającego książkę. Kiwnął na mnie i zapytał, kim jestem. Powiedziałem mu, a on zaczyna -
                 Posłuchaj, mój miły, nie zgodziłbyś się, choć przez tydzień, aż mi się przy Bożej pomocy
                 poprawi, pomagać choremu? Jestem Grekiem, mnichem ze świętej Góry Atos. Byłem w
                 Rosji, by zebrać coś na monaster, a tu, wracając już do siebie, zachorowałem. Nogi bolą mnie
                 tak, że chodzić nie mogę, dlatego wynająłem tu pokoik. Nie odmawiaj mi, Boży sługo!
                 Zapłacę ci.
                    - Zapłaty mi nie trzeba, będę pomagał ci tak gorliwie, jak tylko będę mógł, dla Bożego
                 imienia. I tak przy nim zostałem. Wiele usłyszałem od niego zbawiennych dla duszy spraw.
                 Opowiadał mi o świętej Górze Atos, o wielkich tamtejszych ascetach, o licznych pustelnikach
                 i samotnikach. Miał ze sobą greckie wydanie Dobrotolubija i książkę Izaaka Syryjczyka.
                 6[46]
                     6 Poczajów (Poczajew) to od XIII wieku cel pielgrzymek związanych z objawieniem Matki Bożej (cudowne źródło, odcisk stopy w
                 skale, później także cudowny obraz). Na wzgórzu kilka cerkwi i klasztor. Najsłynniejsza z nich p.w. Zaśnięcia Bogarodzicy (Uspienska),
                 fundacji Mikołaja Potockiego, wzniesiona w drugiej połowie XVIII wieku, tj. gdy Poczajów był siedzibą bazylianów, "do dziś wzbudza
                 podziw znawców architektury", uznawana za "najpiękniejszą i najokazalszą świątynię Wołynia". W 1831 roku klasztor przejęli mnisi
                 prawosławni i od 1833 roku Poczajów uzyskał tytuł ławry (ławra Poczajowsko-Uspienska) obok kilku tylko zespołów klasztornych Kościoła
                 prawosławnego. Trzeba było aż pieriestrojki, by przypominana została historia tego miejsca zob. m.in. "Tygodnik Powszechny" nr 33(2042)
                 z 14.8.88 r. s 2 - przyp. tłum.






                 Czytaliśmy     razem i porównywaliśmy             słowiański przekład        Paisija Wieliczkowskiego          z
                 greckim oryginałem. Mówił, że dokładniej, wierniej niż to uczynił Paisij, nie da się
                 przetłumaczyć Dobrotolubija z greckiego na słowiański. Zauważyłem, że wciąż się modli i że
                 doświadczony jest w wewnętrznej modlitwie serca (a mówił czysto po rosyjsku), dlatego
                 wypytałem go o to. Opowiadał chętnie, a ja słuchałem go uważnie, i nawet sporo zapisałem z
                 tego, co mówił. O wspaniałości i wzniosłości Jezusowej modlitwy mówił tak:
                    - Wzniosłość modlitwy Jezusowej ukazuje nawet sama jej forma. Składa się ta modlitwa z
                 dwu części: w pierwszej z nich, tzn. "Panie, Jezu Chryste, Synu Boży", wprowadza umysł w
                 historię życia Jezusa Chrystusa albo jak to powiadają święci ojcowie, streszcza w sobie całą
                 Ewangelię; w części drugiej, tzn. "zmiłuj się nade mną, grzesznikiem", ukazuje historię naszej
                 niemocy i grzeszności. Zwraca uwagę to, że nie można wprost znaleźć sposobu, by mądrzej,
                 bardziej rzeczowo i jaśniej wyrazić pragnienie i prośbę duszy biednej, grzesznej i, pokornej,
                 niż w tych właśnie słowach: "zmiłuj się nade mną!" Żadne inne wyrażenie nie byłoby tak
                 pełne i wystarczające, jak to. Jeślibyś powiedział na przykład: "Wybacz mi!", "Przebacz mi
                 grzechy, przebacz        moje nieprawości, zmaż me występki", to wszystkie                      te wyrażenia
                 oznaczałyby tylko prośbę o wybawienie od kary, rodzącą się ze strachu przed nią w duszy
                 bojaźliwej i niedbałej. Natomiast wyrażenie "zmiłuj się nade mną" ukazuje nie tylko
                 pragnienie otrzymania wybaczenia, wynikające ze strachu, ale jest też prawdziwie krzykiem
                 synowskiej miłości, mającej nadzieję na Boże miłosierdzie i pokornie uznającej swoją
                 bezsilność wobec konieczności przełamania swej woli i duchowego czuwania nad sobą; jest
                 wołaniem o zmiłowanie, to jest o łaskę okazywaną w darowaniu nam przez Boga ducha Jego
                 mocy, ducha umacniającego nas, by oprzeć się pokusom i zwyciężać skłonność do grzechu.
                 Podobnie jak dłużnik-żebrak, błagający litościwego wierzyciela o to, by nie tylko darował mu
                 dług, ale poruszony jego skrajną nędzą dał mu jeszcze jałmużnę, owo głębokie wołanie:
                 "zmiłuj się", mówi jakby: "Miłościwy Panie, wybacz mi grzechy, pomóż naprawić me życie,
                 rozpal w mej duszy gorliwe pragnienie pełnienia twoich poleceń, stwórz miłość poprzez
                 wybaczenie popełnionych grzechów i nawrócenie ku Tobie Jedynemu mego zagubionego
                 umysłu, mej woli i serca".
                    Słuchałem tego i dziwiłem się mądrości jego mowy, dziękując za pouczenie mej grzesznej
                 duszy, a on wyjaśnił mi jeszcze jedną rzecz, godną uwagi.
                    - Jeśli chcesz - powiedział - to opowiem ci o (i jakoś uczenie to nazwał; mówił, że
                 studiował na Akademii w Atenach), czyli o rodzajach intonacji przy odmawianiu Jezusowej
                 modlitwy.
                    Popatrz, często zdarzało mi się słyszeć, jak liczni bogobojni chrześcijanie odmawiają
                 Jezusową modlitwę stosownie do nakazu płynącego ze Słowa Bożego i nauczania świętej
                 Cerkwi, i czynią to nie tylko podczas modlitwy domowej, ale także w Bożej świątyni.
                 Uważnie i z radością przysłuchując się temu cichemu wypowiadaniu modlitwy, można
                 zauważyć      ku   pożytkowi     duszy,    że   różna   bywa     nuta   tego   modlitewnego       wołania,     a
                 mianowicie: jedni podnoszą ton przy wypowiadaniu pierwszego słowa modlitwy, to znaczy
                 powiedziawszy "Panie", pozostałe słowa wypowiadają obniżając głos i jednostajnie. Inni
                 zaczynają modlitwę niższym tonem, podwyższają go w środku modlitwy, to jest przy słowie
                 "Jezu" i wykrzykują je, pozostałe natomiast słowa znowu kończą obniżając ton, tak jak
                 zaczęli. Inni znów, zaczynając i kontynuując wypowiadanie wszystkich wcześniejszych słów
                 modlitwy tonem niskim i jednostajnym, dopiero przy końcowym "ulituj się" podwyższają
                 głos, jakby w uniesieniu. A niektórzy wypowiadają całą, pełną modlitwę "Fanie, Jezu
                 Chryste, Synu Boży, zmiłuj się nade mną, grzesznikiem", podwyższają głos tylko przy
                 wypowiadaniu słów "Synu Boży".
                    Teraz popatrz: modlitwa jest ta sama, prawosławni chrześcijanie wyznają tę samą wiarę,
                 ogólne wyobrażenie o tym, że ta najważniejsza i najwznioślejsza modlitwa zawiera w sobie
                 dwie części: wezwanie Pana Jezusa i Jego zmiłowania, znane jest wszystkim. Dlaczego zatem






                 nie wszyscy wyrażają to jednakową intonacją, to jest sposobem wypowiadania modlitwy?
                 Dlaczego zatem nie w miejscu tym samym, ale sobie wiadomym, dusza ma upodobanie i
                 wyraża to poprzez szczególnie wysoki, napięty ton? Być może powie ktoś na to, że przyczyną
                 jest  tu   przyzwyczajenie,       albo    przykład     wzięty    z  innych,     albo   sposób     rozumienia,
                 odpowiadający poglądom każdego człowieka, czy wreszcie, że wynika to z łatwości i wygody
                 wypowiadania, stosownie do zdolności w zakresie słowa mówionego... Sam myślę, że chodzi
                 tu o coś całkiem innego. Chciałbym tu doszukać się czegoś wznioślejszego, nieznanego nie
                 tylko dla tego, kto słucha, ale też dla tego, kto się modli; czy nie ma tu tajemniczego
                 poruszenia Ducha Świętego, który wstawia się wzdychaniem niewymownym (Rz 8,26) w
                 tych, co nie wiedzą, jak i o co się modlić? I jeśli nawet wszyscy modlimy się, wzywając
                 imienia Jezusa Chrystusa dzięki Duchowi Świętemu, według tego, co mówi Apostoł, to Duch
                 Święty działając skrycie, dając modlitwę temu, kto się modli, może wraz z nią, każdemu
                 stosownie do jego sił, dawać swój zbawienny dar: jednemu pełną czci bojaźń Bożą, innemu
                 miłość, innemu pewność wiary, jeszcze innemu pełną skruchy pokorę itd. Dlatego właśnie,
                 otrzymawszy ów dar, jeden czci i wysławia rządy Wszechwładcy i w modlitwie swej ze
                 szczególnym uczuciem i zapałem wypowiada słowo "Panie", pamiętając właśnie o wielkości i
                 władzy Stwórcy świata. Ten, który otrzymał w swym sercu tajemnicze wylanie miłości,
                 przede wszystkim zachwyca się i napełnia słodyczą, wykrzykując "Jezu Chryste", podobnie
                 jak pewien starzec, który nie mógł bez szczególnego miłosnego zachwycenia i rozkoszy
                 posłyszeć     imienia    Jezusa,    wypowiadanego         nawet     w   zwykłej     rozmowie.      Ktoś,    kto
                 niewzruszenie wierzy w bóstwo Jezusa Chrystusa, współistotnego Bogu Ojcu, rozpłomienia
                 się i umacnia w wierze wypowiadając słowa "Synu Boży", a ten, kto otrzymał dar pokory i
                 głęboko doświadcza swej bezsilności, przy słowach "zmiłuj się nade mną" napełnia się
                 skruchą, upokarza i ze szczególnym napięciem wyraża ten stan swego wnętrza za pomocą
                 ostatnich słów Jezusowej modlitwy, żywiąc nadzieję na Boże miłosierdzie i gardząc swymi
                 upadkami. Oto, jak sądzę, przyczyny różnej intonacji przy odmawianiu modlitwy w imię
                 Jezusa Chrystusa!
                    A na podstawie tego spostrzeżenia można, słuchając jej, zrozumieć (Bogu na chwałę, sobie
                 ku pouczeniu), kto jakim uczuciem przeniknięty jest w szczególności i jaki dar ducha
                 otrzymał. Niektórzy mówili mi na to: Dlaczego wszystkie te oznaki tajemnych duchowych
                 darów nie objawiają się jednocześnie, razem? Wtedy przecież nie jedno tylko, ale wszystkie
                 słowa    modlitwy,     przeniknięte     byłyby    jednakowo      wzniosłą     intonacją    modlącego      się...
                 Odpowiedziałem następująco: ponieważ łaska Boża, jak to wynika z Pisma Świętego,
                 rozdziela dary w sposób najmądrzejszy, różnie, każdemu stosownie do jego sił, to któż zbada
                 i przeniknie swym ograniczonym umysłem wyroki łaski? Czyż glina nie jest w całkowitej
                 władzy garncarza i czyż nie jest on w mocy uczynić z niej to, albo inne naczynie?
                    Pięć dni spędziłem z tym starcem i powoli wracał do zdrowia.
                    Czas ten był dla mnie tak pouczający, że nawet nie zauważałem, jak przemijał, bo w tej
                 izdebce, jakby w cichym zamknięciu, stanowczo nie zajmowaliśmy się niczym innym, tylko
                 modliliśmy się skrycie, wzywając imienia Jezusa Chrystusa, albo rozmawialiśmy o jednym
                 tylko: o wewnętrznej modlitwie.
                    Pewnego razu zaszedł do nas jakiś pielgrzym i bardzo narzekał na Żydów. Wymyślał i
                 smucił się, bo szedł przez ich osiedla i wiele tam wycierpiał nieprzyjemności i oszustw. Tak
                 był rozzłoszczony, że przeklinał ich i uważał za niegodnych życia na tej ziemi z powodu
                 uporu i niewiary, jaką mieli, wreszcie powiedział, że czuje do nich niepohamowany wstręt.
                 Mój starzec wysłuchał tego, a potem zaczął mu tłumaczyć:
                    - Daremnie, mój przyjacielu, tak wymyślasz i przeklinasz Żydów; oni też są Bożym
                 dziełem, tak jak my, trzeba im współczuć, modlić się za nich, a nie przeklinać. Uwierz, że
                 twoje do nich obrzydzenie wynika stąd, że nie jesteś umocniony w Bożej miłości i brak ci
                 wewnętrznej poręki modlitwy, dlatego nie ma w tobie wewnętrznego pokoju. Przeczytam ci o






                 tym ze świętych ojców. Posłuchaj, co pisze Marek Asceta: dusza, która wewnętrznie
                 zjednoczyła się z Bogiem, z wielkiej radości staje się jak dziecko, łagodna i prostoduszna, i
                 nie osądza już nikogo: ni Greka, ni poganina, ani Żyda, ani grzesznika, ale na wszystkich
                 spogląda bez różnicy jasnym wzrokiem, jednakowo cieszy się całym światem i pragnie, by
                 wszyscy, i Grecy, i Żydzi, i poganie wysławiali Boga. A Makary Wielki z Egiptu powiada, że
                 ci, którzy dokonują wewnętrznej kontemplacji, rozpalają się miłością tak wielką, że każdego
                 człowieka bez różnicy, dobrego czy złego, ogarnęliby w swym wnętrzu. Sam więc słyszysz,
                 miły bracie, co myślą o tym święci ojcowie, i dlatego radzę ci, byś odrzuciwszy złość spojrzał
                 na wszystko i dostrzegł, jak podlega opatrzności wszechwiedzącego Boga, a przy napotkaniu
                 przykrości, byś przede wszystkim siebie obwiniał za brak cierpliwości i pokory.
                    Minął w końcu już ponad tydzień. Starzec powrócił całkiem do zdrowia, podziękowałem
                 mu z serca za wszystkie jego pouczenia i pożegnałem się z nim. On pojechał w swoją stronę,
                 a ja ruszyłem we wskazanym mi kierunku.
                    Byłem już coraz bliżej Poczajowa, ale nie uszedłem jeszcze stu wiorst, gdy dogonił mnie
                 jakiś żołnierz. Zapytałem go, dokąd idzie. Odpowiedział mi, że w swe rodzinne strony w
                 kamieniecko-podolskiej guberni. Przeszliśmy w milczeniu z dziesięć wiorst i zauważyłem, że
                 wzdycha ciężko, jakby się czymś smucił, i był bardzo posępny. Zapytałem go - Czemuś tak
                 smutny? Przybliżył się i mówi - Dobry człowieku, jeśli już dostrzegłeś mój smutek, to
                 przysięgnij mocno i zapewnij, że nikomu nie doniesiesz, a opowiem ci o sobie wszystko, bo
                 śmierć mnie czeka, a poradzić się nie mam kogo.
                    Zapewniłem go po chrześcijańsku, że żadna to dla mnie korzyść na niego donosić, a rad
                 będę dać mu z braterskiej miłości pomoc, jaką będę mógł.
                    - Popatrz - powiedział - dali mnie do wojska, byłem pańszczyźnianym chłopem. Gdy
                 minęło pięć lat służby, poczułem się nieznośnie ciężko, często mnie tłukli za niesolidność, no
                 i za pijaństwo. Umyśliłem sobie, że ucieknę. Teraz już piętnasty rok jestem dezerterem. Przez
                 sześć   lat kryłem się,       chowałem,     gdzie się     dało, kradłem po         spiżarniach    i  składach,
                 uprowadzałem konie, włamywałem się do sklepików, obławiałem się zawsze sam, a to, co
                 ukradłem, upychałem różnym kanciarzom; pieniądze przepijałem, oddawałem się rozpuście i
                 popełniłem wszystkie grzechy; tyle, że nie zabijałem. Wszystko mi szło dobrze, gdy w końcu
                 dostałem się do więzienia za włóczenie się bez paszportu, ale i stamtąd uciekłem przy
                 najbliższej    okazji.   Potem     przypadkowo       spotkałem     żołnierza,    który    przeszedł    w   stan
                 spoczynku i wędrował do domu w odległej guberni. Był chory, ledwie mógł iść i poprosił,
                 bym podprowadził go do najbliższej wsi, żeby tam łatwiej mu było znaleźć kwaterę.
                 Zaprowadziłem go, dziesiętnik wpuścił nas na nocleg do stodoły na siano i tam położyliśmy
                 się spać. Budzę się wczesnym rankiem, patrzę, a mój żołnierz nie żyje, cały już zesztywniał.
                 Szybko go obszukałem, by znaleźć jego papiery, to znaczy dymisję, i jak tylko ją znalazłem, a
                 i sporo pieniędzy, to zaraz, póki jeszcze wszyscy spali, uciekłem ze stodoły, potem między
                 opłotkami i do lasu... Tak uciekłem. Przejrzałem jego paszport i zauważyłem, że wiek i inne
                 cechy miał prawie jak ja. Ucieszyłem się tym i śmiało powędrowałem do odległej guberni
                 astrachańskiej. Zacząłem się tam statkować i najmować do pracy. Tak przyłączyłem się do
                 podeszłego wiekiem mieszczanina mającego własny dom i handlującego bydłem. Był to
                 człowiek samotny, żył tylko z owdowiałą córką. Przeżyłem z nimi rok i ożeniłem się z tą jego
                 córką, potem starzec zmarł. Nie potrafiliśmy podtrzymać handlu, zacząłem znowu pić, żona
                 też, i w ciągu jednego roku przepuściliśmy wszystko, co zostało po jej starym ojcu. W końcu
                 żona moja zachorowała i umarła, a ja sprzedałem to, co jeszcze zostało wraz z domem, i
                 pieniądze szybko roztrwoniłem. Nie miałem już teraz z czego żyć i co jeść.
                    Wróciłem do mego poprzedniego fachu i dalejże obławiać się na kradzieżach, i to jeszcze
                 śmielej, bo miałem paszport. Przez jakiś rok żyłem tak pośród zepsucia. Potem przyszedł taki
                 czas, że długo nic mi się nie wiodło. Pewnego dnia uprowadziłem więc starą, chudą klaczkę
                 jakiemuś biedakowi i sprzedałem ją za pól rubla w rakarni. Wziąłem pieniądze, poszedłem do






                 karczmy, wypiłem wina i umyśliłem sobie, że pójdę na jakieś wiejskie wesele: jak tam już
                 sobie wszyscy podjedzą i popiją, to łatwiej będzie coś ukraść. Ponieważ do zachodu słońca
                 było jeszcze daleko, poszedłem do lasu czekać północy. Położyłem się tam i mocno zasnąłem.
                 Patrzę we śnie: stoję na wielkiej, pięknej łące. Nagle zaczęła nadciągać straszliwa chmura i
                 zaraz piorun strzelił tak, że ziemia się pode mną rozstąpiła i jakby mnie ktoś w nią wbił po
                 same ramiona, ze wszystkich stron mnie przygniotło, tylko głowa i ręce wystawały. Potem ta
                 groźna chmura jakby opadła na ziemię i wyszedł z niej mój stary dziadek, który zmarł przed
                 dwudziestu laty. Był on człowiekiem świątobliwym i w naszej wsi przez trzydzieści lat był
                 cerkiewnym starostą. Rozgniewany i groźny podszedł do mnie, aż zatrząsłem się ze strachu.
                 Spojrzałem, a tu dokoła mnie kilka kupek rzeczy, które niegdyś pokradłem. Przestraszyłem
                 się jeszcze bardziej. Mój dziad, podszedłszy do mnie, wskazał pierwszą kupkę rzeczy i
                 groźnie powiedział - A to co takiego? Bierzcie się za niego! I nagle ziemia ze wszystkich
                 stron mnie tak zaczęła ściskać i dusić, że nie mogąc znieść bólu, smutku i niepokoju jęknąłem
                 i zakrzyczałem: Ulitujcie się! Ale męczarnia trwała nadal... Dziadek pokazał drugą kupkę
                 rzeczy i też powiedział - A to co? Duście go silniej! Poczułem tak silny ból i smutek, że nie
                 może się z nimi równać żadna męka na tej ziemi. W końcu ten mój dziadek przyprowadził
                 blisko mnie skradzioną poprzedniego dnia klaczkę i krzyknął - A to? Duście go, jak tylko
                 możecie! - Zdusiło mnie tak ze wszystkich stron, że nawet trudno opowiedzieć, jak było to
                 okrutne, straszne i męczące; jakby ktoś ze mnie wypruwał żyły, a straszliwy ból dusił tak, że
                 nie można było tego znieść; potrwałoby tak jeszcze trochę, to padłbym bez zmysłów, ale
                 klaczka wierzgnęła i walnęła mnie w szczękę, raniąc ją. W momencie uderzenia zbudziłem
                 się przerażony, a trząsłem się jak osłabiony chorobą.
                    Patrzę, a to już biały dzień, słońce wschodzi; dotykam szczęki - krew z niej cieknie, a co mi
                 się śniło, że było w ziemi - jak z drewna, i tylko jakby mrówki mi chodziły. Jakoś w tym
                 przestrachu wstałem i poszedłem do domu. Szczęka bolała mnie długo, jeszcze teraz widać
                 bliznę, przedtem jej nie miałem. Po tym widzeniu zaczął przychodzić na mnie strach,
                 przerażenie, a jak tylko wspomniałem moją męczarnię, a jawiła mi się wciąż na nowo, to taki
                 ogarniał mnie smutek i niepokój, tak mnie to dręczyło, że nie wiedziałem już, gdzie się
                 podziać... Potem jawiło mi się to coraz częściej, zacząłem się bać ludzi i wstydzić się, wydało
                 mi się, że wszyscy wiedzą o moich łotrostwach. Ze smutku nie mogłem już potem ani pić, ani
                 jeść, ni spać, błąkałem się tylko jak cień. Pomyślałem, by wrócić do mego pułku i przyznać
                 się do wszystkiego: poniósłbym karę, a nuż Bóg wybaczyłby grzechy, ale bałem się.
                 Przeląkłem się, że przepędzą mnie wzdłuż dwuszeregu i wysieką rózgami. W końcu, by uciec
                 od tej męki, chciałem się powiesić. Przyszła mi jednak myśl, że będę żył krótko i trzeba
                 pożegnać się z rodzinnymi stronami i umrzeć. Mam tam krewnego, idę tak już pół roku, a
                 smutek i strach wciąż mnie dręczą... Jak myślisz, dobry człowieku, co mam robić? Brak mi
                 już cierpliwości!...
                    Wysłuchałem tego, zdumiałem się i wysławiałem wielkość Bożej mądrości i łaski, widząc
                 jak różnymi sposobami nawraca               ona grzeszników, i mówię            do niego - Miły bracie.
                 Przychodzi na ciebie strach i smutek, to módl się do Boga. To najlepsze lekarstwo na
                 wszystkie nasze boleści...
                    - To niemożliwe - odpowiedział - wydaje mi się, że jak tylko zacznę się modlić, to Bóg
                 zaraz mnie pogruchocze.
                    - Bzdura, bracie! Takie myśli podsuwa ci diabeł. Bóg jest nieskończenie miłosierny i pełen
                 współczucia dla grzeszników, a tym, którzy wyznają swe winy i żałują za nie, przebacza
                 szybko. Znasz przecież Jezusową modlitwę: "Panie, Jezu Chryste, zmiłuj się nade mną,
                 grzesznikiem". Odmawiaj ją bez przerwy.
                    - Jakże mógłbym jej nie znać! Nawet kiedy kradłem, to czasem ją odmawiałem, by mi było
                 raźniej.
                    - To teraz popatrz: Bóg nie zdruzgotał cię za to, że idąc czynić nieprawości, modliłeś się, a






                 teraz wyda cię na zgubę, gdy zaczniesz się modlić na drodze skruchy? Sam widzisz, że twoje
                 myśli pochodzą od diabła! Uwierz, mój miły, że jeśli
                    będziesz odmawiał tę modlitwę, nie bacząc na to, co ci się w myślach mami, to wkrótce
                 poczujesz radość, minie twój strach i udręka, a ty w końcu całkiem się uspokoisz, staniesz się
                 człowiekiem pobożnym i cały twój pociąg do grzechu ustąpi. Zapewniam cię, bo sam tego
                 doświadczyłem.
                    Opowiedziałem mu wtedy kilka przypadków, w których Jezusowa modlitwa okazała wobec
                 grzeszników swą cudowną moc. Wreszcie zacząłem go też namawiać, by zamiast iść w
                 rodzinne    strony,    zaszedł   najpierw     ze  mną    do   Bożej    Matki,    Ucieczki     Grzesznych      w
                 Poczajowie, by tam się wyspowiadał i przystąpił do Bożych sakramentów. Słuchał tego mój
                 żołnierz z uwagą i, jak dostrzegłem, z radością, i w końcu zgodził się na wszystko.
                 Powędrowaliśmy do Poczajowa razem, ale umówiliśmy się, że nie będziemy ze sobą
                 rozmawiać, tylko odmawiać bezustannie Jezusową modlitwę. Całą dobę przeszliśmy w
                 milczeniu.    Następnego dnia         powiedział, że czuje        się lepiej;    widać    też było,    że   jest
                 spokojniejszy. Na trzeci dzień dotarliśmy do Poczajowa i znów mu przypomniałem, by dniem
                 i nocą, dopóki nie zaśnie, nie przerywał modlitwy. Zapewniałem go, że Najświętsze Imię
                 Jezusa jest nieznośne dla wrogów i ma moc go zbawić. Przeczytałem mu też z Dobrotolubija
                 o tym, że choć zawsze należy odmawiać modlitwę Jezusową, to szczególnie jednak, z gorliwą
                 starannością, należy się do niej przykładać wtedy, gdy przygotowujemy się do uczestniczenia
                 w świętych Chrystusowych sakramentach. Czynił tak i zaraz się wyspowiadał i przystąpił do
                 Komunii. Wprawdzie zjawy jeszcze, choć                  rzadko, nań przychodziły,          to jednak łatwo
                 przepędzał je Jezusową modlitwą. By łatwiej wstać w niedzielę na jutrznię, położył się
                 wieczorem wcześniej i wciąż odmawiał Jezusową modlitwę, a ja w kąciku, przy nocnej
                 lampce, czytałem jeszcze moje Dobrotolubije. Minęła tak pewnie godzina i zasnął. Zacząłem
                 się modlić, gdy po jakichś dwudziestu minutach drgnął, przebudził się, wstał, podbiegł do
                 mnie cały zapłakany i powiedział z wielką radością - Och, bracie, co ja widziałem! Jak mi
                 lekko i radośnie. Wierzę, że Bóg nie dręczy, a miłuje grzeszników. Chwała Tobie, Panie,
                 chwała Ci!
                    Zdziwiony tym i uradowany, poprosiłem, by opowiedział mi, co się stało.
                    - Było to tak: jak tylko zasnąłem, zobaczyłem siebie na tej samej łące, gdzie przeszedłem
                 męczarnie. Na początku się przestraszyłem, ale widzę, że chmury nie ma. Zamiast niej
                 wschodzi jasne słońce; wspaniała jasność rozświetliła całą łąkę i ujrzałem tam piękne kwiaty i
                 trawy. Nagle podszedł do mnie bliziuteńko mój dziadek, tak piękny, że nie mogłem się
                 napatrzeć, i mówi do mnie mile i życzliwie - Idź do Żytomierza, do cerkwi świętego Jerzego
                 Zwycięzcy, przyjmą cię na cerkiewnego stróża. Zostań tam aż do śmierci i módl się
                 nieustannie. Bóg zmiłuje się nad tobą. - Powiedziawszy to uczynił nade mną znak krzyża i
                 zaraz zniknął. Poczułem w sobie radość taką, że nie można jej wypowiedzieć. Jakby zwalił się
                 ze mnie jakiś ciężar, a ja uleciałbym ku niebu... Z tym się obudziłem, czując, że mi lekko.
                 Moje serce nie wie, co ma czynić z radości. Cóż mi pozostaje? Idę zaraz do Żytomierza, jak
                 mi to polecił dziadek. Z modlitwą łatwiej mi będzie iść!
                    - Ulitujże się, miły bracie, dokąd pójdziesz o północy? Wysłuchaj chociaż jutrzni. Tak,
                 pomódl się, i z Bogiem. Nie zasnęliśmy już i po tej rozmowie poszliśmy do cerkwi. Całą
                 jutrznię modlił się gorliwie, ze łzami w oczach. Mówił, że tak mu jest lekko i radośnie, i że
                 modlitwę Jezusową odmawia z rozkoszą. Potem podczas liturgii przyjął świętą Komunię, a po
                 obiedzie odprowadziłem go na trakt wiodący do Żytomierza. Pożegnaliśmy się ze łzami, ale
                 pełni radości.
                    Zacząłem teraz myśleć o sobie i zastanawiać się, dokąd mam iść. Wreszcie postanowiłem
                 powrócić do Kijowa. Ciągnęły mnie tam wspomnienia mądrych pouczeń spowiednika i myśl,
                 że może mieszkając u niego trafię na jakichś pobożnych dobroczyńców, którzy wyprawią
                 mnie    do   Jerozolimy,     albo   przynajmniej      na  Górę    Atos.    Tydzień     jeszcze   zostałem     w






                 Poczajowie, spędzając czas na wspominaniu tych pouczających spotkań, które trafiły się
                 podczas moich wędrówek, i na zapisywaniu niektórych budujących spraw. Wybrałem się już
                 w drogę, zabrałem torbę i poszedłem do cerkwi, by przed wyprawą pokłonić się Matce Bożej,
                 pomodlić się na świętej liturgii i zaraz ruszać przed siebie.
                    Stałem z tyłu cerkwi, gdy pojawił się jakiś człowiek. Nie był ubrany zbyt bogato, ale
                 wyglądał na szlachetnie urodzonego. Zapytał mnie, gdzie sprzedają świece. Wskazałem mu to
                 miejsce. Liturgia się skończyła. Zostałem jeszcze, by pomodlić się przy śladzie stopy Bożej
                 Matki. Pomodliłem się i ruszyłem w drogę. Przeszedłem kawałek ulicą, gdy zobaczyłem, że w
                 jednym z domów otwarte jest okno, a pod nim siedzi jakiś pan i czyta książkę. Musiałem
                 przejść obok tego okna i zobaczyłem, że to siedzi ten człowiek, który pytał mnie w cerkwi o
                 świece. Przechodząc zdjąłem więc czapkę, a on skinął na mnie i pyta - Pewnie jesteś
                 pielgrzymem? Zaprosiwszy do domu wypytał, kim jestem i dokąd idę. Potem przyniósł mi
                 herbatę i powiada Posłuchaj, mój miły! Radziłbym ci pójść do monasteru sołowieckiego7[47],
                 jest tam całkiem samotna i spokojna pustelnia, zwana anzerską. To jakby druga Góra Atos.
                 Przyjmują tam każdego, a ćwiczenie polega tylko na czytaniu w cerkwi psałterza, po kolei, po
                 cztery godziny na dobę. Ja też tam właśnie wędruję, i to tak, jak przyrzekłem, pieszo.
                 Poszlibyśmy razem, byłoby mi z tobą bezpieczniej, bo powiadają, że drogi tam głuche, a ja
                 mam pieniądze. Żywiłbym cię przez całą drogę, szlibyśmy jeden od drugiego o trzy sążnie, by
                 sobie nie przeszkadzać w modlitwie. Pomyśl, bracie, i zgódź się! Także dla ciebie będzie to
                 pożyteczne.
                    Usłyszawszy to zaproszenie, uznałem to wydarzenie, tak nieoczekiwane, za daną mi przez
                 Bożą Matkę wskazówkę co do dalszej mej drogi. Prosiłem Ją bowiem o skierowanie mnie na
                 drogi dobra, dlatego bez namysłu zgodziłem się.
                    Wyruszyliśmy następnego dnia w drogę. Szliśmy trzy doby, jak umówiliśmy się, jeden za
                 drugim. Mój towarzysz podróży wciąż czytał książkę, ni dniem, ni nocą nie wypuszczał jej z
                 rąk, a czasem nad czymś rozmyślał. Zatrzymaliśmy się wreszcie, by zjeść obiad. Jadł
                 samotnie, książka leżała przed nim otwarta, zaglądał do niej raz po raz. Zobaczyłem, że
                 książka ta to Ewangelie i powiedziałem - Ośmielę się zapytać, ojczulku, czemu to tak dniem i
                 nocą nie wypuszczasz z rąk Ewangelii, a trzymasz je wciąż i nosisz ze sobą?
                    - Dlatego - odpowiedział - że prawie zawsze z niej jednej się uczę.
                    - Czego się pan uczy? - pytałem dalej.
                    - Chrześcijańskiego życia polegającego na modlitwie. Uważam modlitwę za najważniejszy
                 i niezbędny sposób zbawienia, za pierwszy obowiązek każdego chrześcijanina. Modlitwa to
                 pierwszy stopień, ale i korona życia bogobojnego. Dlatego Ewangelie wciąż nakazują
                 nieustanną modlitwę. Inne sprawy pobożne mają wyznaczony swój czas, ale dla modlitwy
                 każdy czas jest stosowny. Bez niej nic dobrego nie uczynisz, a z kolei bez Ewangelii
                 właściwej modlitwy się nie nauczysz. Dlatego wszyscy, którzy osiągnęli zbawienie drogą
                 życia wewnętrznego, czy byli to święci głosiciele Bożego słowa, czy pustelnicy i samotnicy, a
                 nawet wszyscy bogobojni chrześcijanie, za swoje stałe, ciągłe zajęcie uważali zgłębianie
                 Słowa Bożego, a czytanie Ewangelii było dla nich sprawą zasadniczą. Wielu z nich wciąż
                 miało w swych dłoniach Ewangelie, a tym, którzy prosili ich o pouczenie, dawali taką radę:
                 Siądź w cichej celi i czytaj Ewangelie raz, a potem na nowo.
                    Bardzo mi się spodobały te wywody i jego pragnienie modlitwy. Zapytałem - Z którego
                 zwłaszcza pouczenia Ewangelii zaczerpnął pan naukę modlitwy?
                    - Od wszystkich czterech Ewangelistów - odpowiedział - jednym słowem z całego Nowego
                 7[47]
                     Założony w 1429 r. przez świętych Sawwatego i Zosimę na Wyspie Sołowieckiej, w grupie Wysp Sołowieckich (Sołowki) na Morzu
                 Białym przy wejściu do Zatoki Oneskiej. Najbardziej na północ położony klasztor świata. W późniejszym okresie cały zespół obejmujący
                 m.in. twierdzę i kilka soborów. Był też miejscem zesłań. Wokół monasteru i na wyspach, z których jedna to Wyspa Anzerska, położone są
                 należące do niego pustelnie.






                 Testamentu, czytając        jego   księgi   po kolei.     Czytałem je długo,         wczytywałem       się,  aż
                 dostrzegłem,     że   we   wszystkich      Ewangeliach,      poczynając     od   pierwszego      Ewangelisty,
                 odnaleźć można podane stopniowo i powiązane ze sobą elementy nauczania modlitwy.
                 Przedstawione są one po kolei, w należytym porządku i tworzą cały system. Na przykład: na
                 samym      początku    podane     jest  wprowadzenie        do   nauki    modlitwy,     potem     forma    albo
                 zewnętrzny sposób wyrażania jej w słowach, dalej warunki, których spełnienie konieczne jest
                 przy modlitwie, sposób jej nauczenia się i przykłady. Wreszcie tajemna nauka wewnętrznej,
                 duchowej,     nieustannej     modlitwy      w   imię   Jezusa    Chrystusa,     która    ukazana    jest   jako
                 wznioślejsza     i  bardziej    dobroczynna,      niż   modlitwa     mająca     formę    zwykłą.     Potem    o
                 niezbędności tej modlitwy, jej błogosławionych skutkach i o innych sprawach. Jednym
                 słowem wszystko szczegółowo, pełne poznanie praktyki modlitwy, systematycznie czy też
                 logicznie przedstawione w Ewangeliach od samego początku aż do końca.
                    Usłyszawszy to, zamierzałem prosić, by pokazał mi wszystko szczegółowo, i dlatego
                 powiedziałem - Ponieważ najbardziej lubię słuchać i rozmawiać o modlitwie, to ogromnie
                 pragnąłbym ujrzeć ze wszystkimi szczegółami te tajemne związki widoczne w nauczaniu
                 modlitwy. Pokażże mi to wszystko, na Boga, w samej Ewangelii.
                    Zgodził się chętnie i powiedział - Otwórz swoje Ewangelie, patrz uważnie i zaznaczaj to,
                 co będę mówił (podał mi ołówek). Pozwól, że zajrzę do moich notatek. Odszukaj - zaczął
                 najpierw szósty rozdział Ewangelii według św. Mateusza i przeczytaj w nim wiersze od
                 piątego do ósmego. Tu znajdziesz przygotowanie do modlitwy albo wprowadzenie do niej,
                 pouczające, żebyś modlitwę zaczynał nie dla próżności i nie pośród hałasu, ale w miejscu
                 samotnym i spokojnym, prosząc w niej tylko o przebaczenie grzechów i o zjednoczenie z
                 Bogiem, nie wymyślając licznych i zbytnich próśb w różnych życiowych potrzebach, jak to
                 czynią poganie. Potem przeczytaj w tym samym rozdziale wiersze od dziewiątego do
                 trzynastego.    Tu    pokazana     jest  forma    modlitwy,     to  znaczy jakimi       słowami     należy ją
                 wypowiadać. W niezwykle mądry sposób łączy się tu wszystko, co jest niezbędne i konieczne
                 dla naszego życia. Dalej przeczytaj jeszcze wiersze czternasty i piętnasty tego rozdziału, a
                 ujrzysz warunek, jaki musi być spełniony, by modlitwa była prawdziwa, rzeczywista, bo bez
                 przebaczenia tym, którzy nas urażają, Pan nie wybaczy naszych grzechów. Przeszedłszy do
                 rozdziału siódmego znajdziesz w wierszach od siódmego do jedenastego sposoby osiągnięcia
                 skuteczności modlitwy i zachętę do nadziei: proście, szukajcie, kołaczcie. To wzmocnione
                 wyrażenie wskazuje na częstotliwość modlitwy i na konieczność głównie takiego się w niej
                 ćwiczenia,     by   modlitwa     nie  tylko    towarzyszyła     wszystkim      naszym     zajęciom,    ale   by
                 przewyższała je czasowo. Jest to najważniejsza cecha modlitwy. Przykład tego zobaczysz w
                 czternastym     rozdziale Ewangelisty         Marka,    w   wierszach od       trzydziestego drugiego        do
                 czterdziestego, gdzie sam Jezus Chrystus powtarza kilkakrotnie tę samą modlitwę. Podobny
                 przykład częstej modlitwy ukazuje Ewangelista Łukasz (11,5-13) w przypowieści o natrętnym
                 przyjacielu,    a  także    o  wdowie      naprzykrzającej     się   sędziemu     (18,1-8),   przedstawiając
                 polecenia Chrystusa, by zawsze, w każdym czasie i na każdym miejscu modlić się i nie
                 ustawać, to znaczy nie być leniwym.
                    Po tym dokładnym pouczeniu także Ewangelia według św. Jana odsłoni nam dostęp do tak
                 ważnej nauki tajemnej wewnętrznej modlitwy serca. Po pierwsze, w pouczający sposób
                 przedstawiona jest tam rozmowa Jezusa z Samarytanką, gdzie objawione zostaje wewnętrzne,
                 w duchu i w prawdzie, oddawanie czci Bogu, czego On właśnie pragnie i czym jest
                 nieustanna i prawdziwa modlitwa, płynąca jak woda żywa ku żywotowi wiecznemu (J 4,5-
                 25). Dalej w rozdziale piętnastym, w wierszach od czwartego do ósmego, jeszcze wyraźniej
                 ukazana jest moc, siła i niezbędność modlitwy wewnętrznej, to jest przebywania duszy w
                 Chrystusie, w stanie nieustannego pamiętania o Bogu. Wreszcie przeczytaj w szesnastym
                 rozdziale u tego Ewangelisty wiersze od dwudziestego trzeciego do dwudziestego piątego.
                 Popatrz, jak wielka jest tu ujawniona tajemnica! Czyż nie widzisz, że modlitwa w imię Jezusa






                 Chrystusa, tak zwana modlitwa Jezusowa, to znaczy: "Panie, Jezu Chryste, zmiłuj się nade
                 mną", powtarzana często i wielokrotnie, ma moc przeogromną i z wielką łatwością otwiera
                 serce i uświęca. Prawdziwie można to zobaczyć na przykładzie Apostołów, którzy niejeden
                 rok byli uczniami Pana Jezusa i zostali przez Niego nauczeni modlitwy Pańskiej, to jest Ojcze
                 nasz, znanej dzięki nim także nam: przy końcu swego ziemskiego życia Jezus Chrystus
                 ujawnił im tajemnicę tego, czego brakowało jeszcze ich modlitwie, by była rzeczywiście
                 skuteczna. Powiedział im: "Do tej pory o nic nie prosiliście w imię moje: Proście, a
                 otrzymacie, aby radość wasza była pełna" (J 16,24). I tak też się stało, bo gdy Apostołowie
                 nauczyli    się   wypowiadać       modlitwę      w    imię   Pana     Jezusa    Chrystusa,     ileż   dokonali
                 zdumiewających cudów i jak sami zostali oświeceni! Czy już dostrzegasz związek i pełnię
                 nauki modlitwy, tak mądrze przedstawionej w świętej Ewangelii? Jeśli teraz zaczniesz czytać
                 także listy Apostołów, to w nich znajdziesz logiczny wykład modlitwy.
                    Wskażę ci teraz, by kontynuować moje poprzednie uwagi, te miejsca, które ukazują
                 wszystko, co ma związek z modlitwą. Tak w Dziejach Apostolskich opisana jest praktyka
                 pierwszych chrześcijan, oświeconych wiarą w Jezusa Chrystusa (4,31), gorliwego i stałego
                 ćwiczenia się w modlitwie; opowiedziane jest tam 0 owocach, skutkach tego stałego
                 przebywania na modlitwie, to jest o wylaniu Ducha Świętego i Jego darów na tych, którzy się
                 modlili. Podobną rzecz zobaczysz w rozdziale szesnastym, w wierszach 25 i 26. Potem
                 przejdź po kolei listy Apostołów, a zobaczysz: 1. Jak niezbędna jest modlitwa we wszystkich
                 życiowych sytuacjach (Jk 5,13--16); 2. Jak Duch Święty pomaga się modlić (Jud 1,20-21 i Rz
                 8,26); 3. Że zawsze należy modlić się w Duchu (Ef 6,18); 4. Jak potrzebne jest w modlitwie
                 wyciszenie albo wewnętrzny pokój (Flp 4,6-7); 5. Jak konieczna jest nieustanna modlitwa (1
                 Tes 5,17); 6. Wreszcie zauważmy, że modlić się należy nie tylko za siebie, ale za wszystkich
                 (1 Tm 2,1-5).
                    Tym sposobem, wczytując się przez długi czas uważnie, można znajdować liczne jeszcze
                 objawienia ukrytej w Słowie Bożym tajemnej wiedzy, która umyka przy czytaniu rzadkim
                 albo pośpiesznym. Czy zatem dostrzegłeś, jak niezwykle mądrze i logicznie, to znaczy z
                 tajemną wewnętrzną więzią, ukazuje Nowy Testament naszego Pana Jezusa Chrystusa,
                 pouczenie o tym przedmiocie, który teraz śledzimy? W jakim cudownym, logicznym
                 porządku ułożone jest to we wszystkich czterech Ewangeliach? Oto przykład: u św. Mateusza
                 widzimy wstęp, wprowadzenie do modlitwy, samą jej postać, warunki i inne sprawy; dalej u
                 św. Marka znajdujemy przykłady, u św. Łukasza - przypowieści, u św. Jana - tajemne
                 ćwiczenia w zakresie modlitwy wewnętrznej, choć wszystko to można znaleźć, w większym
                 czy mniejszym stopniu, u wszystkich Ewangelistów. W Dziejach Apostolskich ukazana jest
                 praktyka     i skutki    modlitwy;     w   listach   Apostołów,      jak   i  Apokalipsie     liczne   sprawy
                 nierozdzielnie łączą się z modlitwą! Oto dlaczego zadowalam się samą tylko lekturą
                 Ewangelii przy badaniu wszelkich dróg życia wiodącego ku zbawieniu duszy.
                    Przez cały czas zaznaczałem w mojej Biblii wskazywane przez niego i wyjaśniane miejsca
                 z Ewangelii. Wszystko to było dla mnie nadzwyczaj pouczające i bardzo mu dziękowałem.
                    Wędrowaliśmy potem jeszcze przez pięć dni w milczeniu. Mego towarzysza podróży
                 bardzo rozbolały nogi, nie był pewnie przyzwyczajony do ciągłego chodzenia, dlatego najął
                 podwodę z dwójką koni i zabrał mnie ze sobą. Tak dojechaliśmy do waszych granic i
                 zatrzymaliśmy      się na    trzy   doby, by     po odpoczynku zaraz wyruszyć do                 Anzerów,      z
                 niecierpliwością bowiem pragnął się tam dostać.
                    - Zdumiewający jest ten twój towarzysz podróży! Tak pobożny! Jest też pewnie wielce
                 wykształcony, chętnie bym go poznał. - Mieszkamy razem na tej samej kwaterze, może jutro
                 przyjdziemy razem. Teraz już późno... Wybacz mi!






                                                                                                        Spotkanie drugie1[48]
                                Brat wspomagany przez bratajest jak twierdza wysoka,umocniony jest jak potężne
                                                                                                         królestwo.Prz 18,19
                    - Według danego wczoraj słowa i obietnicy przychodzę dziś, zaprosiwszy tego godnego
                 szacunku towarzysza podróży, który zbawczą rozmową osładzał trudy mojej drogi pielgrzyma
                 i którego pragnąłeś ujrzeć.
                    - Wielka to przyjemność dla mnie, a także, mam nadzieję, dla moich najszlachetniejszych
                 gości ujrzeć was obu i usłyszeć pożyteczne słowo człowieka doświadczonego. Oto są u mnie
                 wielebny mnich-pokutnik i pobożny kapłan, a ponieważ tam, gdzie dwóch lub trzech zbierze
                 się w imię Jezusa Chrystusa, tam On sam obiecuje swą obecność, to zapewne na nas pięciu
                 zebranych w Jego imię, łaska Jego wyleje się jeszcze obficiej!
                    Wczorajsza      opowieść     twego     towarzysza     podróży,     miły   bracie,   o   twoim     żarliwym
                 przywiązaniu do świętej Ewangelii, bardzo jest ciekawa i pouczająca. Chciałbym usłyszeć, w
                 jaki sposób została ci objawiona ta wielka tajemnica pobożności?
                    - Bóg pełen miłości, pragnący zbawić wszystkich i doprowadzić umysły do poznania
                 prawdy,     objawił    mi   tę   wiedzę    przez    wielką    swą    miłość    w   sposób     cudowny,      bez
                 jakiegokolwiek ludzkiego pośrednictwa. Przez pięć lat byłem profesorem liceum. Życie moje
                 biegło mrocznymi ścieżkami            rozpusty, pociągała        mnie gorączka filozofowania według
                 sposobu     tego   świata,    a  nie   Chrystusa.     Może     całkiem    bym     się  zatracił,   gdyby    nie
                 powstrzymywało mnie jeszcze trochę to, że mieszkałem z bogobojną moją matką i z rodzoną
                 siostrą, troskliwą i cnotliwą...
                    Pewnego razu, przechadzając się po miejskim bulwarze, spotkałem wspaniałego młodego
                 człowieka i zaznajomiłem się z nim. Opowiedział mi, że jest Francuzem, studentem, ale już
                 po egzaminach, że przyjechał z Paryża, i że chciałby być zatrudniony jako guwerner. Jego
                 doskonałe wykształcenie bardzo mi odpowiadało, jako przyjezdnego zaprosiłem go więc do
                 siebie i tak zaprzyjaźniliśmy się. W ciągu dwóch miesięcy nierzadko mnie odwiedzał.
                 Czasem chodziliśmy obaj na spacery, życie prowadziliśmy lekkie, razem bywaliśmy w
                 różnych towarzystwach, oczywiście najbardziej niemoralnych. Wreszcie pojawił się on u
                 mnie z zaproszeniem do takiego właśnie towarzystwa i żeby jeszcze bardziej mnie przekonać,
                 zaczął wysławiać wesołość i przyjemność miejsca, do którego mnie zapraszał. Powiedział o
                 tym kilka słów i nagle poprosił, byśmy wyszli z mego gabinetu, tam bowiem rozmawialiśmy,
                 i usiedli w salonie. Wydało mi się to dziwne, a że już nieraz zauważałem jego niechęć do
                 przebywania w moim gabinecie, zapytałem go o przyczynę tej prośby. Zatrzymałem tu go
                 jeszcze także dlatego, że salon znajdował się obok pokoju mojej matki i siostry i rozmawianie
                 z nim o sprawach błahych byłoby nieprzyzwoitością. Podtrzymywał swoją prośbę używając
                 różnych wykrętów, wreszcie powiedział mi szczerze: masz tu na półce między książkami
                 Ewangelie, szanuję je tak, że trudno mi w ich obecności rozmawiać o naszych próżniactwach.
                 Zabierz je stąd, proszę, a będziemy mogli rozmawiać swobodnie.
                    Z powodu swej lekkomyślności uśmiechnąłem się na te słowa, wziąłem Ewangelie z półki i
                 mówię: dawno mi to już mogłeś powiedzieć! Podałem mu je i powiadam: sam zanieś do
                 tamtego pokoju! Ewangelie tylko go dotknęły, a on zaraz się zatrząsł i zniknął. Byłem tak
                 przerażony, że upadłem bez czucia na podłogę. Usłyszeli to inni domownicy, przybiegli i
                 przez dobre pół godziny nie mogli przywrócić mi przytomności. Wreszcie ocknąłem się,
                 1[48]
                     W oryginale: Spotkanie szóste.






                 poczułem silny strach, drżenie, niespokojne wzburzenie i zupełne odrętwienie ręki i nogi,
                 takie, że nie mogłem nimi poruszać. Wezwany lekarz określił to mianem paraliżu wskutek
                 jakiegoś silnego wstrząsu lub przestrachu. Przez cały rok po tym wydarzeniu, troskliwie
                 kurowany przez licznych medyków, leżałem bez najmniejszej poprawy w chorobie, która w
                 konsekwencji zmusiła mnie do porzucenia uczonych zajęć i przejścia na rentę. W tym czasie
                 zmarła także moja będąca już w starszym wieku matka, moja siostra zdecydowała się
                 poświęcić życiu w monasterze, a wszystko to jeszcze bardziej pogarszało moją chorobę.
                 Jedno tylko było radością w tym bolesnym dla mnie czasie: czytanie Ewangelii, której od
                 początku mej choroby nie wypuszczałem z rąk, bo była ona dla mnie gwarancją tego cudu,
                 który mi się przydarzył.
                    Nieoczekiwanie zaszedł do mnie pewnego razu nie znany mi pustelnik, który zbierał datki
                 na monaster. Przekonywał mnie, że nie powinienem pokładać nadziei w samych tylko
                 lekarstwach, bo bez Bożej pomocy nie są one w stanie nic polepszyć. Winieneś raczej prosić
                 Boga i pilnie się modlić, bo modlitwa jest najpotężniejszym sposobem uleczenia wszystkich
                 chorób, zarówno ciała, jak i duszy. Jakże ja mogę w tej sytuacji się modlić? Nie mogę
                 przecież zrobić ani jednego pokłonu, a nawet ręki podnieść dla uczynienia znaku krzyża -
                 sprzeciwiłem się w swej głupocie. Odpowiedział mi na to: Módl się jak chcesz, ale nie
                 potrafił mi właściwie wyjaśnić, jak mam się modlić... Po wyjściu mojego gościa jakby mimo
                 woli zacząłem rozmyślać o modlitwie, o jej mocy i działaniu, przypomniałem sobie wykłady
                 z teologii, których słuchałem jeszcze jako student. Zająłem się tym z radością. Przywołałem
                 w mej pamięci całą, tak jasną, wiedzę religijną, grzała ona moją duszę i zaraz poczułem, że
                 choroba ustępuje. Ponieważ nieustannie miałem przy sobie Ewangelie, a wierząc w nie
                 skutkiem widzianego przeze mnie cudu i przypominając sobie, że cały traktat o modlitwie,
                 którego wysłuchałem podczas wykładów, za swą podstawę miał teksty Ewangelii, uznałem,
                 że rzeczą najwłaściwszą jest uczyć się modlitwy i chrześcijańskiej pobożności jedynie z
                 pouczeń Ewangelii. Rozczytując się w nich, czerpiąc jak z obfitego źródła, odnajdywałem
                 pełny system zbawczego sposobu życia i prawdziwej modlitwy wewnętrznej. Ze czcią
                 zaznaczywszy wszystkie miejsca i teksty dotyczące tego przedmiotu, staram się od tego czasu
                 nieustannie zgłębiać te Boże postanowienia i w miarę swych sił, choćby nawet z trudem,
                 przetwarzać je w czyn. Stopniowo podczas owych zajęć moja choroba zaczęła ustępować i
                 wreszcie, jak to widzicie sami, wyzdrowiałem całkowicie. Ponieważ zostałem sam, to
                 dziękując Bogu za Jego ojcowską miłość, ocalenie i pouczenie zdecydowałem się, idąc za
                 przykładem mej siostry i za pragnieniem mej duszy, poświęcić się życiu pustelniczemu, by
                 już bez przeszkód przyjmować, przyswajać sobie te, tak słodkie, słowa życia wiecznego,
                 ukazane mi w Bożym słowie.
                    Tak oto obecnie usiłuję dotrzeć do samotnej pustelni, zwanej Anzerską, przy monasterze
                 Sołowieckim na Morzu Białym; słyszałem bowiem z wiarygodnego źródła, że to najlepsze
                 miejsce dla życia kontemplacyjnego. Powiem wam coś jeszcze: prawdą jest, że choć w
                 podróży pociesza mnie święta Ewangelia, bo obficie rozświetla mój niedojrzały umysł i
                 rozgrzewa chłód mego serca, to wyznając moją bezsilność powiem szczerze, że warunki
                 spełniania dzieł pobożności i osiągnięcia zbawienia, wymagające całkowitego samozaparcia i
                 czynów nadzwyczajnych, pokory najgłębszej, jak to nakazuje Ewangelia, przerażają mnie swą
                 wzniosłością, gdy widzę swą niemoc i zepsucie mego serca. Stojąc teraz między rozpaczą i
                 nadzieją nie wiem, co się ze mną stanie w przyszłości!
                    MNICH-POKUTNIK: Mając tak zobowiązującą gwarancję, szczególnej, cudownej Bożej
                 miłości    i  taką   uczoność     nie   można     nie   tylko   wpadać     w    przygnębienie,     byłoby     to
                 niewybaczalne, ale nie należy nawet dopuszczać do naszej duszy cienia wątpliwości w opiekę
                 i pomoc Bożą! Czyż nie wiesz, co mówi o tym oświecony przez Boga Chryzostom? Nikt nie
                 powinien wpadać w przygnębienie, poucza, i mylnie uważać, że nakazy Ewangelii są
                 niewykonalne lub trudne do wykonania! Bóg, postanawiając zbawienie człowieka, oczywiście






                 nie po to dał mu nakazy, żeby uczynić go przestępcą, gdy ich nie wypełni. Przeciwnie - dzięki
                 ich świętości i dobroci chciał pobłogosławić nam zarówno w tym życiu, jak i w wieczności.
                    To oczywiste, że regularne i stanowcze wypełnianie Bożych nakazów jest dla naszej natury
                 nadzwyczaj trudne, a zatem i zbawienie nie jest łatwe do osiągnięcia, ale to samo Słowo
                 Boże, które prawnie nadało przykazania, ukazuje także środki nie tylko właściwego ich
                 wypełnienia, ale także radowania się tym. Nawet jeśli na pierwszy rzut oka jest to okryte
                 zasłoną tajemnicy, to oczywiście po to, by najpierw uczynić pokornym tego, który się w tym
                 zaprawia i łatwiej doprowadzić go do łączności z Bogiem, ukazując sposób chronienia się u
                 Niego poprzez modlitwę i błaganie o Jego ojcowską pomoc. Na tym polega tajemnica
                 zbawienia, a nie na pokładaniu nadziei we własnych wysiłkach.
                    PIELGRZYM: Tak bardzo pragnąłbym, ja, słaby i bezsilny, poznać tę tajemnicę i dzięki
                 temu jakoś poprawić moje leniwe życie, ku Bożej chwale i mojemu zbawieniu!
                    MNICH-POKUTNIK:               Tajemnicę      tę   posiadłeś     już,   umiłowany       bracie,    z   księgi
                 Dobrotolubija. Zawiera się ona w nieustannej modlitwie, którą zgłębiałeś tak usilnie, gorliwie
                 się nią zajmując i radując!
                    PIELGRZYM: Padam do twych stóp, wielebny ojcze! Proszę cię w imię Boga, pozwól mi
                 usłyszeć z twych ust coś pożytecznego o tej zbawczej tajemnicy i o świętej modlitwie, o
                 której słuchać pragnę najbardziej, a i czytać lubię ku pokrzepieniu i pocieszeniu mej, tak
                 bardzo grzesznej duszy.
                    MNICH-POKUTMK: Choć nie mogę spełnić twego życzenia za pomocą moich własnych
                 rozważań nad tą wzniosłą czynnością, bo zbyt mało jeszcze jestem doświadczony w tym
                 przedmiocie, to mam jednak pouczający zeszycik jednego z duchownych pisarzy właśnie na
                 ten temat. Jeśli zadowoli to także naszych współrozmówców, to zaraz go przyniosę, a jeśli
                 zechcecie, przeczytam wam. Pozwólcie, proszę!
                    WSZYSCY: Bądź łaskaw, wielebny ojcze! Nie pozbawiaj nas tej zbawczej wiedzy.
                    Tajemnica zbawienia objawiana dzięki modlitwie nieustannej
                    Jak się zbawić? To pobożne, chrześcijańskie pytanie rodzi się oczywiście w umyśle
                 każdego, kto odczuwa zranienie i osłabienie ludzkiej natury, ale i pozostałości pierwotnego
                 dążenia do prawdy i sprawiedliwości. Każdy, kto choć trochę wierzy w nieśmiertelność i
                 nagrodę życia wiecznego, mimo woli napotyka myśl o tym, jak się zbawić, gdy zwraca swe
                 spojrzenie ku niebu... Trudząc się nad rozwiązaniem tego zadania, wypytuje o to ludzi
                 rozważnych i światłych, potem czyta wskazane przez nich pouczające książki duchownych
                 pisarzy, pragnąc niezachwianie postępować według usłyszanych i wyczytanych prawd i
                 zasad. We wszystkich tych pouczeniach napotyka on, podkreślone jako niezbędne, warunki
                 zbawienia:     pobożne     życie,   uczynki,     pracę   nad    sobą   dla   osiągnięcia     zdecydowanego
                 samowyrzeczenia, kierującego ku pełnieniu dobrych dzieł i ku stałemu spełnianiu wszystkich
                 Bożych przykazań, poświadczającemu niewzruszoność i stałość wiary! Głosi się mu jeszcze,
                 że wszystkie te warunki zbawienia winny być wypełniane z najgłębszą pokorą i łącznie, bo
                 skoro wszystkie cnoty związane są ze sobą, to jedna drugą winna powstrzymywać, jedna
                 drugą doskonalić i dawać natchnienie, podobnie do promieni słońca, które dopiero wtedy
                 ujawniają swą moc i rodzą płomień, gdy skupione są przez szkło soczewki w jednym punkcie.
                 W przeciwnym bowiem razie ten, "kto w drobnej rzeczy jest nieuczciwy, ten i w wielkiej
                 nieuczciwy będzie" (Łk 16,10).
                    Na dodatek, po to by całkowicie został przekonany o konieczności tego tak złożonego i
                 złączonego w całość działania, słyszy wysokie pochwały piękna cnót i osąd niegodziwości i
                 nieszczęść niesionych przez wady. Wszystko to przypieczętowuje się prawdziwą zapowiedzią
                 wspaniałej nagrody i szczęśliwości albo karcącej udręki i nieszczęść w życiu wiecznym.
                    W taki to szczególny sposób wygłaszane są w naszych czasach kazania! Człowiek gorąco






                 pragnący     zbawienia,     pouczony     w   ten   sposób,    przystępuje     do   wypełniania     pouczeń     i
                 doświadczania       tego,   co    usłyszał    i  wyczytał.     Ale    niestety!    Już   u   samego      progu
                 urzeczywistniania tych pragnień nie może osiągnąć swego celu, przewidując, a nawet
                 doświadczając, że jego zraniona i osłabiona natura weźmie górę nad argumentami rozumu, że
                 jego wolna wola jest zniewolona, skłonności - zepsute, a moc ducha - zupełnie wyczerpana.
                 Mając doświadczalne potwierdzenie swej bezsilności dochodzi oczywiście do wniosku, że
                 powinny istnieć jakieś środki sprzyjające wypełnieniu tego, co nakazuje prawo Boże, czego
                 wymaga chrześcijańska pobożność i tego, co wypełniali wszyscy godni otrzymać zbawienie i
                 świętość. Wskutek tego, a także po to, by pogodzić w sobie wymagania umysłu i sumienia z
                 brakiem sił do ich wykonania, zwraca się jeszcze ku tym, co przepowiadają zbawienie, z
                 pytaniem: jak się zbawić? Jak wypełnić tak trudne dla niego warunki zbawienia? I czy ten,
                 który je obwieszcza, jest w stanie niewzruszenie wypełnić to, o czym naucza? "Proś Boga,
                 módl się do Boga o pomoc!" To czyż nie byłoby lepiej najpierw, albo zawsze i wszędzie
                 uczyć     modlitwy,      jako    sprawczyni      wypełniania      tego    wszystkiego,      czego     wymaga
                 chrześcijańska pobożność i co wiedzie ku zbawieniu? - myśli ktoś stawiający sobie te pytania
                 i zaraz przystępuje do zgłębiania modlitwy czyta, rozmyśla, przyswaja sobie nauki tych, co na
                 ten temat piszą. To prawda, że znajduje przy tym wiele myśli światłych, wiedzy głębokiej i
                 słów ujmujących. Jeden z nich piękne prowadzi rozważania o konieczności modlitwy, inny -
                 o jej mocy, dobroczynnym wpływie, obowiązku modlitwy, o tym, że w modlitwie potrzebna
                 jest wytrwałość, skupienie, gorliwość ducha, czystość myśli, pojednanie z nieprzyjaciółmi,
                 pokora, skrucha, i wszystko inne, co tylko powinno być tu użyteczne. Ale czym jest modlitwa
                 sama w sobie i jak właściwie należy się modlić? Ponieważ na te najważniejsze przecież i
                 najbardziej naglące pytania rzadko zdarzy się znaleźć odpowiedzi wyczerpujące i zrozumiałe
                 dla wszystkich, to człowiek gorliwie pragnący modlitwy znów natrafia na zasłonę tajemnicy.
                 Z tego ogólnego oczytania zostanie mu w pamięci, chociaż i świątobliwa, ale przecież tylko
                 zewnętrzna strona modlitwy, i dojdzie do takiego wniosku: modlić się, to znaczy chodzić do
                 cerkwi, czynić znak krzyża, pokłony, klęczeć, odmawiać psałterz, kanony, akatysty... To
                 ogólne przekonanie o modlitwie panuje wśród tych, którym nie są znane pisma o modlitwie
                 wewnętrznej i kontemplacyjnym życiu świętych ojców.
                    Tak poszukując, napotyka wreszcie księgę zwaną Dobrotolubije, w której dwudziestu
                 pięciu świętych ojców w sposób zrozumiały przedstawiło naukę prawdziwej, rzeczywistej
                 modlitwy serca. Tutaj tajemnica zbawienia i modlitwy zaczyna się odsłaniać i spostrzega on,
                 że modlić się prawdziwie oznacza skierować umysł i pamięć ku nieustannemu wspominaniu
                 Boga, chodzić w Jego obecności, wzbudzać w sobie miłość ku Niemu, wciąż o Nim myśląc, i
                 łączyć imię Boga z oddechem i biciem serca, zmierzając ku temu wszystkiemu poprzez
                 wzywanie      swymi     ustami     Najświętszego      Imienia    Jezusa    Chrystusa,     albo    odmawianie
                 modlitwy Jezusowej w każdym miejscu, o każdym czasie, przy każdym zajęciu, nieustannie...
                    Chociaż te jaśniejące prawdy, rozświetliwszy wiedzę poszukującego i otworzywszy mu
                 drogę zgłębiania i osiągania modlitwy, przekonają go o konieczności natychmiastowego
                 przystąpienia do wypełniania tych mądrych pouczeń, jednakże podczas tych swoich prób,
                 działając co jakiś czas, nie będzie pozbawiony trudności, dopóki doświadczony nauczyciel nie
                 odkryje przed nim (według tej samej księgi Dobrotolubija) całkowicie tej tajemnicy, że tylko
                 częstość i nieustanność modlitwy (w jakikolwiek sposób byłaby ona na początku odmawiana)
                 jest jedynym skutecznym sposobem zarówno doskonalenia modlitwy wewnętrznej, jak i
                 ratowania duszy: częstość modlitwy jest podstawą, fundamentem utrzymującym cały krąg
                 zbawczego działania, jak to potwierdza św. Symeon Nowy Teolog: Ten - powiada - kto modli
                 się nieustannie, złączył w tym jednym wszystko, co dobre.
                    Chcąc zatem przedstawić istotę tego odkrycia w całej pełni, nauczyciel rozwija myśl w
                 sposób następujący:
                    Po pierwsze: dla zbawienia duszy potrzebna jest prawdziwa wiara. Mówi Pismo Święte:






                 "Bez wiary zaś nie można podobać się Bogu" (Hbr 11,6). Kto wiary nie ma, będzie osądzony.
                    Z tegoż Pisma Świętego wynika, że człowiek sam w sobie nie może wzbudzić wiary nawet
                 tak małej jak ziarnko gorczycy, bo wiara pochodzi nie od nas, lecz jest darem Boga; wynika
                 też, że wiara jako dar duchowy dawana jest przez Ducha Świętego.
                    Cóż zatem czynić? Jak pogodzić potrzebę wiary u człowieka z niemożnością wzbudzenia
                 jej w sobie? W Piśmie Świętym ukazany jest prowadzący do tego sposób i przykłady:
                 "Proście, a będzie wam dane" (Mt 7,7). Apostołowie nie mogli sami wzbudzić w sobie wiary
                 doskonałej, ale prosili Jezusa Chrystusa: "Przymnóż nam wiary!" (Łk 17,5). Oto przykład
                 pozyskiwania wiary. Widać zeń, że wiarę pozyskuje się dzięki modlitwie.
                    Do zbawienia duszy, oprócz prawdziwej wiary, potrzebne są jeszcze dobre czyny - cnoty,
                 ponieważ wiara bez uczynków jest martwa (Jk 2,17), bo dzięki uczynkom, a nie tylko samej
                 wierze    człowiek     dostępuje     usprawiedliwienia:      chcesz    mieć    życie    wieczne,    zachowuj
                 przykazania: "nie będziesz zabijał, nie będziesz cudzołożył, nie będziesz kradł, nie będziesz
                 dawał fałszywego świadectwa, czcij ojca swego i matkę swoją, a bliźniego swego miłuj jak
                 siebie samego" (Mt 19,18--19). Wszystkie te przykazania zachowuj łącznie: "Choćby ktoś
                 przestrzegał całego Prawa, a przestąpiłby jedno tylko przykazanie, ponosi winę za wszystkie",
                 uczy św. Apostoł Jakub (Jk 2,10).
                    A św. Apostoł Paweł ukazując człowieczą bezsilność powiada, że z uczynków Prawa żaden
                 człowiek nie może dostąpić usprawiedliwienia (Rz 3,20). "Wiemy przecież, że Prawo jest
                 duchowe. A ja jestem cielesny, zaprzedany w niewolę grzechu. (...) łatwo przychodzi mi
                 chcieć tego, co dobre, ale wykonać nie. Nie czynię bowiem dobra, którego chcę, ale czynię to
                 zło, którego nie chcę (...) umysłem służę Prawu Bożemu, ciałem zaś prawu grzechu" (Rz
                 7,14.18-19.25). W jaki zatem sposób wypełnić niezbędne dzieła wynikające z Prawa Bożego,
                 jeśli człowiek jest bezsilny i nie ma możliwości uznania w sobie słuszności przykazań?
                    Nie ma takiej możliwości tylko dopóty, dopóki o nią nie prosi, póki się o nią nie modli:
                 "...nic nie posiadacie, gdyż się nie modlicie" (Jk 4,2), ukazuje tego przyczynę św. Apostoł, ale
                 także sam Jezus Chrystus mówi: "Beze Mnie nic nie możecie uczynić" (J 15,5c). A jak
                 działać z Nim, poucza: "Wytrwajcie we Mnie, a Ja [będę trwał] w was. (...) Kto trwa we
                 Mnie, a Ja w nim, ten przynosi owoc obfity" (J 15,4a.5b). A trwać w Nim znaczy nieustannie
                 odczuwać Jego obecność, nieustannie prosić w Jego imię (por. J 15,7). Widać i tu, że
                 możliwość pełnienia dobrych dzieł zawdzięczamy znowu modlitwie! Przykład tego widzimy
                 u samego Apostoła Pawła, który trzykrotnie (por. 2 Kor 12,7-8), zgiąwszy kolana przed
                 Bogiem Ojcem, modlił się o zwyciężenie pokusy, by umocnił Bóg człowieka wewnętrznego.
                 W końcu Bóg nakazał mu przede wszystkim modlić się, i to o wszystko modlić się
                 nieustannie. Z tego wszystkiego wynika, że całe zbawienie człowieczej duszy zależy od
                 modlitwy, dlatego jest ona ważniejsza od wszystkiego i konieczna, bo ożywia wiarę, bo
                 dzięki niej dopełniają się wszystkie cnoty. Jednym słowem dzięki modlitwie wszystko się
                 wiedzie, a bez niej nie można dokonać żadnego dzieła chrześcijańskiej pobożności.
                    Dlatego nieustanność, stałość należą się tylko modlitwie; inne cnoty mają swój czas, a
                 modlitwą należy zajmować się bez przerwy: módlcie się nieustannie; modlić się należy
                 zawsze, o każdej porze, na każdym miejscu.
                    Prawdziwa modlitwa wymaga spełnienia pewnych warunków: winna być wymawiana z
                 czystością myśli i serca, z płomienną gorliwością, uważnym skupieniem, trwożną czcią i
                 najgłębszą pokorą. Ale któż z nas nie przyzna w szczerości, że daleki jest od spełnienia
                 podanych warunków, że modlitwę odmawia raczej z konieczności, przymuszając się, a nie z
                 ochoty, płynącej ze słodyczy, jaką modlitwa daje, nie z powodu umiłowania modlitwy? Także
                 Pismo Święte świadczy o tym, że człowiek nie jest w stanie powstrzymać i rzeczywiście
                 oczyścić, opróżnić swego umysłu z niewłaściwych myśli: bowiem myśli człowieka są złe już
                 od jego młodości (Rdz 8,21), a jedynie Bóg może dać nam inne serce i nowego ducha (por.






                 Ez 11,19; 36,26), bo nawet chcenie i działanie pochodzą od Boga (por. Flp 2,13). Nawet sam
                 Apostoł Paweł powiedział: duch mój [tj. głos] wprawdzie się modli, ale umysł nie odnosi
                 żadnych korzyści (1 Kor 14,14). I potwierdza to: nie umiemy się modlić tak, jak trzeba (Rz
                 8,26). Wynika z tego, że w naszej modlitwie nie możemy odnaleźć istotnych jej cech!
                    Cóż zatem, wobec takiej bezsilności każdego człowieka, zostaje możliwym dla jego woli i
                 mocy w ratowaniu jego duszy?
                    Wiary osiągnąć nie może bez modlitwy, dobrych czynów także; w końcu okazuje się, że
                 nie jest w stanie modlić się w sposób właściwy. Cóż mu pozostaje? Co może być jeszcze
                 udziałem jego wolności i sił, by nie zginął, a uratował się?
                    Ponieważ jednak wszelkie dzieło ma pewną swoją cechę, jakość, to jej rodzaj zastrzegł Bóg
                 dla swojej woli i swojego daru, a żeby jaśniej ukazać zależność człowieka od Bożej woli i
                 głębiej zanurzyć go w pokorze, pozostawił Bóg woli i siłom człowieka jedynie ilościową
                 stronę modlitwy, nakazując modlić się nieustannie, o każdej porze, na każdym miejscu.
                 Poprzez to otwiera się tajemny sposób osiągnięcia prawdziwej modlitwy, a wraz z nią także i
                 wiary, i wypełniania przykazań, i zbawienia. Tak to udziałem człowieka jest ilość modlitwy.
                 Częstość modlitwy pozostawiona jest woli człowieka... Dokładnie tak uczą o tym Ojcowie
                 Kościoła. Św. Makary mówi: jakiekolwiek modlenie się (ale częste) leży w mocy naszej woli,
                 ale prawdziwa modlitwa jest darem łaski. Wielebny Hezychiasz powiada, źe częstość
                 modlitwy sprzyja powstaniu nawyku i staje się naturą, że bez częstego wzywania imienia
                 Jezusa Chrystusa nie można oczyścić serca.
                    Wielebni Kalikst i Ignacy przed wszelkimi czynami ascetycznymi i przed wszelkim
                 dobrym czynem radzą modlitwę w imię Jezusa Chrystusa, częstą, nieustającą, bowiem
                 częstość nawet modlitwę nieczystą prowadzi ku czystości. Błogosławiony Diadoch twierdzi,
                 że gdyby człowiek jak tylko można często wzywał imienia Boga (modlił się), to nie wpadałby
                 w grzechy. Jak sprawdzone, mądre i bliskie sercu są te praktyczne pouczenia świętych ojców!
                 Z odczuwalną prostotą rzucają one światło na sposoby i środki doskonalenia duszy. Jak
                 wielce różnią się one od pouczeń w dziedzinie moralności pochodzących od umysłów
                 teoretycznych! Umysł przekonuje: uczyń to i to dobro, bądź mężny, użyj siły woli, utwierdź
                 się w przekonaniu myśląc o błogosławionych skutkach cnoty, na przykład: oczyść umysł i
                 serce z pustych marzeń, ich miejsce niech zajmą pouczające rozmyślania, czyń dobro, a
                 będziesz szanowany i spokojny, żyj tak, jak tego domaga się rozum i sumienie... Ale niestety,
                 mimo wszelkich wysiłków, nie przynosi to wszystko owocu bez częstej modlitwy, bez Bożej
                 pomocy uzyskanej dzięki niej.
                    Po tym wszystkim otworzymy jeszcze nauki świętych ojców, popatrzymy, co mówią na
                 przykład o oczyszczeniu duszy.
                    Św. Jan Klimak pisze: Jeśli twą duszę wypełnił mrok nieczystych myśli, to twych
                 przeciwników zwyciężaj imieniem Jezusa, często je powtarzając. Broni mocniejszej i pewniej
                 dającej zwycięstwo nie znajdziesz ni na niebie, ni na ziemi. Św. Grzegorz Synaita poucza:
                 Wiedz, że nikt sam nie panuje nad swym umysłem, dlatego, gdy najdą cię nieczyste myśli,
                 często i wielekroć wzywaj imienia Jezusa Chrystusa, a myśli te same przycichną. Jaki to
                 prosty, łatwy i sprawdzony sposób, choć przeciwny jest on radom teoretycznego umysłu,
                 zarozumiale      dążącego      do    osiągnięcia      czystości    za    pomocą      własnych      wysiłków!
                 Rozważywszy te sprawdzone rady świętych ojców dochodzimy do naturalnego wniosku, że
                 podstawowym,        jedynym     i  najłatwiejszym      sposobem      osiągnięcia     doskonałości     ducha    i
                 pełnienia zbawczych czynów jest częstość, nieustanność, choćby nawet najsłabszej, najmniej
                 doskonałej modlitwy.
                    Duszo chrześcijańska! Jeśli nie znajdujesz w sobie siły, by oddawać Bogu cześć w duchu i
                 prawdzie, jeśli twoje serce nie odczuwa ciepła i rozkosznego smaku modlitwy w twym
                 umyśle i wnętrzu, to przynieś jako modlitewną ofiarę to, co możesz, to, na co pozwala twoja






                 wola, co odpowiada twoim siłom. Niech niższe organy twoich ust najpierw nawykną do
                 częstego, nieustępliwego modlitewnego wołania, niech często, nieustannie wzywają pełnego
                 mocy imienia Jezusa Chrystusa. Nie jest to trudne i każdemu starczy na to sił. Przecież tego
                 samego domaga się wypróbowany nakaz świętego Apostoła: "składajmy Bogu ofiarę czci
                 ustawicznie, to jest owoc warg, które wyznają Jego imię" (Hbr 13,15). Częstość modlitwy
                 niezawodnie spowoduje powstanie nawyku i przekształci się w naturę, z czasem doprowadzi
                 umysł i serce do właściwej postawy. Pomyśl też, że jeśli człowiek spełniałby ten jeden tylko
                 Boży nakaz nieustannej modlitwy, to tym samym wypełniałby wszystkie przykazania, bo
                 przecież gdyby nieustannie, w każdym czasie, podczas wszelkich zajęć i spraw modlił się, w
                 sekrecie    wzywał     Bożego      imienia    Jezusa   Chrystusa,     choćby     nawet    na   początku     nie
                 odczuwając ciepła i gorliwości duszy, choćby tylko przymuszając się, to wtedy nie miałby już
                 czasu na grzeszne rozkosze zmysłów. Każda jego występna myśl napotykałaby w swym biegu
                 przeszkodę, żadna grzeszna sprawa nie mogłaby być tak skutecznie obmyślana, jak to ma
                 miejsce w umyśle bezczynnym: zmniejszyłoby się, albo i całkowicie zanikło, wielomówstwo,
                 gadatliwość, a      każdy postępek        zaraz   byłby    oczyszczany      zbawienną     mocą     tak   często
                 przyzywanego imienia Bożego. Częste ćwiczenie w modlitwie raz po raz odciągałoby duszę
                 od spraw grzesznych, a prowadziłoby ją do tego, co prawdziwie jest jej powołaniem: do
                 jedności z Bogiem! Czy teraz już widzisz, jak ważna i niezbędna w modlitwie jest ilość?
                 Częstość modlitwy jest jedynym sposobem osiągnięcia jej czystości i prawdziwości, stanowi
                 ona najlepszy i najbardziej skuteczny sposób przygotowania do modlitwy i najpewniejszą
                 drogę osiągnięcia celów modlitwy i zbawienia!
                    Aby przekonać się jeszcze bardziej, i to jak najmocniej, o konieczności i owocności częstej
                 modlitwy, zauważ: 1. Każdy impuls ku modlitwie, każda o niej myśl, są działaniem Ducha
                 Świętego i głosem twego Anioła Stróża; 2. Imię Jezusa Chrystusa, przyzywane podczas
                 modlitwy, zawiera w sobie samoistną i samoczynną moc zbawczą i dlatego 3. Nie popadaj w
                 zamieszanie z powodu braku czystości i z powodu oschłości modlitwy, a cierpliwie oczekuj
                 owoców       częstego      wzywania        imienia     Bożego.      Nie     słuchaj     niedoświadczonego,
                 bezsensownego podszeptu rozgorączkowanego świata, że jakoby samo, nawet natarczywe, ale
                 chłodne wołanie jest bezcelowym wielomówstwem... Nie! Moc imienia Bożego i częstość
                 wezwań wydadzą owoce w swoim czasie!
                    Pięknie rozważa to jeden z duchownych pisarzy: "Wiem, powiada on, że dla wielu rzekomo
                 duchownych, niby to mądrych filozofów, wszędzie poszukujących fałszywej wielkości i
                 jakoby szlachetnych w oczach rozumu i pychy ćwiczeń, zwykłe wymawianie ustami, w jeden
                 sposób, takie częste ćwiczenie w modlitwie jest zajęciem znaczącym niewiele i niskim; wręcz
                 uważają to za próżnowanie. Oszukują jednak, nieszczęśni, samych siebie i zapominają o
                 pouczeniu Jezusa Chrystusa: ŤJeśli nie staniecie się jako dzieci, nie wejdziecie do królestwa
                 niebieskiegoť (Mt 18,3). Tworzą sobie jakąś szkołę modlitwy na chwiejnym fundamencie
                 własnego rozumu. A czy wiele potrzeba nauki, rozumu albo wiedzy, żeby z czystego serca
                 powiedzieć: ŤJezusie, Synu Boży, zmiłuj się nade mną! ť Czyż nie taką właśnie częstą
                 modlitwę     pochwalał      sam   nasz    Boski    Nauczyciel?      Czyż    cuda    nie  były    uproszone     i
                 spowodowane przez takie właśnie krótkie, ale częste modlitwy? O duszo chrześcijańska!
                 Czuwaj i nie ustawaj w odmawianiu Jezusowej modlitwy! Choćby twoje wołanie pochodziło
                 z serca pełnego jeszcze rozproszeń i zajętego w dużej części sprawami świata - nie szkodzi!
                 Wołaj dalej, nie zamilknij, nie niepokój się: twoje wołanie oczyści się od tego. Nie zapominaj
                 nigdy, że Ťwiększy jest Ten, który w was jest, od tego, który jest w świecieť (1 J 4,4),
                 bowiem ŤBóg jest większy od naszego serca i zna wszystkoť (1 J 3,20), mówi Apostoł.
                    Po tych wszystkich rozważaniach, mających na celu przekonanie, że częstość modlitwy
                 przy całej bezsilności człowieka jest tak pełna mocy, bezwzględnie dostępna człowiekowi i
                 podlega jego woli, zdecyduj się spróbować, na pierwszy raz choć przez dzień, obserwować
                 siebie i częstość twojej modlitwy tak, by na modlitewnym wzywaniu imienia Jezusa






                 Chrystusa zeszło ci w ciągu doby znacznie więcej czasu niż na innych zajęciach. Ta przewaga
                 modlitwy nad sprawami życiowymi z czasem poświadczy ci na pewno, że dzień ten nie był
                 stracony, ale pozyskany dla zbawienia, że na wadze Bożej sprawiedliwości częsta modlitwa
                 przechyla szalę twoich słabości i postępków, zmazuje grzechy tego dnia w księdze pamięci
                 sumienia, stawia cię na stopniu wiodącym ku prawości i daje ci nadzieję uświęcenia także w
                 życiu wiecznym. (Z rękopisu autora, otrzymanego przez o. Ambrożego z monasteru Dobry).
                    PIELGRZYM: Dziękuję ci z całej duszy, święty ojcze! Napełniłeś moją grzeszną duszę
                 słodyczą. Pozwól mi, na miłość Boga, przepisać te karty, kilka godzin mi na to wystarczy. To,
                 co przeczytałeś, tak jest piękne, raduje tak, że nawet mój głupi umysł to pojmuje, a
                 dokładniutko jest takie samo jak rozważania świętych ojców w Dobrotolubiju. Na przykład
                 Jan z Karpatos w czwartej części Dobrotolubija także mówi, że jeśli brak ci sił do
                 powściągliwości i stanowczych poświęceń, to wiedz, że Bóg chce cię uratować poprzez
                 modlitwę. A w tym zeszyciku jakże jest to pięknie i w zrozumiały sposób wywiedzione.
                 Błogosławię najpierw Boga, a potem ciebie, za to, że pozwolił mi to usłyszeć!
                    PROFESOR:          Z    wielką     uwagą      i   zadowoleniem         wysłuchałem        tego    wykładu,
                 najczcigodniejszy ojcze! Wszystkie argumenty odpowiadają surowym wymaganiom logiki i
                 zasługują na uwagę, ale jednocześnie wydaje mi się, że możliwość nieustannej modlitwy
                 warunkują przede wszystkim sprzyjające jej okoliczności i odosobnienie dające całkowity
                 spokój. Zgadzam się bowiem, że częsta czy nieustanna modlitwa jest potężnym i jedynym
                 sposobem zyskania zbawiennej pomocy we wszystkich czynach pobożności i uświęcania
                 duszy. Sposób ten jest na miarę sił człowieka, ale może być stosowany jedynie wtedy, gdy
                 człowiek ma możliwość przebywania w samotności i spokoju: często czy nieustannie modlić
                 się można tylko po odsunięciu się od zajęć, i trosk i rozproszeń; wtedy pozostaje już tylko
                 zmaganie się z lenistwem albo znużeniem wywołanym przez myśli. Ale jeśli ciążą na nim
                 obowiązki, nieustanne załatwianie spraw zmusza go do ciągłego przebywania w hałaśliwym
                 towarzystwie innych, to choćby nawet gorliwie pragnął często się modlić, będzie to dla niego
                 niemożliwe z powodu nieuniknionego rozproszenia. Dlatego jedyny sposób częstej modlitwy,
                 pod warunkiem sprzyjających okoliczności, nie przez wszystkich może być stosowany i nie
                 dla wszystkich jest dostępny.
                    MNICH-POKUTNIK: Takie wnioskowanie nie jest trafne! Nie mówiąc już o tym, że serce,
                 nauczone wewnętrznej modlitwy, może zawsze, podczas wszelkich zajęć (i fizycznych, i
                 umysłowych), pośród wszelkiego zgiełku nieustannie się modlić i wzywać imienia Bożego
                 (człowiek doświadczony już to wypróbował, a niedoświadczonego trzeba stopniowo uczyć).
                 Można stanowczo powiedzieć, że żadne uboczne rozproszenie nie może przerwać modlitwy
                 w tym, który pragnie się modlić, ponieważ tajemna myśl człowieka nie podlega żadnym
                 zewnętrznym powiązaniom, jest sama w sobie całkowicie wolna, w każdym czasie może być
                 ona odczuwana i przemieniana w modlitwę, nawet sam język może w sposób tajemny, bez
                 zewnętrznych dźwięków, wymawiać modlitwę w obecności innych osób, nawet licznych,
                 podczas zewnętrznych zajęć. W dodatku zajęcia nasze nie są aż tak ważne, a rozmowy aż tak
                 zajmujące, żeby nie można było znaleźć dogodnego sposobu i od czasu do czasu, ale często,
                 wzywać      imienia Jezusa Chrystusa, nawet jeśli umysł nie jest                   jeszcze przyuczony do
                 nieustannej modlitwy, choć jest oczywiste, że oddalenie się od ludzi i spraw rozpraszających
                 stanowi główny warunek uważnej i nieustannej modlitwy. Jeśli jednak warunku tego spełnić
                 nie można, to nie należy usprawiedliwiać rzadkości naszej modlitwy: jako że ilość, częstość
                 leży w możliwościach każdego - i zdrowego, i chorego, i podlega jego woli.
                    Potwierdza to przykład tych, którzy obarczeni licznymi obowiązkami, rozpraszającymi
                 zajęciami, troskami, kłopotami i pracą, nie tylko zawsze wzywali Boskiego imienia Jezusa
                 Chrystusa,     ale poprzez to nauczyli się i osiągnęli stan nieustannej wewnętrznej modlitwy
                 serca. W ten sposób patriarcha Focjusz, wezwany do godności patriarchy spośród senatorów,
                 kierując wiernymi wielkiego patriarchatu konstantynopolskiego, nieustannie wzywał imienia






                 Bożego i nawet osiągnął w ten sposób stan spontanicznej modlitwy serca. Także Kalikst na
                 świętej Górze Atos nauczył się nieustannej modlitwy, jako ćwiczenie podjąwszy pełną trosk
                 pracę kucharza. Również prostoduszny Łazarz, obarczony nieustannymi zajęciami dla dobra
                 braci, bez przerwy, podczas wszystkich hałaśliwych zajęć odmawiał modlitwę Jezusową i
                 uspokajał się: także wielu innych, w podobny sposób ćwiczących się w nieustannym
                 wzywaniu imienia Bożego. Jeśli byłoby rzeczą niemożliwą modlić się przy rozpraszających
                 zajęciach, albo w obecności innych, to oczywiście rzecz niemożliwa nie byłaby nakazywana.
                 Św. Jan Złotousty w swym pouczeniu o modlitwie mówi tak: "Nikt nie powinien odpowiadać,
                 że niemożliwa jest nieustanna modlitwa dla tego, kto zajęty jest troskami życiowymi albo kto
                 nie może przebywać w świątyni. Wszędzie, gdziekolwiek byś się znajdował, możesz poprzez
                 modlitwę postawić w twym umyśle ołtarz ofiarny dla Boga". Dlatego modlić się wypada i na
                 jarmarku, i podczas podróży, i temu, co jako sprzedawca stoi, i temu, co jako rzemieślnik
                 pracuje na siedząco; można modlić się wszędzie, na każdym miejscu.
                    Rzeczywiście, jeśli człowiek należycie przyjrzy się sobie, to zawsze znajdzie możliwość
                 modlitwy,      trzeba    jednak,    by    był   przekonany,      że    modlitwa      winna    być    zajęciem
                 najważniejszym, poprzedzającym wszystkie inne obowiązki. Gdyby rzeczywiście tak było, to
                 oczywiście zajmowałby się swoimi sprawami w sposób bardziej zdecydowany, podczas
                 koniecznych rozmów zważałby na ich zwartość, potrzebę milczenia i uchylania się od
                 próżnego wielomówstwa, nie krzątałby się też nadmiernie wokół różnych spraw, a dzięki
                 temu zyskiwałby więcej czasu na cichą modlitwę. Przy takim nastawieniu wszystkie jego
                 działania, dzięki mocy płynącej z wzywania Bożego imienia, cechowałoby powodzenie. W
                 końcu wdrożyłby się do nieustannego modlitewnego wzywania imienia Jezusa Chrystusa i
                 przekonał się, że częstość modlitwy, ten jedyny zbawczy środek, leży w możliwościach i woli
                 człowieka, że można modlić się o każdym czasie, w każdej sytuacji i na każdym miejscu, że
                 dobrze jest przechodzić od częstej modlitwy warg do modlitwy myślnej, a od niej do
                 modlitwy serca, otwierającej w naszym wnętrzu królestwo Boże.
                    PROFESOR: Zgadzam się z tym, że podczas wszelkich zajęć mechanicznych można, a
                 nawet należy, często czy też nieustannie się modlić, ponieważ mechaniczne czynności rąk nie
                 wymagają natężonego zagłębiania się i wielkiego zastanawiania się i dlatego mój umysł może
                 jednocześnie pogrążyć się w nieustannej modlitwie, a usta podążają za nim. Kiedy jednak
                 mam się zająć czymś wyłącznie umysłowym, np. uważną lekturą, rozmyślaniem nad jakimś
                 głębokim problemem albo dziełem, to czyż mogę wtedy jednocześnie modlić się mym
                 umysłem i ustami? A ponieważ modlitwa jest głównie sprawą umysłu, to jakże w tym samym
                 czasie jednemu przecież umysłowi mogę dać różnorodne zajęcia?
                    MMCH-POKUTNIK: Rozwiązanie tego pańskiego problemu nie będzie trudne, jeśli
                 uwzględnimy, że ci, co modlą się nieustannie, dzielą się na trzy grupy: 1. Początkujących, 2.
                 Zaawansowanych, 3. Nauczonych modlitwy. Dlatego początkujący mogą podczas zajęć
                 umysłowych często wznosić umysł i serce ku Bogu i wypowiadać krótką modlitwę ustną, a
                 zaawansowani, albo ci, którzy osiągnęli już stałe nastawienie swego umysłu, mogą zajmować
                 się rozmyślaniem albo pracą w nieustannej Bożej obecności, co jest podstawą modlitwy.
                 Wyjaśnić może to następujący przykład. Wyobraź sobie, że srogi i wymagający car polecił ci
                 przeprowadzić rozmyślanie nad danym przezeń głębokim problemem, i to w jego obecności,
                 u stóp jego tronu. Choćbyś był całkiem zajęty tą sprawą, to jednak obecność cara, w którego
                 ręku spoczywa twoje życie, owładnąwszy tobą nie pozwoli, byś na najmniejszą chwilkę
                 zapomniał, że zastanawiasz się, rozumujesz i tworzysz nie w samotności, a w miejscu
                 wymagającym szczególnej czci, uszanowania i dobrych manier. Właśnie to odczucie, żywe
                 poczucie bliskości cara bardzo jasno ukazuje możliwość nieustannego zajmowania się
                 modlitwą wewnętrzną także podczas zajęć umysłowych.
                    Jeśli zaś chodzi o tych, którzy dzięki długotrwałym ćwiczeniom albo łasce Bożej przeszli
                 od modlitwy umysłu do modlitwy serca, to nie tylko przy silnym zajęciu umysłu, ale nawet






                 podczas snu nie przerywają oni nieustannej modlitwy, co poświadcza Najwyższa Mądrość:
                 "Ja śpię, lecz serce me czuwa..." (Pnp 5,2). U zaawansowanych serce nabywa takiej zdolności
                 wzywania imienia Bożego, że samo z siebie pobudzając się do modlitwy, pociąga umysł i
                 całą duszę ku nieustannemu wylewaniu modlitwy, niezależnie od stanu modlącego się i od
                 tego, czym się on zajmuje, nawet gdyby to były sprawy abstrakcyjne, wciągające umysł.
                    K.4rŁ.at~: Pozwól także i mnie, wielebny ojcze, powiedzieć, co myślę. W przeczytanym
                 przez ciebie artykule powiedziane jest jasno, że jedynym sposobem zbawiania i doskonalenia
                 się jest częstość modlitwy, niezależnie od tego, jaka ona będzie... Trudno mi to zrozumieć i
                 dlatego myślę sobie tak: jaki pożytek będzie z tego, gdy bez przerwy będę się modlił i tylko
                 językiem wzywał         imię   Boże, bez uwagi,         nie rozumiejąc,       co  mówię?      Toż   to   czyste
                 pustosłowie! Język się od tego zaplącze, a umysł, któremu tak będzie się przeszkadzać, też
                 szkodę poniesie. Bóg nie żąda od nas słów, a uważnego umysłu i czystego serca. Czyż nie
                 lepiej odmówić bodaj i krótką modlitwę, nawet rzadko albo tylko w naznaczonym czasie, ale
                 za to z uwagą, gorliwością, ciepłem duszy i należnym zrozumieniem? W przeciwnym
                 przypadku choćbyś dzień i noc odmawiał modlitwę, to nie mając czystej duszy i dobrych
                 czynów      nie   osiągniesz    nic   zbawczego.       Zostając    przy    zewnętrznej     tylko    gadaninie,
                 zmęczywszy się wreszcie i znudziwszy, osiągniesz skutek taki, że całkiem ostygnie twoja
                 wiara w modlitwę i całkiem rzucisz to bezowocne ćwiczenie. Bezużyteczność samej tylko
                 modlitwy ustnej można też zobaczyć w demaskujących słowach Pisma Świętego, np. "Ten
                 lud czci Mnie wargami, lecz sercem swym daleko jest ode Mnie..." (Iz 29,13); "Nie każdy,
                 który Mi mówi: ŤPanie, Panie!ť, wejdzie do królestwa niebieskiego..." (Mt 7,21); Wolę pięć
                 słów powiedzieć ze zrozumieniem... niżeli dziesięć tysięcy słów językiem (por. 1 Kor 14,19) i
                 inne... Wszystko to ukazuje bezowocność zewnętrznej, pozbawionej skupienia modlitwy ust.
                    MNICH-POKUTNIK:               Przedstawiony       wniosek      mógłby      być    w    pewnym       stopniu
                 uzasadniony, gdyby z zaleceniem ustnej modlitwy nie łączyła się nieustanność czy też stałość,
                 gdyby też modlitwa w imię Jezusa Chrystusa nie miała mocy sama z siebie i gdyby gorliwość
                 w niej i uwaga nie rosły w miarę modlitewnych ćwiczeń. Ponieważ jednak chodzi tu o
                 częstość, długotrwałość i nieustanność modlitwy (choćby początkowo towarzyszyła jej
                 nieuwaga czy oschłość), to tym samym obalone zostają owe przedstawione niewłaściwe
                 wnioski. Rozważmy to dokładniej. Jeden z pisarzy duchownych, przekonując o ogromnych
                 korzyściach i życiodajności częstej modlitwy, wypowiadanej tymi samymi słowami, na
                 koniec mówi: Choć liczni, niby to wykształceni ludzie, uważają za rzecz bezużyteczną, a
                 nawet błahą, to ustne i częste odmawianie jednej i tej samej modlitwy, nazywając to
                 mechanicznym i bezsensownym zajęciem prostaków, ale na nieszczęście nie znają tej
                 tajemnicy, która objawiona zostaje skutkiem tego mechanicznego ćwiczenia: nie wiedzą, że
                 temu częstemu lamentowi ust towarzyszy w sposób niedostrzegalny rzeczywisty krzyk serca,
                 że przenika on do głębi człowieka, staje się czymś mu najmilszym, jakby naturalnym dla
                 duszy, oświeca ją bowiem, ożywia i prowadzi ku zjednoczeniu z Bogiem. Wydaje mi się, że
                 owi krytykanci podobni są do małych dzieci, które ktoś chciał nauczyć alfabetu i czytania.
                 Znużone nauką krzyknęły kiedyś: Czyż nie sto razy lepiej pójść łowić ryby, jak to czynią nasi
                 ojcowie, niż cały dzień spędzać na powtarzaniu A, B, C i skrobaniu ptasim piórem po
                 papierze? Korzyść, oświecenie lekturą, co powinno być skutkiem zapamiętywania liter, były
                 przed nimi zakryte.
                    Podobnie jest najskrytszą tajemnicą owo zwykłe, ale częste wzywanie imienia Bożego, dla
                 tych, co nie wiedzą i nie są przekonani o wynikających stąd największych pożytkach. Mierząc
                 sprawy wiary za pomocą swego niedoświadczonego i krótkowzrocznego umysłu, zapominają
                 jednocześnie, że człowiek składa się z ciała i duszy... Z jakiego to na przykład powodu,
                 pragnąc oczyścić duszę, oczyszczasz najpierw ciało: nakładasz na siebie posty, pozbawiasz
                 ciało pokarmów pożywnych i pobudzających? Oczywiście dlatego, by ci nie przeszkadzało,
                 albo mówiąc lepiej, by sprzyjało czystości duszy i oświeceniu umysłu; żeby nieustanne






                 odczuwanie      głodu    cielesnego     przypominało      ci   o  twej   stanowczości      w   poszukiwaniu
                 wewnętrznego udoskonalenia i tego, co podoba się Bogu, a o czym tak łatwo zapominasz...
                 Przekonujesz i się wtedy doświadczalnie, że poprzez zewnętrzny post twego ciała zyskujesz
                 wewnętrzne wysubtelnienie umysłu, spokój serca, narzędzie do poskramiania namiętności i
                 przypomnienie o ćwiczeniu ducha. W ten sposób za pomocą materii zewnętrznej zyskujesz
                 wewnętrzną duchową korzyść i pomoc. Tak też pojmuj ustną nieustanną czy częstą modlitwę,
                 która poprzez swą długotrwałość rozwija wewnętrzną modlitwę serca: usposabia i sprzyja
                 umysłowemu zjednoczeniu z Bogiem.
                    Na darmo mniemają, że od częstego powtarzania można sobie zwichnąć język oraz że
                 znudziwszy się oschłą niezrozumiałością zostawia się całkiem to bezużyteczne zewnętrzne
                 ćwiczenie w modlitwie. Nie! Doświadczenie pokazuje coś całkiem przeciwnego: ci, co modlą
                 się nieustannie, zapewniają, że bywa taki ten, kto zdecydował się nieustannie wzywać imienia
                 Jezusa Chrystusa albo, co na jedno wychodzi, nieustannie odmawiać modlitwę Jezusową,
                 odczuwa oczywiście na początku trud i walczy z lenistwem, ale im dłużej, więcej się ćwiczy,
                 tym bardziej zżywa się, i to niezauważenie, z tym zajęciem, tak że jego usta i język nabywają
                 zdolności     do    samoczynnego        poruszania      się   i  już    bez   wysiłku,     same     z   siebie,
                 niepowstrzymanie poruszają się i bezgłośnie wypowiadają słowa modlitwy. A zarazem
                 mechanizm mięśni krtani tak się do tego dostraja, że modlący się zaczyna odczuwać, iż
                 wypowiadanie modlitwy stanowi stałą, istotną jego cechę, a nawet przy każdym zatrzymaniu
                 jej odczuwa, że czegoś mu brakuje. Staje się to podstawą tego, że i umysł sam z siebie
                 zaczyna się temu poddawać i przysłuchiwać bezwiednemu ruchowi ust, będąc przezeń
                 pobudzanym do uwagi, która bywa w końcu źródłem słodyczy serca i prawdziwej modlitwy.
                 Oto rzeczywiste i dobroczynne skutki nieustannej albo częstej modlitwy ustnej, całkowicie
                 przeczące wnioskom ludzi niedoświadczonych i nie rozumiejących tych spraw!
                    Co się zaś tyczy fragmentów Pisma Świętego przytoczonych na poparcie wyrażonego
                 sprzeciwu, to można je wytłumaczyć poprzez należyte ich rozważenie. Fałszywe oddawanie
                 czci Bogu ustami, wynoszenie się z tego powodu, przewrotne zwracanie się wezwaniem:
                 "Panie, Panie!" demaskował Jezus Chrystus dlatego, że pyszni faryzeusze wiarę w Boga
                 wyznawali jedynie językiem, a nie potwierdzali jej życiem i nie uznawali sercem. Słowa te
                 zostały więc skierowane do nich i nie dotyczą odmawiania modlitwy, co do której Jezus
                 nakazywał konkretnie i wyraźnie: Zawsze trzeba się modlić, a nie ustawać (Łk 18,1).
                 Podobnie także św. Apostoł Paweł, gdy daje pierwszeństwo pięciu słowom wypowiedzianym
                 w sposób zrozumiały, a nie mnóstwu słów bez sensu albo w nieznanym języku w Kościele, to
                 ma tu na myśli nauczanie publiczne, a nie modlitwę, o której mówi tak: "Chcę więc, by
                 mężczyźni modlili się na każdym miejscu [...] podobnie kobiety [...]" (1 Tm 2,8-9), radząc
                 ogól
                    nie: "Módlcie się nieustannie" (1 Tes 5,17). Czyż teraz nie widać, jak owocna jest częsta
                 modlitwa,     mimo     całej   swej   prostoty?     I  jak  poważnej      refleksji   wymaga      prawidłowe
                 rozumienie Pisma Świętego!
                    PIELGRZYM: To jest właśnie tak, najczcigodniejszy ojcze! Wielu spotkałem ludzi, którzy
                 zwyczajnie, bez jakiegoś wyjaśniającego pouczenia, nie wiedząc nawet, czym jest uwaga,
                 sami z siebie wypowiadając ustami nieustanną modlitwę Jezusową osiągnęli to, że ich usta i
                 język nie mogły powstrzymać się od modlitwy, która następnie tak ich radowała i oświecała,
                 że ze słabych i niedbałych czyniła mocarzy ducha i obrońców cnót.
                    MNICH-POKUTNIK:              Tak!   Modlitwa      jakby   przeistacza człowieka. Jej         siła  jest tak
                 ogromna, że nic, żadna moc namiętności, nie może jej stawić czoła. Jeśli uznacie to za
                 szczęśliwy pomysł, to na pożegnanie przeczytam wam, bracia, króciutki, ale ciekawy
                 artykulik, który akurat mam przy sobie.
                    WSZYSCY: Posłuchamy ze skupieniem i radością!...






                    MNICH-POKUTNIK: O potędze modlitwy. Modlitwa jest tak potężna, tak pełna mocy, że
                 módl się i czyń, co chcesz, a modlitwa doprowadzi cię do czynów właściwych i prawych.
                    Niczego zaś nie trzeba więcej, by podobać się Bogu, tylko kochać: "Kochaj i czyń, co
                 chcesz", mówi święty Augustyn, bowiem ten, kto kocha naprawdę, nie może nawet chcieć
                 uczynić czegoś niemiłego temu, kogo kocha... A ponieważ modlitwa jest przejawem miłości,
                 czynem z niej zrodzonym, to doprawdy można powiedzieć o niej podobnie: do zbawienia nie
                 trzeba niczego więcej, prócz nieustannej modlitwy: módl się i czyń, co chcesz, a osiągniesz
                 cele modlitwy, zyskasz płynące z niej oświecenie!
                    Wyjaśnimy to teraz, dla lepszego zrozumienia, za pomocą przykładów:
                    1. Módl się i myśl, co tylko chcesz, a modlitwa oczyści twe myśli. Modlitwa przyniesie
                 oświecenie twego umysłu, wyciszy cię, odpędzi wszystkie myśli niestosowne. Potwierdza to
                 św. Grzegorz Synaita: "Jeśli pragniesz, radzi on, odpędzić myśli, oczyścić umysł, to czyń to
                 za pomocą modlitwy, bo nic prócz niej twych myśli nie utrzyma". Mówi o tym także św. Jan
                 Klimaks "Za pomocą Jezusowego imienia zwyciężaj wrogów twych myśli, poza tą bronią
                 innej nie znajdziesz".
                    2. Módl się i czyń, co chcesz, a czyny twoje będą podobać się Bogu, dla ciebie zaś będą
                 pożyteczne i zbawienne.
                    Modlitwa częsta, niezależnie od jej celu, nie pozostanie bezowocna (Marek Asceta),
                 ponieważ w niej samej tkwi moc łaski: "Święte jest Jego imię" (Łk 1,49). "Każdy, kto wezwie
                 imienia Pańskiego, będzie zbawiony" (J1 3,5; Dz 2,21). Na przykład pewien człowiek
                 modlący się bezskutecznie w stanie grzechu, otrzymał podczas modlitwy dar opamiętania się i
                 wezwanie do okazania skruchy. Zmysłowa dziewczyna modliła się wracając do domu i
                 modlitwa ukazała jej drogę do życia w czystości i posłuszeństwie nauce Jezusa Chrystusa.
                    3. Módl się, a za wiele się nie trudź, by własnymi siłami pokonać namiętności. Modlitwa
                 zniszczy je w tobie: "Większy jest Ten, który w was jest, od tego, który jest w świecie" (1 J
                 4,4), mówi Pismo Święte. A św. Jan z Karpatos uczy, że jeśli brak ci daru wstrzemięźliwości,
                 nie smuć się, lecz wiedz, że Bóg wzywa cię w ten sposób do gorliwości w modlitwie; to ona
                 przyniesie ci ratunek.
                    Starzec opisany w Żywotach Ojców, który "upadłszy zwyciężył", bowiem "potknąwszy się
                 o grzech" nie wpadł w przygnębienie, ale wziął się za modlitwę i dzięki niej się ustatkował,
                 służy tu jako potwierdzający przykład.
                    4. Módl się i niczego się nie obawiaj, nie bój się nieszczęść, nie lękaj się napaści -
                 modlitwa ochroni cię,         powstrzyma je. Wspomnij tonącego Piotra małej wiary,                       Pawła
                 modlącego się w więzieniu, mnicha wybawionego dzięki modlitwie od ataku pokusy,
                 dziewczynę uratowaną wskutek modlitwy od napaści niegodziwego żołnierza, wspomnij inne
                 podobne przypadki: wszystko to potwierdza moc, potęgę modlitwy w imię Jezusa Chrystusa i
                 to, że ogarnia ona wszystko.
                    5. Módl się, choć jakkolwiek, ale zawsze, i niczym się nie martw, niech duch twój będzie
                 radosny i pełen pokoju: modlitwa rozwiąże wszystko i pouczy cię. Pamiętaj o tym, co o mocy
                 modlitwy mówią święci Jan Złotousty i Marek Asceta. Pierwszy z nich twierdzi, że
                 "modlitwa, choćby zanoszona była przez nas, którzy jesteśmy pełni grzechów, oczyszcza
                 szybko...", a drugi tak o tym mówi: "Modlić się jakkolwiek - to leży w naszych siłach, a
                 modlić się w sposób czysty - to dar łaski". Zatem to, co leży w twej mocy, ofiaruj Bogu,
                 najpierw przynoś Mu w ofierze choćby ilość (co dla ciebie możliwe), a moc Boga wleje się w
                 twoją niemoc. Nawet modlitwa oschła i w rozproszeniu, ale częsta, stała, stawszy się
                 nawykiem, przekształciwszy się w naturę stanie się modlitwą czystą, jasną, płomienną i taką,
                 jaką winna być.
                    6. Dlatego wreszcie, jeśli przez cały czas, gdy nie śpisz, modlisz się, to oczywiście
                 zabraknie ci czasu nie tylko na grzeszne czyny, ale nawet na myślenie o nich.






                    Czyż teraz widzisz, ile to głębokich myśli skupia się w tym mądrym powiedzeniu: "Kochaj
                 i czyń, co chcesz; módl się i czyń, co chcesz!" Jakże pełne radości i pociechy dla grzesznika
                 obarczonego słabościami, jęczącego pod brzemieniem walczących z nim namiętności, są te
                 słowa!
                    Modlitwa - oto wszystko, co jest nam dane jako wszechogarniający środek zbawienia i
                 doskonalenia duszy... Tak! Ale ze słowem "modlitwa" ściśle związany jest jej warunek:
                 "Módlcie się nieustannie", tak nakazuje Słowo Boże. Zatem modlitwa wtedy ujawni swą
                 wszechmoc i owoce, gdy będzie wznoszona często, nieustannie, bowiem częstość modlitwy
                 bezwzględnie zależy od naszej woli, podczas gdy czystość, gorliwość i doskonałość modlitwy
                 są darem łaski.
                    Zatem módlmy się jak najczęściej, poświęcajmy całe nasze życie modlitwie, choćby
                 początkowo była ona rozproszona! Częste ćwiczenie się w niej nauczy uwagi, a w ślad za
                 ilością pójdzie bez wątpienia i jakość.
                    Żeby nauczyć się czynić coś dobrze, trzeba wykonywać to jak najczęściej, powiedział
                 pewien doświadczony duchowny pisarz. PROFESOR: Doprawdy! Wielka to rzecz, modlitwa!
                 A gorliwość w częstym jej wymawianiu jest kluczem otwierającym jej zbawienne skarby. Ale
                 jakże często dostrzegam w sobie zmaganie pomiędzy gorliwością a lenistwem! Jak bardzo
                 pragnąłbym znaleźć środek, pomoc w odniesieniu zwycięstwa, by przekonać się i nakłonić do
                 nieustannej modlitwy!
                    MMCH-POKUTNIK: Liczni duchowni pisarze różne proponują środki, które biorą za
                 podstawę zdrowy rozsądek, by nakłonić do gorliwości w modlitwie, na przykład:
                    1. Radzą zagłębić się w rozmyślania nad niezbędnością, wzniosłością i skutecznością
                 modlitwy w ratowaniu duszy.
                    2. Przekonać się mocno, że Bóg bezwzględnie wymaga od nas modlitwy, a Jego słowo
                 wszędzie to obwieszcza.
                    3. Stale pamiętać, że z powodu lenistwa i zaniedbania modlitwy nie można osiągnąć
                 postępu w pełnieniu czynów pobożności i zyskać pokoju i zbawienia. Dlatego nieuchronnie
                 trzeba się będzie za to poddać zarówno karze na ziemi, jak i mękom w życiu wiecznym.
                    4. Ożywić swoje zdecydowanie przykładami tych, którzy podobali się Bogu i drogą
                 nieustannej modlitwy osiągnęli świętość i zbawienie itd.
                    Chociaż wszystkie te sposoby mają swoje zalety i wynikają z właściwego zrozumienia, to
                 jednak dusza chora na niedbalstwo, zmysłowa, przyjmując je i stosując, rzadko dostrzega ich
                 skuteczność, a to dlatego, że lekarstwa te gorzkie są dla jej zepsutego smaku i zbyt słabe jak
                 na głębokie zniszczenie jej natury. Bo któż spośród chrześcijan nie wie, że modlić się należy i
                 często, i pilnie, że wymaga tego Bóg, że za lenistwo w modlitwie poniesiemy karę, że
                 wszyscy święci pilnie i nieustannie modlili się, jednakże cała ta wiedza rzadko przynosi
                 dobroczynne skutki! Każdy, kto obserwuje siebie, dostrzega, że albo mało, albo wcale nie
                 potwierdza czynami tych sugestii umysłu i sumienia i wspominając je, nawet często, nadal
                 żyje źle, oddając się lenistwu...
                    Dlatego też doświadczeni i pełni Bożej mądrości święci ojcowie, znając słabość woli i
                 ociężałość pożądliwego człowieczego serca, działają na nie w sposób szczególny także i z
                 drugiej strony, podobnie jak to czynią lekarze zaprawiający gorzkie lekarstwo słodkim
                 syropem i smarujący miodem krawędź naczynia z lekarstwem. Otwierają więc najłatwiejszą i
                 najskuteczniejszą drogę wypędzenia lenistwa i zaniedbania w modlitwie, polegającą na
                 nadziei, że przy Bożej pomocy osiągnie się doskonałość i błogość zaufania poprzez modlitwę
                 miłości ku Bogu. Radzą więc rozmyślać, jak tylko można najczęściej, o takim właśnie stanie
                 duszy i uważnie czytać, co o tym napisali święci ojcowie, którzy zachęcając przekonują, jak
                 w sposób przystępny i łatwy, można osiągnąć te błogie stany wnętrza podczas modlitwy i jak
                 bardzo winny być one upragnione. Należą tu: błogość rozlewająca się z serca, pełne słodyczy






                 ciepło i światłość przelewające się we wnętrzu, niewypowiedziany zachwyt, radość, lekkość,
                 głęboki pokój, prawdziwa szczęśliwość i radość życia wzbudzane w sercu przez działanie
                 modlitwy. Zagłębiając się w te rozmyślania nawet dusza słaba i ostygła rozgrzewa się,
                 umacnia, postępy zachęcają ją do modlitwy i, jak mówi o tym św. Izaak Syryjczyk, jest ona
                 jakby przynęcana do doświadczenia ćwiczenia się w modlitwie: "Przynętą dla duszy jest
                 radość, której źródłem jest nadzieja kwitnąca w sercu, a rozmyślanie o tym, w czym się
                 pokłada ufność, daje sercu głębokie pocieszenie". I kontynuuje tak: "na początku tej
                 czynności, ale i aż do końca przewiduje się jakiś sposób i nadzieja na dokonanie... a to
                 pobudza umysł do założenia fundamentów pod owo dzieło, a poprzez wpatrywanie się w cel
                 wprzęga umysł do poszukiwania radości w działaniu". Także wielebny Hezychiasz opisując
                 przeszkodę lenistwa w modlitwie i opamiętanie się w celu ponowienia gorliwości w niej,
                 wprost pisze na zakończenie rzecz następującą: "Wtedy bowiem jesteśmy gotowi pragnąć w
                 tym milczeniu serca nie czego innego, tylko tego błogiego w duszy uczucia i radości".
                    A z tego wynika, że zachętą do gorliwości w modlitwie według pouczenia tego ojca jest
                 owo "błogie uczucie i radość..." Podobnie Makary Wielki uczy, że "nasze duchowe trudy
                 (modlitwę) winniśmy spełniać z nadzieją na osiągnięcie owoców, to jest słodyczy w naszych
                 sercach".
                    Jasne   przykłady tego sposobu jako skutecznego                 środka    znaleźć można w licznych
                 fragmentach Dobrotolubija, gdzie szczegółowo opisane są rozkosze modlitwy. To one
                 właśnie winny stać się jak najczęstszą lekturą tego, kto walczy z chorobą lenistwa czy
                 oschłości podczas modlitwy. Winien on jednak uważać się za niegodnego tych radości i
                 karcić się zawsze za niedbalstwo w modlitwie.
                    KAPŁAN: Czy takie rozważanie nie doprowadzi kogoś niedoświadczonego do duchowej
                 pożądliwości, jak teologowie nazywają dążenie duszy, która pragnie nadmiernych pociech i
                 okazywania jej łask, nie zadowalając się tym, że powinna spełniać czyny pobożne ze względu
                 na obowiązek, powinność, a nie marzyć o nagrodzie?
                    PROFESOR:          Sądzę,     że     teologowie      przestrzegają      w     tym     przypadku       przed
                 nieumiarkowaniem albo pożądaniem duchowych słodyczy, a nie odrzucają całkiem słodyczy i
                 radości związanych z cnotami, bowiem jeśli pragnienie nagrody nie jest doskonałością, to
                 jednak Bóg nie broni człowiekowi myśleć o nagrodzie i radości, a nawet sam wykorzystuje
                 myśl    o   nagrodzie,     by   zachęcić    człowieka      do   wypełniania      przykazań     i   osiągnięcia
                 doskonałości: "Czcij ojca swego i matkę swoją" - oto przykazanie. A zaraz po tym nagroda
                 zachęcająca do wypełniania go: "aby ci się dobrze powodziło" (Pwt 5,16). Albo: "Jeśli chcesz
                 być doskonały, idź, sprzedaj, co posiadasz i rozdaj ubogim'' - oto mamy wymóg doskonałości,
                 a bezpośrednio po nim nagroda zachęcająca do osiągnięcia doskonałości: "będziesz miał
                 skarb w niebie" (Mt 19,21). I             także: Błogosławieni będ2iecie,           gdy będą was         ludzie
                 nienawidzić... a imię wasze jako złe będą zniesławiać dla Syna Człowieczego (por. Łk 6,22) -
                 oto wielkie wołanie o czyn, do spełniania którego konieczna jest niezwykła moc ducha i
                 niewzruszona cierpliwość. Oto dlaczego tak wielka nagroda i pociecha, które zdolne są
                 pobudzić i podtrzymać niezwykłą moc ducha: "...bo wielka jest wasza nagroda w niebie" (Łk
                 6,23). Dlatego też sądzę, że pewne dążenie do osiągnięcia słodyczy podczas modlitwy serca
                 jest potrzebne i stanowi główny sposób osiągnięcia zarówno gorliwości, jak i owoców
                 modlitwy. A wszystko to bezspornie potwierdza wysłuchane właśnie przez nas praktyczne
                 rozważanie ojca pokutnika na ten temat...
                    MNICH-POKUTNIK: Na ten temat najjaśniej wypowiada się jeden z wielkich teologów,
                 mianowicie św. Makary Egipski: Tak jak podczas sadzenia winnej latorośli dokłada się
                 pilności i trudu z myślą o zebraniu owocu, a jeśli go nie będzie, to cała praca będzie daremna,
                 tak jest i z modlitwą: jeśli nie dojrzysz w sobie owoców ducha, to znaczy miłości, pokoju,
                 radości i innych, to cały nasz wysiłek będzie daremny. Dlatego wysiłki naszego ducha,
                 "modlitwę, winniśmy spełniać mając na celu nadzieje owoców, to znaczy rozkoszowania się






                 słodyczą w naszych sercach". Czyż nie widzicie, z jaką jasnością rozwiązał ów święty ojciec
                 problem potrzeby rozkoszowania się modlitwą? Akurat przypomniała mi się niedawno
                 przeczytana opinia pewnego duchownego pisarza o tym, że naturalność modlitwy dla
                 c2łowieka stanowi główny powód pociągu ku modlitwie i dlatego rozważanie tej naturalności
                 może stać się skutecznym środkiem pobudzającym do gorliwości w modlitwie, czego tak
                 bardzo poszukuje pan profesor. Zaraz krótko opowiem o tym, co zapamiętałem z tego
                 traktatu. Pisze na przykład ów duchowny autor, że umysł i przyroda prowadzą człowieka do
                 poznania Boga. Ten pierwszy bada, że nie ma działania bez przyczyny i po drabinie rzeczy
                 dostrzegalnych, przechodząc od niższych ku wyższym, dociera wreszcie do Boga będącego
                 pieszą przyczyną. Druga zaś, na każdym kroku ujawniając zadziwiającą mądrość, harmonię,
                 ład, stopniowość, w ten sposób daje zasadniczy materiał do zbudowania drabiny wiodącej od
                 przyczyn skończonych ku nieskończonej. W ten sposób człowiek natury dochodzi w
                 naturalny sposób do poznania Boga. Dlatego nie było i nie ma narodu czy plemienia, nawet
                 najdzikszego, które nie miałoby jakiegoś pojęcia o Bogu. Wskutek tego nawet najdzikszy
                 wyspiarz bez żadnych dodatkowych zachęt, jakby mimo woli zwraca swój wzrok ku niebu,
                 pada na kolana, wydaje niezrozumiałe dlań, ale tak potrzebne westchnienie, bezpośrednio
                 odczuwa      coś   szczególnego,      coś,  co   pociąga    go   ku    górze,   coś,   co   popycha     go   ku
                 Nieznanemu... Na tej glebie wyrastają wszystkie religie naturalne i szczególnie godne uwagi
                 jest to, że wszędzie istotą, duszą każdej religii jest tajemna modlitwa cechująca się jakimś
                 rodzajem ruchów i otwartego składania darów, mniej lub bardziej zaciemnionego wskutek
                 pogańskich wyobrażeń! Im jest to dziwniejsze dla naszego umysłu, tym bardziej domaga się
                 odkrycia tajemniczej przyczyny tego dziwnego zjawiska polegającego na naturalnym dążeniu
                 do modlitwy.
                    Psychologiczna odpowiedź na to nie jest trudna: korzeniem, wodzem i motorem wszystkich
                 namiętności i działań człowieka jest wrodzone umiłowanie siebie samego. Potwierdza to w
                 sposób wyraźny wrodzona i powszechna idea samozachowania. Każde pragnienie, każde
                 przedsięwzięcie,      każde działanie      człowieka ma        na celu zaspokojenie miłości własnej,
                 szukanie własnego dobra. Zaspokojenie tej potrzeby towarzyszy całemu życiu człowieka. Ale
                 duch człowieczy nie zadowala się niczym, co zmysłowe, i wrodzona miłość własna nie ustaje
                 w swym dążeniu. Dlatego pragnienia wciąż rosną, dążenie ku temu, co uznajemy za dobro,
                 rośnie, napełnia wyobraźnię i dostraja do tego uczucia. Wypływ tych wewnętrznych odczuć i
                 samo z siebie rozwijające się pragnienie stanowią naturalny bodziec do modlitwy, są potrzebą
                 miłości własnej, z trudem osiągającej swe cele. Im mniej cieszy się człowiek pomyślnością i
                 im więcej ma na uwadze własne dobro, tym więcej pragnie, tym bardziej wylewa swe
                 pragnienia w modlitwie. Z prośbą o to, czego pragnie, zwraca się ku nieznanej przyczynie
                 wszystkiego, co istnieje. Tym sposobem wrodzona człowiekowi miłość własna, będąca
                 głównym pierwiastkiem życia, jest zasadniczą przyczyną pobudzającą człowieka natury ku
                 modlitwie!
                    Najmędrszy Stwórca wszechrzeczy wlał w naturę człowieka ową zdolność do miłowania
                 samego siebie właśnie          jako   przynętę, według       wyrażenia     ojców, która      pociągnęłaby i
                 wyniosłaby upadłą istotę ku obcowaniu z niebem.
                    O, gdyby człowiek nie niszczył tej zdolności, a utrzymywał ją w całej jej wspaniałości w
                 stosunku do swej natury duchowej! Posiadałby wówczas silną zachętę i sposób poruszania się
                 drogą wiodącą do moralnej doskonałości. Ale niestety! Jakże często z tej szlachetnej
                 zdolności czyni on niegodziwą namiętność samolubstwa, gdy przemienia ją w narzędzie swej
                 natury zwierzęcej !
                    Dziękuję wam serdecznie, moi najdrożsi goście! Wasza rozmowa o tych zbawiennych
                 sprawach bardzo mnie uradowała i wiele nauczyła mnie, niedoświadczonego. Niech wam Bóg
                 wynagrodzi swą łaską za waszą przykładną miłość...
                    Wszyscy pożegnali się.






                                                                                                        Spotkanie trzecie1[49]
                                                       Módlcie się wzajemnie za siebie,abyście byli zbawieni.Jk 5,16
                    PIELGRZYM: Wraz z moim pobożnym towarzyszem podróży, profesorem, nie mogliśmy
                 się oprzeć chęci zajścia do was, by ostatecznie się pożegnać i prosić przed wyruszeniem w
                 drogę o modlitwę za nas...
                    PROFESOR: Głęboko zapadły w nas wasza szczerość i te zbawcze rozmowy, którymi
                 rozkoszowaliśmy się tu, pośród naszych przyjaciół. Wspomnienie tego pozostanie w naszych
                 duszach jako zadatek chrześcijańskiej miłości i obcowania także w tej, tak stąd dalekiej
                 krainie, ku której dążymy.
                    STARZEC: Dziękuję wam za pamięć i miłość, ale tymczasem przyszliście w samą porę!
                 Zatrzymali się u mnie dwaj podróżni: mnich z Mołdawii i pustelnik, który dwadzieścia lat
                 przeżył    w   milczeniu     w   lesie.  Chcieliby     was    ujrzeć,   zaraz   ich   poproszę...    Oto   oni.
                 PIELGRZYM: Jakże błogosławione jest życie w pustelni! Jak sprzyja doprowadzeniu duszy
                 bez przeszkód do zjednoczenia z Bogiem! Milczący las jest jak raj, jak Eden, w którym
                 słodkie drzewo życia rośnie w rozmodlonym sercu mieszkańca pustelni. Gdybym tylko miał
                 czym się żywić, to wydaje mi się, że nie rozstałbym się z życiem pustelnika.
                    PROFESOR:         Z    daleka    wszystko      wydaje     się   nam     szczególnie     pociągające,     ale
                 spróbowawszy przekonują się wszyscy, że każde miejsce ma swoje zalety i wady. Oczywiście
                 dla kogoś, kto ma temperament melancholiczny i pociąg do milczenia, życie pustelnika jest
                 radosne, ale     ile niebezpieczeństw czeka na            tej drodze!     Historia    ascezy podaje wiele
                 przykładów, z których widać, jak liczni pustelnicy i samotnicy, którzy wyrzekli się obcowania
                 z ludźmi, popadli w samoułudę i głęboką iluzję.
                    PUSTELNIK: Dziwię się, jak często w Rosji, i to nie tylko w monasterach, ale nawet
                 pośród bogobojnych ludzi świeckich zdarza się usłyszeć, że licznych spośród tych, którzy
                 pragną życia pustelniczego albo ćwiczenia się w modlitwie, powstrzymuje przed pójściem za
                 tym wołaniem obawa, by nie zatracić się w iluzjach. Upierając się przy tym podają przykłady,
                 by poprzeć swoje wnioski. Sami obcy są życiu wewnętrznemu i oddalają od niego jeszcze
                 innych... Myślę, że wynika to z dwu powodów: albo z niezrozumienia sprawy i braku
                 duchowego oświecenia, albo z własnego lenistwa w kontemplacji i z zazdrości, by inni,
                 stojący na niższym stopniu poznania, nie przewyższyli ich w posiadaniu tej wyższej wiedzy.
                 Szkoda, że ci, którzy trwają przy tych poglądach, nie zagłębiają się w rozważania świętych
                 ojców, którzy wprost i stanowczo pouczają, że nie należy bać się ani mieć wątpliwości
                 podczas wzywania Boga. Jeśli nawet niektórzy popadli w samouwielbienie czy też szaleństwo
                 umysłu, to przydarzyło się to im z powodu pychy, braku nauczyciela i z powodu przyjęcia
                 wizji i marzeń za rzeczywistość. A gdyby zdarzyła się taka pokusa (ciągną ojcowie), to
                 doprowadziłaby do doświadczenia i wieńca chwały, bowiem szybka pomoc Boga chroni przy
                 takich dopustach. Odwagi! Jestem z wami, nie bójcie się! - mówi Jezus Chrystus. Wynika z
                 tego,   że   daremną      jest   bojaźń    i  lęk    przed    życiem     wewnętrznym        pod    pretekstem
                 samouwielbienia, bowiem pokorne uznanie swoich grzechów, szczerość duszy względem
                 nauczyciela i brak wizji podczas modlitwy są pewną i bezpieczną ostoją wobec iluzji, której
                 wielu tak bardzo się lęka. Dlatego nie tykają oni sprawy rozumnej, podczas gdy właśnie sami
                 tkwią w złudzeniach, według pełnych doświadczenia słów św. Filoteosa z Synaju, który
                 1[49]
                      W oryginale: Spotkanie siódme.






                 mówi: "Liczni spośród mnichów nie rozumieją złudzenia swego umysłu, które pochodzi od
                 demonów, to znaczy gorliwie ćwiczą się w samej tylko aktywności zewnętrznej (w cnotach
                 zewnętrznych), natomiast o umysł, to znaczy o kontemplację wewnętrzną, nie troszczą się
                 będąc nieoświeconymi i nieświadomymi". "Jeśli nawet usłyszą o innych, że łaska działała w
                 ich wnętrzu, to z powodu zazdrości uważają to za złudzenie", potwierdza św. Grzegorz
                 Synaita.
                    PROFESOR: Pozwólcie zadać jedno pytanie. Jest oczywiste, że uznanie swoich grzechów
                 jest czymś właściwym dla każdego, kto zastanawia się nad sobą, ale jak postąpić, gdy brakuje
                 nauczyciela,     który   sam     doświadczony,       mógłby     kierować     na   drodze     wewnętrznej,      a
                 przyjmując wyznania duszy, mógłby zapewnić prawidłowe i godne zaufania kierownictwo
                 życia duchowego? W takim przypadku, oczywiście, lepiej nie tykać spraw kontemplacji, niż
                 samemu, bez nauczyciela porywać się na nie? Następnie trudno mi też zrozumieć, w jaki
                 sposób stawiając się w obecności Boga, uchronić się całkowicie od wizji i wyobrażeń? Nie
                 byłoby to czymś naturalnym, ponieważ nasza dusza czy umysł nie może sobie nic wyobrazić
                 bez postaci, formy, całkowicie bez jakiejś wizji. A właściwie dlaczego zanurzając umysł w
                 Bogu nie wyobrażać sobie Jezusa Chrystusa, Trójcy Przenajświętszej?
                    PUSTELNIK: Wprawdzie kierownictwo doświadczonego, znającego się na sprawach
                 duchowych nauczyciela czy starca, przed którym bez przeszkód, z zaufaniem i pożytkiem
                 można by było co dzień otwierać duszę, tajniki swych myśli i spotkań na drodze kształcenia
                 swego wnętrza, jest podstawowym warunkiem ćwiczenia się w modlitwie serca, co dokonuje
                 się w milczeniu, ale w przypadku, gdy nie ma możliwości znalezienia kogoś takiego, ci sami
                 ojcowie, którzy to nakazują, czynią tu wyjątek. Wielebny Nicefor Mnich wyraźnie poucza:
                 "Przy ćwiczeniu się w wewnętrznej modlitwie serca potrzebny jest prawdziwy i znający się
                 na rzeczy nauczyciel. Jeśli nie ma kogoś takiego, należy go pilnie szukać, ale jeśli nie
                 znajdujesz, to ze skruszonym sercem wezwij Boga na pomoc, byś mógł zaczerpnąć pouczenie
                 i znaleźć kierownictwo w nauce świętych oków i powierzyć się Słowu Bożemu objawionemu
                 w Piśmie Świętym". Trzeba też uwzględnić i to, że jeśli ktoś prawdziwie, gorliwie pragnie
                 znaleźć pouczenie, to rzecz pożyteczną i pouczającą może usłyszeć i od zwykłego człowieka.
                 Święci ojcowie także zapewniają, że jeśli z wiarą i prawą intencją zapytasz nawet Saracena,
                 to i ten może ci powiedzieć coś pożytecznego, a jeśli bez wiary i w złym celu domagasz się
                 pouczenia proroka, to i on cię nie zadowoli... Przykład tego znajdujemy u Wielkiego
                 Makarego Egipskiego, który pewnego razu został pouczony, dzięki czemu położył kres
                 namiętności, przez prostego wieśniaka.
                    Jeśli zaś chodzi o unikanie wizji, to znaczy by nie wyobrażać sobie i nie dopuszczać do
                 żadnych zjawisk podczas kontemplacji: ani światła, ani anioła, Chrystusa, czy któregoś ze
                 świętych i odrzucać wszelkie marzenia, to nakazują to doświadczeni święci ojcowie zapewne
                 dlatego, że zdolność wyobrażania sobie łatwo może sprawiać, że nasze myśli nabiorą jakby
                 kształtu i ożyją. Dlatego ktoś niedoświadczony łatwo może im ulec, uznać za przejawy łaski i
                 popaść w złudzenia, a przecież samo Pismo Święte mówi, że i szatan podaje się za anioła
                 światłości (por. 2 Kor 11,14). A to, że umysł w sposób naturalny i łatwy może znajdować się
                 w stanie pozbawionym            wizji   i  zachowywać       ten stan    pamiętając     o  Bożej    obecności,
                 dostrzegamy w tym, że siła wyobraźni może wyraźnie ukazać także coś bezpostaciowego i
                 trwać przy tym odczuciu z uwagą, nawet gdy przedmiot ów nie podlega zmysłowi wzroku,
                 nie mając zewnętrznej postaci czy formy. Na przykład możliwe jest wyobrażenie i odczucie w
                 naszej duszy powiewu powietrza, ciepła, chłodu. Przecież znajdując się na chłodzie łatwo
                 można wyobrazić sobie w umyśle ciepło, choć nie ma ono formy, nie daje się spostrzec
                 wzrokiem, nie daje się zmierzyć dotykiem kogoś, kto na ten chłód jest narażony! Podobnie
                 duchową i niepojętą istotę Boga można jakby uobecnić w umyśle, odczuć w sercu, nie mając
                 przy tym żadnych wizji. PIELGRZYM: Zdarzyło się i mnie podczas moich wędrówek
                 usłyszeć od ludzi pobożnych i szukających zbawienia, że boją się oni, podejrzewając, że






                 mogą popaść w złudzenia i samooszukaństwo, przybliżać do spraw życia wewnętrznego.
                 Niektórym, z pożytkiem dla nich, czytywałem z Dobrotolubija pouczenia św. Grzegorza
                 Synaity, który mówi, że to, co dzieje się w sercu, nie może być złudne (przeciwnie niż w
                 umyśle), bowiem jeśli nieprzyjaciel zechciałby przemienić ciepło serca w swoje bezładne
                 palenie, albo radość serca zastąpić mdłą słodyczą, to czas, doświadczenie i odczucia same
                 zdemaskują te jego podstępy, nawet u tych, którzy nie są zbyt świadomi jego sztuczek.
                    Spotykałem też innych, takich, co nawet już poznali ścieżkę milczenia i modlitwy serca, ale
                 napotkawszy niestety jakąś przeszkodę, czy dostrzegłszy grzeszną swą słabość wpadali w
                 smutek, przygnębienie, zostawiając poznany już przez nich wewnętrzny czyn serca!
                    PROFESOR: I jest to czymś naturalnym! Sam czasem tego doświadczam, gdy zdarzy mi
                 się zboczyć z       drogi   wewnętrznego        skupienia    ku temu,     co mnie      rozprasza,    albo   coś
                 przewinić... Przecież jeśli wewnętrzna modlitwa serca jest rzeczą świętą, jednoczącą z
                 Bogiem, to czyż wypada, czy nie byłoby zuchwałością wprowadzać rzeczy święte do
                 grzesznego serca, nie oczyściwszy go najpierw przez milczącą, pełną skruchy pokutę i godne
                 przygotowanie do spotkania z Bogiem? Lepiej zamilknąć przed Bogiem niż wypowiadać
                 sercem zamroczonym i rozproszonym słowa szalone.
                    MNICH: To bardzo smutne, że tak myślicie! Przecież owo zanurzenie się w smutku i
                 przygnębieniu, co jest gorsze jeszcze niż sam grzech, to główna broń świata ciemności
                 skierowana przeciwko nam... Nasi doświadczeni święci ojcowie dają w takiej sytuacji
                 zupełnie inne pouczenie. Wielebny Niceta Stetatos mówi, że jeślibyś nawet upadł i zeszedł aż
                 do głębin zła piekielnego, to i wówczas nie wpadaj w rozpacz, ale zaraz zwracaj się ku Bogu,
                 a On szybko podniesie twoje upadłe serce i obdarzy cię siłą większą od tej, którą miałeś
                 poprzednio. Dlatego po każdym upadku i zranieniu serca grzechem, trzeba natychmiast
                 przedstawiać je Bożej obecności, by zyskać uzdrowienie i oczyszczenie, podobnie jak to się
                 czyni z zarażonymi rzeczami, które poleżawszy trochę na słońcu tracą swoją zdolność
                 zakażania. Potwierdzają to liczni           nauczyciele życia duchowego. W walce z wrogami
                 zbawienia,     z  naszymi     namiętnościami,       nigdy    nie   należy    odstępować      od   życiodajnej
                 czynności, jaką jest wzywanie Jezusa Chrystusa, mieszkającego w naszych sercach! Nasze
                 występki nie tylko nie powinny odciągać nas od chodzenia w Bożej obecności i od modlitwy
                 wewnętrznej, pobudzając do niepokoju, przygnębienia i smutku, ale przeciwnie - winny
                 pobudzać do szybkiego zwrócenia się ku Bogu. Dziecko prowadzone przez matkę, gdy
                 zaczyna chodzić, przy potknięciu zwraca się ku niej szybciej i mocno się jej trzyma.
                    PUSTELK: Myślę, że duch przygnębienia i pogrążanie się w myślach pełnych zwątpienia
                 są głównie skutkiem rozproszenia umysłu, zaniedbania siebie, braku milczenia. Starożytni
                 ojcowie,     obdarzeni     Bożą     mądrością,      zwyciężali     smutek,     przygnębienie,       doznawali
                 wewnętrznego oświecenia i umocnienia swej ufności do Boga pośród spokojnej ciszy, w
                 samotności. Przecież i nam zostawili taką mądrą radę: siedź w twej celi w milczeniu, a ona
                 nauczy cię wszystkiego.
                    PROFESOR: Ze względu na zaufanie, jakim was darzę, chętnie usłyszałbym krytykę moich
                 myśli dotyczących pochwalanego tu milczenia i zbawiennych korzyści płynących z życia
                 samotnego, które tak umiłowali pustelnicy. Sam bowiem myślę o tym tak: ponieważ wszyscy
                 ludzie zgodnie z prawem przyrody nadanym przez Stwórcę znajdują się w stanie niezbędnej
                 wzajemnej zależności i dlatego zobowiązani są pomagać sobie wzajemnie w życiu, pracować
                 dla siebie i być pożytecznymi, to na tym wspólnym działaniu opiera się dobrobyt rodzaju
                 ludzkiego i miłość bliźniego. A czyż milczący pustelnik, zerwawszy kontakty z ludźmi, może
                 w swej bezczynności służyć bliźniemu i jaki pożytek przynosi dobru ludzkiej społeczności?
                 Całkiem niszczy w sobie prawo Stwórcy dotyczące więzi miłości z tymi, którzy są mu
                 podobni, i dobroczynnego wpływu na współbraci!
                    PUSTELNIK: Ponieważ pańskie poglądy na sprawę milczenia i pustelnictwa nie są
                 właściwe, to także wniosek nie jest prawidłowy. Przeanalizujmy to szczegółowo:






                    1. Samotnik żyjący w milczeniu nie tylko nie żyje w stanie bezczynności i próżniactwa, ale
                 głównie jest aktywny, i to nawet w wyższym stopniu niż ludzie żyjący w społeczeństwie.
                 Niestrudzenie działa stosownie do swej wyższej, rozumnej natury: obserwuje, rozważa, śledzi
                 przebieg i stan swego bytu moralnego. To jest właściwy cel milczenia! A jest to pożyteczne
                 zarówno dla jego własnego doskonalenia się, jak i dla bliźnich pozbawionych możliwości
                 zagłębiania     się   w   sobie    bez    rozproszeń,     dla   rozwoju     życia    moralnego,      ponieważ
                 spostrzegawczy milczący samotnik, przekazując swoje wewnętrzne doświadczenia słowami
                 (wyjątkowo) czy też na piśmie, skutecznie działa ku pożytkowi ducha i zbawieniu swych
                 współbraci, i to bardziej, w wyższym stopniu niż żyjący w społeczeństwie pojedynczy
                 dobroczyńca,      bowiem      dobroczynność        ludzi   świeckich,     prywatna,      dotycząca     potrzeb
                 zewnętrznych, ogranicza się zawsze do                niewielkiej liczby       obdarowanych.       Tymczasem
                 dobroczyńca w dziedzinie           moralności, poszukujący przekonywających                 i sprawdzonych
                 sposobów doskonalenia życia duchowego, staje się dobroczyńcą całych narodów. Jego
                 doświadczenia i pouczenia przekazywane są z pokolenia na pokolenie, co widzimy i z czego
                 korzystamy od starożytności aż po dzisiejszy dzień. I nie różni się to niczym od szczodrej
                 jałmużny udzielonej z chrześcijańskiej miłości w imię Chrystusa, a nawet przewyższa ją
                 swymi skutkami.
                    2. Dobroczynny i pożyteczny wpływ milczącego samotnika na bliźnich ujawnia się nie
                 tylko w upowszechnianiu jego pouczających obserwacji życia wewnętrznego, ale nawet sam
                 przykład jego odłączonego życia przynosi korzyść uważnemu człowiekowi żyjącemu pośród
                 świata, prowadząc go ku zastanowieniu nad sobą i przywracając mu uczucie pobożności...
                 Mieszkaniec świata, słysząc o pobożnym pustelniku czy prze
                    chodząc w pobliżu pustelni, odczuwa bodziec w kierunku życia bogobojnego, przypomina
                 sobie, rozmyśla nad tym, czym może być człowiek na ziemi, i o tym, jak możliwe jest
                 przywrócenie człowiekowi pierwotnego stanu kontemplacji, w jakim wyszedł on z rąk
                 Stwórcy. Milczący pustelnik swym milczeniem poucza, swym życiem przynosi korzyści,
                 udziela nauk i pobudza ku szukaniu Boga.
                    3. Ukazane korzyści płyną z milczenia prawdziwego, oświeconego i ogarniętego światłem
                 łaski, ale gdyby nawet milczący samotnik nie miał tych darów łaski, by być światłem dla
                 świata, jeśli wstąpił na drogę milczenia tylko po to, by ukryć się przed podobnymi sobie, z
                 powodu swego lenistwa i niedbalstwa oraz złego i kuszącego przykładu, to i tak przyniósłby
                 wielką korzyść i miałby dobroczynny wpływ na społeczeństwo, pośród którego przebywa.
                 Podobne to jest do wycinania suchych i nie owocujących gałęzi i usuwania chwastów przez
                 ogrodnika, by bez przeszkód rosły rośliny lepsze i pożyteczne. Już to znaczy wiele i przynosi
                 korzyści społeczeństwu, gdy taki samotnik przez swoje odejście do pustelni usuwa pokusy
                 nieuchronnie grożące wskutek jego gorszącego życia wśród ludzi, mogące zepsuć obyczaje
                 bliźnich.
                    O ważności milczenia św. Izaak Syryjczyk mówi tak: "Jeśli na jednej szali położymy
                 wszystkie czyny tego życia, a na drugiej milczenie, to zobaczymy, że ono przeważa. Nie
                 porównuj czyniących w świecie znaki i cuda, ukazujących moce, z tymi, którzy świadomie
                 żyją w milczeniu. Umiłuj bardziej bezczynność milczenia niż nasycanie łaknących tego
                 świata, niż nawracanie licznych narodów ku Bogu. Lepiej dla ciebie, byś uwolnił się z
                 więzów grzechu, niż byś miał wyrwać niewolników spod jarzma niewoli".
                    Nawet mędrcy najbardziej pogańscy uznawali pożytki płynące z zachowania milczenia:
                 filozoficzna     szkoła    neoplatońska      kierowana       przez    filozofa    Plotyna,    mająca     wielu
                 znakomitych zwolenników, głęboko rozwijała życie wewnętrzne, kontemplacyjne, osiągane
                 głównie w milczeniu. Pewien duchowny pisarz powiedział, że nawet gdyby państwo miało
                 wykształcenie i moralność rozwinięte w najwyższym stopniu, to i wtedy pozostanie troska i
                 potrzeba posiadania ludzi dla celów innych, kontemplacyjnych, leżących poza społeczną
                 działalnością obywateli, by podtrzymywać ducha prawdy, i przejmując go od wszystkich






                 wieków minionych zachowywać dla nadchodzących czasów i pokoleń. W Kościele takimi
                 ludźmi są pustelnicy, anachoreci, mnisi żyjący w zamknięciu.
                    PIELGRZYM: Wydaje mi się, że nikt nie ocenił lepiej zalet milczenia, niż to uczynił św.
                 Jan Klimaks "Milczenie, mówi on, jest matką modlitwy, powrotem z niewoli grzechu,
                 niewidzialnym postępem w cnotach, ciągłym wstępowaniem w niebo". Przecież nawet sam
                 Jezus Chrystus, aby         ukazać nam pożytek i           konieczność milczącej         samotności, często
                 zostawiając nauczanie publiczne oddalał się w miejsca ustronne, by w milczeniu i spokoju
                 przebywać na modlitwie.
                    Ci, co żyją w milczeniu, oddając się kontemplacji, są jak filary podtrzymujące pobożność
                 Kościoła przez swą nieustanną modlitwę: nawet w głębokiej starożytności widzimy, że liczni
                 pobożni ludzie świata, nawet sami władcy narodów i ich dostojnicy, wyprawiali się, by
                 odwiedzać pustelników i tych, co żyją w milczeniu, i błagać ich o modlitwę w intencji swego
                 umocnienia i zbawienia. Wynika z tego, że nawet milczący samotnik może służyć bliźnim i
                 współdziałać dla dobra i pożytku społeczeństwa poprzez swą samotną modlitwę.
                    PROFESOR: Jeszcze z jedną myślą nie mogę się uporać: wszyscy chrześcijanie mają
                 zwyczaj proszenia siebie wzajemnie o modlitwę; pragnienie by inni modlili się za mnie,
                 zwłaszcza powierzeni mi członkowie Kościoła. Czy nie jest to zwyczajna potrzeba płynąca z
                 miłości własnej, a może tylko przejęty, zasłyszany od innych, zwyczaj mówienia tak, bo tak
                 się spodobało, bez głębszego zastanowienia? Czyż Bóg potrzebuje ludzkiego starania się,
                 zabiegów, jeśli przecież przewiduje wszystko i czyni najlepiej według swej Opatrzności, a nie
                 według naszych chęci, wiedząc i wyznaczając wszystko zanim poprosimy, jak to mówi święta
                 Ewangelia? Czyż na Jego wyroki silniej może wpłynąć modlitwa wielu niż jednego? Byłby
                 zatem Bóg kimś stronniczym? Czyż modlitwa innych może uratować mnie, gdy przecież
                 każdy za swoje czyny będzie zawstydzony albo wysławiany? Dlatego proszenie innych o
                 modlitwę jest, jak myślę, tylko pobożnym owocem duchowej uprzejmości, wystawiającej w
                 dodatku na widok publiczny pokorę, chęć przypodobania się przez okazanie wzajemnych
                 względów, i nic ponadto!
                    MNICH: Po dokonaniu analizy powierzchownej i według zasad filozofii pogańskiej można
                 się z tym zgodzić, ale rozum uduchowiony, ogarnięty światłem religii, wykształcony dzięki
                 doświadczeniom życia wewnętrznego, wnika głębiej, widzi jaśniej i w tajemny sposób
                 odkrywa coś całkiem przeciwnego do tego, co zostało przedstawione! Aby szybciej i jaśniej
                 to zrozumieć, wyjaśnimy za pomocą przykładu i porównamy tę prawdę ze Słowem Bożym.
                 Na przykład: do pewnego nauczyciela przychodził uczeń na lekcje. Małe zdolności, nadto
                 lenistwo i rozproszenie przeszkadzały temu uczniowi w osiąganiu sukcesów i sprawiły, że
                 zaliczono go do rzędu leni, opóźnionych w nauce. Zasmucony tym nie wiedział, co czynić,
                 jak walczyć ze swymi wadami. Spotkawszy kiedyś innego ucznia, kolegę z klasy, bardziej
                 zdolnego, gorliwego, mającego            dobre wyniki, opowiedział mu o swym                   smutku. Ten,
                 współczując mu, zaprosił go do wspólnej nauki: będziemy uczyć się razem, powiedział,
                 będzie nam raźniej i weselej; dlatego wyniki będą lepsze...
                    Zaczęli więc uczyć się razem, przekazując sobie wzajemnie to, co zrozumieli, a uczyli się
                 tego samego przedmiotu. I co się okazało po kilku dniach? Ten, co przedtem naukę zaniedbał,
                 stał się uczniem pilnym, szkolę polubił, w miejsce lekceważenia przyszła gorliwość i
                 pojętność, co wywarło dobroczynny wpływ na jego charakter i zachowanie. A jego pojętny
                 kolega    stał  się  jeszcze    zdolniejszy     i pilniejszy.    Oddziaływając       wzajemnie     na   siebie,
                 skorzystali na tym obaj... Jest to całkiem naturalne, ponieważ człowiek rodzi się w ludzkiej
                 społeczności, rozwija dzięki ludziom swą inteligencję; zwyczaje, nastroje, pragnienia, jednym
                 słowem wszystko przejmuje według wzorów tych, co są mu podobni. A ponieważ życie ludzi
                 polega na najściślejszych wzajemnych związkach, na ogromnych wzajemnych wpływach, to
                 przyzwyczajenia, obyczaje i sposoby zachowania przejmuje człowiek od tych, pośród których
                 przebywa. Dlatego oziębły może się zapalić, tępy stać się bystrym, leniwy dać się pobudzić






                 do działania, a wszystko to dzięki żywemu uczestnictwu innego człowieka. Także duch może
                 być przekazywany, może korzystnie oddziaływać na innych: pociągać ku modlitwie, ku
                 skupieniu, dodawać odwagi pośród utrapień, odwodzić od złych nałogów, pobudzać do
                 działania uświęcającego i dlatego, dzięki tym wzajemnym wpływom, może okazywać pomoc
                 w sposób bardziej pobożny, żywy i podobający się Bogu. Oto cała tajemnica modlitwy za
                 innych, wyjaśniająca pobożny chrześcijański zwyczaj wzajemnej modlitwy, proszenia o
                 modlitwę braci!
                    Widać zatem, że to nie Bóg zadowala się licznymi prośbami i zabiegami (jak to bywa z
                 możnymi tej ziemi), a sam duch i moc modlitwy oczyszczają i pobudzają duszę, za którą
                 zanoszona jest modlitwa, i sprawiają, że staje się ona zdolna do zjednoczenia z Bogiem.
                    Jeśli tak owocna jest wzajemna modlitwa tych, co żyją jeszcze na ziemi, to jest oczywiste,
                 że modlitwa za tych, co zeszli z tego świata jest tak samo wzajemnie korzystna, a to ze
                 względu na bardzo ścisłe więzi łączące świat górny i dolny. Tym sposobem mogą być
                 włączane w obcowanie dusze Kościoła walczącego i dusze Kościoła triumfującego, to znaczy
                 również dusze zmarłych.
                    Chociaż     to,  co   powiedziałem,       jest  poglądem      z   dziedziny     psychologii,    to   jednak
                 otworzywszy Pismo Swięte przekonamy się o jego prawdziwości!
                    1. Jezus Chrystus tak mówi do Apostoła Piotra: "Prosiłem za tobą, żeby nie ustała twoja
                 wiara..." (Łk 22,32) Oto modlitwa Chrystusa umacnia ducha Piotra i dodaje mu otuchy w
                 pokusie przeciwko wierze.
                    2. Podczas gdy Apostoł Piotr był uwięziony, Kościół modlił się za niego nieustannie (por.
                 Dz 12,5). Jest tu ukazane, jak wielka może być pomoc modlitwy braci w smutnych sytuacjach
                 naszego życia.
                    3. Najjaśniej wyrażony jest nakaz modlitwy za bliźnich przez świętego Apostoła Jakuba:
                 Wyznawajcie jedni drugim grzechy swoje i módlcie się wzajemnie za siebie, abyście byli
                 zbawieni, albowiem wiele może ustawiczna modlitwa sprawiedliwego (por. Jk 5,16). Mój
                 psychologiczny wniosek znajduje tu wyraźne potwierdzenie.
                    A co powiedzieć o przykładzie Apostoła Pawła, danym nam jako wzorzec wzajemnej za
                 siebie modlitwy? Jeden z autorów zauważa, że przykład Apostoła Pawła winien nas nauczyć,
                 jak bardzo potrzebna jest wzajemna modlitwa, skoro ten tak święty i mocny bojownik ducha
                 widzi dla siebie potrzebę tej duchowej modlitewnej pomocy. W liście do Hebrajczyków
                 wyrażone jest to tak: "Módlcie się za nas, jesteśmy bowiem przekonani, że mamy czyste
                 sumienie, starając się we wszystkim dobrze postępować" (Hbr 13,18). Zważywszy na to,
                 jakże nierozumnie byłoby szukać oparcia we własnych tylko modlitwach i postępach, gdy
                 kierujący się pokorą, tak bardzo obdarzony łaską święty mąż prosi o złączenie modlitwy
                 bliźnich (Hebrajczyków) z jego własną! Z jak wielką zatem pokorą, prostotą i w jakim
                 przymierzu miłości trzeba nam nie lekceważyć, nie odrzucać modlitewnej pomocy, nawet
                 kogoś o najsłabszej wierze, gdy przenikliwy duch Apostoła Pawła nie stawiał w tym
                 przypadku wymagań, ale prosił o wspólną modlitwę wszystkich wiedząc, że moc Boża
                 doskonali się w słabości (2 Kor 12,9); może zatem czasem objawić się także w tych, co
                 pewnie słabo się modlą...
                    Przekonani tym przykładem zauważmy jeszcze, że wzajemna modlitwa podtrzymuje więzi
                 chrześcijańskiej miłości, nakazanej przez Boga, świadczy o pokorze i duchu modlącego się, a
                 od tego rozpala się wzajemna modlitwa.
                    PROFESOR: Piękna to i dokładna analiza oraz dowody, ale chętnie posłuchałbym o
                 samym sposobie i formie modlitwy za bliźnich, myślę bowiem, że jeśli owocność modlitwy i
                 jej wdrożenie zależą od żywego współczucia bliźniemu i przede wszystkim od stałego
                 wpływu ducha tego, kto się modli, na ducha potrzebującego modlitwy, to czyż takie
                 nastawienie duszy nie będzie odrywać od stałego przebywania w niewidzialnej Bożej






                 obecności i od wylewania duszy przed Bogiem we własnych potrzebach? Bo jeśli tylko raz
                 czy dwa razy w ciągu doby przypomnimy sobie bliźniego, będziemy mu współczuć i prosić o
                 Bożą pomoc dla niego, to czyż to wystarczy do pociągnięcia i umocnienia duszy tego, za
                 kogo się modlimy? Mówiąc krócej, chciałbym dowiedzieć się, w jaki sposób, jak modlić się
                 za bliźnich? MNICH: Modlitwa zanoszona do Boga z jakiegokolwiek powodu, nie powinna, a
                 nawet nie może wyprowadzać ze stanu przebywania w Bożej obecności: przecież jeśli
                 wypowiadana jest do Boga, to oczywiście odbywa się w Jego obecności... Jeśli zaś chodzi o
                 sposób modlitwy za bliźnich, to należy zauważyć, że moc tej modlitwy polega na szczerym
                 chrześcijańskim związku z bliźnim i wywiera wpływ na jego duszę stosownie do mocy tego
                 związku. Zatem, gdy go wspomnisz (tzn. bliźniego), albo o wybranym czasie, skieruj wzrok
                 ducha ku Bogu i odmów następującą modlitwę: Miłosierny Panie! Niech się spełni Twoja
                 wola, pragnąca zbawić i doprowadzić wszystkich do prawdy, zlituj się i wspomóż sługę
                 Twego NN. Przyjmij tę moją prośbę, jako wołanie miłości, którą nam nakazałeś.
                    Zazwyczaj słowa te powtarza się, gdy czujesz poruszenie duszy, albo można tę modlitwę
                 odmawiać na paciorkach różańca.
                    Sam doświadczyłem, jak dobroczynny jest wpływ takiej modlitwy na tego, za kogo się
                 modlimy.
                    PROFESOR: Ta pouczająca rozmowa i światłe myśli zaczerpnięte z twoich, ojcze,
                 rozważań, zobowiązują do tego, by zatrzymać je niezatarte w pamięci, a w mym sercu żywić
                 szacunek i wdzięczność wobec wszystkich was...
                    PIELGRZYM I PROFESOR: Tak nadszedł czas naszego rozstania. Jak najgoręcej prosimy
                 o modlitwy za naszą podróż i wspólne wędrowanie!
                    STARZEC: Niech Bóg pokoju, który mocą krwi wiecznego przymierza wskrzesił spośród
                 umarłych Wielkiego Pasterza owiec, Pana naszego Jezusa Chrystusa, uczyni was zdolnymi do
                 wszelkiego dobrego czynu, byście pełnili Jego wolę. Niech sprawia w was to, co jest Mu
                 miłe, przez Jezusa Chrystusa, któremu niech będzie chwała na wieki wieków. Amen (por. Hbr
                 13,20-21).






                                                                                                                     Spis treści
                 Wprowadzenie (Placyd Galiński OSB) 7
                 Próba przedmowy (Andrzej Wojnowski) 13
                 Nota tłumacza 20
                 Część I: Szczere opowieści pielgrzyma przedstawione jego ojcu duchownemu
                 Opowieść pierwsza 23
                    [1. Wezwanie do modlitwy nieustannej; 2. Spotkanie ze starcem; 3. Nauka modlitwy
                 nieustannej; 4. Śmierć starca i poszukiwania "Dobrotolubija"]
                 Opowieść druga 36
                    [1. Napad dezerterów i utrata ksiąg; 2. Spotkanie z kapitanem czytającym Ewangelie; 3.
                 Pobyt u leśnika; 4. Napad wilka ż rozmowy w zajeździe; 5. Pobyt u kapcana budującego
                 cerkiew i historia wiejskiej dziewczyny; 6. Przemarznięcie i uzdrowienie]
                 Opowieść trzecia 66
                    [Dzieje pielgrzyma przed wyruszeniem na wędrówkę]
                 Opowieść czwarta 70
                    [1. Pobyt w domu sędziego; 2. Historia księcia, który zabił swego służącego; 3. Historia
                 ślepca; 4. Wydarzenia na stacji poczty; S. Rozmowa z kapłanem i z kobietą która wcześnie
                 owdowiała; 6. Historia komandora i jego chrzestnego syna]
                 Część II: Spotkanie z pielgrzymem czyli rozmowy o modlitwie
                 Spotkanie pierwsze: piąta opowieść pielgrzyma 101
                    [1. O rządach Boga w przyrodzie: śmierć młodego woźnicy, oszalały mężczyzna; 2. O
                 miłości    Boga    ku   ludziom     i  o   modlitwie:     dzieje   Jewreinowa,       przypadek     podoficera
                 wracającego do domu, łakomy mnich, dzieje Agatonika; 3. O spowiedzi; 4. Wyznanie wiodące
                 człowieka wewnętrznego ku pokorze; 5. O wspaniałości i wzniosłości Jezusowej modlitwy; 6.
                 O rodzajach intonacji przy odmawianiu Jezusowej modlitwy; 7. O braku miłości; 8. O Bożym
                 przebaczeniu (dzieje zbiegłego żołnierza); 9. O chrześcijańskim życiu polegającym na
                 modlitwie]
                 Spotkanie drugie 136
                    [1. O powrocie do modlitwy (dzieje profesora liceum); 2. Tajemnica zbawienia objawiana
                 dzięki modlitwie nieustannej; 3. O możliwości modlitwy nieustannej; 4. O potędze modlitwy;






                 5. Pobudzenie do gorliwości w modlitwie; 6. O naturalności modlitwy]
                 Spotkanie trzecie I63
                    [1. O lękaniu się modlitwy; 2. O konieczności modlitwy po grzesznych upadkach; 3. O
                 pożytkach płynących z życia pustelników; 4. O modlitwie za innych]
                 OPOWIEŚCI PIELGRZYMA                                                                                          1
                 Wprowadzenie                                                                                                  2
                 Próba przedmowy                                                                                               4
                    Nota tłumacza                                                                                              7
                 Część I                                                                                                       8
                    Opowieść pierwsza                                                                                          9
                    Opowieść druga                                                                                           15
                    Opowieść trzecia                                                                                         27
                    Opowieść czwarta                                                                                         29
                 Część II                                                                                                    41
                    Spotkania z pielgrzymem Czyli rozmowy o modlitwie                                                        41
                    Spotkanie pierwsze: piąta opowieść pielgrzyma                                                            42
                    Spotkanie drugie                                                                                         57
                    Spotkanie trzecie                                                                                        68
                    Spis treści                                                                                              73
