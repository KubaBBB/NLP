Janusz Cyran - Jeruzalem 
www.bookswarez.prv.pl 
Rzekłem do mego Ojca:
Od tej chwili zwać cię będę Ojcem, a ty nazywaj mnie
synem, aby zaczęło się pisać Pismo, które już przed
wiekami było.
On zaś odpowiedział:
Dobrze, jeśli tego chcesz, niech tak będzie.
Rzekłem: Niech stanie się świat, taki jakim go znamy,
niech prawa tego świata będą i lud pośród niego wolny w
tym co dobre i złe, tak, aby mogło dokonać się
I stał się świat i prawa jego , Lud wolny w tym co dobre i złe
powstał i obrócił się przeciwko swemu Stworzycielowi.
I rzekłem do Ojca:
Ześlij mnie do mego ludu, aby stało się Nowe Jeruzalem.
Ojcze mój jak straszliwie cierpiałem! Pot i krew zalewały moje ciało , ból nie do 
zniesienia dławił oddech i wzywałem w duchu nadejścia ciemności. Ale ciemność 
nie nadchodziła i wciąż widziałem wokół siebie , nijakie , głupkowate twarze 
gapiów, szydercze twarze moich prześladowców i obojętne żołnierzy. 
Gdzież moi uczniowie, których tak umiłowałem, gdzie lud, który, łaknął był mego 
słowa i chleba? Gdybym ujrzał choć jedną twarz oddaną mi i przyjazną... 
wytrwałbym. Ale pojąlem wtedy, w tej chwili największego cierpienia, że nie są 
go godni, i inaczej trzeba z nimi poczynać. 
- Ojcze, ukarz moich prześladowców i wyzwól mnie! - krzyknąłem wielkim 
głosem.
Gwoździe wysunęły się z mego ciała, rany zasklepiły się i stanąłem twardo tuż
przy krzyżu. Patrzyłem teraz na nich z gniewem, widziałem zdumienie malujące 
się na ich tępych twarzach z trudem kryjących swe zwierzęce powinowactwa. Oto 
j jakiego cudu trzeba wam było!
- Ojcze, ukarz moich prześladowców i ześlij na nich zagładę!
Niebiosa rozwarły się i jasność ogarnęła ziemię. Gapie, moi sędziowie i kaci 
krzyczeli ze strachu, a potem upadli i wili się w boleściach. Niektórzy błagali:
- Panie, byliśmy ślepi i głusi, odpuść nam, nie zsyłaj na nas śmierci!
Jednak serce moje było sprawiedliwe, i oddawali ducha w bólu i poniżeniu, tak że 
mój gniew nasycił się pomstą.
Obszedłem całą górę karmiąc swe oczy widokiem spustoszenia.
Ciemne chmury zakryty znów niebo i nadeszła burza. Deszcz obmywał moje 
rozgorączkowane ciało, pełne pamięci męki, a ja dumałem nad losem mego ludu.
Dzieło zbawienia nie dokonało się jeszcze. Szczęście mego ludu dalej leżało mi na 
sercu, i o niczym innym nie myślałem - mimo doznanego zawodu. Wszedłem w 
ciało cezara, panującego w stolicy światowładnego imperium. Nie objawiałem 
zrazu
swej istoty otaczającym mnie doradcom, wodzom, dostojnikom, urzędnikom i 
służbie, choć przecież dostrzegali dziwną zmianę w zachowaniu imperatorskim.
Patrzyłem. Czytałem listy zarządców prowincji, dowódców legii, poborców
podatkowych, donosicieli, szefów tajnych służb. Wreszcie, pewnego upalnego 
dnia, objawiłem swoją istotę. Byli zmieszani i zdziwieni, widziałem, że nie wierzą
we mnie, aż poraziła ich niebiańska światłość i padli przede mną na kolana i
łkając prosili, bym im przewodził i rozkazywał, ja, prawdziwy Syn Boży.
Przemówiłem do nich.
-Przyszedłem , by spełniło się królestwo Boże na ziemi by wszystkie ludy sławiły 

imię Wszechmogącego, w szczęściu i radości spożywając owoce Jego łaski. 
Porzućcie pychę i ułomną mądrość, porzućcie bogactwa i małe troski, pójdźcie za 
mną, a wejdziecie do Królestwa Niebieskiego na ziemi. Odtąd miłość i wzajemna 
dobroć będą prawem i budulcem Królestwa. Nie ma już niewolnika i pana, 
wszyscyście równi przed boskim majestatem, nie ma już bogatego i biednego, 
głupiego ani mądrego, silnego ani słabego, bo są tylko ci, którzy wierzą we mnie, 
a inni pójdą na zatracenie.
Wielu nie mogło pojąć tego, co się stało, i szemrano, że Cezar oszalał i ogłosił się
bogiem. Było tak, że ci, którzy przedtem mieli wiele rozwagi i rozumu stawali się
nierozumnymi szaleńcami, a ci, którzy nosili znaki szaleństwa, zadziwiali 
mądrością i podejmowali ochoczo moją naukę.
Pierwszym był Korneliusz, prefekt pretorianów. Miał ,twarz okrutną i szpetną , 
czytałem jego myśli, bo przypadł mi do serca. 
Przybył do mnie i rzekł:
-Panie, pozwól, bym był najpokorniejszym z twoich sług, rozkazuj, a będę 
narzędziem twoich boskich myśli. 
- Cieszą mnie te słowa, Korneliuszu, wielkie żniwa przede mną i moim narodem, i 
trzeba wiele pracy, by im podołać. Potrzebuję twojego silnego ramienia i twoich 
bystrych oczu, nie nadeszła jednak jeszcze pora. 
Zwołałem uczonych mężów i kapłanów Miasta, by oświecić ich moją nauką. Mieli 
w sobie obłudę i kłamstwo, kłaniali mi się nisko i uśmiechali przymilnie, ich usta 
byly pełne gładkich słów, lecz skrywali nienawiść i pogardę. Wytraciłem ich co do 
jednego. Wezwałem ich uczniów i przedstawiłem im swoją naukę. Tak samo jak 
tamci wzgardzili mną, więc wytraciłem ich. Kazałem przywołać uczniów tych 
ostatnich, i przekonałem się, że wielu z nich otworzyło swe uszy na moje słowa. 
Tych oszczędziłem, choć wiele w nich było pogańskiego jadu. Dałem im swoją 
naukę obleczoną w kształt Pisma, by nauczali ją po krańce ziemi. . 
Zebrałem senatorów i powiedziałem: 
-Od dzisiaj nie ma już pana i niewolnika, i to, co należy do pana, należy też i do 
niewolnika. Bogactwo z mojej łaski dzierżone będzie przez pana, tak że nie będzie 
już niedostatku i niesprawiedliwości. Oburzyli się na to senatorowie, poczęli 
spiskować przeciwko mnie. Próbowali zadać mi śmierć, jednak ich sztylety 
obracały się przeciwko nim, i marnie poginęli. Poruszyli się też niewolnicy i biedni, 
kiedy doszły do nich wieści o Odkupieniu. Zabijali panów i rabowali bogactwa, nie 
pojmowali, że moje bogactwa trwonią zmierzając do nędzy. Wezwałem 
Korneliusza i powiedziałem: 
-Czyń, co do ciebie należy. 
Korneliusz skłonił się nisko i poszedł ze swymi żołnierzami niosąc śmierć 
buntownikom. Tak też i senatorowie, i wielcy możni zaczęli pojmować moją 
naukę. Ci, którzy ocaleli, przyszli do mego pałacu i bijąc pokłony składali mi dary i 
ogłaszali się mymi uniżonymi sługami. 
Aż dotąd lud stolicy czcił pogańskie bożki w ich starych świątyniach, oddając się 
szatanowi i jego pomocnikom. Rozkazałem zburzyć te siedziby zła, a kiedy ich 
mury watiły się, bezbóżni złorzeczyli mi i ogłaszali nadejście końca świata. Lud 
podpuszczony przez pomocników piekła podniósł bunt, i Korneliusz znów musiał 
użyć swojej sily i bezwzględności. Ogień pożarów nie dogasł jeszcze, a ja 
myślałem już o prowincjach imperium, które czekają na Radosną Nowinę, i o tych 
nieznanych obszarach Igdów, gdzie barbarzyńskie plemiona żyły w mrokach 
grzechu. Nie chciałem nadużywać swej mocy czynienia cudów, pragnąłem, by 
sam mój lud włączyt się w dzieło zbawienia, by weszło mu ono w ciało i krew, i w 
samo sedno duszy, a nie moglo to dokonać się lepiej, niż przez budowanie 
Królestwa jego własnymi rękoma. 
Moi słudzy słowem i mieczem szerzyli Naukę Bożą . Wielu pogan odrzuciło moją 
naukę, wiele ludów powstawało przeciwko moim namiestnikom. W całym 
państwie powstał zamęt, a barbarzyńcy wykorzystując to, uderzyli na nasze 
granice paląc, mordując i grabiąc. 
Na Wschodzie Eliusz Severus, dowódca legii syryjskiej, podniósł bunt. Wkrótce 

wszystkie wschodnie prowincje przyłączyły się do niego oglaszając mnie 
uzurpatorem, szaleńcem i wrogiem ojczyzny. 
Severus zebrał wielką armię i ruszył na Zachód, zamierzając pokonać mnie i objąć 
władzę. Wysłałem przeciw niemu swe wojska. 
Mogłem porazić całe wojsko Severusowe totalną zagladą, mogłem też zesłać 
śmierć na samego Severusa. Mogłem zstąpić na świetlistym obłoku, przerazić ich 
objawieniem mojej boskości i tak zmusić do uległości. 
Jednak nie uczyniłem tego. 
Czytałem tylko dochodzące do mnie raporty. Jak już rzekłem, nie chciałem 
nadużywać swej boskości. Cóż warta byłaby wiara oślepionych wyraźnymi 
dowodami mej niezwykłej mocy? Niech wierzą lepiej w to, czego nie widzieli, tu 
czekała ich próba wierności. Błogosławieni ci, którzy nie widzieli, a uwierzyli. 
Błogosławieni ci, którzy oddali życie za wiarę we mnie. We krwi, pocie i znoju 
winną była gruntować się moja nauka, mój święty kościół , gdyż nie ma lepszego 
spoiwa i budulca. 
Moje wojska doznały wielu klęsk, cofały się w ciężkich i zaciekłych bojach, jednak 
ostatecznie szala zwycięstwa przechyliła się na moją stronę i cieszyłem się moją 
cierpliwością i powściągliwością. 
Odparłem najazd, a Severus, pokonany i upokorzony, popełnił samobójstwo. 
Lud, wygłodzony i wymęczony wojnami, prowadzony żelazną ręką przez moich 
apostołów, bardziej był teraz skory do zmiany wiary i błędnych przyzwyczajeń. 
Wszędzie powstawały świątynie nowej wiary , wszędzie moi kapłani głosili 
Radosną Nowinę i chwalę Jedynego. Kiedy moc Pisma starła z powierzchni ziemi 
zewnętrzne znaki pogańskiego wszeteczeństwa nadszedł czas na glębszą i 
ważniejszą zmianę - w samym rdzeniu dusz. Nowa wiara była jak wierzchnie 
odzienie, noszone dla niepoznaki. W kręgu rodziny i przyjaciół nadal trwały stare 
zwyczaje i przesądy. By wykorzenić to zło, powołałem Tajną Radę, która z kolei 
stworzyła sieć donosicieli. Tajna Rada czuwać miała nad czystością życia 
obywateli, nad tym, by przyjęli do swoich serc naukę miłości i braterstwa. 
Działalność Rady nie była krępowana żadnymi ustawami, mając na względzie 
dobro społeczności i bliźniego jako cel swój najwyższy, nie mogła być spętana 
niedoskonałymi prawami ludzkimi. Wielka rzesza ludzi pracowała dniem i nocą 
prowadząc Królestwo Boże ku coraz większej doskonałości. Państwowi 
informatorzy spełniali rolę nieocenioną, w znacznej mierze dzięki nim 
urzeczywistniała się zasada równości i sprawiedliwości - zarówno zarządca dóbr 
ziemskich Królestwa jak i podległy mu pracownik byli poddani ustawicznej 
czujności sług pańskich, i dzięki jednemu donosowi role ich mogły się odwrócić. 
Nikt nie był pewny dnia ani godziny, i tylko wielka gorliwość w służbie i ufność 
pokładana w łaskawość Wszechmogącego stanowiły pewne zabezpieczenie. 
Olbrzymia lawina donosów i raportów zadławiała cesarską administrację, dlatego 
też zaczęła się ona rozrastać niepomiernie i zyskiwać coraz większe znaczenie. 
Obawiałem się, by członkowie Tajnej Rady nie popadli w grzech pychy, i 
utworzyłem kilka innych ciał , które miały kontrolować się nawzajem i badać stan 
dusz obywateli. A tu już i nowe niezmierne zadania zaprzątały moją uwagę. 
Wprawdzie trwała żwawo budowa Królestwa Bożego w granicach imperium, ale 
liczne ludy barbarzyńskie, w puszczach Germanii, w śnieżnych krainach Północy, 
w piaskach Arabii w Persji, na niezbadanych obszarach Afryki, Indii, w dalekich 
Chinach, a także w innych nieznanych jeszcze zakątkach świata czekały w 
mękach grzechu na nadejście Odkupiciela. 
Armia imperatorska stale rosła w silę, lecz pochłaniało to masę pieniędzy, i 
ogromne podatki przytłoczyły wszystkich obywateli państwa. Dochodziły do tego 
wydatki na rosnącą administrację, tak że w końcu całe prowincje zaczęły 
przymierać głodem. Nie przejąłbym się tym bardzo - wszak budowa Królestwa 
Niebieskiego warta była każdych wyrzeczeń, i odrywała słabe dusze ludzkie od 
niskich, materialnych celów- cóż kiedy w końcu odbiło się to na sumie 
wpływających podatków. Niedożywieni i przemęczeni pracowali coraz gorzej, 
mimo zabiegów Tajnej Rady i kilku jej wspomożycielek, z coraz mniejszym 

zapałem, albo, lepiej powiedzieć, z zapałem coraz lepiej udawanym. Jeszcze raz 
trzeba mi było stanąć wobec słabości i małostkowości mego ludu. 
Z drugiej strony zmysły ludzkie, jakimi przystroiłem moją boską istotę były 
niedoskonałe i ułomne. Nie byłem nawet w stanie przejrzeć wszystkich donosów 
napływających choćby z samej tylko stolicy! Musiałem w ogromnej mierze 
polegać na moich współpracownikach. A ci nie byli doskonali i chociaż często 
doświadczali mej boskości - musiałem od czasu do czasu wzmagać w nich 
słabngcego ducha - to zdarzało się, że błądzili i stawali się wrogami Pisma. 
Karałem ich przykładnie, ale skoro w moim najbliższym otoczeniu zdarzali się 
odstępcy, to jak mogło być na krańcach imperium? Nie mogłem się przecież 
uobecnić wszędzie naraz, a gdybym nawet to uczynił, czy nie ucierpiałaby na tym 
powaga i dostojeństwo Pisma? Czy miałem być krzakiem gorejącym przy każdym 
obywatelu? A może mieczem damoklesowym zawieszonym nad wszystkimi 
głowami? 
W pewnym sensie byłem nim - poprzez moje sługi w różnych tajnych służbach. 
Jednakże każdy z nich był tylko ułomnym człowiekiem, a ja pragnąłem 
doskonałości i absolutnej pełni . Jak można było osiągnąć ową wymarzoną 
doskonałość w państwie, w którym wieści z jednego jego krańca do drugiego 
docierały w miesiąc, a żołnierze uzbrojeni byli w miecze, proce i włócznie? 
Wszystko to trzeba było zmienić. Królestwo Boże potrzebowało nowych, 
potężnych środków, aby zdławić swoich licznych wrogów i wydajniej kontrolować 
umysły obywateli. Tych nowych, środków dostarczać miała nauka, i to ona miała 
zastąpić działanie mojej boskiej woli. Dałem więc swemu ludowi światło wyższej 
wiedzy, wkrótce zaczęły powstawać fabryki, do których spędzono tłumy 
wieśniaków, a też nowe miasta, drogi , maszyny, i wszystko uległo 
zdumiewającemu przeobrażeniu. 
A pośrodku wszystkich przeobrażeń byłem ja, nowy Prometeusz, boski 
Odkupiciel. 
Nastał czas dziwnego pomieszania; wielkie masy ludzkie przemieszczały się z 
miejsca na miejsce, cale narody ginęły z głodu lub w wyniku wyniszczających 
wojen, moi doradcy przychodzili do mnie ubrani w peruki, kontusze, garnitury, 
mundury polowe fraki, długie kolorowe płaszcze, suknie , moja gwardia uzbrojona 
była w pistolety maszynowe, muszkiety, szable, halabardy, a cały świat stawał się 
zawrotnym wirowaniem. 
Zdawało mi się, że każdy z ludzi ma dwa oblicza i jest rozdwojony w sobie: jedno 
oblicze dla mnie, pobożne i skupione; pełne miłości i najczystszego oddania, i 
drugie, niewidoczne, mroczne i nieodgadnione, oblicze, którego tylko się 
domyślałem jako możliwej przeciwności tego pierwszego. Jak miałem odkryć, czy 
oblicze to istnieje naprawdę? Jak miałem przebić się przez maskę, która jedno 
stanowiła z twarzą ? Schodziłem do lochów, gdzie przesłuchiwano odszczepieńców 
i heretyków, gdzie w męczarniach wydobywano z nich ich najskrytsze, grzeszne 
tajemnice, a potem oczyszczano ogniem. Lecz nie odnalazłem tego, czegom 
szukał. Ogarnęła mnie rozpacz i trwoga, rozwiesiłem się boskim płomieniem przy 
każdym mieszkańcu ziemi, zajrzałem każdemu w oczy i zobaczyłem, że wszystkie 
przeczą memu istnieniu, więc poczułem się najbardziej samotnym z ludzi. 
Rozpacz i gniew targnęły moim sercem, stałem się wielkim pożarem trawiącym 
cały zapadający się wszechświat, byłem teraz tym, czym na początku -
rozżarzoną, gorejącą pustką. 

