Marek Hłasko  Opowiadania  Brat czeka na końcu drogi 
Marek Hłasko 
Brat czeka na końcu drogi. 
To było małe miasto i mała stacja. Pociągi przychodziły rzadko, nikt tu prawie 
nie przyjeżdżał, a ludzie przesiadujący z nudów nocami w bufecie kolejowym znali się już 
dobrze: pili tanie wina, piwo i ukradkiem przyniesiona wódkę; rano szli do pracy otępiali, z 
żelaznym bólem pod rozpalona czaszką. Kiedy pewnej letniej i dusznej nocy wszedł ten 
człowiek, wszyscy unieśli głowy. Wyglądał dziwnie: twarz jego była tak pomięta, że nikt nie 
wyczytałby z niej wieku, plecy miał kabłąkowate, a wyraz jego oczu można by określić jako 
szalone zdziwienie. Stał na progu i  mnąc w rękach czapkę  rozglądał się z głupkowatym 
uśmiechem. Przestępował przy tym z nogi na nogę jak dzieciak, który ma zamiar spłatać figla. 
Głowę trzymał pochyloną nisko do przodu i dopiero kiedy obrócił się do patrzących nieco 
bokiem, wszyscy zobaczyli, że na karku jego wyrósł potężny, do garbu podobny guz mięśni. 
Tak czasem bywa z mężczyznami, którzy bardzo wcześnie  jako młodzi chłopcy  zaczęli 
ciężko pracować fizycznie. 
Stał tak długą chwilę i rozglądał się wciąż z tym samym uśmiechem zaciekawienia. 
Potem pochylił się jeszcze bardziej i szybko podszedł do pierwszego z brzegu stolika, przy 
którym siedziało dwóch młodych mężczyzn z kobietą. Przystanął przy nich; oparłszy się 
dłonią o krawędź stołu, pochylił się ku kobiecie i patrzył na nią rozszerzonymi oczami. 
Kobieta odsunęła się gwałtownie. 
 Czego pan chce?  zapytał jeden z młodych ludzi. Był to ładny chłopiec o jasnych 
włosach i ogorzałej cerze; niebieska, szeroko przy szyi rozpięta koszula podkreślała kontrast 
tych barw. Czekał chwilę, a kiedy zagadnięty nie odpowiedział, powtórzył pytanie:  Czego 
pan tu chce? 
Zgarbiony człowiek milczał. Wciąż patrzył na kobietę i uśmiechał się radośnie. 
 Czego pan chce?  pytał dalej ładny chłopiec. 
 Nie jesteśmy samy, chyba pan to widzi. Idź pan stąd do diabła. 
Człowiek wpatrujący się w kobietę nie drgnął nawet, patrzył prosto w jej twarz, a jego oczy z 
sekundy na sekundę stawały się coraz bardziej okrągłe. Wtedy drugi chłopak szybkim ruchem 
strącił jego dłoń ze stołu. 
 Uciekaj  powiedział. Uciekaj stąd, bo będzie źle. Mówię ci: uciekaj stąd szybko. 
Strona 1 

Marek Hłasko  Opowiadania  Brat czeka na końcu drogi 
Pchnął zgarbionego w plecy. Ten niechętnie, z powolnością niedźwiedzia, odszedł. Krążył 
chwilę po sali, rozglądając się bacznie, potem znów przystanął przy jakimś stoliku. Siedziała 
tam kobieta w jaskrawej sukni wraz z dwoma wojskowymi. Wszyscy troje byli trochę 
podpici, bawili się między sobą nie zwracając uwagi na resztę ludzi i kiedy zgarbiony 
podszedł do nich, nie wywołało to u nikogo zdziwienia. 
 Chcesz się napić przyjacielu? zapytał jeden z wojskowych. Nalał wina w kufel po 
piwie i podał zgarbionemu.  Napij się  powiedział  i wspominaj nas dobrze. 
Zgarbiony nie wziął kufla. Patrzył na kobietę i nie mówił nic. Uśmiechnął się szeroko, 
odsłaniając bezzębne dziąsła i kobieta odwróciła głowę. 
 Zalany jest  powiedziała.  Dajcie mu spokój. Sam widocznie wie, że ma dosyć. 
 Nie, to nie  powiedział wojskowy. Odstawił kufel.  Siadaj, kochany  rzekł 
do zgarbionego.  Siadaj i opowiedz coś o sobie. Skąd jesteś? 
Zgarbiony milczał, jego pomięta twarz zarumieniła się nagle jak po wypiciu dużego 
kielicha wódki. Kobieta zdenerwowała się nagle. 
 Jakiś niemowa  powiedziała z gniewem. Zwróciła się do jednego z wojskowych: 
 Powiedzcie mu, żeby stąd poszedł. Czy nie można nawet parę minut posiedzieć w 
spokoju? Niech on sobie stąd idzie.
Milczący dotąd drugi wojskowy powiedział nagle:
 Tak, tak, niech pan sobie stąd idzie. 
A kiedy zgarbiony człowiek mimo to nie odchodził, pochylił ku niemu poczerwieniałą 
twarz i syknął: 
 Wynocha, rozumiesz? 
Zgarbiony stał jeszcze przez chwilę, potem odszedł krok i z tego miejsca patrzył na kobietę. 
Tym, którzy obserwowali go z boku, zdawało się, że nie widzi nic poza nią, tak jakby jego 
oczy mogły przyswajać sobie ten tylko jedyny obraz. Było to przykre. Towarzystwo przy 
stoliku siedziało przez chwilę w milczeniu, potem jeden z wojskowych powiedział bardzo 
głośno do swego towarzysza: 
 Nie rozumie widocznie po ludzku. 
 Zawołaj milicjanta  rzekła kobieta odwracając głowę.  Jeśli nie ma innej rady, 
zawołaj milicjanta. 
 Tutaj, na tej stacji? Łatwiej zadzwonić na Boga. 
 Czekaj  ożywił się drugi.  Ja go postraszę. 
Sięgnął do pasa i  udając, że wyjmuje pistolet  wymierzył w zgarbionego palec i 
krzyknął głośno: 
Strona 2 

Marek Hłasko  Opowiadania  Brat czeka na końcu drogi 
 Puff, paff. 
Zgarbiony człowiek zasłonił oczy rękami i niezdarnie począł cofać się tyłem. W 
drzwiach potknął się o próg i runął. Potem zerwał się nagle i uciekł nie zamykając nawet 
drzwi. Wszyscy zachichotali. 
 Jakiś dziwak  powiedziała kobieta. 
 Nieczęsto się taki trafia w każdym razie. 
 Może wariat? 
 Diabli wiedzą. 
 Mało wariatów chodzi po świecie? Podobno każdy jest w jakimś tam stopniu 
zwariowany... 
 Wiecie co robi wariat, kiedy chce zobaczyć nagą kobietę? 
 No? 
 Żeni się. 
 Świntuch. Ale tamten nie wyglądał na wariata. 
 Ci, co się żenią, także nie wyglądają. 
 Jeśli jeszcze raz tak powiesz, to odejdę od was. 
 W tym mieście nie znajdziesz innego towarzysza. Siłą rzeczy jesteś skazana na 
nasze. 
 O której przychodzi nasz pociąg? 
 Jeszcze czas. O piątej. Boże, on znów przyszedł... 
Wszyscy troje odwrócili głowy. Zgarbiony człowiek stał w drzwiach i rozglądał się bacznie, a 
pierwsze co zauważyli to uśmiech, który nie znikł z jego twarzy. Stał bez ruchu kilka sekund; 
kiedy zrozumiał, że nikt z obecnych nie ma zamiaru go wyrzucać, przeszedł wolno na środek 
sali. Stanął obok jakiegoś stolika, gdzie siedziało liczne towarzystwo; ilość pustych butelek 
stojących przed nimi świadczyła, że nie marnowali czasu od rana. Nikt nie zwrócił na niego 
uwagi; stał wychylony jak bocian. W pewnym momencie wyciągnął rękę i dotknął ramienia 
jednej z kobiet, przesunął po nim dłonią w sposób jakiś bardzo pieszczotliwy. Kobieta powoli 
odwróciła głowę, lecz kiedy zobaczyła przed sobą obcego człowieka, krzyknęła i przytuliła 
się do mężczyzny. Ten wstał purpurowy z pasji. 
 Co jest, do jasnej cholery?  powiedział  Co jest, ty łobuzie? Co ty sobie 
myślisz?...  zaczął się nagle krztusić ze złości i nie dokończył. Z całej siły uderzył 
zgarbionego pięścią w usta. 
Zgarbiony nie odsunął się i nie spojrzał nawet na mężczyznę. Oblizał krew z warg i w 
dalszym ciągu patrzył na kobietę; trzymał przy tym uniesioną rękę, tak jakby raz jeszcze 
Strona 3 

Marek Hłasko  Opowiadania  Brat czeka na końcu drogi 
chciał dotknąć jej ramienia. Ten uśmiech i gest rozjątrzył mężczyznę. Uderzył go teraz dwa 
razy, o wiele silniej: raz w twarz, raz w żołądek. Zgarbiony zwinął się z bólu; wtedy 
mężczyzna błyskawicznie kopnął go w twarz. Teraz dopiero zgarbiony rozciągnął się jak 
długi. 
 Masz dosyć?  zapytał mężczyzna. Zasapał się i począł ocierać spocone czoło; 
jego wielka, kraciasta chustka stała się momentalnie mokra. 
Od stolika stojącego w rogu podniosło się dwóch kolejarzy. Podeszli do leżącego i pochylili 
się nad nim. 
 Teraz ma dosyć  powiedział jeden z nich. Zwrócił się do stojącego wciąż 
mężczyzny.  Wyprowadzę go na peron. Świeże powietrze dobrze mu zrobi. 
 Bydlę  mruknął mężczyzna. Usiadł. 
Kolejarze wzięli leżącego pod ramiona i wyprowadzili go na peron. Noc była duszna, 
brakowało im oddechu, uciskały sztywne kołnierzyki. Pachniało czadem i liśćmi nagrzanymi 
za dnia. Daleko, nad zielonymi światłami semaforów, błyszczały blednące gwiazdy 
Wielkiego Wozu. 
 Lepiej?  zapytał jeden z kolejarzy zgarbionego. 
Kiwnął głową. 
 Wiesz już, gdzie jest twój brat? 
Nic nie odpowiedział ani nie uczynił żadnego ruchu głową. Kolejarz odpiął z rzemienia 
latarkę i oświetlił sobie nią twarz. 
 Rozumiesz, co będę mówił do ciebie? 
 Tak  powiedział zgarbiony. 
 Wiesz, gdzie mieszka twój brat? 
 Nie. Nie wiem. 
Milczeli przez chwilę. Kolejarz uniósł nieco wyżej latarkę. 
 Słuchaj  powiedział.  Widzisz ten tor? 
 Tak  rzekł zgarbiony. 
 Idź prosto tym torem. To kilometr, może dwa. Widziałem się dzisiaj z twoim 
bratem. Powiedział, że będzie na ciebie czekać. Spotkasz go. Mówił mi, że weźmie cię do 
siebie. Rozumiesz? 
 Tak  powiedział zgarbiony. 
 To idź już, czas. Chcesz papierosa? 
 Nie  powiedział zgarbiony.  Muszę iść. Jeżeli on na mnie czeka, to muszę iść. 
Przyjadę do was kiedyś z bratem. 
Strona 4 

Marek Hłasko  Opowiadania  Brat czeka na końcu drogi 
Odszedł. Patrzyli za nim, jak biegnie środkiem toru potykając się na podkładach. 
 Za dziesięć minut tym torem będzie szedł pociąg  powiedział milczący 
dotychczas kolejarz. 
Drugi spojrzał na oświetlony zegar. 
 Za osiem. 
 Słońce już wschodzi. Możesz zgasić latarkę. 
 Już za parę dni będzie wschodzić później. 
 On nic nie słyszy? 
 Jest głuchy jak pień. Możesz strzelać o krok za nim. 
 Ogłuchł tam, w więzieniu? 
 Tak. Może zresztą jeszcze wcześniej. 
 Musieli pewnie z nim coś robić. 
 Nie mam pojęcia. Pewnie przesłuchiwali go na swój sposób. 
 Ja nie chcę nic na ten temat słyszeć, rozumiesz? Mnie toto wszystko nic nie 
obchodzi. Ja nie chcę o tym słyszeć. 
 Nie słuchaj. 
Znów milczeli chwilę. Czerwona kula słońca ukazała się na horyzoncie. Mokre tory lśniły jak 
dwa pasma słońca. Gdzieś daleko biegł między nimi pochylony człowiek. 
 Ile siedział? 
 Jedenaście lat. Miał jakieś sprawy z partyzantki. Teraz go wypuścili. 
 Nie ma nikogo? 
 Nikogo  powiedział kolejarz.  I trochę mu się pomieszało w głowie. Kiedy tam 
trafił, był jeszcze dzieckiem. Miał kiedyś brata i ciągle czeka na niego, ciągle szuka. Ten brat 
już dawno umarł, ale on nie chce w to uwierzyć. Jedenaście lat w więzieniu to przecież coś 
znaczy. 
 Skąd wiesz o tym wszystkim? 
 Trzy dni temu wracał z tamtymi. Wypuścili go z amnestii. Na tamtych czekały 
rodziny, żony i tak dalej. Na niego nikt. Wczoraj okradli go ze wszystkich pieniędzy. 
Jedenaście lat nie widział żadnej kobiety, dlatego im się tak przygląda. Ciągle obrywa po 
mordzie. 
Przysiedli na ławeczce pod zegarem. 
 Nie znalazłby i tak swego brata  powiedział jeden. 
 Przecież nie żyje. 
 Racja. Może by go wzięli do jakiegoś przytułku? 
Strona 5 

Marek Hłasko  Opowiadania  Brat czeka na końcu drogi 
 Mury na mury? Zresztą... masz czas zająć się tym? 
 Nie. 
 Tak będzie najlepiej. 
 Jasne. To już za dwie minuty...  Zwrócił się nagle do kolegi.  Słuchaj  
powiedział  to gdyby oni tam, w poczekalni, mówiąc do niego, patrzyli mu w oczy czy tam 
prosto w twarz, nie potrzebowaliby go bić? 
 Oczywiście  powiedział drugi.  Oczywiście...  Z hukiem przejechał pociąg, 
a kiedy ustało już dudnienie, kolejarz rzekł:  Puścili o minutę za wcześnie.  Kopnął jakiś 
kamyk i uśmiechnął się kwaśno.  Ba  powiedział.  Gdyby wszyscy nam mogli patrzeć 
w twarz... 
Strona 6 

