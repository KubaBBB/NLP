     Anthony Piers
      
      
      
  Zaklęcie Kameleona
      
      Część 2
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      10
      
      W nocy ułożyli cegły. Niektóre pokruszyły się, bo niedostatek słońca nie pozwolił im dostatecznie się wypiec, ale większość była zadziwiająco mocna, Bink nadsłuchiwał odgłosów straży, czekając na to, co nazywali przerwą. Wtedy wszedł na górę cegieł, uchwycił brzegi kraty i pchnął.
      Naprężając mięśnia nagle zdał sobie sprawę, po co Fanchon domagała się zasłony do toalety. Nie chodziło jej o ukrycie jej własnej nieatrakcyjnej anatomii, lecz cegieł, aby przechowały się do tej chwili, chwili ucieczki. A on się nie domyślił.
      Odkrycie to dodało mu sił. Pchnął mocniej i krata podniosła się niespodziewanie łatwo, Fanchon wspięła się za nim i podstawiła nocnik pod krawędź kraty.
      Brr! Może kiedyś ktoś wymyśli nocnik, który będzie pachniał różami! Ala nocnik wystarczył. Podtrzymał kratę, gdy Bink ją puścił. Było wystarczająco dużo miejsca, żeby wydostać się na zewnątrz, Bink wypchnął Fanchon, a potem sam się przecisnął. Żaden ze strażników ich nie zobaczył. Byli wolni.
      - Eliksir jest na statku - szepnęła Fanchon, wskazując w ciemność. 
      - Skąd wiesz? - zapytał Bink.
      - Minęliśmy go po drodze na przekształcenie. To była jedyna dobrze strzeżona rzecz. I widać katapultę na jego pokładzie.
      Niewątpliwie miała oczy otwarte. Brzydka czy nie, miała głowę na karku. On nie pomyślał, żeby tak dokładnie się wszystkiemu przyjrzeć.
      - Ale nie będzie łatwo dostać eliksir - ciągnęła dalej. - Sądzę, że trzeba będzie zabrać cały statek. Znasz się na żegludze?
      - Nigdy w życiu nie byłem na niczym większym, niż łódź wiosłowa, może poza jachtem Iris, ale to nie była rzeczywistość, pewnie dostanę choroby morskiej.
      - Ja też - zgodziła się. - Jesteśmy szczurami lądowymi, więc nigdy nas nie będą tu szukać. Chodź.
      Było to niewątpliwie lepsze, niż być zamienionym w bazyliszka.
      Podkradli się plażą i weszli do wody. Bink obejrzał się nerwowo i zobaczył światło, przesuwające się w stronę lochu. 
      -Pośpiesz się! - szepnął. - Zapomnieliśmy położyć kratę na swoim miejscu; od razu zobaczą, że uciekliśmy.
      Oboje byli przynajmniej dobrymi pływakami. Zdjęli ubrania - co się z nimi stało podczas przekształcania, kolejny nie wyjaśniony aspekt magii - i płynęli cicho w stronę łodzi żaglowej przycumowanej ćwierć mili od brzegu. Czarna otchłań wody przerażała Binka; jakie potwory zamieszkiwały wody Mundanii?
      Woda nie była zimna, a wysiłek związany z pływaniem pomógł mu się rozgrzać, lecz w końcu zaczął odczuwać zimno i zmęczenie Fanchon czuła to samo. Łódź nie wydawała się byś daleko, gdy się patrzyło z lądu. Płynięcie to zupełnie inna sprawa. Nagle w okolicach lochu wybuchła wrzawa. Wokół dziury zapłonęły światła - poruszały się jak świetliki - ale nie wywoływały pożaru. Bink poczuł przypływ nowych sił. 
      - Musimy się tan szybko znaleźć - sapnął.
      Fanchon nie odpowiedziała. Koncentrowała się na pływaniu. Płynęli bez końca. Bink tracił siły i ogarniał go pesymizm. Ale w końcu dotarli do okrętu. Na pokładzie stał żeglarz  jego sylwetka rysowała się w świetle księżyca - i patrzył w stronę brzegu. Fanchon podpłynęła do Binka. 
      - Ty - na drugą stronę - sapnęła. - Ja odciążę jego uwagę.
      Odważna dziewczyna. Żeglarz mógł do niej strzelić. Bink pracowicie przepłynął wzdłuż burty, aby znaleźć się po przeciwnej stronie. Okręt miał około 40 stóp długości, dużo jak na standardy Xanth. A jeśli to, co Trent mówił o Mundanii, było choć trochę prawdą, to musiały tam być o wiele większe okręty.
      Sięgnął do góry i położył rękę na krawędzi burty. Usiłował sobie przypomnieć nazwę tej części statku, ale nie potrafił. Miał nadzieję, że wachtę pełnił tylko ten jeden żeglarz. Musiał podciągnąć się powoli po okrężnicy - bo tak to się nazywało - tak, aby nie zakołysać łodzią.
      Fanchon, znakomicie wyliczając czas, zaczęła hałasować, jak gdyby się topiła. Żeglarze podeszli do nadburcia  było ich czterech - i Bink dźwignął się, jak mógł najciszej. Rozmasował zdrętwiałe, niczym ołowiane mięśnie. Jego mokre ciało plusnęło o pokład, a statek pochylił się trochę pod jego ciężarem, ale żeglarze stali jak przyklejeni do drugiej burty, oglądając przedstawienia.
      Bink podniósł się na nogi i prześlizgnął się w stronę masztu. Żagle były zwinięte, więc było to kiepskie ukrycie, zobaczą go, jak tylko zaświecą lampę w jego stronę.
      Musiał więc działać pierwszy. Nie czuł się dobrze przygotowany do walki, ręce i nogi miał ociężałe i zamarznięte, ale nie było wyjścia. Z bijącym sercem zakradł się za plecy żeglarzy. Przechylali się przez nadburcie, usiłując dostrzec Fanchon, która wciąż hałasowała jak opętana. Bink położył, lewą rękę na plecach najbliższego żeglarza, a prawą chwycił za spodnie. Dźwignął go silnie i żeglarz wyleciał za burtę z okrzykiem przerażenia.
      Bink natychmiast odwrócił się do następnego chwytając go i spychając w ten sam sposób. Żeglarz zwracał się w stronę swojego krzyczącego towarzysza, ale za późno, Bink dźwignął go i żeglarz wyleciał. Prawie wyleciał - jedną ręką złapał się balustrady, Bink walił go po palcach aż w końcu oderwał je od relingu i mężczyzna wpadł do wody, ale stracił czas i rozmach. Teraz pozostałych dwóch żeglarzy rzuciło się na Binka. Jeden chwycił go za szyję, próbując go udusić, a drugi zaczaił się od tyłu. Co radził mu Crombie, żeby zrobić w takiej sytuacji? Bink skupił się i przypomniał sobie. Chwycił żeglarza, ugiął kolana i dźwignął go. Poskutkowało znakomicie. Żeglarz przeleciał nad jego ramieniem i upadł na pokład. Jeszcze jeden zbliżał się, wywijając pięściami. Trafił Binka z boku w głowę. Teraz Bink upadł na pokład, a żeglarz rzucił się na niego. Co gorsza, Bink zobaczył, że jeden z pozostałych wspina się z powrotem na pokład. Poderwał się na nogi, aby odeprzeć przeciwnika, lecz było to tylko częściowo skuteczne. Krzepki żeglarz przygniatał go, drugi szykował się przyjść z odsieczą.
      Stojąca postać podniosła nogę. Bink nie mógł się nawet ruszyć; żeglarz mocnym chwytem obezwładnił mu ręce, a jego ciało było przyciśnięta do pokładu. Noga zamachnęła się i uderzyła głowę przeciwnika.
      Żeglarz potoczył się na bok z jękiem. To wcale nie takie przyjemne dostać kopniaka w głowę. Ale dlaczego kopiący nie trafił celu, skoro był tak blisko? Wszystkie latarnie powpadały do wody wraz ze swoimi właścicielami; może to była pomyłka spowodowana ciemnościami.
      - Pomóż mi przerzucić go przez krawędź - powiedziała Fanchon. - Musimy zająć ten statek.
      A on ją wziął za żeglarza, mimo że była goła! No cóż, można znowu zrzucić winę na niedostateczne oświetlenie. Światło Księżyca jest urocze, ale w takiej sytuacji...
      Jednak dwaj pozostali żeglarze znów przełazili przez okrężnicę. Wiedzeni zgodnym impulsem Bink chwycił ramiona byłego przeciwnika, a Fanchon jego nogi. 
       Raz, dwa, trzy i hop! - sapnęła
      Dźwignęli go prawie jednocześnie. Żeglarz poleciał do góry, a potem spadł na swoich dwóch towarzyszy. Wszyscy trzej przelecieli przez burtę i wpadli do morza. Bink miał nadzieję, że byli wystarczająco przytomni, by moc pływać. Czwarty leżał na pokładzie najwyraźniej nieprzytomny.
      - Wciągnij kotwicę - rozkazała Fanchon. - Ja wezmę pych - smukła w świetle księżyca sylwetka pobiegła do kabiny.
      Bink znalazł łańcuch kotwiczny i pociągnął go. Łańcuch, jak na złość, stawiał opór, bo Bink nie wiedział, jak go wprawić w ruch, ale w końcu mu się udało.
      - Co ty zrobiłeś temu facetowi - zapytała Fanchon, klękając obok leżącego żeglarza.
      - Rzuciłem go, Crombie pokazał mi, jak to się robi.
      - Crombie? Nie pamiętam.
      - Żołnierz, którego spotkałem w Xanth. Złapała nas burza gradowa. I ja poszedłem po Dee, ale... Och, to jest bardzo skomplikowane.
      - Rzeczywiście, mówiłeś mi o nim - przerwała. - Dee? Poszedłeś po nią? Dlaczego?
      - Uciekła w burzę, a przecież ona mi się podobała - żeby zatrzeć wrażenie czegoś, co mogło ją, tak wrażliwą, urazić dodał pośpiesznie: - Co się stało z resztą żeglarzy? Utonęli?
      - Pokazałam im to - powiedziała, wskazując na groźnie wyglądający bosak - więc popłynęli do brzegu.
      - Lepiej ruszajmy stąd. Jeśli uda nam się rozszyfrować żagle,
      - Nie, prąd nas wypchnie. Wiatr wieje w złą stronę. Tylko byśmy sobie zaszkodzili, próbując bawić się żaglami, kiedy nie wiemy nawet, jak to się robi.
      Bink popatrzył w stronę drugiego statku. Zapalono na nim światła. - Ci żeglarze nie popłynęli do brzegu - powiedział. - Poszli do sąsiadów. Zaraz tu będą po nas, pod żaglami.
      - Nie mogą - powiedziała. - Mówiłam ci - wiatr. Lepiej poszukajmy eliksiru.
      - Dobrze.
      Zupełnie o nim zapomniał. Gdyby nie to, mogliby pobiec lądem i zaszyć się gdzieś w Mundanii. Jak miałby jednak żyć ze świadomością, że kupił swoją wolność za cenę pozostawienia Xanth oblężonego przez Złego Czarownika? 
      - Wyrzucimy go za burtę.
      - Nie!
      - Ale ja myślałem...
      - To będzie zastaw. Jak długo go mamy, tak długo oni na nas nie napadną. Będziemy na zmianę stać na pokładzie, trzymając fiolkę nad wodą tak, żeby nas widzieli. Jeśli cokolwiek się wydarzy...
      - Wspaniale - zawołał. - Nigdy bym na to nie wpadł.
      - Po pierwsze, musimy najpierw znaleźć nasz zastaw. Jeśli wybraliśmy zły statek i jeśli oni umieścili katapultę na jednym, a eliksir na drugim...
      - To nie będą nas ścigać - powiedział.
      - Będą, będą. Katapulta jest im też potrzebna. A przede wszystkim potrzebują nas.
      Przeszukali statek. W kabinie na łańcuchu siedział potwór, jakiego Bink dotychczas nie widział. Nie był duży, ale był okropny. Jego ciało było całkowicie pokryte włosiem,  białym w czarne plamy. Miał też cienki ogon, miękkie czarne uszy, mały nos i lśniące białe zęby. Jego cztery nogi uzbrojone były w grube pazury. Zawarczał wściekle, gdy Bink się do niego zbliżył, ale był przykuty za szyję do łańcucha, a łańcuch do ściany tak, że jego wściekłe skoki hamowały stalowe więzy.
      - Co to jest? - zapytał Bink ze zgrozą.
      Fanchon zastanowiła się. 
      - Myślę, że to wilkołak. 
      Teraz stworzenie wydało mu się trochę znajome. Przypominało wilkołaka w jego zwierzęcym stadium.
      - Tu, w Mundanii?
      - Może jest spokrewnione. Gdyby miało więcej głów, byłoby podobne do cerbera, ale z jedną głową, to chyba jest pies.
      Binka zatkało. 
      - Pies! Masz chyba rację. Nigdy przedtem nie widziałem żywego psa. Tylko rysunki.
      - Chyba obecnie ich nie ma w Xanth. Kiedyś żyły i u nas, ale musiały wyemigrować.
      - Przez Tarczę?- zapytał Bink.
      - Oczywiście, chociaż na podstawie pisemnych wzmianek psy, koty i konie pojawiały się jeszcze w zeszłym wieku.
      - No cóż, sądzę, że mamy tu do czynienia z jednym z nich. Wygląda groźnie. Pewnie pilnuje eliksiru. 
      - Wytresowany, żeby atakował obcych - zgodziła się. - Pewnie będziemy musieli go zabić.
      - Ale to jest rzadkie stworzenia. Może ostatnie na świecie. 
      - Tego nie wiemy. Psy mogą byli całkiem pospolite w Mundanii. 
      Pies uspokoił się, chociaż nadal obserwował nas nieufnie. Mały smok mógłby tak obserwować człowieka, pomyślał Bink, o ile człowiek znajdował się odpowiednio daleko. Ale gdyby człowiek znalazł się w jego zasięgu...
      - Możemy ocucić żeglarza i zmusić go do obłaskawienia psa - powiedział Bink. - Zwierzę na pewno słucha członków załogi. Inaczej sami by nie mieli dostępu do eliksiru.
      - Dobry pomysł - zgodziła się.
      Żeglarz w końcu wrócił do przytomności, ale nie był w stanie z nimi walczyć. 
      - Puścimy cię wolno - powiedziała Fanchon - jeśli powiesz nam, jak obłaskawić tego psa. Nie chcemy go zabijać.
      - Kogo, Jennifer? - zapytał żeglarz w osłupieniu. - Zawołaj ją po imieniu, pogłaszcz ją po głowie i daj jej coś do jedzenia - położył się. - Chyba mam złamany obojczyk.
      Fanchon spojrzała na Binka. 
      - W takim razie nie możemy mu kazać pływać. Trent jest być może potworem, ale my nie.
      Zwróciła się do żeglarza: 
      - Jeśli dasz nam słowo, że nie będziesz się wtrącał w nasze sprawy, pomożemy ci wrócić do zdrowia, o ile potrafimy zaradzić twoim dolegliwościom. Zgoda?
      Żeglarz nie wahał się ani chwili. 
      - Nie mogę się do was wtrącać. Nie mogę wstać. Zgoda.
      Trochę to zaniepokoiło Binka. On sam i Fanchon mówili zupełnie tak samo, jak Trent, oferując lepsze warunki wrogowi w zamian za współpracę. Czy różnili się czymś od Złego?
      Fanchon zbadała szyję i ramiona żeglarza. 
      - Ou! - wrzasnął.
      - Kiepski, ze mnie lekarz, ale myślę, że masz rację. Złamałeś obojczyk. Czy macie tu jakieś poduszki?           
      - Słuchajcie - powiedział żeglarz, gdy Fanchon go opatrywała, wyraźnie starał się odwrócić swoją uwagę od bólu. - Trent nie jest potworem. Tak go nazwaliście, ale nie macie racji. On jest dobrym przywódcą.
      - Obiecał wam łupy w Xanth? - zapytała Fanchon z ironią.
      - Nie, tylko ziemię i pracę dla wszystkich.
      - A nie mordy, gwałty, rabunki? - jej niewiara była ewidentna. 
      - Nic takiego. To nie są dawne czasy. My mamy tylko go chronić i utrzymywać porządek na terenie, który zajmiemy, a on przydzieli nam małe działki nie zasiedlonej ziemi. On mówi, że Xanth jest słabo zaludniony i że on będzie zachęcał tamtejsze dziewczyny, żeby za nas wychodziły, abyśmy mogli założyć rodziny. A jeśli ich nie wystarczy, to sprowadzi dziewczyny z prawdziwego świata, zaś w międzyczasie zamieni jakieś fajne zwierzęta w dziewuchy. Myślałem, że to żarty, ale jak usłyszałem o tych kogutach - skrzywił się - to znaczy o tych bazyliszkach  potrząsnął głową i znów się wykrzywił, tyć razem z bólu. 
      - Nie ruszaj głową - posiedziała doń Fanchon trochę zbyt późno - To prawda o bazyliszkach, myśmy nimi byli; ale zwierzęce panny młode...     
      - To by nie było takie złe, panienko. Tylko na jakiś czas, zanim przyjadą prawdziwe. A jeśli one wyglądają jak dziewczyny i w dodatku są jak dziewczyny, to nie będę miał im za złe, że były kiedyś sukami. Niektóre z nich i tak są.                     
      - Co to jest suka? - zapytał Bink.
      - Suka? Nie wiesz? - żeglarz znów się skrzywił - albo to był jego ulubiony grymas, albo go bardzo bolało. - Pies płci żeńskiej. Jak Jennifer. Gdyby Jennifer przybrała, ludzką postać... 
      - Wystarczy - mruknęła Fanchon.
      - W każdym razie mamy dostać gospodarstwa i się w nich osiedlić. I nasze dzieci będą miały zdolności magiczne. Mówię wam, właśnie to mnie skusiło. Nie wierzę w magię, albo raczej kiedyś nie wierzyłem, ale pamiętam bajki z czasów, kiedy byłem jeszcze małym dzieckiem, o księżniczce i diable, o Szklanej Górze i o trzech życzeniach - no, wiecie, pracowałem w ślusarni, rozumiecie? No i chciałem się urwać z wyścigu szczurów.
      Bink w milczeniu potrząsnął głową. Rozumiał tylko część z tego, co mówił żeglarz, a to nie przedstawiało Mundanii w nazbyt korzystnym świetle. Ślusarnia? Szczury, które się ścigały? Bink też by wolał wydostać się z zasięgu tej kultury. 
      - Szansa uczciwego życia na wsi - ciągnął żeglarz i widać było, że bardzo był do tej wizji przywiązany - mieć własną ziarnie, hodować na niej dobre rzeczy, no wiecie. I moje dzieci znające magię, prawdziwą magię - ja chyba jeszcze nie uwierzyłem w ten kawałek, ale miło o tym pomyśleć.
      - Ale napaść na obcy kraj, zabrać coś, co do ciebie nie należy - powiedziała Fanchon i przerwała pewna, że nie ma co dyskutować z żeglarzem na ten temat. - On was zdradzi, gdy tylko przestanie was potrzebować. To Zły Czarodziej wygnany z Xanth. 
      - To znaczy, że on naprawdę zna się na magii? - zapytał żeglarz z radosną niewiarą w głosie. - Kombinowałem sobie, że ta gadka o magii to tylko pic, wiecie, jak się nad tym zastanowiłam... To znaczy czasem wierzyłem, ale...
      - Możesz być pewny, że się na niej zna, jak cholera - wtrącił się Bink, powoli przyzwyczajając się do stylu żeglarza. - Mówiliśmy, że zmienił nas... 
      - To jest nieważne - posiedziała Fanchon.
      - Ale on jest mimo wszystko dobrym dowódcą - upierał się żeglarz. - Opowiedział nam, jak go wykopano 20 lat temu, ponieważ chciał zostać Królem i jak stracił swoją magię, ożenił się z dziewczyną stąd i mieli synka.
      - Trent miał rodzinę w Mundanii? - zapytał Bink w osłupieniu.   
      - My tak naszego kraju nie nazywamy - powiedział żeglarz - ale zgadza się, miał rodzinę, zanim przyszła ta tajemnicza choroba, coś w rodzaju grypy, a może zatrucie pokarmowe. Oni oboje to złapali i umarli. On mówił, że nauka nie mogła ich uleczyć, ale magia tak, więc wracał do kraju magli Xanth, jak go nazywacie. Ale oni by go zabili, gdyby przyszedł sam, nawet jeśli przedostałby, się przez coś, co się nazywa Tarczą. Więc potrzebował armii - au! - Fanchon skończyła go opatrywać i dźwignęła jego ramię na poduszkę.
      Tak więc ulokowali żołnierza jak najlepiej umieli, zawijając jego ramię w znalezione na pokładzie szmaty. Bink chętnie posłuchałby, co żeglarz ma jeszcze niezwykłego do powiedzenia, ale czas mijał, a ten drugi statek zbliżał się do nich. Śledzili jago ruchy, patrząc na żagiel, który przesuwał się poziomo do przodu i do tyłu, robiąc zygzak pod wiatr i za każdym razem był coraz bliżej, pomylili się co do możliwości statków, wydanych na przeciwne wiatry. Co do czego się jeszcze mylili?
      Bink wszedł do kabiny. Trochę odczuwał chorobę morską, ale starał się ją powstrzymać. Jennifer", powiedział z wahaniem, podając jej trochę psiego mięsa, które znaleźli na statku. Mały, kropkowany potwór zamachał ogonem. I już, ot tak, byli przyjaciółmi. Bink zebrał się na odwagę i pogłaskał ją po głowią, a ona go nie ugryzła. Podczas gdy jadła, otworzył skrzynkę, której tak zaciekle broniła i wyjął ze środka fiolkę z zielonkawym płynem, umieszczoną w miękko wysłanym pudełku. Zwycięstwo!
      - Panienko! - zawołał żeglarz, gdy Bink wyłonił się z fiolką.  Tarcza! 
      Fanchon rozejrzała się nerwowo. 
      - Czy prąd znosi nas na to?
      - Tak, panienko. Nie wtrącałbym się, ale jeśli nie zawrócicie zaraz tej łajby, to koniec z nami wszystkimi. Ja wiem, że Tarcza działa; widziałem, jak zwierzęta próbowały przez nią przejść i piekły się żywcem.
      - A skąd wiadomo, gdzie ona jest? - zapytała.
      - Tam gdzie się błyszczy. Widzisz?  wskazał kierunek podnosząc z wysiłkiem rękę.
      Bink popatrzył i zobaczył. Dryfowali w stronę lekko połyskującej zasłony białawego koloru. Tarcza!
      Statek zbliżał się do niej nieubłaganie. 
      - Nie potrafimy zatrzymać statku - zawołała Fanchon. - Znosi nas wprost na nią. 
      - Rzućcie kotwicę - powiedział żeglarz,
      Co innego pozostawało? Tarcza to pewna śmierć. Ale zatrzymanie się oznaczało, że znowu znajdą się w mocy Trenta. Nawet jeśli odeprą ich szantażując fiolką z eliksirem, to i tak pozostaną uwięzieni na statku.
      - Możemy wziąć łódź ratunkową - powiedziała Fanchon.  Podaj mi fiolkę.
      Bink podał jej flaszeczkę, a potem rzucił kotwicę. Statek obrócił się powoli, gdy kotwica chwyciła dno, Tarcza była nieprzyjemnie blisko, tak samo, jak ścigający ich statek. Teraz już wiedzieli, dlaczego korzystali z siły wiatru, a nie prądu; był pod kontrolą i nie groziło mu zdryfowanie na Tarcze. Spuścili na wodę łódź ratunkową. Reflektor z drugiego, statku oświetlił ich rzęsiście, Fanchon podniosła fiolkę wysoko do góry. 
      - Wrzucę ją do wody! - zawołała do swoich wrogów. - Strzelajcie do mnie - eliksir utonie razem ze mną.
      - Oddaj go - usłyszeli głos Trenta z drugiego statku. - Obiecuję, że puszczę was oboje wolno.
      - Ha! - mruknęła. - Bink, czy możesz sam wiosłować? Boję się to postawić, gdy jesteśmy w zasięgu ich strzał. Chcę mieć pewność, że bez względu na to, co się z nami stanie, nie dostaną tego, 
      - Spróbuję - powiedział Bink. Usadowił się, chwycił wiosła i pociągnął. Jedno wiosło zaczepiło o burtę statku. Drugie zanurzyło się głęboko w wodę. Łódź obróciła się. 
      - Odepchnij się! - zawołała Fanchon. - Prawie mnie wrzuciłeś do wody. 
      Bink próbował przystawić koniec wiosła do burty statku, żeby się odepchnąć, ale nie udało mu się, bo nie potrafił wyciągnąć wiosła z dulki. A prąd znosił łódź wzdłuż statku, aż znalazła się poza rufą.
      - Znosi nas na Tarczę! - zawołała Fanchon - wywijając fiolką  Wiosłuj! Wiosłuj! Odwróć łódź! 
      Bink przyłożył się do wioseł. Problem z wiosłowaniem polegał na tym, że siedział tyłem do kierunku jazdy i nie wiedział gdzie płynie. Fanchon usiadła na rufie, trzymając w górze fiolkę i patrząc przed siebie. Bink zaczął wyczuwać wiosła, odwrócił łódź i teraz błyszcząca zasłona znalazła się z boku. Była całkiem ładna na swój sposób, jej białawy połysk rozpraszał ciemności, ale Bink odwrócił się od niej ze zgrozą.
      - Płyń równolegle  rozkazała Fanchon  Im bliżej niej będziemy, tym trudniej będzie drugiemu statkowi. Może przestaną nas ścigać.
      Bink podciągnął mocniej. Łódź ruszyła do przodu, ale chłopak nie był przyzwyczajony do tego typu wysiłku i nie wypoczął jeszcze po pływaniu, więc zdawał sobie sprawę, że długo nie wytrzyma.                                                                        
      - Płyniesz prosto na Tarczę! - zawołała Fanchon. 
      Bink spojrzał. Tarcza była bliżej, chociaż nie wiosłował w jej stronę. 
      - Prąd - powiedział. - Znosi nas bokiem  naiwnie sądził, że jeśli zacznie wiosłować, to pozostałe czynniki przestaną odgrywać rolę. 
      - Wiosłuj od Tarczy - zawołała.  Szybko!
      Odwrócił łódź, ale Tarcza nie zaczęła się oddalać. Prąd znosił ich równie szybko, jak Bink wiosłował. Co gorsza, wiatr zaczął zmieniać kierunek i wzmógł się. Na razie siły były wyrównane, ale Bink czuł, że się męczy. 
      - Już więcej nie mogę - sapnął, patrząc na świecącą zasłonę.
      - Tam jest wyspa - powiedziała Fanchon. - Płyń w jej stronę.         
      Bink rozejrzał się. Zobaczył coś czarnego. Wyspa? Niewiele więcej, niż zdradziecka skała, ale jeśli mogliby się przy niej zakotwiczyć. Zrobił desperacki wysiłek, ale to nie wystarczyło. Zbierało się na burzę. Nie uda im się trafić na skałę. Tarcza była coraz bliżej. 
      - Pomogę ci - zawołała Fanchon. Odstawiła fiolkę, podpełza doń i położyła ręce na wiosłach, obok jego rąk. Pchnęła, synchronizując swoje wysiłki z jego ruchami.
      Pomogło, ale zmęczony Bink nie mógł się skoncentrować. W słabym świetle księżyca, chwilowo przysłanianym przez gęstniejące, szybko przesuwające się chmury, jej nagie ciało straciło swoją niezgrabność, stało się bardziej kobiece. Cień i wyobraźnia mogły sprawić, że wyglądała prawie atrakcyjnie i wprowadzało go to w zakłopotanie, bo nie mieli prawa myśleć o takich rzeczach. Fanchon byłaby dobrym towarzyszem, gdyby... 
      Łódź uderzyła o skałę. Zachwiała się, skała, łódź, albo obie.
      - Łap! Łap!  zawołała Fanchon, gdy woda wdarła się przez burtę.
      Bink wyciągnął rękę i próbował uchwycić się skały. Była równocześnie szorstka i śliska. Fala zalała go i zachłysnął się słoną pianą. Było całkiem ciemno, chmury zakryły księżyc do reszty.
      - Eliksir. - zawołała Fanchon. - Zostawiłam go w... - rzuciła się w stronę zalanej rufy łodzi.
      Bink, dławiąc się morską wodą nie mógł do niej krzyknąć. Rękami przywarł do skały, szukając jakiejś szczeliny, a nogami przytrzymywał łódź. Miał idiotyczną wizję: gdyby tonący w oceanie olbrzym uchwycił się ziemi Xanth, jego palce zaczepiłyby się o rozpadlinę. Może po to istniała. Czy miniaturowi mieszkańcy tej samotnej skały nienawidzili szczeliny, którą znalazły palce Binka-olbrzyma? Czy mieli jakieś zaklęcie zapomnienia, aby wyrzucić ją ze swej świadomości?
      W oddali strzeliła błyskawica. Bink zobaczył ponure, poszarpane skały; bez żadnych maleńkich ludzi. Jednak coś błysnęło, jakby światło odbite od czegoś w wodzie. Wpatrzył się w to coś, ale błyskawica dawno już zgasła, a on gapił się na swoje wspomnienie, próbując odtworzyć widziany kształt. To był tylko odblask, część czegoś większego.
      Strzeliła następna błyskawica, tym razem bliżej. Bink widział to krótko, ale dokładnie. Był to zębaty, gadopodobny stwór. Odblask padł od jego złośliwego oka. 
      - Potwór morski! - zawołał przerażony.
      Fanchon szarpnęła się przy wiośle i w końcu udało jej się wyjąć je z dulki. Wycelowała je w potwora i pchnęła. Koniec wiosła uderzył w opancerzony pysk. Potwór wycofał się. 
      - Musimy się stąd wydostać - zawołał Bink, ale gdy krzyczał, zalała ich następna fala. Uniosła łódź i wyrwała ją spod jego nóg. Otoczył ranieniem chudą talię Fanchon i przytrzymał ją. Wydawało mu się, że palce jego drugiej ręki złamią się dźwigając ciężar obu ich ciał i będąc zahaczone w szczelinie. Utrzymali jednak równowagę.
      W świetle następnej błyskawicy zobaczyli niewielkie żaglopodobne wyrostki poruszające się po wodzie. Co to było? - zastanawiali się.
      Nagle z wody wyłonił się następny potwór, tuż obok niego. Dostrzegł go mimo panujących ciemności, bo jego oczy zdążyły już do nich przywyknąć. Wydawało się, ze ma jedno wielkie oko, pokrywające całą twarz i okrągły, ścięty pysk. Po bokach sterczały mu wąsy. Bink był sparaliżowany strachem, chociaż zdawał sobie sprawę, że większość szczegółów to produkty jego wyobraźni. Mógł tylko gapić się na potwora w świetle następnej błyskawicy, a błyskawica potwierdziła wymysły jego wyobraźni. Tam był ohydny potwór!
      Bink próbował zwalczyć strach i wymyślić jakiś plan obrony. Jedną ręką trzymał się skały, a drugą przytrzymywał Fanchon. Nie mógł się ruszyć, ale może Fanchon... 
      - Twoje wiosło - sapnął.
      Potwór był jednak szybszy. Podniósł ręce do głowy i dźwignął do góry cały czerep. Pod spodem była twarz Złego Czarodzieja, Trenta. 
      - Głupcy, narobiliście dosyć kłopotu! Dajcie mi eliksir, a ja rozkażę tym na statku, żeby wam rzucili linę.
      Bink zawahał się. Był zmęczony, przemarznięty do szpiku kości i wiedział, że nie potrafi dłużej opierać się burzy i prądowi. Pozostanie tu oznaczało samobójstwo.
      - Kręci się tu krokodyl - ciągnął Trent. - I kilka rekinów. Są równie groźne, jak mityczne bestie, które znacie. Mam odstraszacz, ale prąd zmywa go równie prędko, jak on się rozpuszcza w wodzie, więc nie jest bardzo skuteczny, a co gorsza wokół tych skał tworzą się czasami wiry, zwłaszcza podczas burzy. Potrzebujecie pomocy i tylko ja mogę wam jej udzielić. Dajcie mi fiolkę!
      - Nigdy! - zawołała Fanchon i skoczyła w czarne fale.
      Trent z powrotem założył maskę i skoczył za nią. Wtedy Bink zobaczył, że Czarownik nie ma na sobie nic, poza długim mieczem umocowanym rzemieniami do ciała. Bink skoczył za nim, nawet nie zastanawiając się nad tym co robi.
      Spotkali się pod wodą. W ciemności zbili się w kłąb i walczyli zaciekle. Bink próbował wypłynąć na powierzchnię. Zastanawiał się, jak mógł być taki głupi, żeby tu nurkować będąc pewien, że może się tu tylko utopić. Wtem coś chwyciło go w śmiertelnym uścisku. Musiał wydostać się na powierzchnię, wystawić głowę i nabrać powietrza. Prąd wody porwał ich i szarpnął wściekle. Był to wir - nieożywiony potwór w kształcie kanału. Wessał ich spiralnie w głąb swojej czeluści. Bink po raz drugi poczuł, że tonie, ale tym razem wiedział, że żadna Czarodziejka go nie uratuje.
      
      11
      
      Obudził się z twarzą w piasku. Wszędzie wokół walały się macki zielonego potwora. Jęknął i usiadł. 
      - Bink! - zawołała radośnie Fanchon, biegnąc ku niemu po piasku.
      - Myślałem, że jest noc - powiedział.
      - Byłeś nieprzytomny. Ta jaskinia ma magiczny blask, a może jest to blask mundański, skoro był też na skale. Tu jest wiele jaśniej. Trent wypompował z ciebie wodę, ale mimo to bałam się... 
      - Co to jest? - zapytał Bink, spoglądając na zieloną mackę. 
      - Kraken - powiedział Trent - Wyciągnął nas z wody, chcąc nas pożreć, ale fiolka z eliksirem rozbiła się i zabiła go. To wszystko uratowało nam życie. Gdyby fiolka rozbiła się wcześniej, to kraken by nas nie złapał i utonęlibyśmy. Gdyby rozbiła się później; bylibyśmy już zjedzeni. Nigdy w życiu nie zdarzyło mi się, żeby coś się stało przypadkiem w tak dogodnym momencie.
      - Kraken! - zawołał Bink. - ależ to jest magia!
      - Jesteśmy ponownie w Xanth - powiedziała Fanchon.
      - Ale...
      - Przypuszczam, że wir wciągnął nas poniżej miejsca, gdzie kończy się Tarcza - powiedział Trent. - Przepłynęliśmy pod nią. Może pomogła obecność eliksiru, zrządzenie losu. Nie zamierzam przechodzić tędy w drugą stronę. Straciłem mój aparat oddechowy. Dobrze, że zdążyłem wciągnąć spory zapas tlenu. Zostajemy w Xanth.
      - Tak mi się wydaje - powiedział Bink w osłupieniu. Zaczął się już przyzwyczajać do myśli, że spędzi resztę życia w Mundanii. Trudno mu teraz było tak nagle się odzwyczaić. - Dlaczego mnie uratowałeś? Skoro nie było już eliksiru...
      - To była kwestia przyzwoitości - powiedział Czarodziej - Rozumiem, że w moich ustach to pojęcie może cię razić, ale w tej chwili nie potrafię podać lepszego wyjaśnienia. Nie żywię do ciebie żadnej urazy. Raczej podziwiam twoją wytrwałość i prawość. Możesz teraz iść swoją drogą, a ja pójdę swoją.
      Bink zastanowił się. Miał przed sobą nową, nieznaną rzeczywistość. Z powrotem w Xanth, nie walcząc już ze Złym Czarodziejem. Im bardziej przyglądał się szczegółom, tym mniej z tego rozumiał. Wessany przez wir i pełne potworów wody, przemknął pod niewidzialną, lecz zabójczą Tarczą, aby zostać uratowanym przez ludożerczą roślinę, którą przypadkiem unicestwił eliksir. 
      - Nie - warknął. - Nie wierzę. To się nie mogło zdarzyć.
      - Jakbyśmy byli zaczarowani - powiedziała Fanchon. - Tylko dlaczego objęło to również Złego Czarodzieja?
      Trent uśmiechnął się. Nago robił równie imponujące wrażenie jak przedtem, Pomimo swoich lat był sprawnym i silnym mężczyzną. 
      - To rzeczywiście ironia losu, że źli są uratowani razem z dobrymi. Może natura nie zawsze bierze pod uwagę ludzkie charaktery. Ale jestem realistą tak, jak wy. Nie udaję, że rozumiem, jak się tu dostaliśmy. Jednak nie wątpię, że tu jesteśmy. Przedostanie się na stały ląd będzie trudniejsze. Niebezpieczeństwo jeszcze nie minęło.
      Bink rozejrzał się po jaskini. Już teraz było tu duszno, chociaż miał nadzieję, że sobie to tylko wyobraża. Nie było widać żadnej drogi wyjścia poza wodą, którą tu przybyli. W jednym kącie leżała kupa liści - resztki pozostawione przez krakena.
      Przestało to wyglądać na przypadek. Jakie może być lepsze miejsce dla potwora morskiego, niż wylot wiru? Samo morze zbierało ofiary, a większość z nich uśmiercała po drodze Tarcza. Kraken musiał tylko odsiewać świeże ciała z wody, a ta ustronna jaskinia idealnie nadawała się do spokojnej konsumpcji nawet największych zwierząt. Można je było uśmiercić na plaży, a nawet karmić, aby mniej więcej zachowały zdrowie do czasu, kiedy kraken był wystarczająco głodny. Świetna spiżarnia, przechowująca świeże i smaczne pożywienie. A próba ucieczki polegająca na przepłynięciu koło macek - brr! Kraken mógł więc rzucić tu trójkę ludzi, a potem zginął od eliksiru. Wydarzenia nie zgadzały się co do ułamków sekundy, lecz co do minut z pewnością. Ciągle zbieg okoliczności, ale coraz mniej nieprawdopodobny.
      Fanchon kucnęła i wrzucała zeschnięte liście do wody. Musiały pochodzić z poprzednich lat. Do czego potrzebował ich kraken tu, gdzie nigdy nie zaglądało słońce, pozostało dla Binka zagadką. Może był normalną rośliną, zanim został stworem magicznym, albo jego przodkowie byli normalnymi roślinami, a on się jeszcze całkowicie nie przystosował. Może liście służyły do czegoś innego. Natura miała jeszcze wiele nierozwiązanych tajemnic. W każdym razie Fanchon rzucała liście na wodę, a dlaczego traciła na to czas, również trudno było odgadnąć.
      Zauważyła, że się jej przypatruje. 
      - Sprawdzam, jakie są tu prądy na powierzchni - powiedziała. - Widzisz, woda płynie w tę stronę. Pod tą ścianą musi być wyjście.  
      Znów mu zaimponowała swoją inteligencją. Ilekroć złapał ją na pozornie głupiej czynności, wkrótce okazywało się, że jest wręcz przeciwnie. Była zwykłą, brzydką dziewczyną, ale jej umysł pracował znakomicie. Zaplanowała ucieczkę z lochu oraz ich dalszą strategię działań i to zniweczyło plany podboju snute przez Trenta. A teraz znowu wkraczała do akcji. Szkoda, że jej wygląd nie dorównywał inteligencji. 
      - Oczywiście - zgodził się Trent. - Kraken nie może żyć w stojącej wodzie; potrzebuje stałego przypływu. Woda przynosi mu pożywienie i zabiera resztki. Mamy wyjście, o ile droga na powierzchnię jest dostatecznie krótka i nie przechodzi znowu przez Tarczę.
      Nie spodobało się to Binkowi. 
      - Załóżmy, że zanurkujemy i prąd będzie nas niósł zbyt długo. Przecież się potopimy! 
      - Przyjacielu - powiedział Trent. - Sam się nad tym właśnie zastanawiałem. Żeglarze nie mogą nas uratować, bo jesteśmy niewątpliwie poza Tarczą. Nie chciałbym ryzykować ani prądu, ani tego, co możemy w nim napotkać, ale wydaje mi się, ze właśnie to musimy zrobić, bo nie możemy tu siedzieć bez końca. 
      Coś drgnęło. Bink spojrzał w tym kierunku i zobaczył, że jedna z zielonych macek się rusza. 
      - Kraken odżywa! - wykrzyknął. - On nie jest martwy!
      - Hm - sapnął Trent. - Prąd rozrzedził eliksir i rozproszył go. Magia wraca. Myślałem, że roztwór będzie śmiertelny dla istot magicznych, ale chyba tak nie jest.
      Fanchon obserwowała macki. Teraz wszystkie już drgały. 
      - Myślę, że lepiej będzie się stąd wynieść - mruknęła. - I to natychmiast.
      - ALE nie możemy rzucać się do wody nie wiedząc, dokąd płynie - zaprotestował Bink. - Musimy być głęboko pod powierzchnią morza. Wolę tu zostać i walczyć, niż utonąć.
      - Proponuję zawrzeć rozejm, dopóki się stąd nie wydostaniemy - powiedział Trent - Eliksir się skończył i nie możemy wrócić tą drogą, którą przybyliśmy z Mundanii. Prawdopodobnie będziemy musieli współpracować, żeby się stąd wydostać, a w obecnej sytuacji nie mamy się o co kłócić.
      Fanchon nie ufała mu. 
      - Więc my ci pomożemy wydostać się, a wtedy rozejm się skończy i ty nas zamienisz w komary. Skoro jesteśmy w Xanth to nigdy nie uda nam się wrócić do własnej postaci.
      Trent strzelił palcami 
      - Co za głupiec ze mnie! Dobrze, że mi przypomniałaś. Mogę teraz użyć mojej magii, aby nas stąd wydobyć - popatrzył na drgające, zielone macki. - Oczywiście, będę musiał zaczekać, aż cały eliksir wyparuje, bo unicestwia on też moją magię. To znaczy, że do tej pory kraken w pełni odżyje. Nie mogę go przekształcić, bo jego prawdziwe ciało jest za daleko.
      Macki podniosły się. 
      - Bink, nurkuj! - zawołała Fanchon, - Nie chcemy się znaleźć pomiędzy krakenem a Złym Czarodziejem - rzuciła się do wody.
      Wniosek został przeforsowany. Miała rację - albo pożre ich kraken; albo czarodziej ich przekształci. Teraz, dopóki resztki eliksiru łagodziły oba zagrożenia, był czas na ucieczkę. On by się jeszcze wahał, gdyby Fanchon nie zaczęła działać. Gdyby utonęła, straciłby sojusznika.
      Bink pognał plażą, potknął się o mackę i rozłożył się jak długi. Reagując odruchowo, macka owinęła się wokół jego nogi. Liście przykleiły się do ciała, mlaszcząc cicho, Trent   dobył miecza i podbiegł w jego stronę.
      Bink nabrał garść piasku i rzucił w czarodzieja, ale bez skutku. Wtedy miecz Trenta opadł i rozciął mackę. 
      - Nic ci nie grozi z mojej strony, Bink - powiedział Czarodziej. - Płyń,  jeśli chcesz.
      Chłopak poderwał się na nogi i skoczył do wody, nabierając głęboko powietrza. Zobaczył nogi płynącej w dół Fanchon i czarną rurę, otwór drugiego końca. Przestraszył się i cofnął kilka stóp. Wynurzył głowę na powierzchnię wody. Trent stał na plaży i siekł mieczem łączące się macki. Broniąc się przed potworem, stanowił istny obraz bohaterstwa, jednak gdy walka się skończy, Trent będzie o wiele bardziej niebezpiecznym potworem, niż kraken.
      Bink podjął decyzję. Nabrał znowu powietrza i zanurkował. Tym razem trafił w sam środek wiru i prąd porwał go. Nie było odwrotu.   
      Tunel poszerzył się prawie natychmiast i utworzył następną świecącą jaskinię. Bink dogonił Fanchon i głowy ich wynurzyły się na powierzchnię prawie równocześnie. Prawdopodobnie zbliżając się do wyjścia dziewczyna, będąc ostrożniejszą zwolniła.
      Kilka głów odwróciło się w ich stronę. Ludzkich głów, na ludzkich, bardzo przyjemnych kobiecych torsach. Miały twarze elfów, bujne sploty ich włosów spływały w magicznej poświacie po ich delikatnych, nagich ramionach i jędrnych piersiach. Dolną część ciała stanowiły rybie ogony. To były syreny.
      - Co robicie w jaskini? - zawołała jedna z nich z oburzeniem.
      - Chcemy tylko przepłynąć - powiedział Bink. Syrena mówiła oczywiście wspólnym językiem Xanth. Nie zastanawiałby się nad tym, gdyby Trent nie opowiadał, w jaki sposób język Xanth. łączył   w sobie wszystkie języki Mundanii. Magia działała na wiele sposobów, - Powiedzcie nam, jak najłatwiej można wydostać się na powierzchnię. 
      - Tędy - powiedziała jedna, wskazując na prawo.
      - Tędy - powiedziała inna, wskazując na lewo.
      - Nie, tędy! - zawołała trzecia, pokazując do góry. Potem rozległ się wybuch dziewczęcego śmiechu.
      Kilka syren skoczyło do wody i podpłynęło błyskając ogonami w stronę Binka. Po chwili był otoczony. Z bliska stworzenia te były jeszcze ładniejsze niż z daleka. Każda miała doskonała cerę, efekt dobroczynnego działania wody, a ich unoszące się na wodzie piersi wydawały się pełniejsze. Może za długo miał do czynienia z Fanchon; widok tych wszystkich piękności wzbudził w nim dziwne uczucia podniecenia i nostalgii. Gdyby tak mógł je wszystkie, chwycić, ale nie, one były syrenami, zupełnie nie w jego typie. Nie zwróciły zupełnie uwagi na Fanchon. 
      - To facet! - zawołała jedna z nich. Miła chyba na myśli to, że jest on człowiekiem, a nie trytonem. - Popatrzcie, ma rozdzielone nogi, bez ogona.
      Nagle zaczęły nurkować, żeby obejrzeć jego nogi. Bink, nagi, czuł się bardzo niezręcznie. Zaczęły go dotykać, ugniatając nieznana im mięśnie kończyn dolnych. Dla nich była to nowość. Dlaczego jednak nie oglądały nóg Fanchon? Były to raczej psoty, niż ciekawość.
      Głowa Trenta wyłoniła się za nimi z wody. 
      - Syreny - skomentował. - Nic od nich nie uzyskamy.
      Chyba miał rację. Wydawało się również, że nie uda im się uniknąć towarzystwa Czarodzieja.
      - Sądzę, że lepiej będzie zawrzeć rozejm  powiedział Bink do Fanchon  Musimy mu zaufać.
       Spojrzała na syreny, a potem na Trenta. 
      - No dobrze - rzekła nieuprzejmie - cokolwiek to jest warte, a pewnie niewiele. 
      - Bardzo rozsądnie - stwierdził Trent. - Nasze dalekosiężne cele mogą być różne, ale cel bezpośredni nas łączy: musimy przeżyć. Patrzcie, nadpływają trytony.
      Gdy to mówił pojawiła się grupa trytonów, przypływających z innej strony. Był tu istny labirynt jaskiń i zalanych wodą korytarzy.
      - Hola! - zawołał tryton, wymachując swoim trójzębem. 
      - Huzia! -  syreny zapiszczały kokieteryjnie i uciekły. Bink unikał oczu Fanchon; panie zdecydowanie za dobrze się z nim bawiły i to niewątpliwie nie z powodu jego osobnych nóg. 
      - Jest ich zbyt wielu, by z nimi walczyć - powiedział Trent. - Eliksir się skończył. Za waszym pozwoleniem i w ramach naszego rozejmu zamienię was w ryby albo może gady, żebyście mogli uciec, jednakże...
      - Jak odmienimy się z powrotem?- zapytała Fanchon. 
      - W tym jest cała rzecz. Nie mogę zamienić siebie, zatem musicie mnie uratować, albo pozostać w nowej postaci. Razem przeżyjemy, lub zginiemy osobno. Zgoda?
      Popatrzyła na trytony, która uparcie płynęły w ich kierunku, otaczając ich z wzniesionymi do góry trójzębami. Nie wyglądali na rozbawionych. Była to wyraźnie banda chuliganów popisująca się przed podziwiającą ich syrenią widownią, która pojawiła się na brzegu.
      - Zamień ich w ryby - krzyknęła Fanchon.
      - To by usunęło bezpośrednie zagrożenie, gdybym mógł ich wszystkich naraz dostać - zgodził się Trent - ale nie uwolni nas to z jaskini. Podejrzewam, że musimy jednak ograniczyć magię do nas samych. W końcu jesteśmy intruzami w ich własnym domu. Istnieje przecież coś takiego, jak prawo własności.
      - W porządku - zawołała, gdy tryton zamierzył się na nią trójzębem - Rób, jak uważasz.
      Nagle stała się potworom, najgorszym, jakiego Bink widział życiu. Miała wielki, zielonkawy pancerz, z którego wystawały ręce, nogi, głowa i ogon. Jej stopy zakończone były płetwami, a głowa przypominała łeb węża.
      Trójząb trytona uderzył w skorupę Fanchon-potwora i odbił się. Nagle Bink dostrzegł sens tej transformacji. Potwór był nie do pokonania.
      - Żółw morski - mruknął Trent. - Z Mundanii. Normalnie nieszkodliwy, lecz trytony o tym nią wiedzą. Badałem, stworzenia nie magiczne i mam dla nich wiele szacunku. Hop! - leciał ku nim następny trójząb.
      Wtedy także Bink stał się żółwiem morskim. Natychmiast poczuł się w wodzie całkiem nieźle. Nie bał się już zębatych oszczepów. Jeśli któryś z nich zbliży się do jego twarzy, to po prostu schowa głowę w pancerz. Nie ukryją jej całej, ale wystający pancerz ochroni go prawie przed wszystkim.
      Coś pociągnęło go za górną część tarczy. Bink zaczął nurkować, starając się pozbyć tego czegoś, a potem w jego gadzim umyśle zaświtała myśl, że powinien to coś tolerować. Nie był to przyjaciel, ale można go było nazwać sojusznikiem. Zanurkował więc, ale pozwolił temu ciężarowi na sobie pozostać.
      Bink wiosłował powoli, ale silnie płynąc w stronę podwodnego korytarza. Drugi żółw już do niego wpłynął. Bink nie martwił się, czym będzie oddychał. Wiedział, że może wstrzymać powietrze tak długo, jak to będzie potrzebne. 
      Nie trwało to długo. Korytarz prowadził ukosem w górę na powierzchnię wody. Bink zobaczył Księżyc. Po burzy nie było śladu. Nagle stał się znowu człowiekiem i pływanie stało się trudniejsze. 
      - Dlaczego mnie zamieniłeś z powrotem? - zapytał. - Jeszcze nie jesteśmy na brzegu.
      - Gdy byłeś żółwiem, miałeś rozum żółwia i instynkty żółwia - wyjaśnił Trent. - inaczej nie potrafiłbyś przetrwać jako żółw. Po jakimś czasie zapomniałbyś, że byłeś kiedyś człowiekiem. Gdybyś skierował się na pełne norze, mogłoby mi się nie udać złapanie ciebie, a więc nie mógłbym cię zmienić z powrotem.
      - Drzewo Justyn zachował ludzki umysł - wytknął Bink.
      - Drzewo Justyn?
      - Jeden z ludzi, których zamieniłeś w drzewa w North Village. Jego talent polegał na przenoszeniu głosu. 
      - Aaa, pamiętam. To był specjalny przypadek. Przekształciłem go w myślące drzewo, w człowieka w formie drzewa, a nie w prawdziwe drzewo. Mogę to osiągnąć, kiedy się bardzo postaram. W przypadku drzewa ma to sens, ale żółw potrzebuje żółwich reakcji, żeby przetrwać w oceanie.
      Bink nie wszystko rozumiał, ale nie chciał o tym dyskutować. Najwyraźniej były to różne przypadki. W tym momencie, pojawiła się Fanchon w ludzkiej postaci.
      - No cóż, dotrzymałeś układu - powiedziała niechętnie,. - Nie sądziłam, że tak postąpisz.
      - Czasem trzeba być realistą - rzekł Trent.
      - O co ci chodzi? - zapytała.
      
      - Powiedziałem, że nie jesteśmy jeszcze bezpieczni. Sądzę, że zbliża się tu wąż morski.
      Bink dojrzał wielką głowę. Nie było wątpliwości, że potwór również ich widział. Był olbrzymi, głowa miała szerokość jednego yarda. 
      - Uciekajmy do skały - zawołał Bink, kierując się do występu, który oznaczał wyjście z jaskini trytonów.
      - To jest wielki, długi wąż - powiedziała Fanchon. - Może sięgnąć do jaskini albo owinąć się dookoła skał. W tej postacie nie uciekniemy mu.
      - Mogę was zamienić w trujące meduzy, których wąż nie ruszy - powiedział Trent .- ale moglibyście zgubić się w zamieszaniu. Poza tym nie jest zdrowo być przekształcanym więcej, niż raz dziennie; nie mogłem tego sprawdzić podczas mojego wygnania, z oczywistych powodów, ale obawiam się, że wasze organizmy za każdym razem doznają szoku.
      - A poza tym potwór może zjeść ciebie - cierpko rzuciła Fanchon.
      - Szybko myślisz - zgodził się Trent spokojnie. - Muszę zatem zrobić coś, czego wolałbym uniknąć - przekształcić potwora.
      - Nie chcesz przekształcić węża morskiego? - zapytał ze zdziwieniem Bink. Wąż był już blisko. Jego małe, czerwone oczka utkwione były w ofiarach; ślina kapała z jego wielkich zębów.
      - To niewinna istota, która zajmuje się swoimi sprawami - powiedział Trent. - Nie powinniśmy wkraczać na jego wody, jeśli nie chcemy brać udziału w jego egzystencji. W naturze panuje równowaga magiczna, czy też mundańska, której nie powinniśmy zakłócać .
      - Masz dziwne poczucio humoru - kwaśno stwierdziła Fanchon. - Nigdy nie sądziłam, że rozumiem niuanse czarnej magii. Jeśli chcesz chronić jego życie, to zamień go w małą rybkę, dopóki nie dostaniemy się do brzegu, a potem przekształć go z powrotem.
      - I pośpiesz się! - krzyknął Bink. Wąż górował teraz nad nimi, łypiąc kogo by pożreć w pierwszej kolejności.
      - To byłoby nieskuteczne - powiedział Trent. - Ryba odpłynie i stracimy ją z oczu. Muszę być w stanie dostrzec to stworzenie, które chcę przekształcić i musi być ono w zasięgu sześciu   stóp ode mnie. Twoja sugestia ma jednak pewne zolety. 
      - Sześć stóp - powiedział Bink.- Znajdziemy się w jego brzuchu, zanim się zbliżymy na taką odległość.
      Wcale nie żartował. Paszcza potwora była dłuższa niż szersza, więc gdyby ją otworzył całkowicie, to górne kły znalazłyby się w odległości dobrych 12 stóp od dolnych. 
      - Muszę działać w granicach moich możliwości - stwierdził nieporuszony Trent. - Głowa, siedziba tożsamości, stanowi krytyczny obszar. Kiedy ją przekształcę, reszta za nią naturalnie podąża. Gdybym spróbował transformacji, mając w zasięgu wzroku tylko ogon, skopałbym robotę. Kiedy wąż spróbuje wziąść mnie do paszczy, dopiero wtedy będzie w zasięgu mojej władzy.
      - A jak rzuci się najpierw na któreś z nas? - zapytała  Fanchon - Przypuśćmy, że będziemy więcej, niż sześć stóp od ciebie.
      - Proponuję, żebyście znaleźli się w tym promieniu  powiedział sucho Trent.
      Bink i Fnchon pośpiesznie podpłynęli bliżej do Złego Czarodzieja. Bink miał silne wrażenie, że nawet gdyby Trent nie posiadał magli i tak byliby w jego władzy. Był zbyt pewny siebie i sprawny taktycznie; wiedział, jak kierować ludźmi.
      Ciało potwora morskiego sprężyło się. Jego głowa z wystającymi zębami uderzyła w dół. Wydobywała się z niej para, tworząc małe, obleśne chmurki. Fanchon krzyknęła histerycznie. Bink również przeżył chwilę obezwładniającej trwogi. Uczucie to stało się mu aż nazbyt dobrze znane; nie nadawał się na bohatera. 
      Gdy okropna paszcza zamykała się nad nimi, wąż morski zniknął. Na jego miejscu latał błyszczący owad jaskrawego koloru. Trent złapał go z łatwością w rękę i posadził sobie na włosach. Całe stworzenie trzęsło się ze strachu.
      - Świetlik - wyjaśnił Trent. - Nie umie dobrze latać i nie cierpi wody. Nie ruszy się, dopóki nie wyjdziemy z morza.
      Teraz cała trójka popłynęła do brzegu. Zabrało im to trochę czasu. Morze było jaszcze niespokojne, a oni byli zmęczeni, lecz żadne inne stworzenia nie niepokoiły ich. Widocznie    mniejsze drapleżniki trzymały się z dala od terytorium łowieckiego potwora morskiego. Zrozumiałe nastawienie, ale prawdopodobnio za parę godzin, gdy potwora jeszcze tu nie będzie, cały ten teren zaroi się od monstrualnych drapieżników. 
      Odblask był silniejszy w dolinach fal. Część tworzyły świecące ryby, błyskające różnymi kolorami porozumiewając się w ten sposób z osobnikami swojego gatunku, reszta pochodziła od samej wody. Bladozielone, żółte i pomarańczowe fale - magia oczywiście, ale po co? Ileż było rzeczy, które Bink spotykał na swej drodze, ale nie rozumiał ich. Na dnie widział muszle, niektóre z nich miały oświetlone krawędzie, inne tworzyły błyszczące wzory. Kilka z nich zniknęło, gdy nad nimi przepływał. Czy stały się naprawdę niewidzialne, czy po prostu zgasiły swą poświatę - nie wiedział. Były jednakże magiczne i to było mu bliskie. Dopiero teraz zdał sobie sprawę, ze rad jest być znowu pośród znanych zagrożeń Xanth.
      Gdy dopłynęli do plaży nadszedł świt. Słońce wschodziło za chmur ani nad puszczę, aż wreszcie wyłoniło się. Jego oblicze odbiło się w wodzie. Był to widok niezwykłej piękności. Bink uchwycił się tej myśli, bo cały był sztywny ze zmęczenia, skoncentrowany na torturze poruszania rękami i nogami, znowu, znowu i znowu.
      W końcu wypełzł na plażę. Fanchon wyczołgała się tuż obok. 
      - Nie zatrzymuj się - powiedziała. - Musimy znaleźć ukrycie, bo mogą przyjść inne potwory, z wody albo z lasu...
      Trent zatrzymał ale. Stał w wodzie po kolana, a jego miecz zwisał mu u boku. Wyraźnie był mniej zmęczony niż oni. 
      - Wracaj przyjacielu - rzekł, wrzucając coś do morza. Potwór morski pojawił się znowu, a jego wężowe sploty wyglądały jeszcze bardziej imponująco w płytkiej wodzie. Trent musiał umknąć mu z drogi, by nie zostać zgnieciony, ale potwór nie szykował się do ataku. Był niezmiernie niezadowolony. Wydał z siebie ryk złości, bólu, a może po prostu zdziwienia i popłynął w stronę głębi.
      Trent wyszedł z wody. 
      - To nie jest śmieszne być bezbronnym świetlikiem, kiedy przyzwyczajono się do królowania w  morzu - Czarodziej zwrócił się w ich stronę. - Mam nadzieję, że nie załamie się nerwowo.
      Nie uśmiechał się. To śmieszne, pomyślał Bink, żeby człowiek tak bardzo lubił potwory. Trent był jednak złym Czarodziejem obecnych czasów. Dziwnie przystojny, dobrze wychowany, mądry i silny, Inteligentny i odważny, wolał jednak potwory, niż ludzi. Nigdy o tym nie zapominał.
      Dziwne, że Humfrey, Dobry Czarodziej, był małym, brzydkim karzełkiem mieszkającym w nieprzyjemnym, obskurnym zamku i egoistycznie wykorzystującym swoją magię, żeby się wzbogacić, zaś Trent był istnym wcieleniem bohatera. Czarodziejka Iris wyglądała pięknie i kusząco, ale była w rzeczywistości przeciętna. Pozytywne cechy Humfreya przejawiały się w jego czynach, gdy się go już dobrze poznało. Dotychczas Trent także sprawiał pozytywne wrażenie, zarówno co do swojego wyglądu, jak i czynów, przynajmniej na czysto osobistym poziomie. Gdy Bink spotkał go po raz pierwszy w życiu w jaskini  krakena i nie wiedział jak złą ma naturę, nigdy by się nie domyślił kim naprawdę jest.
      Trent przeszedł przez plażę i wydawało się, że prawie wcale nie jest zmęczony, wschodzące słońce oświetliło jego włosy tak, że wydawały się jaskrawo żółte. Wyglądał w tej chwili jak bóg, wszystko co doskonałe w człowieku. Bink. Znowu lekko się zmieszał, próbując pogodzić jego wygląd z tym, co stanowi jego prawdziwą naturę i znów wydało mu się to prawie niemożliwe. Niektóre rzeczy trzeba po prostu brać na wiarę. 
      - Muszę odpocząć i wyspać się - wymamrotał w końcu. - Nie potrafię teraz odróżnić dobra od zła.
      Fanchon. spojrzała na Trenta. 
      - Wiem, o co ci chodzi - potrząsnęła głową tak, że jej mokre, rzadkie włosy rozsypały się na wszystkie strony. - Zło działa w sposób ukryty. W każdym z nas jest trochę zła, które usiłuje zapanować nad nami. Musimy z nim walczyć, bez względu na to, jak wielka jest pokusa. 
      Trent zbliżył się do nich. 
      - Wygląda na to, że nam się udało - promieniał zadowoleniem, - Dobrze jest być z powrotem w Xanth, w jakikolwiek sposób. Śmieszne, że wy, którzy chcieliście tak bardzo przeszkodzić mi, w rezultacie pomogliście mi. 
      - Śmieszne - zgodziła się bez entuzjazmu Fanchon. 
      - Sądzę, że jesteśmy na skraju głównego obszaru Pustkowia, graniczącego z Wielką Rozpadliną. Nie zdawałem sobie sprawy, że dryfowaliśmy tak bardzo na południe, ale kształt linii brzegowej wskazuje na to niedwuznacznie. A to znaczy, że nasze kłopoty się jeszcze nie skończyły.
      - Bink został wygnany, ty byłeś skazany na banicję, a ja jestem brzydka - mruknęła Fanchon. - Nasze kłopoty się nigdy nie skończą. 
      - Sądzę, że byłoby rozsądnie przedłużyć nasz rozejm do czasu gdy wydostaniemy się z Pustkowia - powiedział Czarodziej.
      Czy Trent wiedział coś, o czym Bink nie miał pojęcia? Bink nie posiadał magii, więc mógłby łatwo paść ofiarą wszystkich okrutnych zaklęć głębokiej dżungli. Nie wydawało się, żeby Fanchon miała jakąś magię. Dziwne, ale twierdziła, że jej wygnania było dobrowolne, a nie wymuszone, ale jeśli naprawdę nie miała magii, taż powinna była zostać wygnana. W każdym razie jej problemy byłyby podobne. Trent ze swoją znajomością szermierki i posługiwania się zaklęciami, nie miał powodu obawiać się w tej okolicy czegokolwiek. Fanchon miała podobne wątpliwości, 
      - Jak długo jesteś z nami, ciągle grozi nam przekształcenie w ropuchy. Nie sądzę, żeby Pustkowie było bardziej niebezpieczne.
      Trent rozłożył ręce. 
      - Zdaję sobie sprawę, że mi nie ufacie i może macie po temu powody. Choć jednak wiem, że nasze szanse wzrosną, jeśli będziemy jaszcze trochę współpracować. Więc nie będę się wam narzucać - i poszedł plażą na południe.
      - On coś wie - szepnął Bink. - Zostawia nas na śmierć. Może się nas pozbyć, nie łamiąc danego słowa.
      - Dlaczego miałby się troszczyć o swoje słowo? - zapytała Fanchon. - To by sugerowało, że jest człowiekiem honoru.
      Bink nie potrafił na to odpowiedzieć. Podpełzł w cień i upadł na miękki kobierzec traw. Był nieprzytomny przez dłuższą część nocy, ale to nie jest to samo co sen - potrzebował solidnego odpoczynku.
      Kiedy obudził się, księżyc stał wysoko, a on był unieruchomiony. Nie czuł bólu, tylko swędzenie, lecz nie mógł podnieść głowy, ani rąk. Były przymocowane do ziemi przez tysiące nitek.
      - Nie! - w swoim zmęczeniu był na tyle nieostrożny, że położył się na zagonie mięsożernej trawy. Źdźbła wrosły w jego ciało, przenikając je tak powoli i delikatnie, że nie zakłóciły mu snu. Znajdował się w pułapce. Zdarzyło mu się kiedyś spotkać połać takiej trawy koło North Village. Na szmaragdowej łączce leżał szkielet jakiegoś zwierzęcia. Trawa spożyła całe mięso. Zastanawiał się wtedy, jak jakiekolwiek stworzenie może być na tyle głupie, żeby dać się złapać czemuś takiemu. Teraz już wiedział. Wciąż jeszcze oddychał, a więc mógł krzyczeć, co też uczynił z pewną przyjemnością. - Ratunku! Nikt nie odpowiedział.
      - Fanchon - zawołał. - Jestem uwięziony. Trawa mnie pożera - była to trochę przesada; nie był zraniony, tylko przywiązany do ziemi, ale nowe pędy wciąż w niego wrastały, a wkrótce zaczną się nim odżywiać, czerpiąc życiodajne białko z jego ciała.
      Nadal baz odzewu. Zdał sobie sprawę, że ona nie chce, albo nie może mu pomóc. Prawdopodobnie coś rzuciło na nią usypiające zaklęcia. Patrząc wstecz wydawało się oczywiste, że na  krańcu plaży znajdowało się mnóstwo śmiertelnych zagrożeń. Musiała na jakieś wpaść. Może już nie żyła.
      - Ratunku! Jest tu kto?  zawołał rozpaczliwie
      To był następny błąd. Wszędzie wokół, w puszczy i na plaży, roiło się od przeróżnych stworów. Ogłosił swoją bezradność i one teraz przybywały tu, by to wykorzystać, Gdyby usiłował walczy z trawą w milczeniu, mógłby wyrwać się na czas - obudził się, zanim ona była gotowa zabić go. Gdyby zmienił pozycję, a jego ciało było na tyle odporne, że mogło obronić się przed zastojem krążenia płynów ustrojowych wywołanym przez trawę. Gdyby   walczył i przegrał, śmierć miałby lekką - powolne zapadanie w wieczny sen - ale hałasując, wystawił się na pastwę całego mnóstwa znacznie groźniejszych czarów. Nie widział ich, ale mógł je słyszeć. Z pobliskiego drzewa dobiegł go szelest, jak gdyby, były tam mięsożerne wiewiórki. Z plaży doszły go szurania głodnych kwasowych krabów, Od strony morza doleciało, odrażające mlaskanie, jakby mniejszego potwora morskiego, który wślizgnął się na terytorium wielkiego zwierza przekształconego przez Trenta. Teraz ten mały wypełzał z wody i spieszył do ofiary, zanim zostanie całkowicie zjedzona. Najgorszym jednak dźwiękiem było tuptanie czegoś, będącego jeszcze daleko w puszczy, odległego, ale poruszającego się bardzo szybko. Padł nań cień. 
      - Cześć! - zawołał ktoś skrzekliwie. Była to harpia, krewniaczka tej, którą spotkał na drodze do North Village. Była równie brzydka, śmierdząca i szkaradna, a teraz również groźna. Zniżała się powoli, wyciągając szpony i drgając. Poprzednia harpia miała z nim do czynienia kiedy był w pełni sił, więc trzymała się z daleka. Może zbliżyłaby się, gdyby wypił wodę ze Źródła Miłości. Ta spotkała go, gdy był bezradny. 
      Miała kobiecą twarz i piersi, więc w tym znaczeniu była istotą żeńską tak, jak syreny. Zamiast ramion miała wielkie, zatłuszczono skrzydła, a jej ciało było ciałem wielkiego ptaka. I była brudna, jej twarz i piersi miały nie tylko groteskowe kształty, ale były też oblepione brudem. Cud, że w ogóle mogła latać. Bink nie miał możliwości ani chęci przyjrzeć się poprzedniej harpii z bliska. Teras miał doskonały widok. Syreny prezentowały to, co było piękne w postaci kobiety, harpia zaś przedstawiała to, co u niej najohydniejsze. W porównaniu z nią Fanchon wyglądała prawie przyswoicie, a w każdym razie nie śmierdziała brudem.
      Zrobiła na niego kupę, zaciskając i prostując szpony w oczekiwaniu na kłąb wnętrzności, który wydrze z jego bezbronnego brzucha. Niektóre ze szponów tyły połamane i pokrzywione. Doleciał go jej zapach, smród nie do wytrzymania.
      - Och, jaki duży, przystojny kawałek mięsa! - zaskrzeczała. - Wyglądasz na gotowego do jedzenia. Nie mogę się zdecydować, od czego zacząć - wybuchnęła szalonym, obleśnym śmiechem.
      Śmiertelnie przerażony Bink dokonał największego w swoim życiu wysiłku i wyrwał jedno ramię z uchwytu trawy. Wystawały z niego maleńkie korzonki, a cała ta operacja sprawiła mu ból. Leżał częściowo na boku, jeden policzek miał przyczepiony do podłoża, więc pole jego widzenia było bardzo ograniczone, ale słuch nadal przynosił mu okropne nowiny o zbliżającym się zagrożeniu. Zamachnął się na harpię, odstraszając ją na moment. Była oczywiście tchórzem. Jej charakter pasował do jej wyglądu. Załopotała ciężko skrzydłami. Brudne pióro upadło na dół.
      - Niegrzeczny chłopiec- zaskrzeczała. Wydaje się, że nie potrafiła inaczej mówić, jak tylko skrzecząc. Miała tak chrypliwy głos, że trudno ją było zrozumieć. - Wyrwę ci za to flaki - zarechotała ohydnie.
      Nagle nowy cień padł na Binka, cień czegoś, czego nie mógł zobaczyć ze swojej pozycji. Sam cień był przerażający. Usłyszał ciężkie sapanie, jak gdyby jakiegoś dużego zwierza i poczuł jego cuchnący ścierwem oddech, który przez chwilę przyćmił odór harpii. To było stworzenia z morza, wolno, lecz uparcie brnące do przodu, w kierunku swojej ofiary. Powąchało go, a inne stworzenia przestały się zbliżać, nie ważąc się stawić czoła temu drapieżnikowi.
      Wszystkie, poza harpią. Była gotowa mieszać z błotem wszystko czując się bezpieczna w powietrzu. 
      - Idź stąd argusie - zaskrzeczała. - On jest mój, cały mój, zwłaszcza jego flaki.
      Znowu opadła w dół zapominając o wolnym ramieniu Binka. Nie przeszkadzało mu to tym razem. Mógł odeprzeć brudne ptaszysko, lecz nie miał sposobu, by poradzić sobie z drugim potworem.
      Nie widzialny stwór sapnął i skoczył przelatując tuż nad ciałem Binka z zadziwiającą szybkością. Teraz Bink mógł go widzieć: ciało i ogon wielkiej ryby, cztery mocne nogi zakończone płetwami, łeb dzika z wielkimi kłami i prawie niewidoczna szyja. Na korpusie miał troje oczu, z których środkowe umieszczone było nieco niżej od. pozostałych. Bink nigdy widział potwora tego rodzaju.
      Harpia podfrunęła do góry w samą porę, unikając w ostatniej chwili nadziania się na zakręcone kły potwora. Znów w dół spadło śmierdzące pióro. Wyskrzeczała w złości kilka prawdziwie wulgarnych wyzwisk i odleciała robiąc pożegnalną kupę. Potwór zignorował ją i zwrócił się w stronę Binka. Otworzył paszczę a chłopiec zwinął dłoń w pięść, szykując się do zadania ciosu. Nagle potwór zatrzymał się, spoglądając smętnie nad ramieniem Binka. 
      - Teraz będziesz miał za swoje argusie - zaskrzeczała radośnie harpia - Nawet taki rybi błazen, jak ty, nie odważy się stanąć w szranki z katoblepasem.
      Bink nigdy nie słyszał o argusie, ani o katoblepasie, ale ogarnęło go ponure przeczucie. Poczuł, że trąca go pysk niewidocznego potwora. Był dziwnie miękki, ale tak silny, że prawie oderwał go od trawy.        
      Wtedy argus o świńskim ryju zaszarżował, wściekły, że zabierają mu posiłek. Bink znowu się rozpłaszczył tak, że oślizgłe płetwy musnęły go, zaś uderzenie znów wyzwoliło część jego ciała z trawy. Powoli odzyskiwał swobodę ruchu. 
      Dwa stwory zderzyły się. 
      - Dalejże potwory -   zaskrzeczała harpia, przelatując nad nimi. W podnieceniu wywołanym tą    bójką, zrobiła jaszcze jedną kupę, która niemal trafiła Binka w głowę. Żeby tak miał kamień.
      Usiadł. Jedna noga była jeszcze zaczepiona, ale miał teraz punkt oparcia i mógł się wyrwać ze szponów diabelskiej rośliny. Nawet go to nie zabolało. Popatrzył na walczące potwory i zobaczył, jak wężowe włosy katoblepasa owijają się wokół głowy argusa chwytając go za rogi, uszy, łuski i gałki oczne - za to, za co się dało. Ciało katoblepasa skrywały gadzie łuski od głowy aż do rozszczepionych kopyt. Ogólnie wyglądał jak zwykły czworonóg, niczym się nie wyróżniający, ale te zabójcze, wijące się, chwytne włosy - okropność!
      Czy on naprawdę chciał wrócić do magicznego Xanth? Udało mu się zapomnieć co bardziej ponure szczegóły życia w czarodziejskiej krainie, niekiedy żywo przypominającej jatkę. Magia miała w sobie tyle samo złego co i dobrego. Może Mundania byłaby naprawdę lepsza.
      - Głupcy - zawołała harpia, gdy zobaczyła, się Bink się uwolnił. - On ucieka!
      Potwory nie zwracały na nią uwagi. Były zajęte walką. Niewątpliwie zwycięzca pożre zwyciężonego, zatem Bink był już im niepotrzebny.
      Harpia rzuciła się na chłopaka, zapominając o wszelkiej ostrożności, ale był już na nogach i mógł walczyć. Sięgnął do góry i przytrzymał ją za skrzydło, starając się chwycić za jej chudą szyję. Chętnie by ją udusił z przekonaniem, że niszczy symbol wszelkiego zła. Harpia skrzeknęła i zaszamotała się tak gwałtownie, że została mu w ręku tylko kilka lepkich piór.
      Bink skorzystał ze sprzyjającego zbiegu okoliczności i uciekł z miejsca bójki. Harpia leciała nad nim przez chwilę, wyskrzekując tak ohydne przekleństwa, że aż mu uszy płonęły, ale wkrótce dała za wygraną. Nie miała szans pokonać go o własnych siłach. Harpie były głównie ścierwojadami i złodziejami, a nie myśliwymi. Ich zwyczajem było porywanie jedzenia sprzed paszcz innych. Teraz nie było już śladu po stworzeniach, które szeleściły i skrobały idąc w jego stronę. Były drapieżne tylko wobec bezbronnych.
      Gdzie była Fanchon? Dlaczego nie przyszła mu na pomoc? Musiała słyszeć jego wołanie, jeśli jeszcze żyła. W żaden sposób nie mogła nie zauważyć niedawnych zajść. Oznacza to więc... Nie! Ona musiała gdzieś tu być. Może wybrała się po prowiant i nie usłyszała go. Była niezastąpiona w ciągu ostatnich dwóch dni i niezachwianie lojalna wobec Xanthu. Bez niej nigdy by nie uciekł spod władzy Złego Czarodzieja. Co do inteligencji i charakteru przewyższała wszystkie inna dziewczęta, jakie spotkał. Szkoda, że nie była...
      Zobaczył ją siedzącą pod drzewem. 
      - Fanchon! - zawołał radośnie.
      - Cześć, Bink - powiedziała.
      Teraz jego niepokój i wahania zamieniły się w gniew. 
      - Widziałaś, jak napadły mnie potwory? Nie słyszałaś?
      - Widziałam i słyszałam - powiedziała cicho.
      Bink był zaskoczony i urażony. 
      - Dlaczego więc mi nie pomogłaś? Mogłaś chociaż chwycić kij albo rzucać kamienie. Prawie mnie żywcem pożarto!
      - Przepraszam! - powiedziała.
      Zrobił jeszcze jeden krok w jej stronę. 
      - Przepraszasz! Siedziałaś tu i nic nie zrobiłaś... - przerwał, nie mając już słów. 
      - Może gdybyś mnie odsunął od tego drzewa - powiedziała. 
      - Wrzucę cię do morza. - zawołał. Podszedł do niej, schylił się, by złapać ją brutalnie za ramię i poczuł, że ogarnia go fala słabości.
      Teraz już rozumiał. Drzewo rzuciło na nią zaklęcia wywołujące letarg i zaczynało rzucać je na niego. Tak, jak w przypadku mięsożernej trawy, potrzeba było trochę czasu, aby wywarło to właściwy efekt. Fanchon musiała usadowić się tu do snu, tak samo niedbała w swoim zmęczeniu, jak on. Teraz już była w mocy zaklęcia. Potencjalna ofiara nie odczuwała niewygody, która  mogłaby ją ożywić, tylko podstępną i powolną utratę energii, siły i woli aż do końca. Było to bardzo podobne do działania trawy, tylko mniej widoczne.
      Zwalczył to. Kucnął obok niej wsuwając ręce pod jej plecy i nogi. Nie był jeszcze bardzo osłabiony. Gdyby zadziałał szybko...
      Zaczął ją podnosić i stwierdził, że siedząc w kucki miał tylko złudzenie, że czuje się dobrze. Nie mógł jej podnieść. Co więcej nie był pewien, czy sam potrafi wstać. Chciał tylko położyć się i spać.
      Nie! To byłby koniec. Nie uląkł się. 
      - Przepraszam, że na ciebie krzyczałam - powiedział. - Nie zdawałem sobie sprawy, co się z tobą dzieje. 
      - W porządku, Bink. Nie przejmuj się - zamknęła oczy.
      Puścił ją i cofnął się na czworakach. 
      - Do widzenia - powiedziała słabo i obojętnie. Była prawie skończona.
      Chwycił ją za stopy i pociągnął. Nowy przypływ słabości uniemożliwił mu działanie. Było to osłabienie zarówno fizyczne, jak i emocjonalne. W żaden sposób nie mógł utrzymać jej ciężaru. Spróbował jednak jeszcze raz, bo jego upór był silniejszy nawet, niż magia, ale nie udało mu się. Fanchon była tu dla niego za ciężka.
      Cofnął się jeszcze parę kroków. Gdy opuścił otoczenie drzewa jego energia i siła woli wróciła, ale teraz Fanchon była poza jego zasięgiem. Wstał, zrobił krok w jej stronę i znów stracił siły do tego stopnia, że aż upadł na ziemię. W ten sposób nic nie osiągnie.
      Znów wycofał się, pocąc się z wysiłku, gdyby był mniej uparty, nie dotarłby nawet tu.
      - Nie mogę cię stąd wydostać i tylko tracę czas - powiedział przepraszająco - Może mógłbym cię wyciągnąć na linie.
      Nie miał jednak liny. Poszedł więc brzegiem lasu, wzdłuż linii drzew i dostrzegł zwisającą lianę. To by się doskonale nadawało, gdyby udało mu się ją urwać.
      Chwycił ją w rękę i wrzasnął. Pnącze zadrżało w jego ręku i owinęło się dookoła jego nadgarstka, więżąc go. Coraz więcej lian opadało z drzewa, kołysząc się w jego stronę. To był lądowy kraken, odmiana wikłacza. Bink był wciąż niepoprawnie nieostrożny. Wchodził w pułapki, które nigdy nie powinny były go zwieść.
      Padł na ziemię, ciągnąc pnącze z całych sił. Wyciągnęło się, żaby go utrzymać, owijając się ściślej wokół jego ramienia, jednak zdążył już dostrzec kawałek kości na ziemi - pozostałość poprzedniej ofiary. Chwycił ją swoja wolną ręką i uderzył pnącze dziurawiąc je.
      Całe drzewo zadrżało i zaczęło wić się z bólu. Z rany wyciekał gęsty pomarańczowy sok. Pnącze rozluźniło się niechętnie i Bink uwolnił swoją rękę. Następne cudowne ocalenie.
      Pobiegł dalej plażą szukając czegoś, co mógłby wykorzystać. Może kamień o ostrej krawędzi, aby odciąć lianę. Nie, to zły pomysł. Inne liany na pewno go złapią. Może długi patyk? Ten sam problem. Ta spokojna plaża była jednym grząskim bagnem, pod którego powierzchnią kłębiło się magiczne życie. Tu wszystko było podejrzane.
      Nagle zobaczył ludzkie ciało. Był to Trent siedzący po turecku na piasku i wpatrujący się w coś, co wyglądało na kolorową tykwę. Może ją jadł...
      Bink zatrzymał się, Trent mógł mu pomóc. Czarodziej potrafił zamienić drzewo zmęczenia w salamandrę i zabić ją, albo przynajmniej unieszkodliwić. Czy jednak Trent nie był większym zagrożeniem, niż drzewo. Co tu wybrać?
      Spróbuję negocjacji, pomyślał Bink. Znane zło drzewa może nie było tak groźne, jak nieznane zło Czarodzieja, ale było tuż tuż. 
      - Trent - powiedział z wahaniem.
      Czarodziej nie zwrócił na niego uwagi, dalej wpatrywał się w tykwę, jednak wcale jej nie jadł. Co więc przykuło jego wzrok?
      Bink nie chciał go prowokować, ale wiedział, że nie może pozwolić sobie na długie oczekiwanie, Fanchon powoli umierała. Za jakiś czas może być już za późno. Nawet jeśli uratuje ją od drzewa, może nie przywrócić jej do życia. Musiał podjąć ryzyko. 
      - Czarodzieju Trent - powiedział bardziej stanowczo. - Sądzę, że powinniśmy przedłużyć rozejm. Fanchon jest schwytana i... - przerwał, bo Czarodziej nadal nie zwracał na niego uwagi.
      Strach, jaki Bink odczuwał przed Trentem zaczynał zmieniać się, zupełnie tak, jak jego nastawienie do Fanchon, kiedy sądził, że ona się wykręca. Wyglądało to tak, jak gdyby jego emocje musiały się rozładować, w jedną czy drugą stronę, bez względu na skutki. 
      - Pomożesz mi, czy nie? - Trent znów nie zareagował.
      Bink zmęczony nocnymi przeżyciami i zdenerwowany najświeższymi doświadczeniami stracił resztki rozsądku. 
      - Odpowiedz mi, do cholery! - zawołał i wytrącił tykwę z rąk Czarodzieja. Tykwa poleciała jakieś 6 stóp, wylądowała na piasku i potoczyła się.
      Trent spojrzał w górę. Jego twarz nie wyrażała gniewu, tylko łagodne zdziwienie. 
      - Cześć, Bink - powiedział, - Co się stało?
      - Co się stało! - wykrzyknął Bink. - Trzy razy już ci mówiłem. - Trent popatrzył na niego ze zdziwieniem. 
      - Nie słyszałem Cię - Czarodziej przerwał i zamyślił się przez chwilę, - Nie zauważyłem też momentu, w którym tu przyszedłeś. Chyba spałem, chociaż nie miałem takiego zamiaru.
      - Siedziałeś tu i wpatrywałeś się w tą tykwę - powiedział Bink z oburzeniem.
      - Ach, już wiem. Zobaczyłem ją na piasku i było w niej coś, co mnie zaintrygowało - przerwał, patrząc na swój cień. - Sądząc po słońcu, było to godzinę temu! Co się stało z czasem?
      Bink zdał sobie sprawę, że coś tu było nie w porządku. Podszedł do tykwy i podniósł ją. 
      - Stop - warknął Trent - Ona hipnotyzuje 
      Bink zatrzymał się w miejscu. 
      - Co?
      - Hipnotyzuje. Mundańskie słowo oznaczające, że wprawia cię ona w trans, sen na jawie. Zazwyczaj zabiera to trochę czasu, ale oczywiście hipnoza, wywołana zaklęciem magicznym, mogła nastąpić natychmiast. Nie patrz z bliska na tę tykwę. Jej ładne kolory mają przyciągać wzrok. A poza tym ona ma dziurę. Spojrzenie w jej fascynujące wnętrze zajmuje całą wieczność. Bardzo ładne urządzenie.
      - Ale jaki jest jego cel? - zapytał Bink, odwracając oczy. - W końcu tykwa nie zjada ludzi.
      - Ale winorośl rodząca tykwy może - wskazał Trent. - Możliwe też, że nieruchome ludzkie ciało jest znakomitym nawozem dla kiełkujących ziaren. W Mundanii są osy, które żądlą inne stworzenia, znieczulają je i składają jaja w ich ciałach. Na pewno ma to jakiś cel.
      Bink nadal był zdziwiony.
      - Jak to możliwe, żebyś ty Czarodziej...?
      - Czarodzieje też są ludźmi, Bink. Jemy, śpimy, kochamy, nienawidzimy, błądzimy. Ulegam magii, tak jak i ty. Mam tylko potężniejszą broń, która mnie ochrania. Gdybym chciał być całkowicie bezpieczny, zamknąłbym się w kamiennym zamku, jak przyjaciel Humfrey. Moja szansa na przeżycie w tym pustkowiu zwiększyłyby się znacznie, gdybym miał jednego lub dwóch czujnych i lojalnych towarzyszy. Dlatego proponowałem przedłużanie naszego rozejmu i ciągle myślę, że to dobry pomysł. Widać wyraźnie, że potrzebuję pomocy, a wy potraficie dać sobie radę - Popatrzył na Binka. - Dlaczego mi teraz pomogłeś?
      - Ja... - Bink wstydził się przyznać, że jego pomoc była przypadkowa. - Sądzę, że powinniśmy przedłużyć rozejm.
      - Świetnie. Czy Fanchon się zgadza?
      - Ona potrzebuje pomocy. Jest we władzy drzewa wywołującego letarg.
      - Ach! W takim razie mogę odpłacić ci za przysługę, ratując dziewczynę. Potem porozmawiamy - poderwał się na nogi.
      Idąc plażą Bink wskazał drzewo z pnączami. Trent wyciągnął miecz i zręcznie odciął kawał żywej liany. Bink znowu zwrócił uwagę na biegłość, z jaką władał bronią. Gdyby mu nawet zabrano całą magię i tak byłby groźny. W końcu przecież doszedł w Mundanii do rangi generała.
      Pnącze wiło się, jak zdychający wąż, brocząc pomarańczowym sokiem. Było teraz nieszkodliwe. Sterroryzowane drzewo znów zadrżało z bólu. Binkowi prawie zrobiło się go żal.
      Zanieśli lianę tam, gdzie była Fanchon, owinęli ją wokół jej stóp i odciągnęli ją bezceremonialnie od drzewa. Bardzo proste, gdy ma się właściwe narzędzia!
      - Teraz - powiedział rześko Trent, gdy Fanchon powoli odzyskiwała energię - proponuję przedłużenie rozejmu aż do chwili, gdy wszyscy troje wydostaniemy się z pustkowia Xanth. Osobno będzie nam trudno.
      Tym razem Fanchon zgodziła się.
      
      12
      
      Pierwszą rzeczą, jaką zrobiła Fanchon, gdy powróciła do życia, było przyniesienie magicznej tykwy, o której opowiedział jej Bink. 
      - Może się przydać - powiedziała, owijając ją w wielki liść z drzewa kocowego.
      - Musimy wyznaczyć marszrutę - rzekł Trent. - Wydaje mi się, że jesteśmy na południe od Rozpadliny, która nas zatrzyma, jeśli udamy się na północ, chyba, że pozostaniemy na wybrzeżu. Nie sądzę, żeby to było rozsądne.
      Bink przypomniał sobie swoje doświadczenia związane z przecinaniem Rozpadliny z drugiej strony. 
      - Nie chcę iść wzdłuż brzegu - zgodził się. - Czarodziejka Iris komplikowała sprawę z tamtej strony, ale tu mogły być takie same zagrożenia. 
      - Drugie wyjście, to wędrówka w głąb lądu - zamyślił się Trent. - Nie znam tej okolicy, ale wydaje mi się, że Humfrey budował zamek na wschód od tego miejsca. 
      - Już go skończył - powiedziała Fanchon. 
      - Świetnie - ucieszył się Bink. - Możesz zmienić nas w wielkie ptaki, a my cię tam zaniesiemy.
      Trent potrząsnął przecząco głową. 
      - Tego się nie da zrobić.
      - Zamieniłeś nas przedtem i pomogliśmy ci. Zawarliśmy   rozejm, nie upuścimy cię na ziemię.
      Trent uśmiechnął się. 
      - To nie jest kwestia zaufania, Bink. Ufam wam i nie wątpię ani trochę, że zarówno ty, jak i Fanchon jesteście odpowiedzialni, ale znajdujemy się w szczególnej sytuacji...
      - Pomyśleć, że Zły Czarodziej składa wizytę Dobremu! - powiedziała Fanchon. - Co za widok!
      - Rozczarowałabyś się - powiedział Trent. - Humfrey i ja zawsze się ze sobą zgadzaliśmy. Zawodowo trzymamy się od siebie z dala, jednak chętnie go znowu spotkam. Z tym, że musi on przesłać wiadomość o moim powrocie do Króla, a gdy już wiedziałby, gdzie jestem, używałby swojej magii, żaby mnie śledzić.
      - Tak, już rozumiem - powiedziała. - Nie ma sensu wkładać wrogowi atutów do ręki, ale moglibyśmy polecieć gdzie indziej. 
      - Nie możemy polecieć nigdzie - upierał się Trent. - Nie mogę sobie pozwolić na rozgłaszanie mojej obecności w Xanth, a wy też nie.
      - Racja - zgodził się Bink. - Jesteśmy banitami, a kara za pogwałcenie prawa...
      - To śmierć - dokończyła Fanchon. - Nigdy bym nie pomyślała, że wszyscy będziemy w kiepskiej sytuacji.
      - Gdybyś o tym zapomniała dwa dni temu - zauważył z niesmakiem Trent, to by nas tu dzisiaj nie było.
      Fanchon wyglądała niezwykle poważnie, jak gdyby ta uwaga miała jakieś niezwykłe znaczenie. O dziwo, ten wyraz twarzy spowodował, że wyglądała mniej brzydko, niż zwykle. Bink pomyślał, że pewnie zaczął się do niej przyzwyczajać.
      - To co robimy? - zapytał Bink. - Wir przeciągnął nas pod Tarczą. Zgodziliśmy się już, że nie możemy wrócić tą drogą. Nie możemy zostać tu na plaży i nie możemy ujawnić naszej obecności mieszkańcom Xanth, chociaż znaleźliśmy się tu przypadkiem.
      - Musimy ukryć naszą tożsamość - stwierdziła Fanchon. -   Jest wiele miejsc w Xanth, gdzie nas nie znają.
      - Marne życie - powiedział Bink. - Zawsze się ukrywać, a gdyby ktokolwiek zapytał Czarodzieja Humfreya, gdzie jesteśmy...
      - Kto by to mógł zrobić? - zapytała Fanchon. - Rok służby, żeby sprawdzali jakiegoś banitę?
      - To jest nasz obecny margines bezpieczeństwa - powiedział Trent. - Fakt, że Humfrey'owi nie będzie się chciało sprawdzać baz zapłaty, ale będziemy się tym martwić, gdy uciekniemy z tego pustkowia. Może wtedy wpadniemy na jakiś ciekawy pomysł. Mogę zmienić was tak, że nikt was nie pozna, a jeśli będzie potrzeba zamaskować też siebie. Może okazać się jednak, że jest to problem czysto akademicki.
      Bo nigdy się nie wydostaniemy z pustkowia, pomyślał Bink. Podążali plażą, aż doszli do miejsca, gdzie puszcza była rzadsza. Przed nimi rozciągało się pole, wzbudzające znacznie więcej zaufania, niż cała reszta. Szli w większych odstępach, by ilekroć pojawi się coś groźnego, nie mogło ich złapać wszystkich razem. Wybór okazał się słuszny. Z początku napotykali głównie nieszkodliwą magię, jak gdyby większość jej koncentrowała się na plaży. Były to zaklęcia mające odstraszać przechodzące zwierzęta lub pokazy kolorów, których znaczenia trudno się było domyślić. Bink przeszedł gorsze rzeczy idąc do zamku Dobrego Czarodzieja. Może pustkowie było przereklamowane? 
      Fanchon znalazła drzewo materiałowe i zręcznie wykroiła togi dla całej trójki. Mężczyźni odnieśli się do tego bez zachwytu, bo zdążyli się już przyzwyczaić do nagości. Gdyby Fanchon miała bardziej prowokujące kształty, byłoby w tym więcej sensu, ale i wtedy niechętnie by zakrywali swoje ciała. Bink jednakże pamiętał jak przechwalała się skromnością w lochu więziennym. Może i teraz ma po temu jeszcze jakieś powody.
      Napotkali kilka miejsc, gdzie zaklęcia wywoływały zimno lub gorąco. Ubranie mogło przed nimi ochronić, ale równie łatwo było je ominąć. Rozmaite mięsożerne drzewa wykrywali szybko i omijali z daleka. Ignorancja atrakcyjnych ścieżek stała się już ich drugą naturą.
      Jedno miejsce było szczególnie kłopotliwe. Suche i piaszczyste nie wyglądało wcale na żyzne, jednak rosły tam bujne szerokolistne rośliny, sięgające do pasa. Miejsce to wydawało się nieszkodliwe, więc weszli w sam środek.. Wtedy to dopiero trójka wędrowców poczuła nagły i prawie nie do opanowania zew natury. Musieli się rozproszyć, i ledwo im na to starczyło czasu.
      To bardzo praktyczne rośliny, przyszło nagle Binkowi do głowy. Ich zaklęcia zmuszały przechodzące zwierzęta do pozostawiania odżywczych płynów i ciał stałych na ziemi, znakomicie ułatwiając im wzrost. Nawozowa magia!
      Dalej natknęli się na zwierzę, które ani przed nimi nie uciekało, ani nie atakowało ich. Był to węszący czworonóg z wydłużanym ryjkiem, sięgający im mniej więcej do kolan. Gdy stworzenie przydreptało do nich, Trent wyciągnął miecz, ale Fanchon powstrzymała go. 
      - Ja wiem, co to jest - powiedziała. - On wyczuwa magię.
      - Pachnie dzięki magii? - zapytał Bink.
      - Węszy magię - odpowiedziała. - Mieliśmy takiego na farmie do wywąchiwania magicznych ziół. Im mocniejsza magia, tym silniej reagują, ale jest nieszkodliwy.
      - A czym się żywi?- zapytał Trent, trzymając rękę na rękojeści miecza.
      - Magicznymi jagodami. Inna magia nie wpływa na niego w żaden sposób, jest po prostu ciekawy. Nie wyróżnia rodzajów zapachu, tylko intensywność. 
      Stali i przyglądali się. Fanchon stała najbliżej wąchacza, więc zbliżył się najpierw do niej. Sapnął wydając dźwięk podobny do fletu.
      - Widzicie, mam magię, podobam mu się - powiedziała.
      Jaką magię zastanawiał się Bink. Nigdy nie wykazała się żadnym talentem i nigdy nie powiedziała, co potrafi. Wiele w niej było jeszcze dla niego tajemnicy.
      Wąchacz zadowolony zbliżył się do Trenta. Tym razem jego reakcja była o wiele mocniejsza, aż zatańczył w miejscu, wydając cała gamę dźwięków.
      - Zgadza się - powiedział Trent za zrozumiałą dumą. - Potrafi poznać Czarodzieja.
      Potem zwierz podszedł do Binka i prawie tak samo podskakiwał jak przed Trentem. 
      - Oto macie spostrzegawczość -   powiedział Bink śmiejąc się z zakłopotaniem.
      Trent nie śmiał się. 
      - On sądzi, że ty jesteś prawie tak potężnym czarodziejem, jak ja - powiedział, nieświadomie stukając palcami o miecz, lecz wkrótce oprzytomniał i znów był spokojny.
      - Bardzo to miłe - powiedział Bink - ale zostałem wygnany za brak magii. 
      Co prawda Czarodziej Humfrey powiedział mi, że ma bardzo silną magię, której nie potrafi wyzwolić. Teraz jego ciekawość i frustracja wzmogły się przez ten przypadek. Jakiego rodzaju może być jego talent, skoro ukrywał się tak uparcie, a może był hamowany przez jakieś zewnętrzne zaklęcie?
      Poszli dalej. Wycieli sobie tyczki, żeby sprawdzać, czy nie ma przed nimi niewidzialnych barier i wilczych dołów, czy innych niespodzianek. To zwolniło rytm marszu, ale nie odważyli się zbytnio śpieszyć. Głównym celem było pozostawanie w ukryciu i przetrwanie.
      Problem jedzenia okazał się łatwy do rozwiązania. Nie ufali najrozmaitszym drzewom owocowym i cukierkowym jakie napotykali. Niektóre z nich mogły być magiczne i służyć interesom swoich gospodarzy, a nie zaspakajać apetyt konsumentów, choć wyglądały podobnie do tego, co rośnie w sadach. Trent po prostu zamienił wrogiego ostowca w znakomite wieloowocowe drzewo i ucztowali, jedząc jabłka, gruszki, banany, jeżyny i pomidory. Przypomniało to Binkowi, jak wielka była moc prawdziwego Czarodzieja, bo talent Trenta zawierał w sobie wyczarowywanie jedzenia jako podtalent. Przy właściwym wykorzystaniu, zasięg jego magii byłby olbrzymi.
      Od celu dzieliła ich wciąż daleka droga. Iluzje stały   się śmielsze, bardziej uparte i trudniejsze do przeniknięcia. Więcej też było dźwięków, głośniejszych i bardziej złowieszczych. Od czasu do czasu ziemia drżała i słychać było odległe porykiwania. Drzewa pochylały się ku nim, a ich liście drżały.
      - Myślę - powiedziała Fanchon - że jeszcze nie zaczęliśmy sobie zdawać sprawy z potęgi tej puszczy. Ten sielankowy początek może być tylko przynętą do dalszej wędrówki w jej głąb.
      Bink zgodził się z tym, obserwując nerwowo okolicę.
      - Wybraliśmy szlak wyglądający najbezpieczniej. Może to był nasz błąd. Może powinniśmy  wybrać trasę  wyglądającą najgorzej. 
      - I zostać pożartym przez wikłacza - mruknęła Fanchon.
      - Spróbujmy zawrócić  zasugerował Bink. Widząc ich powątpiewanie, dodał: - Tylko na próbę?
      Zrobili więc próbę. Prawie natychmiast puszcza zrobiła się mroczniejsza i gęstsza. Pojawiło się więcej drzew, zagradzając im drogę, którą przyszli. Czy były złudzeniem, czy też były niewidzialne przedtem? Binkowi przypomniała się jednokierunkowa ścieżka, którą szedł z zamku Dobrego Czarodzieja. Tym razem jednak sytuacja była groźniejsza. To nie były miłe drzewa, lecz pokrzywione kolosy z kolcami i poskręcanymi lianami. Gałęzie krzyżowały się, a liście rozwijały, tworząc nowe bariery. W oddali dał się słyszeć grzmot.
      - Nie ma wątpliwości  Trent rozejrzała się wokół  Nie widzieliśmy lasu, tylko same drzewa. Mógłbym przekształcić każde spośród znajdujących się na naszej drodze, ale gdy inne zaczną strzelać w nas kolcami, to i tak będziemy w kłopocie.
      - Nawet gdybyśmy chcieli iść tą drogą  rzekła Fanchon spoglądając na zachód  to i tak nie uda nam się przedrzeć z powrotem. Nie uciekniemy przed nocą.
      Noc była porą najgorszej, wrogiej magii.
      - W takim razie musimy iść tą drogą, którą on wybrał  powiedział zaniepokojony Bink  Teraz wydaje się to łatwe, ale na  pewno nie jest to najlepszy wybór.
      - Może puszcza nie zna nas wystarczająco dobrze  powiedział z ponurym uśmiechem Trent  Jestem w stanie stawiać czoła większości zagrożeń tak długo, jak długo ktoś strzeże moich tyłów i pilnuje mnie kiedy śpię.
      Bink pomyślał o możliwościach Czarodzieja w dziedzinie magii oraz szermierki i musiał się z nim zgodzić. Puszcza mogła być wielką, pajęczą siecią, ale pająk mógł stać się nieoczekiwanie komarem. 
      - Może powinniśmy zaryzykować, a uda się nam nad tym zapanować  powiedział  Przynajmniej dowiemy się co to jest  po raz pierwszy cieszył się, że Zły Czarodziej był razem z nimi.
      - Tak, można i tak  zgodziła się kwaśno Fanchon.
      Gdy już podjęli decyzję, marsz stał się łatwiejszy. Zagrożenia istniały nadal, ale przybrały formę ostrzeżeń. Nadszedł zmierzch i ujrzeli przed sobą polankę, na której stała stara zrujnowana, kamienna forteca.
      - No nie! - wykrzyknęła Fanchon. - Tylko nie zamek, w którym straszy.
      Zagrzmiało. Powiał lodowaty wiatr, przeszywając ich tuniki. Bink zadrżał. 
      - Albo spędzimy w nim noc, albo na deszczu - powiedział. - Czy mógłbyś przekształcić go w mały, nieszkodliwy domek?
      - Mój talent stosuje się tylko do istot żywych - powiedział Trent - a to wyklucza budynki i burze.
      Za nim, w puszczy, pojawiły się płonąca oczy. 
      - Jeśli one się na nas rzucą - powiedziała Fanchon - mógłbyś je przekształcić tylko wtedy, gdy już będą blisko, skoro nie możesz tego zrobić na odległość?
      - I nie w nocy - powiedział Trent. - Muszę też widzieć mój obiekt. W związku z tym wydaje mi się, że lepiej będzie słuchać okolicznych mocy i wejść do zamku. Gdy już znajdziemy się w środku, będziemy spać na zmianę. To może być trudna noc.
      Bink zadrżał. To było ostanie miejsce, w jakim chciałby spędzić noc, ale zdawał sobie sprawę, że weszli za daleko w pułapkę, by się z niej szybko uwolnić. Była tu potężna magia - magia z całej okolicy. Za silna, żeby z nią teraz walczyć.
      Ulegli wiec, poganiani przez nadchodzącą burzę. Wały obronne były wysokie, ale pokryte mchem i pnączami. Most zwodzony był spuszczony, a jego niegdyś mocne belki częściowo nadgniły. Wyczuwało się tu atmosferę dawnej świetności. 
      - Ten zamek ma klasę - zauważył Trent.
      Stukając w belki wybrali najmocniejszy kawałek, by po nim przejść. Fosę porastały chwasty. 
      - Wstyd, żeby taki przyzwoity zamek był tak zaniedbany - powiedział Trent. - Jest wyraźnie opuszczony od wielu lat.
      - Albo wieków - dodał Bink.
      - Dlaczego puszcza skierowała nas do tych ruin? - zapytała Fanchon - Nawet, jeśli coś okropnego się tu czai, jaką korzyść przyniesie puszczy nasza śmierć? Przechodziliśmy tylko i zrobilibyśmy to o wiele szybciej, gdyby puszcza zostawiła nas w spokoju. Nie chcemy niczyjej krzywdy.
      - Zawsze jest jakieś wyjaśnienie - powiedział Trent. - Magia nie koncentruje się w ten sposób.
      Gdy zbliżyli się do kraty w bramie, rozszalała się burza. Weszli do środka, choć panowały tam kompletne ciemności.
      - Może znajdziemy pochodnie - powiedziała Fanchon. - Macajcie wzdłuż ścian. Zamki zwykle mają coś takiego przy wejściu.
      Głośny zgrzyt. zmroził im krew w żyłach. Krata opadła, choć sądzili, że przerdzewiały mechanizm od dawna nie działa. Zostali uwięzieni.
      - Szczęki zamknęły się - zauważył Trent bez wyraźnego zaniepokojenia, ale Bink dojrzał, że dobył miesza. 
      Fanchon wydała stłumiony okrzyk i chwyciła Binka za ramię. Spojrzał przed siebie i zobaczył ducha. Nie było co do tego żadnych wątpliwości: miał białe prześcieradło z czarnymi otworami na oczy.
      Duch jęknął.
      Trent zrobił krok do przodu i świsnął mieczem. Ostrze przeszyło prześcieradło, bez widocznego efektu. Duch przeniknął przez ścianę. 
      - W zamku straszy, jasna sprawa - rzekł z pewną niedbałością,
      - Gdybyś w to wierzył, nie byłbyś taki spokojny - jąknęła oskarżycielskim tonem Fanchon.
      - Wręcz przeciwnie. Boję się zagrożeń z krwi i kości - odparł Trent - O ile pamiętam, duchy nie mają ciała i nie potrafią wcielać się w żywe istoty, a zatem nie mogą bezpośrednio zaszkodzić zwykłym ludziom. Działają przez strach, jaki wzbudzają, więc nie trzeba ich się bać. W dodatku ten duch był równie zdziwiony naszym widokiem, jak my jego. Prawdopodobnie sprawdzał, dlaczego krata opadła. Na pewno nie chciał nam zrobić krzywdy.
      Trent najwyraźniej w świecie się nie bał. Nie użył miecza ze strachu, lecz żeby sprawdzić, czy był to prawdziwy duch. Bink nie posiadał tego rodzaju odwagi. Drżał ze strachu i przerażenia.
      Fanchon lepiej panowała nad sobą. 
      - Możemy wpaść w całkiem materialne lochy, albo włączyć następne pułapki, jeśli będziemy dalej badać ten zamek w ciemnościach. Skoro znaleźliśmy już schronienie przed deszczem, to możemy spać tu na zmianę, aż do rana.
      - Masz wspaniały zdrowy rozsądek, moja droga - powiedział wesoło Trent. - Czy będziemy ciągnąć losy, kto pierwszy nie śpi?
      - Ja mogą - powiedział Bink. - Tak się boję, że chyba przez całą noc nie zmrużę oka.
      - Ja też - powiedziała Fanchon, a Bink poczuł przypływ wdzięczności. - Jeszcze nie jestem zblazowana obecnością duchów.
      - Nie ma w tobie dosyć zła na to - rzekł Trent i zaśmiał się cicho. - Dobrze. Ja idę spać jako pierwszy - posunął się i Bink poczuł, że coś zimnego dotyka jego ręki. - Weź mój miecz i uderzaj we wszystko, co tylko się pojawi. Jeśli nic nie poczujesz, nie martw się, bo to znaczy, że był to prawdziwy duch. Jeśli trafisz na coś materialnego, to zagrożenie niewątpliwie zmniejszy się dzięki twojemu ciosowi. Tylko uważaj - Bink usłyszał w jego głosie rozbawienie - żebyś nie uderzył w niewłaściwy cel. 
      Bink w oszołomieniu poczuł, że trzyma w ręku ciężki miecz.
      - Ja...
      - Nie martw się, że nie masz doświadczenia we władaniu bronią. Śmiały cios na wprost będzie wystarczająco groźny - ciągnął Trent uspokajająco - Kiedy twoja warta się skończy,   przekaż miecz damie. Później ja obejmę wartę. Będę wtedy wypoczęty - Bink usłyszał, jak Trent kładzie się na ziemi. -   Pamiętaj - dobiegł go z podłogi głos Czarodzieja. - Mój talent nie działa w ciemności, bo nie mogę zobaczyć obiektu, więc nie budź mnie niepotrzebnie. Polegamy na twojej czujności i osądzie.
      Fanchon odnalazła wolne ramię Binka. 
      - Stanę z tobą. Nie chcę, żebyś przeszył mnie mieczem przez pomyłkę.
      Odpowiadała mu jej bliskość. Stał patrząc dookoła, w jednej spoconej ręce trzymając miecz, a w drugiej kostur. W ciemnościach niczego nie widział. Słyszał deszcz, padający na     zewnątrz, a potem wyodrębnił również  łagodne pochrapywanie  Trenta.
      - Bink?  powiedziała w końcu Fanchon.
      - Mmm.
      - Jaki człowiek odda miecz swojemu wrogowi i pójdzie spać?
      Pytanie to dręczyło także i jego, nie znalazł jednak na nie zadowalającej odpowiedzi.
      - Człowiek o żelaznych nerwach  powiedział w końcu, zdając sobie sprawę, że była to tylko część odpowiedzi..
      - Człowiek, który okazuje takie zaufanie - powiedziała w zamyśleniu - z pewnością spodziewa się tego samego.
      - Jeśli my jesteśmy godni zaufania, a on nie, to i tak wie, że może nam ufać.
      - To nie tak, Bink. Człowiek niegodny zaufania nie ufa innym, bo osądza ich własną miarą. Nie rozumiem, jak taki niewątpliwy łotr i kłamca oraz samozwańczy pretendent do tronu może tak postępować.
      - Może to nie jest prawdziwy Trent, ale ktoś inny, oszust...
      - Oszust nadal pozostaje kłamcą, a do tego widzieliśmy jego moc. Magia się nie powtarza. On musi być Trentem Przekształcaczem.
      - Ale coś tu nie jest w porządku.
      - Tak. Wszystko jest w porządku i to właśnie się nie zgadza. On nam ufa, a nie powinien. Mógłbyś zaatakować go teraz, gdy śpi. Nawet gdybyś go nie zabił od pierwszego uderzenia, nie mógłby cię przekształcić w ciemnościach. 
      - Ani mi się śni! - zawołał Bink z oburzeniem. 
      - Właśnie. Masz honor. Ja też. Trudno uniknąć wniosku, że on też, ale przecież wiemy, że jest Złym Czarodziejem. 
      - Musiał mówić wtedy prawdę - zdecydował Bink - Nie przedrze się przez pustkowia sam i sądzi, że będzie potrzebował pomocy, aby ujść cało z tego zamczyska, a ponadto wie, że my sami też się stąd nie wydostaniemy. Jesteśmy więc po tej samej stronie i nie będziemy robić sobie krzywdy. Dlatego traktuje rozejm poważnie.
      - Ale co się stanie, jeśli się z tego wszystkiego wyplączemy i rozejm się skończy?
      Chłopak nie odpowiedział. Zamilkli oboje, ale Bink nadal się nad tym zastanawiał. Jeśli przetrwają noc w tym strasznym zamczysku, to prawdopodobnie przetrwają i dzień. Rano Trent uzna, że rozejm się skończył. Bink i Fanchon będą pilnować Czarodzieja w nocy, a rano Trent zabije ich, gdy będą spali. Gdyby Trent wybrał pierwszą wartę, to nie mógłby tego zrobić, bo musiałby zabić osoby, które miały go chronić przez resztę wieczoru. Bardzo odpowiadała mu ostatnia warta.
      Nie. Nie był skłonny w to uwierzyć. Bink sam wybrał pierwszą wartę. Musiał wierzyć w nienaruszalność rozejmu. Jeśli źle ulokował swoje zaufanie, to przegrał. Raczej przegra w ten sposób, niż wygra niehonorowo. Ta decyzja uspokoiła go. 
      Tej nocy Bink nie widział, więcej duchów i w końcu przekazał miecz Fanchon. Ku jego zdziwieniu udało mu się nawet zasnąć. Obudził się o świcie. Fanchon spała tuż obok niego, wyglądając mniej brzydko, niż sobie to przypominał, a właściwie wcale nie brzydko. Zdecydowanie się przyzwyczajał. Czy dojdzie do takiego momentu, że Trent wyda mu się szlachetny, a Fanchon piękna?
      - Doskonale  powiedział Trent. Znów miał przypasany miecz - Możesz jej teraz popilnować, a ja obejrzę sobie ten zamek - oddalił się mrocznym hollem.
      Przetrwali noc. Bink nie potrafił ustalić, czy bardziej niepokoiły go duchy, czy Czarodziej. Wciąż nie rozumiał ich motywów działania.
      A Fanchon? - w miarę jak widniało, upewniał się, że jej wygląd znacznie się poprawił. Trudno było jeszcze powiedzieć, że była piękna, ale nie była to już ta brzydula, którą    spotkał cztery dni temu. A w ogóle, to kogoś mu przypominała.
      - Dee! - zawołał.
      Obudziła się. 
      - Słucham?
      Jej reakcja zdziwiła go tak samo, jak jej niejasne podobieństwo. Nazwał ją Dee, ale Dee była daleko stąd w Xanth. Dlaczego w takim razie zareagowała na to imię, jak gdyby było jej własnym? 
      - Ja... Ja myślałem, że ty...
      Usiadła. 
      - Masz oczywiście rację, Bink. Wiedziałam, że dłużej już tego nie ukryję.
      - Mówisz, że naprawdę jesteś...?
      - Jestem Kameleon - powiedziała.
      Teraz już nic nie rozumiał. 
      - To było tylko nasza hasło...
      - Jestem Fanchon-brzydka - powiedziała - i Dee-przeciętna i Wynne-piękna. Zmieniam się odrobinę każdego dnia, dopełniając cyklu w ciągu miesiąca księżycowego. Wiesz, to jest cykl kobiecy.
      Teraz przypomniał sobie, że Dee też mu kogoś przypominała. 
      - Ale Wynne była idiotką! Ty...
      - Moja inteligencja zmienia się odwrotnie - wyjaśniła. - To jest druga strona mojego przekleństwa. Zmieniam się od brzydkiej inteligencji do ślicznego zidiocenia. Szukałam zaklęcia, które  spowodują, że będę normalna.                        
      - Zaklęcie dla Kameleona - powiedział w zamyśleniu. Cóż za niezwykły urok. Jednak musiało to być prawdą, bo prawie wyłapał podobieństwo, gdy spotkał Dee tak blisko miejsca, gdzie stracił z oczu Wynne, a teraz obserwował, jak Fanchon zmienia się z dnia na dzień. Kameleon. Ona nie miała talentu magicznego - sama była magią jak centaury lub smoki. - Ale dlaczego poszłaś ze mną na wygnanie?
      - Magia nie działa poza Xanth. Humfrey powiedział mi, że w końcu ustabilizuję się w moim normalnym stanie, gdy udam się do Mundanii. Byłabym na stałe Dee - kompletna przeciętność. To był najlepszy wybór.
      - Powiedziałaś, że poszłaś za mną.
      - Tak. Byłeś dobry dla Wynne. Mój umysł może się zmienić, ale pamięć nie. Uratowałeś mnie od smoka z wyrwy, ponosząc wielkie ryzyko i nie wykorzystałeś jej kiedy ona... No wiesz.
      Bink pamiętał skłonność pięknej dziewczyny do rozbierania. Była nazbyt głupia, żeby dostrzec dalsze konsekwencje swojej oferty, ale Dee i Fanchon, później, zrozumiałyby. 
      -   Teraz wiem, że próbowałeś pomoc również Dee. Ona... Ja nie powinnam była cię obciąć, ale nie byłyśmy wtedy na tyle inteligentne i nie znałyśmy cię na tyle dobrze. Ty... - przerwała. - Nieważne.
      Ależ to było ważne! Była nie jedną, ale trzema dziewczynami, które znał, a jedna z nich była szalenie piękna, ale też i głupia. Jak miał reagować na tego... tego kameleona?
      Znowu kameleon - magiczna jaszczurka, która zmieniała dowolnie kolor i kształt, naśladując inne stworzenia. Gdyby mógł zapomnieć o tym omenie, albo upewnić się, że go rozumie. Był przekonany, że ten Kameleon nie zagraża mu, ale równie dobrze mogła stać się przyczyną jego śmierci. Jej magia była mimowolna, ale dominowała nad całym jej życiem. Na pewno to był jej problem, lecz czy nie był to problem również jego?
      Więc dowiedziała się, że ma być wygnany za brak magii i podjęła decyzję. Dee bez magii, Bink bez magii - dwoje zwykłych ludzi, mających wspólne wspomnienia z kraju magii, być może jedyna rzecz, jaka utrzyma ich przy życiu w okropnej Mundanii. Niewątpliwie zaplanowała to w swojej inteligentnej fazie. Jaką dobraną parę stworzyliby - dwóje ludzi baz magii. Zaczęła   więc działać, ale niebyła w stanie przewidzieć zasadzki Złego Czarodzieja.
      To była dobra myśl. Binkowi podobała się Dee. Nie była tak brzydka, żeby go zniechęcić, ani też nie tak ładna, żaby budziła jego nieufność po doświadczeniach z Sabriną i Czarodziejką Iris (co jest nie w porządku z pięknymi kobietami, że nie potrafią być wierne), ale nie na tyle głupia, żeby to było bez sensu. Po prostu rozsądny kompromis, przeciętna dziewczyna, którą mógł pokochać, zwłaszcza w Mundanii.
      Teraz byli z powrotem w Xanth, a jej klątwa znów była w mocy. Nie była to Dee, ale Kameleon, przerzucający się z jednej skrajności w drugą, a on pragnął przeciętności.
      - Jeszcze nie jestem taka głupia, żeby nie domyślić się, nad czym się zastanawiasz - powiedziała  Lepiej by mi było w Mundanii.
      Bink nie mógł temu zaprzeczyć. Teraz prawie chciał, żeby na tym stanęło. Ustabilizować się z Dee, założyć rodzinę. To mógł być jego własny rodzaj magii.
      Rozległ się chrzęst. Oboje zareagowali, kierując się w stronę, z której dochodził dźwięk. Dobiegał gdzieś z góry.
      - Trent jest w niebezpieczeństwie - powiedział Bink. Pobiegł hollem zabierając ze sobą kostur.  Tu gdzieś muszą być schody - w podświadomości zdawał sobie sprawę, że jego reakcja wskazywała na zasadniczą zmianę jego nastawienia do Czarodzieja. Ta noc z mieczem i śpiącym człowiekiem - Trentem. Jeśli człowiek jest tak zły, jak jego czyny, to Trent nie mógł być bardzo zły. Po prostu wzbudzał zaufanie. Może Czarodziej tylko próbował manipulować opinią Binka, ale faktem było, że jego nastawienia uległo zasadniczej zmianie.
      Kameleon pobiegła za nim. Było już teraz widno, więc nie obawiali się pułapek, chociaż Bink wiedział, że mogą tu być magiczne zapadnie. Za wspaniałą komnatą znajdowały się wielkie kręcone schody. Pobiegli nimi do góry.
      Nagle zawisł nad nimi duch. 
      - Oooo - jęknął, a jego czarne oczy wyglądały jak dziury w ciemnej trumnie.
      - Z drogi! - wrzasnął Bink i zamachnął się na niego kosturem. Duch zdegustowany zniknął. Bink przebiegł przez jego pozostałość czując chwilowy chłód. Trent miał rację. Nie trzeba obawiać się niematerialnych.
      Każdy stopień był prawdziwy - najwidoczniej nie było iluzji w tym starym zamku, tylko nieszkodliwe duchy. Była to ulga po tym, jak wpędzono ich tu zeszłej nocy.
      Teraz na górze panowała cisza. Bink i Kameleon przebiegli przez niespodziewanie bogate i dobrze zachowane komnaty w poszukiwaniu swojego towarzysza. Przy innej okazji Bink spokojnie podziwiałby wystrój i umeblowanie pokoi i cieszył się, że dobrze zachowany dach chroni je przed deszczem, wpływami atmosfery i gniciem, ale teraz jego uwaga skoncentrowana była na czym innym. Co się stało z Trentem? A jeśli w zamku krył się jakiś potwór przywołujący swoje ofiary zaklęciem?
      Znaleźli coś w rodzaju biblioteki. Grube stare księgi i zwoje pergaminu zapełniały półki. Na środku, przy błyszczącym stole siedział Trent zagłębiony w otwartej księdze. 
      - Znowu zahipnotyzowała go dziurka, od klucza! - zawołał Bink.
      Trent podniósł głowę. 
      - Nie, to tylko głód wiedzy, Bink. To jest fascynujące.
      Zatrzymali się trochę zmieszani. 
      - Ale ten trzask  zaczął Bink.
      Trent uśmiechnął się. 
      - To moja wina, wiekowe krzesło rozpadło się pod moim ciężarem - wskazał na smętne resztki. - większość mebli jest delikatna. Tak mnie zaciekawiła ta biblioteka, iż byłem nieostrożny - potarł w zamyśleniu siedzenie. - Zapłaciłem za to.
      - Co wyczytałeś w tej księdze?- zapytała Kameleon.
      - W tej jest historia tego zamku - wyjaśnił Trent. - To nie jest, jak się na pierwszy rzut oka wydaje, byle jaki budynek. To Zamek Roogny.
      - Roogny! - wykrzyknął Bink - Króla Czarodziei z Czwartego Najazdu?
      - Tego samego. Stąd rządził, jak się wydaje. Kiedy umarł, Piąty Najazd zalał Xanth, 8 tysięcy lat temu. Jego zamek został opuszczony, a w końcu zapomniany. Była to niezwykła budowla. Charakter króla przepoił okolicę. Zasiek ma swoją własną tożsamość.
      - Pamiętam - powiedział Bink. - Talent Roogny...
      - To było przekształcanie magii dla swoich własnych celów - powiedział Trent. - Subtelny, silny środek. Ostatecznie opanował okoliczne czary. Hodował tu magiczne drzewa i zbudował ten piękny zamek. Za jego rządów między Xanth a jego ludnością zapanowała harmonia. Było to coś w rodzaju Złotego Wieku.
      - Tak - zgodził się Bink, - Nigdy nie przypuszczałem, że zobaczę ten słynny zabytek.
      - Możliwe, że będziesz go dłużej oglądał, niżbyś sobie tego życzył - powiedział Trent. - Pamiętasz, jak nas tu skierowano?
      - O ile pamiętam, było to wczoraj - ironizował Bink. 
      - Dlaczego nas tu zapędzono? - zapytała Kameleon.
      Trent przyglądał się jej przez chwilę. 
      - Wydaje mi się, że ta okolica dobrze ci robi, Fanchon.
      - Nieważne - mruknęła. - Będę jeszcze ładniejsza, zanim się to skończy, niestety.
      - Ona jest Kameleonem - powiedział Bink. - Zmienia się, od brzydkiej do ładnej i z powrotem, a jej inteligencja zmienia się odwrotnie. Opuściła Xanth, żeby uciec przed tą klątwą;
      - Nie traktowałbym tego jako klątwy - zauważył Czarodziej.
      - Nie jesteś kobietą  warknęła  Pytałam cię o zamek.
      Trent skinął głową. 
      - Ten zamek potrzebuje nowego mieszkańca - Czarodzieja. Jest bardzo wybredny i to jest jednym z powodów, dla których pozostawał w uśpieniu przez tyle wieków. Chce powrócić do dawnej świetności, musi więc gościć nowego Króla Xanth.
      - Ty jesteś Czarodziejem! - wykrzyknął Bink. - Kiedy znalazłeś się w pobliżu, wszystko pchało cię w tę stronę.
      - Na to by wyglądało. Nie było tu złej woli, tylko nieprzeparta potrzeba. Potrzeba Zamku Roogny i potrzeba Xanth, aby ta ziemia znów stała się tym, czym mogłaby być - dobrze zorganizowanym i świetnym królestwem.
      - Ale ty nie jesteś Królem - powiedziała Kameleon. 
      - Jeszcze nie - w jego głosie zabrzmiała pewność.
      Bink i Kameleon popatrzyli na siebie ze wzrastającym zrozumieniem. Zły Czarodziej powrócił do poprzedniej postawy. - zakładając, że w ogóle ją kiedykolwiek zmienił. Omawiali jego ludzkie cechy, jego pozorną szlachetność i oszukali się. Planował inwazję na Xanth, a teraz...
      - Nigdy! - wybuchnęła. - Naród nigdy nie zaakceptuje takiego jak ty zbrodniarza. Nie zapomnieli...
      - Więc coś jednak o mnie wiesz - powiedział łagodnie Trent. - O ile pamiętam twierdziłaś, że nigdy o mnie nie słyszałaś - wzruszył ramionami. - Prawomyślni obywatele Xanth mogą nie mieć wyboru i nie będzie tak po raz pierwszy, że zbrodniarz zasiadł na tronie - ciągnął spokojnie. - Łącząc moc tego zamku, która jest całkiem znaczna, z moimi zdolnościami, być może obejdę się bez armii.
      - Powstrzymany cię - zaperzyła się dziewczyna.
      Trent ponownie przyjrzał się jej z uwagą. 
      - Zrywasz rozejm? 
      To ją zastopowało. Zrywając rozejm znaleźliby się natychmiast pod władzą Trenta, jeśli to, co mówił o zamku, było prawdą.... 
      - Nie - powiedziała - ale kiedy rozejm się skończy...
      W uśmiechu Trenta nie było złośliwości.- Tak, wydaje się, że trzeba to będzie jakoś rozwiązać. Myślałem, że jeśli pozwolę  wam iść swoją drogą, wy będziecie dla mnie równie    uprzejmi. Kiedy mówiłem, że naród Xanth nie będzie miał wyboru, rozumiałem to inaczej, niż wy. Ten zamek może nam narzucić swoją własną wolę. Trwał tu przez wieki, opierając się nieuniknionej ruinie i czekając na Czarodzieja o odpowiedniej mocy. Może wąchacz magii, którego spotkaliśmy w puszczy był jednym z jego emisariuszy? Znalazł nie jednego, lecz dwóch Czarodziejów i nie pozwoli im tak łatwo odejść. Tu skazani jesteśmy na chwałę, albo na zagładę, w zależności od nasze j decyzji.
      - Dwóch Czarodziejów? - zapytała Kameleon.
      - Pamiętaj, że Bink ma równie silną magię jak ja. Tak twierdził wąchacz i nie sądzę, żeby się pomylił. To pozwala mu zasiąść w gronie Czarodziejów.   
      - Ale nie mam talentu - zaprotestował Bink. 
      - Poprawka - powiedział Trent. - To, że masz niezidentyfikowany talent, nie jest równoznaczne z nieposiadaniem żadnego, ale nawet jeśli nie masz talentu, to łączy się z tobą silna magla. Może jesteś magiczny, jak Fanchon.
      - Kameleon - powiedziała, - To moje prawdziwe imię; pozostałe oznaczają tylko fazy.
      - Najmocniej przepraszam - powiedział Trent, kłaniając się lekko.
      - Myślisz, że się jakoś zmienię? - zapytał Bink na wpół z nadzieją, na wpół z niesmakiem.
      - To niewykluczone. Możesz przemienić się w jakąś wyższą formę. Tak, jak pionek zamienia się w królową - przerwał. -   Przepraszam, znów pojęcie mundańskie, nie sądzę, żeby szachy były znane w Xanth. Zbyt długo byłem na wygnaniu.
      - Ale i tak nie możemy ci ukraść korony - powiedział stanowczo Bink.
      - Oczywiście, że nie. Nasze cele różnią się. Może nawet zostaniemy rywalami.
      - Ja nie próbuję przejąć władzy w Xanth.
      - Świadomie nie, ale by uniemożliwić to Złemu Czarodziejowi, nie myślałeś o tym?
      - Idiotyzm - powiedział z niezadowoleniem Bink. Pomysł był absurdalny. Nawet gdyby był to jedyny sposób powstrzymania Trenta - nie!
      - Być może rzeczywiście nadeszła pora, żebyśmy się rozstali - powiedział Trent. - Wasze towarzystwo odpowiadało mi, ale chyba zmieniła się sytuacja. Może powinniście teraz spróbować wyjść z zamku. Nie będę wam przeszkadzał. Jeśli uda nam się rozstać, to możemy uznać nasz rozejm za zerwany. Zgoda?
      - Pięknie - skwitowała Kameleon. - Ty sobie będziesz czytał książki, a my zginiemy w dżungli.
      - Nie sądzę, żeby cokolwiek wam tu naprawdę zrobiło krzywdę - powiedział Trent. - Myślą przewodnią Zamku Roogny jest harmonia z człowiekiem - znów się uśmiechnął. - Harmonia, nie krzywda, ale wątpię, żeby pozwolił wam wyjść. 
      Bink miał dosyć. 
      - Zaryzykuję. Chodźmy.
      - Chcesz, żebym z tobą poszła? - zapytała z wahaniem Kameleon.
      - Chyba nie chcesz zostać z nim. Za parę tygodni będziesz bardzo ładną Królową. -Trent zaśmiał się. Kameleon i Bink poszli w stronę schodów, zostawiając Czarodzieja nad książkami.
      Następny duch zaszedł im drogę. Był większy, niż poprzedni i bardziej materialny. 
      - Ooostrzegammm, - zajęczał.
      Bink zatrzymał się. 
      - Umiesz mówić? Przed czym nas ostrzegasz?
      - Daaalej zaagłaadaa. Stóóójciee.
      - O! To jest właśnie ryzyko, które zdecydowaliśmy się podjąć - powiedział Bink. - Jesteśmy lojalni wobec Xanth.
      - Xanth - powtórzył duch z pewnego rodzaju uczuciem.
      - Tak, Xanth. Musimy odejść.
      Duch był zbity z tropu. Wyblakł. 
      - Wygląda na to, że jest po naszej stronie - stwierdziła Kameleon. - Może one chcą nas tylko skłonić, żebyśmy zostali w zamku.
      - Nie możemy sobie pozwolić na zaufanie wobec duchów - stwierdził autorytatywnie Bink.
      Nie mogli wyjść przez główną bramę, bo krata była opuszczona, a nie potrafili uruchomić mechanizmu, który ją podnosił. Przeszukali pokoje na parterze, starając się znaleźć jakieś wrota.
      Bink otworzył jedne obiecująco wyglądające drzwi i natychmiast je zatrzasnął, gdy zobaczył poruszające się stworzenia o skórzastych skrzydłach i długich zębach - wyglądały jak nietoperze wampiry. Następne drzwi otwierał ostrożniej. Wyłoniła się z nich lina, więcej niż trochę przypominająca pnącze drzewa.
      - Może w piwnicy - zaproponowała Kameleon dostrzegając drzwiczki prowadzące w dół. Spróbowali i tego, ale na dole biegały wielkie, agresywne szczury i czekały, a nie uciekały przed intruzami. Wyglądały na zbyt głodne i pewne siebie, na pewno miały jakąś magię, żeby schwytać każdą ofiarę, która dostanie się na ich terytorium. Bink szturchnął najbliższego szczura kosturem, na próbę. 
      - Zwiewaj!  zawołał. Gryzoń wskoczył na kostur i zaczął wspinać się w stronę rąk chłopca. Bink potrząsnął kosturem, ale szczur przywarł do niego i już zaraz drugi zaczął się po nim wspinać. Człowiek walnął kosturem o kamienną posadzkę, ale one trzymały się nadal i kontynuowały swoją wspinaczkę. To pewnie była ich magia - zdolność do przywierania i utrzymywania się. 
      - Bink! Na górze! - zawołała Kameleon.  
      Na górze coś świergotało. Następne szczury gromadziły się na belkach szykując się do skoku. Szybko rzucił kostur i pobiegł schodami w górę, opierając się na Kameleonie, aż wreszcie odważył się spojrzeć za siebie. Szczury nie pobiegły za nimi.
      - Tan zamek jest naprawdę zorganizowany  powiedział Bink, gdy znaleźli się na parterze. - Nie sądzę, żeby zamierzał pozwolić nam odejść, ale musimy próbować, może przez okno. 
      Na parterze nie było okien. Zewnętrzne ściany miały wytrzymać oblężenie. Nie udałoby się wyskoczyć z wieży - któreś z nich mogłoby sobie coś złamać. Szli dalej, aż znaleźli się w kuchni. Było tu tylne wyjście, przez które wchodzili dostawcy, którędy wynoszono śmieci i których używała służba. Wślizgnęli się przez nie i zobaczyli niewielki most, prowadzący przez fosę. Idealna droga ucieczki! Jednak na moście już zaczynał się ruch. Spomiędzy pognitych desek wyłaniały się węże, nie zdrowe, normalne gady, lecz wypłowiałe, bezbarwne stworzenia, których ości wystawały spomiędzy dziur w zwiotczałym ciele.
      - To są upiory węży! - zawołała Kameleon z prawdziwym przerażeniem.
      - Zgadza się - westchnął ponuro Bink. - Ten cały zamek jest zbudzony ze śmiertelnego snu. Szczury mogą żyć wszędzie, ale inne stworzenia umarły razem z zamkiem. Jednak upiory nie są równie silne jak żywe istoty. Możemy je odgonić naszymi kosturami - zapomniał, że zostawił przecież swój kij w piwnicy. 
      Poczuł teraz odór rozkładu, gorszy niż zapach harpii. Jego fale dopływały od ścierw węży i gnijącej fosy. Żołądek Binka ostrzegawczo podniósł mu się do gardła. Bink rzadko miał do czynienia z rzetelnym, zaawansowanym rozkładem. Zazwyczaj były to żywe stworzenia, albo ich kości, jednak w miarę czyste. Stadia pośrednie, psucie się, robaki i rozkład były częścią cyklu życia, której dokładniej nie badał. Przynajmniej do taj pory.
      - Nie chcę próbować tędy przechodzić - powiedziała Kameleon. - Może załamać się pod nami, a w wodzie są upiory krokodyli.
      Zgadzało się, wielkie stwory młócące śluzowatą powierzchnię wody pokrytymi skórą kośćmi i patrzące w górę wyżartymi przez robaki oczyma.
      - Może łódź - powiedział Bink - albo tratwa.   
      - Uhm. Nawet jeśli nie będą zgniłe i pełne upiorów robaków, to popatrz na drugą stronę.
      Popatrzył. Teraz nadeszło najgorsze, kuśtykając wzdłuż drugiego brzegu; ludzkie upiory, niektóre zmumifikowane, a inne sprawiające wrażenie zaledwie ożywionych szkieletów.
      Bink obserwował te obrzydliwości przez dłuższą chwilę, zafascynowany ich groteskowym wyglądem. Odpadały z nich kawałki odzienia i gnijącego ciała. Z niektórych odrywała się zaskorupiała ziemia, która oblepiła je, gdy wyłaniały się naprędce ze swoich niespokojnych grobów. Był to prawdziwy taniec śmierci.
      Pomyślał o walce z tą niedobraną armią, kaleczeniu już rozłożonych ciał, dotyku ich gnijącego, przeżartego robakami mięsa, zmaganiu się z tymi ohydnymi istotami i nasiąknięciu ich wstrętnym odorem. Jakie paskudne choroby mogą przenosić, w jakie trujące objęcia wezmą go, gdy będą się rozpadać. Jaki podjąć atak, aby te trupy wróciły do swoich grobów?
      Gnane mocą zaklęcia istoty zbliżyły się, były już na dziurawym moście. Było to na pewno jeszcze gorsze dla upiorów, które przecież nie podniosły się z własnej inicjatywy. Nie mogły odpocząć w przyjemnym odosobnieniu wnętrza zamku. Być zmuszanym do służby, zamiast odpoczywać w błogim niebycie...
      - Ja chyba nie jestem jeszcze gotowy do odejścia - powiedział Bink.
      
      - Nie  zgodziła się nieco zielona na twarzy Kameleon  nie tędy. Nie w ten sposób.
      Upiory zatrzymały się, pozwalając Binkowi i Kameleon wrócić do zamku Roogny.
      
      13
      
      Kameleon przeszła już większą część swojej normalnej fazy, którą Bink znał jako Dee i niedługo miała się znaleźć w fazie piękności. Nie była dokładnie taka sama, jak poprzednia Wynne: miała jaśniejsze włosy, nieco inne rysy twarzy. Najwidoczniej jej cechy fizyczne zmieniały się odrobinę w każdej fazie, lecz zawsze przechodziła z jednej skrajności w drugą. Niestety stawała się również coraz mniej inteligentna i nie była w stanie pomóc w organizowaniu ucieczki z zamku. O wiele bardziej interesowała się nawiązaniem bliskiej przyjaźni z Binkiem, a na taką rozrywkę nie mógł sobie w tej chwili pozwolić. Po pierwsze najważniejsze było wydostanie się z zamku, po drugie nie był pewien, czy chce wiązać się na stałe z tak zmienną osobą. Gdyby była piękna i inteligentna - nie, tak też nie byłoby dobrze. Teraz już wiedział, dlaczego nie skusiła jej oferta Trenta uczynienia jej piękną, gdy dostali się do niewoli. To by po prostu zmieniło jej fazę. Byłaby piękna, kiedy byłaby i mądra, byłaby głupia, gdyby była brzydka, a to nie odmieniłoby jej losu na lepsze. Chciała uwolnić się od klątwy całkowicie, nawet gdyby wspięła się na sam szczyt urody i rozumu, to i tak by jej nie ufał. Został już przecież porzucony przez osobę tego typu. Sabrina - stłumił to wspomnienie. Jednak nawet przeciętna dziewczyna może stać się całkiem nudna, jeśli nie ma więcej, niż przeciętnej inteligencji albo magli...
      Zamek Roogny, jeśli mu się nie opierało czynnie, był całkiem przyjaznym miejscem zamieszkania. Dokładał wszelkich starań, żeby tak było. Otaczająca go ogrody dostarczały mnogości owoców, zbóż, warzyw i drobnych zwierząt. Trent ćwiczył się w strzelaniu do królików, zaczajając się na nie na wysokich flankach strzelnic i używając jednego ze znakomitych łuków z zamkowej zbrojowni. Niektóre z królików były fałszywe, rzucały swój obraz nieco dalej, nie były naprawdę i Trent marnował strzały, ale wyraźnie się tym bawił. Raz trafił śmierdziela, którego magiczny zapach był taki, że nic im innego nie pozostało, jak głęboko zakopać jego zwłoki i to bardzo szybko. Innym razem był to skurczak. Gdy zdechł, zmniejszył swoje rozmiary tak, że był niewiele większy od myszy i nie nadawał się do jedzenia. Magia zawsze sprawia drobne niespodzianki.
      Trzeba było poświęcić trochę uwagi kuchni, bo inaczej przyszłyby gotować upiory. Aby temu zapobiec, zajęła się tym Kameleon. Korzystając z rad żeńskich duchów, które. bardzo troszczyły się o poziom kuchni w zamku Roogna  przyrządzała całkiem przyzwoite                                                                                                      posiłki. Nie miała problemu z myciem naczyń, bo była tu wieczna antyseptyczna fontanna. Wystarczyło raz wypłukać naczynia, aby były lśniące. Kąpiel w tej wodzie również była przyjemnością, bo tryskająca strugi pieniły się obficie.
      Wewnętrzne ściany Zamku były równie solidne, jak i dach. Wydaje się, że działały tam wodoodporne zaklęcia. Każdy z mieszkańców miał dla siebie wielką sypialnię z bogatymi draperiami na ścianach, ruchomymi dywanami na podłogach, trzepoczącymi poduszkami, wypchanymi gęsim puchem i nocnikami z lanego srebra. Żyli iście po królewsku. Bink odkrył, że haftowana zasłona na ścianie naprzeciwko jego łóżka była w rzeczywistości magicznym obrazem: maleńkie figurki poruszały się, odgrywając swoje miniaturowo dramaty, maleńcy rycerze zabijali smoki, miniaturowe damy szyły, a potem w pozornej intymności sypialni, rycerze i damy kochał się. Z początku Bink zamykał oczy na te sceny, ale potem jago naturalna skłonność do podglądania przeważyła i patrzył na wszystko. I chciał żeby... Nie, to nie byłoby właściwe. Dobrze wiedział, że Kameleon była nie do tego.
      Duchy nie robiły im kłopotów, niektóre z nich nawet się z nimi zaprzyjaźniły i Bink nauczył się je rozpoznawać. Jeden był strażnikiem i to on się pojawił pierwszej nocy, gdy spadła krata w bramie wejściowej. Inny był sprzątaczką, a jeszcze inny kuchcikiem. W sumie było ich sześć, a każdy zmarł niezwykłą śmiercią i dlatego nie miał właściwego pogrzebu. W zasadzie były cieniami, ale bez własnej woli. Tylko Król Xanthu mógł je wyzwolić. Inaczej nie mogły opuścić zamku, były więc skazano na wieczystą w nim służbę, niezdolne do wykonywania swych zwykłych obowiązków. Były to całkiem miłe osoby, ale nie miały żadnego wpływu na zamek i stanowiły tylko przypadkową część jego czaru. Pomagały, jak potrafiły, nieomal żałośnie starając się przypodobać. Mówiły Kameleonowi, gdzie szukać jedzenia i opowiadały Binkowi historie swojego życia w Dawnych Wspaniałych Czasach. Z początku były zdziwione i niezadowolone, że do zamku wtargnęli żywi ludzie, bowiem przebywały w izolacji przez wieki. Zdawały sobie jednak sprawę, że taka była wola zamku i z czasem się przystosowały. Trent spędzał większość czasu w bibliotece, jak gdyby chciał opanować całą zgromadzoną w niej wiedzę. Z początku Kameleon spędzała tam też trochę czasu ciekawa nowości, ale w miarę jak traciła inteligencje, traciła też zainteresowanie wiedzą.  Jej poszukiwania zmieniły się. Teraz szukała chciwie zaklęcia, które zmieniłoby ją w normalną osobę. Gdy nie znalazła go w bibliotece,opuściła ją i zaczęła przeszukiwać zamek i jego okolice. Jak długo była sama, nie pojawiały się żadne wrogie istoty ani szczury, ani mięsożerne pnącza, ani upiory. Ona  nie była tu więźniem, byli nimi obaj mężczyźni. Szukała źródeł magii i jadła co tylko chciała, przerażając Binka,  który wiedział jak trujące mogą być czary, ale wydawało się, że wiedzie zaczarowane życie  zaczarowane przez Zamek Roogny.
      Jedno z jej odkryć było niezmiernie szczęśliwe. Były to małe, czerwone owoce, rosnące obficie na jednym z drzew ogrodowych. Kameleon próbowała ugryźć jeden z nich, ale skóra była za twarda, więc zabrała go do kuchni, żeby przeciąć tasakiem. Duchy były nieobecne. Pojawiały się ostatnio tylko wtedy, gdy miały jakiś interes. Nic zatem nie ostrzegło Kameleona, co do charakteru tych owoców. Była nieostrożna i upuściła jeden z nich na podłogę. 
      Bink usłyszał eksplozję i przybiegł natychmiast. Kameleon, całkiem teraz ładna kuliła się w kącie kuchni.
      - Co się stało?  zapytał Bink, rozglądając się w poszukiwaniu wrogiej magii.
      - Och, Bink!  zawołała zwracając się do niego z zaprawioną smutkiem ulgą. Jej domowej roboty sukienka była w nieładzie, ukazując zgrabne piersi i mocne, zaokrąglone uda. Kilka dni, a jaka różnica! Nie będąc jeszcze u szczytu swojej urody, była już całkiem, całkiem.
      |Znalazła się nagle w ramionach Binka, który wiedział, że chętnie zrobi dla niego wszystko. Trudno mu było oprzeć się nieuniknionemu, bo miała w sobie wiele z Dee, a to wcielenie podobało mu się nawet wtedy, zanim zrozumiał jej charakter. Mógł ją teraz wziąć, kochać się z nią, ani jej głupia, ani też inteligenta faza nie miałyby mu tego za złe.
      Nie był jednak przelotnym kochankiem i nie chciał wiązać się z nią teraz, w tej sytuacji. Odsunął ją łagodnie od siebie; co wymagało od niego więcej samozaparcia, niż to okazał. 
      - Co się stało? - zapytał ponownie.
      - To... to huknęło - szepnęła.
      Musiał sobie przypomnieć, że jej malejąca bystrość to druga strona jej klątwy. Teraz było mu łatwiej odsunąć od siebie bujne ciało. 
      - Co huknęło?
      - Czereśnia!
      - Czereśnia - Bink po raz pierwszy usłyszał o nowym owocu, ale wypytując ją cierpliwie, udało mu się odtworzyć całą historię.
      - To są bomby czereśniowe! - zawołał, zrozumiawszy wreszcie. - Gdybyś którąś zjadła...
      Jeszcze nie była na tyle głupia, żeby tego nie rozumieć. 
      - Moje usta!
      - Twoja głowa! Te rzeczy są bardzo silne. Przecież Milly cię ostrzegała - Milly to był duch sprzątaczki.
      - Była zajęta.
      Czym może zajmować się duch?  Nie miał czasu, żeby to badać. 
      - Po tym wszystkie nie jedz nic, chyba że któryś duch powie ci, że możesz..
      Kameleon potulnie skinęła głową.
      Bink podniósł ostrożnie czereśnię i uważnie się jej przyjrzał. Była to mała, twarda, czerwona kulka, ze znakiem tam, gdzie była łodyżka. 
      - Stary Czarodziej Roogna prawdopodobnie używał tych bomb w czasie wojny. Nie lubił wojny, o ile wiem, ale nie dopuścił do upadku sztuki obronnej. Jeden człowiek z procą ustawiony na wałach mógł zdziesiątkować armię, rzucając te bomby. Nie wiadomo, jakie inne drzewa znajdowały się w jego arsenale. Jeśli nie przestaniesz się bawić nieznanymi owocami.
      - Mogłabym wysadzić zamek w powietrze - powiedziała patrząc na rozwiewający się dym. Podłoga była popalona, a stół stracił nogę.
      - Wysadzić zamek.... - powtórzył Bink, bo coś mu nagle przyszło do głowy. - Kameleon, przynieś mi jeszcze trochę tych czereśni. Chciałbym zrobić z nimi kilka doświadczeń. Bądź ostrożna, bardzo ostrożna, nie uderzaj nimi i nie upuść ich.
      - Oczywiście - powiedziała, pragnąc mu się przypochlebić nieomal jak duch. - Bardzo ostrożna.
      - I nie jedz ich - to nie był żart.
      Bink znalazł trochę materiału i sznurka z których zrobił torby różnej wielkości. Wkrótce miał bomby różnej mocy. Rozmieścił je po całym zamku. Jedną torbę zatrzymał dla siebie. 
      - Myślę, że jesteśmy gotowi do opuszczenia zamku Roogny  powiedział  ale muszę przedtem porozmawiać z Trentem. Ty zostań tu, przy drzwiach kuchennych, a jak zobaczysz jakiegoś upiora to rzuć w niego czereśniami  był pewien, że upiór nie posiadał wystarczającej koordynacji ruchów, żeby odrzucić taką bombę. Robaczywe oczy i gnijące ciało na pewno nie sprzyjały współpracy pomiędzy okiem, a ręką. 
      - A jeśli zobaczysz, że Trent schodzi na dół, rzuć czereśnie na ten stos. I to wszystko zanim zbliży się do ciebie na odległość 6 stóp  wskazał na dużą bombę, którą przywiązał do głównej kolumny.  Rozumiesz?
      Nie rozumiała, ale tak długo kazał jej powtarzać, aż wreszcie do niej dotarło. Miała rzucać czereśnie na wszystko co zobaczyła, poza Binkiem. 
      Teraz był gotów. Poszedł na górę do biblioteki, aby porozmawiać ze Złym Czarodziejem. Serce waliło mu jak młotem, gdy nadeszła chwila konfrontacji, ale wiedział co musi zrobić. 
      Zaczepił go duch. Była to Milly, sprzątaczka. Swoje białe prześcieradło ułożyła, tak, że przypominało jej robocze ubranie, a jej oczy zachowały niegdyś namiętny ludzki wyraz. Duchy utraciły swój kształt przez czyste niedbalstwo w ciągu minionych wieków izolacji, a teraz gdy miały towarzystwo, wracały do swoich poprzednich kształtów. Jeszcze jeden tydzień, a wróci im ludzki wygląd, choć oczywiście nadal będą duchami. Bink podejrzewał, że Milly okaże się całkiem ładną dziewczyną i zastanawiał się jak umarła. Związek z gościem zamkowym, a potem cios nożem zadany przez zazdrosną żonę, która schwytała ich na gorącym uczynku?
      - O co chodzi, Milly? - zapytał zatrzymując się. Podminował zamek, ale nie żywił złości do jego nieszczęsnych mieszkańców. Miał nadzieję, że jego blef poskutkuje i nie będzie musiał niszczyć domu duchów, które przecież nie były odpowiedzialne za jego wielką złośliwość.
      - Król... poufna narada - powiedziała. Mówiła nadal trochę niewyraźnie, bo trudno jest istotom, które mają tak mało ciała - tylko trochę ektoplazmy mówić wyraźnie. Ale on ją rozumiał. 
      - Narada? Przecież oprócz nas nikogo tu nie ma  zaprotestował. - Czy chcesz powiedzieć, że siedzi na nocniku?
      Milly zarumieniła się na tyle, na ile była w stanie. Chociaż jako służąca była przyzwyczajona do zbierania i. opróżniania nocników. Czuła, że mówienie o jakichkolwiek czynnościach wykonywanych na nich było niekulturalne. Może wolała wierzyć, że odchody pojawiały się w nocy za sprawą magii, nietknięte ludzkim jelitom. Magiczny nawóz! 
      - Nie.
      Przepraszam,   ale  będę im musiał przerwać - powiedział  Bink - Widzisz,  nie uznaję  go za Króla  i  zaraz opuszczam, a zamek.
      - Och!  zakryła mgliście uformowaną ręką swoją nieokreśloną, twarz,  wyrażając tym gestem kobiecy niepokój  - Zobaczę.
      -  Bardzo  dobrze  - Bink  poszedł   za nią, do niewielkiej kaplicy przylegającej do biblioteki. Właściwie  była to część głównej sypialni, bez bezpośredniego dostępu do biblioteki, ale miała jak  się  okazało, nieduże okno,  które wychodziło na bibliotekę.
      Ponieważ w nieoświetlonej kaplicy panował mrok głębszy, niż w drugim pokoju, można było widzieć, ale  nie będąc  widzianymi.
      Trent nie był sam. Stała przed nim kobieta w średnim wieku, wciąż piękna, chociaż uroda jej nieco już przybladła. Włosy miała związane w praktyczny, ale nieco surowy kok, lecz w jaj ustach i oczach czaił się uśmiech. Obok niej stał chłopiec mniej więcej czteroletni, bardzo do niej podobny. To musiał być jej syn.
      Żadne  z nich  się nie odzywało, ale  oddech  i  nieznaczne poruszenia  wskazywały, że byli żywi i materialni. Jak tu  przyszli i w jakiej sprawie? Dlaczego ani Bink, ani Kameleon nie widzieli  jak tu wchodzili?  Było  prawie niemożliwym zbliżyć  się do tego zamku pozostając  niezauważonym. Był  tak  zaplanowany, aby  łatwo go  było bronić w razie ataku. Krata była spuszczona, blokując frontowo wejście. Bink  cały  dzień spędził na dole przy drzwiach kuchennych.,   przygotowując  swoje bomby.
      Zakładając nawet, że rzeczywiście przyszli, dlaczego nic nie mówili? Dlaczego Trent nic nie mówił? Patrzyli tylko na siebie w niesamowitym milczeniu. Cała ta scena nie miała sensu.
      Bink przyjrzał się dokładniej tej dziwnej, milczącej parze. Niejasno  przypominali mu wdowę i syna Donalda, cienia,  który  powiedział o  srebrnym dębie, aby nie musieli już żyć w biedzie. Podobieństwo nie było związane z wyglądem, bo ci wyglądali  lepiej i na pewno nie  cierpieli  biedy, to był nastrój związany  z  poniesioną  stratą. Czy  też  utracili swojego mężczyznę i przyszli do Trenta, by im pomógł? Jeśli tak, to wybrali niewłaściwego Czarodzieja.
      Bink wycofał się, nie lubił podglądać. Nawet Źli Czarodzieje  zasługiwali  na chwilę samotności. Przeszedł z powrotom przez holl na klatkę schodową. Milly znikła gdy tylko wygłosiła swoje ostrzeżenie. Najwyraźniej pojawianie się i mówienie wymagało od duchów pewnego wysiłku, po którym musiały odpocząć w jakiejś swojej próżni, którą zajmowały w czasie wolnym.
      Poszedł w stronę biblioteki, tym razem tupiąc głośno, aby było słychać, że idzie. Trent będzie musiał go przedstawić gościom.
      Czarodziej był sam, gdy Bink otworzył drzwi. Siedział przy stole, studiując kolejną księgę. Podniósł wzrok, gdy Bink wszedł. 
      - Chcesz poczytać dobrą książkę, Bink - zapytał. Chłopak stracił panowanie nad sobą. 
      - Ci ludzie! Co się z nimi stało?
      Trent zmarszczył brwi. 
      - Jacy ludzie, Bink?
      - Widziałem ich. Kobieta i chłopiec, tutaj... - Bink zająknął się. - Ja naprawdę nie chciałem być wścibski, ale kiedy Milly powiedziała, że masz naradę, zajrzałem przez okienko w kaplicy.
      Trent skinął głową. 
      - Więc widziałeś. Nie zamierzałem obciążać cię moimi prywatnymi sprawami.
      - Kto to jest? Jak tu się dostali? Coś ty z nimi zrobił?
      - To była moja żona i syn - powiedział Trent poważnie. - Nie żyją.
      Bink pamiętał opowiadanie żeglarza o mundańskiej rodzinie Złego Czarodzieja i o tym, jak umarli na mundańską chorobę. 
      - Ale oni tu byli. Widziałem ich.
      - Zobaczyć, to znaczy uwierzyć - Trent westchnął. - Bink, to były dwa karaluchy, które przekształciłem na podobieństwo moich najbliższych. Tych dwoje zawsze darzyłem i będę darzył miłością. Tęsknię za nimi, brakuje mi ich, chociażby po to, żeby na nich popatrzeć. Gdy ich utraciłem, Mundania przestała mnie interesować - zakrył twarz haftowaną chustką z Zamku Roogny i Bink ku swojemu zaskoczeniu zobaczył, że w oczach Czarodzieja pojawiły się łzy, Trent szybko opanował się. - Jednakże to nie jest twoja sprawa i wolałbym już na ten temat więcej nie rozmawiać. Z czym przychodzisz, Bink?
      Ach, prawda, skoro zaczął to, teraz musiał ciągnąć to dalej. Jakoś stracił cały animusz, ale powiedział: 
      - Kameleon i ja opuszczamy Zamek Roogny.
      Zgrabne czoło Trenta zmarszczyło się. 
      - Znowu? Tym razem na dobre - powiedział Bink urażony. - Upiory nas nie zatrzymają.
      - I uważasz za konieczne poinformować mnie o tym? Już się raz co do tego porozumieliśmy i na pewno zauważyłbym twoją nieobecność we właściwym czasie. Jeśli bałeś się, że będę się sprzeciwiał, to korzystniej byłoby dla dobie odejść nie zawiadamiając mnie o tym.                                                            
      Bink nie uśmiechnął się. 
      - Nie. Sądzę, że w ramach naszego rozejmu wypada mi cię zawiadomić.
      Trent zamachał ręką. 
      - No dobrze. Nie mogę powiedzieć, żebym się cieszył, iż odchodzisz. Nauczyłem się cenić twój charakter, oraz nieskazitelne morale, które skłoniło cię do przyjścia i poinformowania mnie o podjętym postanowieniu. Kameleon to wspaniała dziewczyna o podobnych poglądach i z dnia na dzień coraz ładniejsza. Wolałbym oczywiście, żebyście tu pozostali, ale skoro tak być nie może, życzę wam szczęśliwej drogi.
      Bink poczuł się niezręcznie. 
      - Nie przyszedłem tylko się pożegnać. Przepraszam - teraz żałował, że widział tego chłopca wraz z kobietą i że dowiedział się, kim byli, bo niewątpliwie byli to dobrzy ludzie, którzy nie zasłużyli na taki los, a Bink współczuł Trentowi - Zamek nie pozwoli nam dobrowolnie wyjść. Musimy go do tego zmusić. Porozkładałem bomby i...
      - Bomby! - zawołał Trent - Ależ to wyroby mundańskie. Nie ma bomb w Xanth i nigdy nie będzie. Nigdy, dopóki ja będę Królem. 
      - Wydaje mi się, że w dawnych czasach były jednak bomby - uparł, się Bink. - W sadzie rośnie drzewo z bombami czereśniowymi. Każda czereśnia wybucha gwałtownie na skutek wstrząsu.
      - Bomby czereśniowe? - powtórzył Trent - Ach tak. Co z nimi zrobiłeś?
      - Użyliśmy ich do zaminowania podpór zamkowych. Jeśli Roogna będzie usiłował nas zatrzymać, wtedy go zniszczymy. Będzie więc lepiej, jeśli pozwoli nam odejść w spokoju. Musiałem ci to powiedzieć, żebyś mógł rozbroić bomby, gdy już odejdziemy.       
      - Po co mi to mówisz? Przecież jesteś przeciwny moim planom i planom Zamku Roogny. Gdybyś zniszczył Czarodzieja i zamek, byłbyś niekwestionowanym zwycięzcą.
      - Wcale nie niekwestionowanym. Nie chcę takiego zwycięstwa - powiedział Bink. - Ja... słuchaj, ty mógłbyś zrobić tyle dobrego w Xanth, gdybyś tylko... - wiedział, że to nie ma sensu. Po prostu  w samej naturze Złego Czarodzieja nie leżało zajmowanie się dobrem. - Oto lista miejsc, gdzie są bomby - powiedział kładąc kartkę na stole. - Musisz tylko bardzo ostrożnie zebrać torby i wynieść je na zewnątrz.
      Trent potrząsnął głową. 
      - Nie wierzę, żeby umożliwiło ci to ucieczkę, Bink. Ten zamek nie jest inteligentny sam w sobie. On tylko reaguje na pewne bodźce. Może pozwoli wyjść Kameleonowi, ale nie tobie. Odbiera cię jako Czarodzieja, więc musisz tu pozostać. Może jesteś sprytniejszy, niż Roogna, ale on nie zrozumie twojej intrygi. Upiory będą cię powstrzymywać, tak jak przedtem.
      - A zatem będziemy musieli wysadzić zamek. 
      - Właśnie. Będziecie musieli odpalić czereśnie i wszyscy zginiemy.
      - Nie, wyjdziemy najpierw na zewnątrz i rzucimy czereśnie. Jeśli zamku nie uda się zaszantażować...
      - Nie da się. On nie jest istotą myślącą. On tylko reaguje. Będziesz zmuszony zniszczyć go, a wiesz, że na to nie pozwolę. Potrzebuję Roogny!
      Atmosfera zaczęła się zagęszczać, lecz Bink był gotów. 
      - Kameleon odpali bomby, jeśli mnie przekształcisz - powiedział, ale zrobiło mu się zimno z wrażenia. Nie lubił tego rodzaju przetargów, ale wiedział, że do tego w końcu dojdzie. - Jeśli będziesz w jakikolwiek sposób usiłował nam przeszkodzić... 
      - O nie, nie chcę naruszać rozejmu, ale...
      - Nie możesz naruszyć rozejmu, albo zejdę do Kameleona we własnej osobie, albo ona rzuci w minę czereśnią. Jest za głupia, żeby zrobić cokolwiek innego.
      - Posłuchaj, Bink! Dane ci słowo powstrzymuje mnie przed złamaniem rozejmu, a nie twoje przygotowanie taktyczne. Mogę przekształcić cię w pchłę, a potem przekształcić karalucha na twoje podobieństwo i wysłać go na dół do Kameleona, a jak już odłoży czereśnię... 
      Twarz Binka odzwierciedlała jego rozczarowanie. Zły Czarodziej mógł zniweczyć plan. Głupia Kameleon nie połapie się, aż będzie za późno. Jej upadek intelektualny działał nie, tylko dla niego, ale także przeciwko niemu.
      - Nie zamierzam tego zrobić - powiedział Trent. - Mówię ci o tej możliwości tylko po to, żeby udowodnić ci, że ja również, mam swoje zasady. Cel nie uświęca środków. Wydaje mi się, że pozwoliłeś sobie o tym zapomnieć na jakiś czas, a jeśli posłuchasz mnie przez chwilę, sobaczysz swój błąd i naprawisz go. Nie mogę pozwolić ci bezsensownie zniszczyć tej wspaniałej i historycznej budowli.    
      Bink zaczynał czuć się winnym. Czyżby miał się dać odwieść od zrobienia czegoś, co uważał za słuszne?                     
      - Zdajesz sobie niewątpliwie sprawę - przekonywał Czarodziej - że cała okolica zapłonie chęcią zemsty jeśli to zrobisz. Możesz być poza najbliższym otoczeniem Roogny, a i tak zginiesz straszną śmiercią. Kameleon też. 
      Kameleon też - nie mógł na to pozwolić. Ta piękna dziewczyna pożarta przez wikłacza, rozszarpana przez upiora. 
      - Muszę podjąć to ryzyko - powiedział ponuro, chociaż zdawał sobie sprawę, że Czarodziej miał rację. Sposób, w jaki wpędzono ich do zamku... Nie, nie uda się im uciec przed wściekłym szałem dżungli. - Może ty potrafisz przekonać zamek, żeby nas wypuścił zamiast mścić się na nas.
      - Uparty jesteś.    
      - Zgadza się. 
      - To chociaż wysłuchaj mnie najpierw. Jeśli nie uda mi się ciebie przekonać, to wtedy będzie to, co ma być, chociaż napawa mnie to niesmakiem.      
      - Streszczaj się - Bink dziwił się swojej śmiałości, ale czuł, że robi to, co powinien. Jeśli Trent będzie próbował zbliżyć się do niego na odległość 6 stóp ucieknie, aby uniknąć    transformacji. Może uda mu się wyprzedzić Czarodzieja. Nie mógł jednak czekać za długo. Bał się, że Kameleon zmęczy się czekaniem i zrobi coś nierozsądnego.                                          
      - Naprawdę nie chcę, żebyście ty albo Kameleon zginęli, no i oczywiście cenię sobie swoje własne życie - powiedział Trent. - Nie darzę nikogo miłością na tym świecie, ale wy dwoje staliście mi się szczególnie bliscy. Wygląda na to, że sam los tak chciał, aby podobne osoby zostały wygnane z konwencjonalnego społeczeństwa Xanth. My...
      - Podobne osoby! - wykrzyknął z oburzeniem Bink.
      - Przepraszam za niewczesne porównanie. Wiele razem przeszliśmy i wydaje mi się, że śmiało mogę powiedzieć, iż kilkakrotnie uratowaliśmy sobie nawzajem życie. Może naprawdę wróciłem do Xanth po to, aby was poznać.
      - Może - powiedział sztywno Bink, opanowując mieszane uczucia - Ale to nie usprawiedliwia twojego podboju Xanth i prawdopodobnie zagłady niejednej rodziny.
      Trent sprawiał wrażenie, jakby go to zabolało, ale opanował się. 
      - Nie twierdzę, żeby tak było, Bink, ale tragedia mojej mundańskiej rodziny była bodźcem, nie usprawiedliwieniem mojego powrotu. Nie miałem nic w Mundanii, dla czego warto byłoby żyć,  więc naturalnie moje zainteresowanie przeniosło się na dawne życie. Nie próbowałbym działać na szkodę Xanth. Mam nadzieję, że przyniosę mu pożytek, otwierając go na współczesną rzeczywistość, zanim będzie za późno. Nawet jeśli ktoś przy tym zginie, będzie to niska cena za ocalenie Xanthu.
      - Myślisz, że Xanth nie przetrwa, jeśli ty go nie podbijesz? - Bink starał się mówić ironicznie, ale niezbyt mu się to udało. Gdybyż tak miał takie zdolności krasomówcza, jak Zły Czarodziej. 
      - Tak właśnie myślę. Xanth czaka na nową Falę kolonizacji... Falę, która przyniesie mu pożytek, podobnie jak poprzednie. 
      - Ależ Fale to były mordy, gwałty i zniszczenie! Przekleństwo Xanthu.
      Trent potrząsnął głową. 
      - Niektóre były, zgadza się, ale inne przyniosły za sobą wielkie korzyści, na przykład Czwarta Fala, kiedy powstał ten zamek. To nie same Fale, ale złe ich wykorzystanie spowodowały kłopoty. Ogólnie, Fale były niezbędne dla rozwoju Xanth. Nie spodziewam się, żebyś mi uwierzył. Teraz próbuję tylko przekonać cię, żebyś oszczędził ten zamek i samego siebie, nie usiłuję cię nawrócić dla mojej Sprawy. 
      Coś w tej rozmowie zaniepokoiło chłopca. Zły Czarodziej sprawiał wrażenie nazbyt dojrzałego, rozsądnego, dobrze poinformowanego i dbałego. Nie miał racji, nie mógł jej mieć, ale mówił tak przekonywująco, że Binkowi trudno było wykryć błąd. 
      - Spróbuj mnie nawrócić  powiedział.
      - Cieszę się, że to powiedziałeś, Bink. Chcę, żebyś znał moje logiczne uzasadnienie. Może będziesz miał jakieś interesujące uwagi.
      Brzmiało to jak wyrafinowana intryga intelektualna. Bink próbował zinterpretować to jako sarkazm, ale zdawał sobie sprawę, że byłoby to niesłuszne. Bał się, że Czarodziej okaże   się bardziej od niego inteligentny, ale za to wiedział, co było słuszne. 
      - Może mógłbym - powiedział ostrożnie. Wydawało mu się, że idzie przez pustkowie, wybierając dobre ścieżki, a jednak coś uporczywie kieruje go w stronę pułapki. Zamek Roogny na poziomie fizycznym i umysłowym. Roogna nie miał głosu przez 800 lat, ale teraz go znalazł. Bink nie potrafił stawić czoła temu głosowi tak, jak nie potrafił obronić się przed jego mieczem, ale musiał przynajmniej podjąć taką próbę.
      - Moje uzasadnienie ma dwa aspekty. Część wiąże się z Mundanią, a część z Xanth. Widzisz, pomimo pewnych braków w etyce i polityce Mundania dokonała ogromnego postępu w ciągu kilku ostatnich wieków dzięki wielu ludziom, którzy dokonali odkryć i szerzyli informację. Pod wieloma względami jest o wiele bardziej cywilizowana, niż Xanth. Niestety, postęp nastąpił również w mundańskich sposobach walki. To musisz, przyjąć na wiarę, bo nie mam sposobu, żeby ci to udowodnić. Mundania ma broń, która może łatwo zniszczyć wszelkie życie w Xanth, bez względu na Tarczę!
      - To kłamstwo! - wykrzyknął Bink. - Nic nie może przedostać się przez Tarczę!
      - Może poza nami trojgiem - mruknął Trent - Tarcza działa głównie przeciwko istotom żywym. Możesz przebiec przez Tarczę - twoje ciało przejdzie przez nią z łatwością, ale będziesz martwy, gdy już się poza nią znajdziesz.
      - No właśnie.   
      - Właśnie, że nie Bink. Widzisz, oni mają wielkie działa, które wyrzucają pociski martwe od samego początku, coś takiego, jak potężne bomby czereśniowe, ale o wiele gorsze i wybuchające w zetknięciu z czymkolwiek. Xanth w porównaniu z Mundanią ma niewielką powierzchnię. Gdyby Mundańczycy uparli się, mogliby obrzucić bombami cały tan kraj. Taki atak zniszczyłby nawet Kamień Tarczy. Mieszkańcy Xanth nie mogą sobie dłużej pozwolić na ignorowanie Mundańczyków. Jest ich nazbyt wielu. Są w stanie zetrzeć nas z powierzchni ziemi i któregoś dnia to zrobią. Chyba, że już teraz nawiążemy z nimi kontakt.
      Bink potrząsnął głową. Nie wierzył i nie rozumiał. Trent ciągnął bez złości. 
      - Natomiast sprawy wewnętrzne Xanth to zupełnie inna kwestia. Nie zagrażają Mundanii, bo magia tam nie działa. Stanowią one jednak stale rosnące zagrożenie życia. Największe jakie znamy w samym Xanth.                   
      - Xanth stanowi zagrożenie dla Xanth? Wygląda to na nonsens.   
      Trent uśmiechnął się nieco pobłażliwie.
      - Widzę, że miałbyś problemy z logiką współczesnej nauki mundańskiej - spoważniał, zanim Bink zdążył go o to zapytać - Nie, nie jestem wobec ciebie niesprawiedliwy. Wewnętrzne zagrożenie Xanth to coś, o czym dowiedziałem się niedawno, podczas moich badań w tej bibliotece i jest ono poważne. Ono samo usprawiedliwia konieczność zachowania tego zamku, dla zgromadzonej tu starożytnej wiedzy, bez której nasze społeczeństwo nie może istnieć. 
      Bink nie pobył się swoich wątpliwości. 
      - Żyliśmy bez tej biblioteki przez 800 lat. Możemy nadal się bez niej obejść.
      - Tak, ale co to za życie! - Trent potrząsnął głową, jakby widział coś nazbyt wielkiego do powiedzenia. Wstał i podszedł do półki za swoimi plecami. Zdjął z niej książkę i ostrożnie przerzucił jej stare, zmurszałe karty. Położył ją otwartą przed Binkiem. - Co jest na tym rysunku?
      - Smok - powiedział szybko Bink.
      Trent przerzucił kartki. 
      - A na tym?
      - Mantikora - o co mu chodziło? Obrazki były bardzo ładne, chociaż nie przedstawiały dokładnie współczesnych istot. Proporcje i szczegóły były odrobinę niewłaściwe. 
      - A to?
      Ten rysunek przedstawiał czworonoga o ludzkiej głowie, końskich kopytach, końskim ogonie i kocich przednich łapach. 
      - Lamia?
      - A to?
      - Centaur. Słuchaj, możemy oglądać obrazki cały dzień, ale...
      - Co te stworzenia mają ze sobą wspólnego? - zapytał Trent.
      - Mają ludzkie głowy, albo przednie części ciała, poza smokiem, chociaż ten w książce ma prawie ludzki pysk. Niektóre mają ludzką inteligencję, ale...
      - Właśnie. Przyjrzyj się tej sekwencji. Prześledź ją od smoka przez podobne gatunki, a staje się on coraz bardziej podobny do człowieka. Czy to ci coś przywodzi na myśl?
      - Tylko to, że niektóre stworzenia są bardziej podobne do człowieka niż inne. To jednak nie zagraża Xanth. Poza tym większość z tych obrazków jest przestarzała, obecne zwierzęta tak już nie wyglądają.
      - Czy centaury uczyły cię teorii ewolucji?
      - Ależ tak - że dzisiejsze stworzenia wyewoluowały od prymitywniejszych stworzeń na drodze selekcji naturalnej. Jeśli się sięgnie dostatecznie daleko wstecz, znajdzie się wspólnego przodka. 
      - Zgadza się, ale w Mundanii stworzenia takie jak lamia, mantikora czy smok nigdy nie ewoluowały.
      - Oczywiście, że nie. To są magiczne stworzenia. Ewoluują przez selekcję magiczną. Tylko w Xanth, może...
      - Jednak niewątpliwie istoty mieszkające w Xanth mają swoje początki w Mundanii. Mają tyle podobieństw... 
      - No dobrze! - powiedział niecierpliwie Bink. - Pochodzą od istot mundańskich, ale co to ma wspólnego z twoim podbojem Xanth?
      - Zgodnie z oficjalną historią centaurów, człowiek przebywa w Xanth dopiero od tysiąca lat - powiedział Trent. - W tym okresie miało miejsce 10 głównych fal imigracji z Mundanii.
      - Dwanaście  poprawił Bink.
      - To zależy, jak je liczyć. W każdym razie trwało to przez dziewięćset lat, dopóki Tarcza nie odcięła tych migracji. Jest wiele częściowo ludzkich istot, które wywodzą się z czasów wcześniejszych, niż przybycie ludzi. Czy nie wydaje ci się to godne uwagi?
      Bink coraz bardziej niepokoił się, co może wymyślić Kameleon, albo że zamek może znaleźć sposób na zneutralizowanie czereśniowych bomb. Nie był taki pewien, że Zamek Roogny nie potrafi sam, myśleć. Czy Zły Czarodziej chciał po prostu zyskać na czasie, aby mu to umożliwić? 
      - Daję ci jedną minutę więcej na dokończenie dowodu. Potem idziemy.
      - W jaki sposób mogły wyewoluować częściowo ludzkie istoty bez ludzkich przodków? Ewolucja konwergentna nie produkuje nienaturalnych mieszanych potworów, jakie tu mamy. Tworzy istoty przystosowane do swoich nisz. Musieli być ludzie w Xanth wiele tysięcy lat temu.
      - W porządku - zgodził się Bink. - Trzydzieści sekund.
      - Ci ludzie musieli mieszać się ze zwierzętami, aby dać początek mieszańcom, które znamy - centaurom, mantikorom, syrenom i trytonom, harpiom i tak dalej. Wszystkie te stworzenia mieszały się ze sobą, a mieszańce z innymi mieszańcami, produkując takie stworzenia jak chimera...
      Bink skierował się do wyjścia. 
      - Myślę, że twoja minuta już minęła - powiedział. Nagle zamarł - One co?
      - Gatunki mieszały się z innymi gatunkami i tworzyły hybrydy. Zwierzęta z ludzkimi głowami, ludzi z głowami zwierząt...
      - Niemożliwe! Człowiek może łączyć się tylko z człowiekiem. To znaczy z kobietą. To byłoby nienaturalne, gdyby...
      - Xanth jest nienaturalną ziemią, Bink. Magia umożliwia niezwykłe rzeczy.
      W Binku logika zwyciężyła emocje. 
      - Ale nawet jeśli tak było - powiedział z trudem - to nadal nie usprawiedliwia to twojego podboju Xanth. Co było, to było! Zmiana rządu nie...
      - Wydaje mi się, że już wyjaśniłem, dlaczego chcę przejąć władzę, Bink. Przyspieszona ewolucja i mutacja spowodowane przez magię i mieszanie się gatunków zmieniają Xanth. Jeśli będziemy nadal odcięci od świata mundańskiego, to wkrótce nie będzie tu ludzi, a tylko mieszańce. Jedynie stały napływ świeżej krwi w ostatnim tysiącleciu umożliwił człowiekowi zachowanie gatunku, a wcale nie ma w Xanth tak wielu ludzi. Nasza populacja zmniejsza się, nie tylko z powodu głodu, chorób czy wojny, ale jest wyniszczana przez hybrydyzację. Kiedy człowiek łączy się z harpią, to rezultatem nie jest ludzkie dziecko.
      - Nie! - zakrzyknął ze zgrozą Bink. - Nikt nie chciałby mnożyć się z obleśną harpią.
      - Z obleśną może i nie, ale z czystą, ładną harpią? - zapytał Trent unosząc brew - One nie są wszystkie takie same, dobrze o tym wiesz. Spotykamy tylko wyrzutki, a nie młode i świeże.
      - Nie!
      - Przypuśćmy, że ktoś napił się przypadkiem ze źródła miłości, a obok była harpia?
      Bink wiedział o tym bardzo dobrze. Czar wytwarzał nieprzeparty przymus. Pamiętał swoje doświadczenia ze źródłem miłości koło przepaści, z którego nieomal się napił, zanim nie zobaczył gryfa i jednorożca w objęciach. Była tam harpia. Zadrżał na to wspomnienie.
      - Czy nie kusiła cię ładna syrena? A może samica centaura? - nalegał Trent.
      - Nie! - odpowiedział, ale przyszło mu na myśl zdradzieckie wspomnienie zgrabnych i jędrnych piersi syren. A Cherie, samica centaura, która podwiozła go na początku podróży do Czarodzieja Humfreya? Kiedy ją dotknął zagroziła, że zrzuci go do rowu, ale nie mówiła tego na serio. Bardzo miła kłaczka, a raczej osoba. Uczciwość zmusiła go do dokonania poprawki. - Może.
      - Na pewno byli też inni, nie mający tyle skrupułów, co ty - ciągnął niezmordowanie Trent. - Mogliby dać się skusić, w pewnych okolicznościach, nieprawdaż? Tak tylko dla urozmaicenia. Czy chłopcy z twojej wioski nie kręcą się koło terytorium centaurów, tak jak to było za moich czasów?
      Chłopcy jak Zink, Jama i Potifer, łobuzy i chuligani, którzy wzbudzili gniew w obozie centaurów. Bink pamiętał i to. Tylko przedtem nie wiedział, o co chodziło. Oczywiście chodzili tam podglądać centaury o gołych piersiach, a jak którąś złapali...
      Bink zdał sobie sprawę, że się zaczerwienił. 
      - O co ci chodzi? - zapytał próbując ukryć zakłopotanie.
      - Właśnie to: Xanth musiał mieć stosunki z... przepraszam, źle się wyraziłem, musiał mieć kontakty z Mundanią na długo przed datą, którą nasze archiwa wymieniają jako pierwszą przed Falami. Jedynie w  Mundanii rodzaj ludzki występuje w czystej postaci. Gdy tylko człowiek postawi stopę w Xanth  to zaczyna się zmieniać. Zaczyna mieć magię, jego dzieci mają jeszcze więcej magii, aż niektóre z nich stają się pełnymi Czarodziejami, a jeśli sami tam pozostaną, to też stają się magiczni. Czy przyjrzałeś się dobrze Humfrey'owi?
      - To gnom - posiedział Bink bez zastanowienia.
      - To człowiek i to dobry, ale jest na prostej drodze, żeby stać się czymś innym. Jest teraz u szczytu swoich magicznych zdolności, ale jego dzieci, jeśli je będzie miał, mogą być prawdziwymi gnomami. Wydaje mi się, że on o tym wie i dlatego się nie żeni. Pomyśl też o Kameleonie. Nie ma czystej magii, bo sama jest magiczna. W ten sposób cała populacja ludzka Xanth przepadnie bez ratunku, chyba że nastąpi stały przypływ nowej krwi z Mundanii. Tarcza musi zostać zdjęta! Magiczne stworzenia z Xanthu muszą mieć możliwość swobodnej migracji na zewnątrz, aby tam powrócić powoli w naturalny sposób do swoich dawniejszych gatunków. Muszą też przybyć nowe zwierzęta.
      - Ale - Bink zaczął się plątać w okropności tych pojęć - jeśli przedtem zawsze była wymiana, to. co się stało z ludźmi, którzy przybyli tysiące lat temu?
      - Prawdopodobnie były jakieś przeszkody, uniemożliwiające migrację. Może Xanth była prawdziwą wyspą przez mniej więcej tysiąc lat i uwięził pierwszych prehistorycznych osadników tak, że całkowicie zmieszali się z innymi formami, dając początek centaurom i innym odmianom. Ma to miejsce i teraz pod Tarczą. Ludzie muszą...
      - Wystarczy - szepnął Bink, porażony do końca. - Nie chcę tego więcej słuchać.
      - Czy rozbroisz bomby czereśniowe?
      Rozsądek powrócił mu, jak za uderzeniem pioruna. 
      - Nie! Zabieram Kameleona i idziemy. Teraz.
      - Ale musisz zrozumieć...
      - Nie - to co mówił Zły Czarodziej zaczynało mieć sens. Gdyby Bink słuchał go dłużej, zostałby przekonany, a Xanth byłby stracony. - Usiłujesz mnie zgorszyć. To nie może być prawda. Nie mogę się z tym pogodzić.
      Trent westchnął, sprawiając wrażenie rozczarowanego. 
      - No cóż, trzeba było spróbować, chociaż obawiałem się, że to odrzucisz, nadal nie mogę pozwolić ci na zniszczenie zamku. Bink zebrał się do ucieczki poza zasięg transformacji. Trent potrząsnął głową.
      - Nie musisz uciekać. Nie złamię rozejmu. Mogłem to zrobić, gdy pokazywałem ci rysunki, ale cenię sobie dane słowo. Muszę więc pójść na kompromis. Jeśli ty się do mnie przyłączysz, ja przyłączę się do ciebie.
      - Co? - Bink, który był Głuchy na syrenią logikę Złego Czarodzieja, dał się złapać.
      - Oszczędź Zamek Roogny. Rozbrój bomby. Dopilnuję, żebyś bezpiecznie opuścił ten budynek.  
      To by było za łatwe. 
      - Słowo? 
      - Słowo - powiedział Trent z powagą.
      - Możesz zmusić zamek, żeby nas wypuścił?
      - Tak to jest jeszcze jedna rzecz, której dowiedziałem się z tych zbiorów. Trzeba tylko wypowiedzieć odpowiednie słowo, a on nawet ułatwi nam wyjście.
      - Dajesz słowo? - powtórzył podejrzliwie Bink. Do tej pory Trent nie złamał go, ale jaką można mieć gwarancję? - Żadnych sztuczek, nagłej zmiany zdania?
      - Słowo honoru Bink,
      Co miał zrobić? Jeśli Czarodziej chciał złamać rozejm, to mógł zmienić Binka w kijankę, a potem zakraść się do Kameleona i przekształcić ją. Bink skłonny był mu zaufać. - w porządku.
      - Idź i rozbrój bomby. Ja porozumiem się z Roogną.
      Bink poszedł. Kameleon powitała go z okrzykiem zadowolenia. Tym razem zaakceptował jej objęcia. - Trent zgodził się nas stąd wypuścić - powiedział.
      - Och, Bink, jak się cieszę! - wykrzyknęła całując go. Musiał chwycić ją za rękę, żeby nie upuściła wciąż trzymanej bomby czereśniowej.
      Stawała się piękniejsza z godziny na godzinę. Jej osobowość w zasadzie się nie zmieniała, tyle że stały ubytek inteligencji powodował, iż była mniej skomplikowana i podejrzliwa. Podobała mu się jej osobowość, a teraz musiał przyznać, podobała mu się i jej uroda. Była z Xanth, była magią, nie próbowała manipulować nim dla swoich własnych celów - była dziewczyną w jego typie. Wiedział jednak, że jej głupota zrazi go, tak samo, jak jej brzydota w poprzedniej fazie. Nie potrafiłby być ani z piękną idiotką, ani brzydkim geniuszem. Była atrakcyjna tylko teraz, gdy wciąż jeszcze pamiętał jej inteligencję, a jej piękność dała się zobaczyć i odczuć. Byłoby głupotą sądzić inaczej. Odsunął się od niej. 
      - Musimy usunąć bomby. Ostrożnie.
      Ale co z ładunkiem emocji wewnątrz jego samego?
      14
      
      Cała trójka wyszła spokojnie z Zamku Roogny. Krata została podniesiona. Trent znalazł kołowrót, naoliwił go i uruchomił z pomocą magii wbudowanej w mechanizm. Duchy pojawiły się, aby ich czule pożegnać. Kameleon płakała przy rozstaniu i nawet Bink był smutny. Zdawał sobie sprawę, jak bardzo samotne będą duchy po tych paru dniach towarzystwa z krwi i kości. Nawet czuł szacunek dla samego upartego zamku. Zrobił, co musiał, tak samo jak Bink.
      Zabrali torby owoców z ogrodu i mieli na sobie wygodne ubrania z zamkowych szaf, gdzie leżały nietknięte przez 800 lat. Dzięki silnym starożytnym zaklęciom wyglądali po królewsku i tak też się czuli. Zamek Roogny dobrze się o nich zatroszczył.
      Ogrody były wspaniałe. Tym razem nie było burzy. Drzewa nie czyniły agresywnych gestów. Wręcz przeciwnie, podsuwały gałęzie, aby je pogłaskano w geście przyjaznego rozstania. Nie pojawiły się żadne groźna zwierzęta, ani też upiory.
      W zadziwiająco krótkim czasie zamek zniknął im z oczu.
      - Jesteśmy teraz poza terytorium Roogny - obwieścił Trent. - Musimy teraz zwiększyć uwagę, bo prawdziwe pustkowie nie zna rozejmu.
      - My? - zapytał Bink. - Nie wracasz do zamku?
      - Nie teraz - odrzekł Czarodziej.
      Podejrzenia Binka powróciły. 
      - Co ty powiedziałeś temu zamkowi?
      - Powiedziałam: powrócę jako Król Roogny znów będzie rządzić Xanth.
      - I on temu uwierzył?
      Spojrzenie Trenta było nadal spokojne. 
      - Dlaczego miał wątpić w prawdę. Trudno zdobyć koronę, pozostając na pustkowiu.
      Bink nie odpowiedział. Zły Czarodziej w końcu nigdy nie twierdził, że porzuca swój zamysł podbicia Xanth. Zgodził się tylko wyprowadzić Binka i Kameleona z zamku. Uczynił to. Teraz znaleźli się ponownie w punkcie wyjścia - działają w ramach rozejmu, aż nie wydostaną się z pustkowia, a potem? Tego Bink nie wiedział.
      Dzika puszcza wkrótce dała o sobie znać. Gdy cała trójka przechodziła przez niewielką, otoczoną ślicznymi żółtymi kwiatami polanę, podniósł się znad niej rój pszczół. Bzyczały gniewnie nie dotykając ich, ani nie żądląc, ale podlatywały blisko, by nagle zmieniać kurs.
      Kameleon kichnęła. Potem kichnął Bink, a za nim Trent. 
      - Pszczoły wywołujące kichanie - zawołał Czarodziej między jednym kichnięciem a drugim. 
      - Przekształć je! - krzyknął Bink.
      - Nie mogę - a psik! - ich zobaczyć - oczy mi łzawią - a psik! - A poza tym to są nieszkodliwe stworzenia... A psik! 
      - Biegiem, idioci! - zawołała Kameleon.
      Pobiegli. Gdy tylko znaleźli się poza polanką, pszczoły zostawiły ich w spokoju, a oni przestali kichać. 
      - Dobrze, że to nie były duszące pszczoły! - powiedział Czarodziej, wycierając załzawione oczy.
      Bink zgodził się. Jedno kichnięcie albo dwa nikomu jeszcze zaszkodziły, ale tuzin jedno za drugim to była poważna sprawa. Prawie nie było czasu na złapanie oddechu. 
      Hałas zainteresował inne stworzenia w puszczy. To było stałe dodatkowe niebezpieczeństwo. Usłyszeli ryk i tupot olbrzymich. Szybciej, niż by sobie tego życzyli, pojawił się wielki, ziejący ogniem smok. Przebiegł przez sam środek kichającej polany, ale pszczoły zostawiły go w spokoju. Miały na tyle rozsądku, żeby nie prowokować kichania pomieszanego z ogniem, które spaliłoby ich kwiaty.
      - Przekształć go! Przekształć go! - zawołała Kameleon, gdy smok skierował się na nią. Smoki zawsze miały skłonność do pięknych dziewic.
      - Nie mogę - mruknął Trent. - Gdy zbliży się na sześć stóp, dawno już będziemy usmażeni. Jego ziejąca ogniem paszcza razi na odległość dwudziestu stóp. 
      - Kiepska z ciebie pomoc - poskarżyła się. 
      - Przekształć mnie! - zawołał Bink w natchnieniu. 
      - Świetny pomysł.
      Nagle Bink stał się sfinksem. Zachował swoją własną głowę, ale miał ciało byka, skrzydła orła i nogi lwa, i był wielki, o wiele większy, niż smok.
      - Nie wiedziałem, że sfinksy są takie wielkie - zahuczał.
      - Przepraszam, znowu zapomniałem - powiedział Trent.  Myślałem o legendarnym sfinksie mundańskim.
      - Ale Mundańczycy nie mają magii.
      - Widocznie przywędrował z Xanth dawno temu. Od tysięcy lat jest skamieniały.
      - Skamieniały? Co może przestraszyć sfinksa tych rozmiarów? zastanawiała się Kameleon, patrząc na ogromną twarz Binka.
      Były jednak inne sprawy do załatwienia. 
      - Spływaj, mała! - zagrzmiał Bink.     
      Smok nie potrafił od razu przystosować się do nowej sytuacji. Wystrzelił pomarańczowym płomieniem w stronę Binka, opalając mu pióra. Nie zabolało go to, ale rozzłościło. Bink wyciągnął lwią łapę i zamachnął się na smoka. Był to niewielki wysiłek, ale stwór poleciał bokiem na drzewo. Deszcz orzechów spadł nań z rozgniewanych gałęzi. Smok wydał okrzyk bólu, wygasił ogień i uciekł.
      Bink ostrożnie przeszedł się dookoła, mając nadzieję, że nikogo nie nadepnął. 
      - Dlaczego o tym wcześniej nie pomyślałeś? - zagrzmiał. - Mogę was przewieźć aż do krańca dżungli. Nikt nas nie pozna i żadne stworzenie nas nie zaczepi!
      Kucnął jak najniżej potrafił, a Kameleon i Trent wspięli się po jego ogonie na plecy. Bink ruszył wolnym krokiem, chociaż i tak szedł szybciej, niż biegłby człowiek.
      Nie trwało to długo. Kameleon, podrzucana na twardym grzbiecie sfinksa stwierdziła, że musi iść do ubikacji. Nic im nie pozostało jak pozwolić jej zejść. Bink zgarbił się, żeby mogła łatwo ześlizgnąć się na dół.
      Trent skorzystał z przerwy, żeby rozprostować kości. Przeszedł się do wielkiej twarzy Binka. 
      - Przekształciłbym cię z powrotem, ale lepiej pozostać przy danej formie, aż się z nią nie skończy - posiedział.  W zasadzie nie mam dowodów, żeby częste transformacje były szkodliwe, ale wydaje mi się, że lepiej nie ryzykować. Skoro sfinks jest inteligentną formą, umysł twój na tym nie cierpi.
      - Nie, mam się świetnie - zgodził się Bink, - Lepiej, niż kiedykolwiek, czy potrafisz odgadnąć zagadkę? Co chodzi na czterech nogach rano, na dwóch w południe, a na trzech wieczorem? 
      - Nie odpowiem. - powiedział zaskoczony Trent. - We wszystkich legendach, jakie słyszałem, sfinksy popełniały samobójstwo, gdy ktoś odgadł ich zagadki. To był typ mniejszego sfinksa, inny gatunek, ale chyba pomieszały mi się te opowiastki i nie zaryzykowałbym twierdzenia, że nie ma pomiędzy nimi pokrewieństwa. 
      - Hm, nie - powiedział zasmucony Bink. - Zagadka pochodzi chyba z mózgu sfinksa, nie mojego. Sfinksy na pewno miały wspólnego przodka, chociaż ja nie wiem, czym różnią się od siebie. 
      - Dziwne... Nie dziwi mnie jednak twoja nieznajomość legend mundańskich, lecz to, że pamiętasz zagadki. Nie przeniosłem twojego umysłu w istniejące ciało sfinksa, bo te stworzenia już przed wiekami wymarły, albo skamieniały. Przekształciłem cię w podobnego potwora, Binka-sfinksa. Jeśli masz naprawdę wspomnienia sfinksa, prawdziwe wspomnienia sfinksa... 
      - Widzę, że sam nie rozumiesz niektórych aspektów twojej magii - powiedział Bink - Chciałbym zgłębić naturę magii, wszelkiej magii.
      - Tak, to jest tajemnica, Magia istnieje tylko w Xanth. Dlaczego? Jaki jest jej mechanizm? Dlaczego wydaje się, że Xanth jest bliski każdej mundańskiej krainie przestrzennie, językowo i kulturowo? Jak przekazywana jest magia na wszystkich poziomach z obszaru geograficznego do jego mieszkańców? 
      - Zastanawiałem się nad tym - powiedział Bink - Myślałem, że może to jakieś promieniowanie ze skał, albo wartości odżywcze gleby...                             
      - Gdy zostanę Królem, zainicjuję program badawczy, mający na celu, poznanie prawdziwej historii Xanth.
      Kiedy Trent zostanie Królem. Pomysł był niewątpliwie interesujący, prawdę mówiąc, bardzo interesujący, ale nie za taką cenę. Przez chwilę Bink odczuł pokusę, lekkim uderzeniem swojej potężnej, przedniej łapy mógłby zabić Złego Czarodzieja i na zawsze pozbyć się zagrożenia.
      Nie. Nawet jeśli Trent nie był jego przyjacielem, Bink nie był zdolny przerwać rozejmu w taki sposób. Poza tym, nie chciał zostać ani fizycznym, ani moralnym potworem na resztę życia. 
      - Nasza pani coś się nie spieszy - mruknął Trent. Bink odwrócił swoją olbrzymią głowę, szukając Kameleona.
      - Zwykle załatwia to bardzo szybko. Nie lubi być sama. Może poszła szukać swojego zaklęcia, no wiesz, żeby stać się normalną. Opuściła Xanth, aby pozbyć się swojej magii, a teraz, skoro znów tu jest, szuka jakiejś kontrmagii. Nie jest teraz bardzo błyskotliwa i..
      Trent potarł podbródek. 
      - Tu jest puszcza. Nie chciałbym naruszać jaj samotności, ale...
      - Może lepiej jej poszukajmy.
      - Hmm. Myślę, że wytrzymasz jeszcze jedną transformację - zadecydował Trent. - Zamienię cię w psa gończego. To mundańskie zwierzę, rodzaj psa, znakomicie trzymającego trop. Jeśli wpadniesz na nią w jakiejś intymnej sytuacji, to będziesz tylko zwierzęciem, a nie podglądającym człowiekiem.
      Nagle Bink stał się stworzeniem o czułym węchu, miękkich, zwisających uszach i obwisłym pysku. Potrafił wyczuć resztki jakiejkolwiek woni. Był tego pewien. Nigdy dotychczas nie zdawał sobie sprawy, jak niezmiernie ważny jest węch. Dziwne, że do tej pory polegał na innych, mniej ważnych zmysłach.
      Trent ukrył ich zapasy w pseudowikłaczu i odwrócił się do Binka. 
      - Świetnie, Bink szukaj jej.
      Bink rozumiał go, ale nie potrafił odpowiedzieć, bo nie należał do zwierząt mówiących.
      Ślad Kameleona był tak wyraźny, że Bink nie mógł zrozumieć, dlaczego Trent nie potrafi sam go wyczuć. Przytknął nos do ziemi - najnaturalniejsza w świecie pozycja głowy - blisko najważniejszego źródła informacji i ruszył pewnie naprzód.
      Ślad prowadził za krzaki, a potem w głąb pustkowia. Coś jednak ją skusiło, na jej obecnym niskim poziomie inteligencji wystarczyłoby cokolwiek, ale nie było czuć żadnego ustalonego zapachu zwierzęcia czy rośliny, za którymi mogła pójść. To oznaczało magię. Bink szczeknął zmartwiony i pobiegł węsząc dalej, a Czarodziej poszedł za nim. Magiczna przynęta prawie na pewno oznaczała kłopoty.
      Jej ślad nie wiódł pod wikłacze, ani w stronę bagna, ani do leża wiwer. Wiódł między tymi oczywistymi niebezpieczeństwami, prowadząc ogólnie na południe, w stronę głębokiej puszczy. Coś ją tamtędy przeprowadziło, wiodąc ją bezpiecznie między tymi zagrożeniami, ale co, gdzie i dlaczego?
      Bink wiedział ogólnie, o co chodzi, ale nie znał szczegółów! Jakiś błędny ognik skinął na nią, wciąż kusząc, by szła naprzód, wciąż poza zasięgiem ręki. Może udawał, że oferuje jej eliksir, który sprawi, że będzie normalna, więc dała się nabrać. Zaprowadzi ją w najdzikszą głuszę, gdzie się łatwo zgubi. Długo tam nie przetrwa. Bink zawahał się. Nie tracił tropu, to jest niemożliwe, ale było coś jeszcze.
      - O co chodzi, Bink? - zapytał Trent. - Wiem, że podążała za ignis fatuus, ale skoro jesteśmy na jej tropie, powinniśmy móc... - przerwał, zauważając to coś. Było to drżenie    ziemi, jakby uderzył o nią jakiś wielki przedmiot, przedmiot ważący wiele ton.
      Trent rozejrzał się. 
      - Nie widzę go, Bink. Możesz go wywęszyć?
      Bink nie wydawał głosu. Wiatr wiał w złym kierunku. Nie mógł wywęszyć z tej odległości źródła hałasu. 
      - Chcesz, żebym przekształcił cię w coś silniejszego? - zapytał Trent. - Nie podoba mi się to, najpierw gaz bagienny, a  teraz ten dziwny pościg.
      Gdyby Bink zmienił się, nie mógłby wywęszyć śladu Kameleona milczał więc.
      - No dobrze, Bink, ale trzymaj się blisko mnie, żebym mógł przekształcić cię w stworzenie, które w danej sytuacji odda nam najcenniejsze usługi. Musisz być w zasięgu ręki. Mam wrażenie, że zbliżamy się do wielkiego niebezpieczeństwa, albo pozwalamy mu się do nas zbliżyć - dotknął miecza.
      Poszli dalej, a wstrząsy stawały się gwałtowniejsze, aż przeszły w miarowy stukot nóg jakiegoś ciężkiego zwierza, nic jednak nie widzieli, Teraz to coś było tuż za nimi i zbliżało i coraz bardziej. 
      - Chyba lepiej będzie się schować - mruknął ponuro Trent. - Jak mówią, rozsądek idzie w parze z odwaga. 
      Dobry pomysł. Ukryli się za nieszkodliwym drzewem piwnym i patrzyli w milczeniu. Tupanie stało się głośne. Bardzo głośne. Drzewo zaczęło trząść się od regularnych wibracji. Gałązki zaczęły opadać, a w pniu pojawił się przeciek. Strumień piwa wystrzelił prosto pod wrażliwy nos Binka. Odskoczył, nawet w ludzkiej postaci Bink nigdy nie przepadał za tym napojem. Wyjrzał zza pnia i nie zobaczył nic.
      Wreszcie coś dało się dostrzec. Ułamała się gałązka drzewa kolcowieżowego. Krzaki gwałtownie zafalowały i rozsunęły się na boki. Kawałek ziemi zapadł się. Więcej piwa wytrysnęło z nowych szczelin w pniu, za którym się schowali, przepajając powietrze zapachem słodu. Nadal nie było widać nic konkretnego.
      - On jest niewidzialny - szepnął Trent, wycierając ręką piwo. - Niewidzialny olbrzym.
      Niewidzialny! To znaczyło, że Trent nie mógł go przekształcić. Musiał widzieć to, co chciał zaczarować.
      Stali razem otoczeni coraz gęstszymi oparami piwa i patrzyli, jak olbrzym przechodzi. Ogromne ślady ludzkich nóg, każdy długości.10 stóp, pojawiały się na ziemi, tworząc głębokie dziury. Tup! - drzewa podskoczyły i zadrżały, gubiąc owoce i liście. Tup! - krzak lodowy zniknął, pozostawiając pachnącą barwną plamę na płaskiej powierzchni zagłębienia. Tup! - przerażony wikłacz zwinął swoje macki. Tup! - kłoda drzewa pękła na całej pięciostopowej szerokości śladu olbrzyma.
      Buchnął duszący smród, podobny do odoru śmierdziela. Czuły nos Binka cierpiał.
      - Nie jestem tchórzem - mruknął Trent - ale zaczynam się bać. Gdy ani miecz, ani zaklęcia nie mogą dosięgnąć wroga... - zmarszczył nos. - Sam jego zapach jest zabójczy. Musiał się najeść zgniłych owoców na śniadanie.
      Bink nie znał tego dania. Jeśli były to owoce, jakie rosły na drzewach Mundanii, to nie chciał ich próbować.
      Wkrótce poczuł, że zjeżyły mu się włosy na karku. Słyszał o takich potworach, ale myślał, że to żarty. Niewidzialny, ale wyczuwalny olbrzym!
      - Jeśli ma odpowiednie proporcje - zauważył Trent - to powinien być wysoki na około 60 stóp. To jest niemożliwe w Mundanii z czysto fizycznych powodów, określanych przez prawo kwadratu i sześcianu i tak dalej. Ale tu, kto może oprzeć się magii w swojej wielkości jest ponad puszczą, a nie w niej - przerwał i zamyślił się na chwilę - On na pewno nie tropił nas. Dokąd  on idzie?
      Tam gdzie Kameleon, pomyślał Bink. Warknął.
      - W porządku, Bink, lepiej ją wytropmy, zanim zostanie rozdeptana!
      Poszli dalej czymś, co było dobrze wydeptanym szlakiem. Tam, gdzie wielkie ślady krzyżowały się ze śladami Kameleona, przeważał zapach olbrzyma tak silny, że czuły nos Binka zaczął protestować. Omijał więc je i trzymał się łagodniejszego zapachu Kameleona.
      Teraz usłyszeli nad sobą gwizd. Bink spojrzał nerwowo w górę i zobaczył gryfa, manewrującego ostrożnie między drzewami. Trent wyciągnął miecz i wycofał się w stronę czarnego pnia drzewa naftowego, zwracając się twarzą do potwora.. Bink nie mając warunków do walki, wyszczerzył zęby i pobiegł w kierunku tej samej kryjówki. Był zadowolony, że nie mieli do czynienia ze smokiem. Jeden dobry płomień i drzewo buchnęłoby ogniem, a ich zmiotłoby z powierzchni ziemi. Wiedział też, że zwisające gałęzie zakłócą lot potwora i zmuszą go do walki na ziemi. Było to ryzykowne ale ograniczało teren starcia do dwóch  wymiarów z korzyścią dla Binka i Trenta. Może jeśli Bink odwróci jego uwagę Trent będzie mógł bezpiecznie zbliżyć się na odpowiednią odległość, żeby go przekształcić.
      Gryf wylądował na ziemi, zwijając swoje błyszczące skrzydła. Szpic jego skręconego lwiego ogona drgał, a wielkie orle szpony wyorały w ziemi bruzdy. Jego orla głowa zwróciła się w stronę Trenta.. 
      - Cawp? - zapytał, Bink niemal czuł, jak ten śmiercionośny dziob rozcina jego ciało. Gryf w dobrej kondycji może z powodzeniem walczyć ze średniej wielkości smokiem, a ten    miał świetną kondycję. Gryf podsunął się prawie w zakres przekształcenia. 
      - Kieruj się tropem olbrzyma, tędy - rozkazał Trent potworowi. 
      - Jest bardzo wyraźny.
      - Bawp - warknął Gryf. Odwrócił się i ruszył powoli po śladach.
Sprężył swoje lwie muskuły, rozpostarł skrzydła i uniósł się w powietrze. Leciał nisko wzdłuż tunelu, który niewidzialny olbrzym wyrył w puszczy.
      Trent i Bink wymienili zdziwione spojrzenia. Udało im się wymknąć przypadkiem: gryfy są bardzo zręczne w walce, a magia Trenta mogła nie zadziałać na czas.
      - On tylko chciał zapytać, jak tam dojść - powiedział Trent  coś tam się dzieje bardzo dziwnego. Lepiej się pośpieszmy. Mielibyśmy cholernego pecha, gdyby się okazało, że wyznawcy jakiejś dziwnej religii składają swemu bóstwu ofiarę z człowieka.
      - Rytualną ofiarę? - Bink warknął, wyrażając swoje zmieszanie.
      - No wiesz - powiedział ponuro Trent, - Krwawy ołtarz, piękna dziewica...
      - Wrrr! - Bink wrócił na ślad.
      Wkrótce usłyszeli przed sobą hałas. Były to tupania, trzaski i wycia 
      - Bardziej to przypomina bitwę, niż przyjęcie, naprawdę nie rozumiem, co...
      W końcu zobaczyli, co się działo. Zatrzymali się zdumieni. Było to zadziwiające zgromadzenie stworzeń, ustawionych w wielki, luźny krąg twarzami do środka: smoki, gryfy, mantikory, harpie, węże ziemne, trolle, gobliny, wróżki i masa innych stworów, która trudno było od razu odróżnić. Było też paru ludzi.
      Nie zajmowali się niczym wspólnie, tylko każdy był zainteresowany swoim własnym ćwiczeniem, tupiąc nogami, kłapiąc zębami w powietrzu, klaszcząc kopytami i waląc w skały. W środku leżało kilka nieżywych lub umierających stworzeń, którymi nikt się nie zajmował. Bink widział i czuł zapach krwi i słyszał ich bolesne jęki. Była to bitwa, ale gdzie był wróg? Nie był to niewidzialny olbrzym; jego ślady ograniczały się do jednego odcinka, nie wchodząc na teren innych.
      - Wydawało mi się, że wiem coś na temat magii - powiedział Trent potrząsając głową - ale to przechodzi moje pojęcie. Te stworzenia są naturalnymi wrogami, a jednak nie zwracają na siebie uwagi i nie rzucają się na swoje ofiary. 
      - Hau! - wykrzyknął Bink. Odnalazł Kameleona. Trzymała w rękach dwa duże płaskie kamienie w odległości około stopy jeden od drugiego i patrzyła pomiędzy nie z uwagą. Nagle trzasnęła nimi taką siłą, że wypadły jej z rąk. Popatrzyła w powietrze ponad nimi, uśmiechnęła się zagadkowo, podniosła kamienie i powtórzył całą procedurę.
      Trent popatrzył w tę samą stronę. 
      - Targanek - powiedział, ale Bink nie czuł tego zapachu - To musi być miejscowe zaklęcie. Lepiej wycofajmy się, zanim i my padniemy jego ofiarą..
      Zaczęli się wycofywać, chociaż Bink nie chciał opuszczać Kameleona. Podbiegł do nich stary, posiwiały centaur. 
      - Nie kręćcie się tu! - warknął. - Idźcie do północnego odcinka - wskazał im kierunek. - Ponosimy tam ciężkie straty, a Wielka Stopa sam sobie nie poradzi, nawet nie widzi wroga. Mogą się przedrzeć w każdej chwili. Weźcie kamienie, nie używaj miecza, idioto!
      - Do czego mam nie używać miecza? - zapytał Trent ze zrozumiałą irytacją.
      - Do zwijek, oczywiście. Przetniesz jedną na pół i będziesz miał dwie. Ty...
      - Zwijki! - westchnął Trent, a Bink zawarczał wrogo. 
      Centaur zawęszył. 
      - Piliście?
      - Wielka stopa przechodząc rozwalił drzewo piwne, za którym się schowaliśmy  wyjaśnił Trent. - Myślałem, że zwijki zostały wyniszczone!
      - Wszyscy tak myśleliśmy - powiedział centaur - ale okazało się, że jest tu ich spora kolonia. Musicie je roztrzaskiwać, albo rozgryzać, palić, albo topić. Nie możemy dopuścić, żeby chociaż jedna wydostała się na wolność, a teraz ruszajcie!
      Trent rozejrzał się. 
      - Gdzie są kamienie?
      - Tu. Zabrałem ich trochę - centaur wskazał im kierunek. - Wiedziałem, że sam sobie nie dam z nimi rady, więc rozesłałem błędne ogniki, żeby wezwały pomocy.
      Nagle Bink rozpoznał centaura. Był to Herman Pustelnik wygnany za społeczeństwa centaurów za nieobyczajność prawie dziesięć lat temu. Niesłychane, że przeżył tu w najdzikszej głuszy, ale centaury to wytrzymałe stworzenia.
      Trent nie kojarzył go. To wszystko działo się po jego własnym wygnaniu. Dobrze jednak wiedział, jakie zagrożenia przedstawiały zwijki. Wybrał dwa solidne kamienie z arsenału Hermana i pospieszył w stronę północnego odcinka. 
      Bink pobiegł za nim. On też musiał pomagać. Jeśli nawet jedna zwijka przedostanie się, to po jakimi czasie powstanie następny rój, którego można już nie opanować. Dogonił Czarodzieja. 
      - Hau, hau! - szczeknął przynaglająco.
      Trent patrzył przed siebie.
      - Bink, jeśli teraz cię przekształcę, to wszyscy to zobaczą i poznają mnie od razu. Mogą się zwrócić przeciwko mnie i przerwać oblężenie zwijek. Myślę, że uda nam się zlikwidować rój tymi siłami, które mamy. Centaur wszystko zorganizował. W swej naturalnej postaci nie będziesz lepiej nadawał się do walki, niż w obecnej. Poczekaj, aż to się skończy.
      Bink nie uważał, żeby argumenty te były przekonujące, ale nie miał wyboru, więc postanowił być użytecznym w tej postaci. Może będzie potrafił wyczuć zwijki węchem. 
      Gdy zbliżali się do swojego odcinka, gryf głośno krzyknął i zatoczył się. Przypominał tego, którego tu skierowali, musiał zgubić swój błędny ognik. Wszystkie gryfy wyglądały i pachniały podobnie i nie robiło to teraz różnicy; wszystkie stworzenia miały tutaj wspólny cel. Jednak wydawało mu się, że to ten sam. Podbiegł do niego, mając nadzieję, że uszkodzenie nie jest poważne.
      Stworzenie krwawiło ze śmiertelnej rany. Zwijka przedziurawiła jego lwie serce. Śmiercionośne robactwo poruszało się nagłymi przyspieszeniami, wzdłuż tworzonych przez siebie magicznych tuneli swoich rozmiarów. Potem zatrzymywały się, aby nabrać sił, a może po prostu, żeby zastanowić się nad tajemnicami bytu. Nikt naprawdę nie wiedział, o co im chodzi. Zwijka, która zabiła gryfa, powinna tu gdzieś być. Bink powęszył i wyczuł lekki zgniły zapach. Skierował się w jego stronę i zobaczył swoją pierwszą, żywą zwijkę.
      Był to zwinięty w luźną spiralę robak długości około dwóch cali, wiszący absolutnie nieruchomo w powietrzu, wcale nie wyglądał groźnie. Bink szczeknął, kierując nos w jego stronę.
      Trent usłyszał go. Podbiegł z dwoma skalnymi odłamkami.
      - Dobrze, Bink - zawołał i trzasnął w zwijkę. Odsunął kamienie od siebie i wypadło spomiędzy nich jej martwe, rozmiażdżone ciało. - Jedna z głowy!
      Bzz! 
      - Następna! - krzyknął Trent. - One robią tunele we wszystkim, nawet w powietrzu, więc słychać, jak zamyka się za nimi próżnia. Ta powinna być gdzieś tu - znów trzasnął kamieniem o kamień, rozgniatając zwijkę.
      Potem rozpętało się piekło. Zwijki z uporem wystrzeliwały na zewnątrz, każda w swoją stronę. W żaden sposób nie dawało się powiedzieć, jak długo będą nieruchomo trwały w jednym miejscu - kilka sekund, czy kilka minut - i jak daleko skoczą - na kilka cali, czy   kilka stóp, ale każda z nich poruszała się po linii prostej, dokładnie w kierunku, w którym wyruszyła, nie odchodząc od niego nawet o włos, więc było całkiem łatwo prześledzić tor jej ruchu i zlokalizować ją. Jeśli stanęło się przed zwijką w niewłaściwym momencie, wtedy nie było już ratunku, a jeśli zwijka przeszłą przez jakiś ważny organ, groziła śmierć na miejscu. Nie wolno było też ustawiać się z tyłu, bo im bliżej podchodziło się do środka roju, tym więcej było tam zwijek. Tak wiele, że roztrzaskując jedną, można było zostać równocześnie przedziurawionym przez drugą. Musieli więc stać na zewnątrz kręgu rozprzestrzeniających się zwijek i niszczyć te, które pojawiały się najpierw.
      Zwijki sprawiały wrażenie istot bezmyślnych, a przynajmniej obojętnych, na zjawiska zewnętrzne. Ich z góry ustalono tunele przechodziły przez wszystko, absolutnie wszystko, co stanęło na drodze. Jeśli nie zlokalizowało się zwijki dostatecznie szybko, to już koniec, bo stworzenie skakało znowu. Nie jest jednak łatwo znaleźć zwijkę, bo wygląda ona z boku jak poskręcana łodyżka, a z tyłu jak zwinięta. Musi się ruszyć, żeby zwrócić na siebie uwagę, a wtedy może być już za późno. 
      - To tak, jakby stać na strzelnicy i łapać przelatujące kule. -mruknął Trent. Wyglądało to na kolejną mundańską aluzję - najprawdopodobniej w Mundanii zwijki nazywano kulami. 
      Niewidoczny olbrzym pracował na prawo od Binka, co ten bardzo wyraźnie czuł węchem. Tup!"  roztrzaskał zwijkę, a może sto zwijek. Los ten jednak spotykał wszystko inne, co znalazło się pod jego nogą. Bink nie odważyłby się wystawiać zwijek Wielkiej Stopie, bo równałoby się to samobójstwu. Z tego, co widział, olbrzym deptał gdzie popadło. Uważał widocznie, że to równie dobry sposób jak inne.
      Po lewej stronie Binka pracował jednorożec. Gdy znajdował zwijkę, to albo roztrzaskiwał ją między swoim rogiem i kopytem, albo łapał ją w pysk i miażdżył swoimi końskimi zębami. Binkowi sposób ten wydawał się mało przyjemny i niebezpieczny, bo jeśli się źle obliczyło lot zwijki...
      Bzz!" - w szczęce jednorożca pojawiła się dziura. Pociekła krew. Stwór zarżał z bólu i pokłusował wzdłuż toru zwijki. Znalazł ją i znów kłapnął, tym razem drugą stroną szczęki,
      Bink był pełen podziwu dla odwagi jednorożca, ale musiał zająć się swoją działką, Właśnie pojawiły się w jego zasięgu dwie zwijki. Wystawił tą bliższą Trentowi, a potem pobiegł do tej dalszej, bojąc się, że Trent do niej nie zdąży. Jego psie zęby były przeznaczone do cięcia i rozrywania, a nie do żucia, ale może się jednak nadadzą. Kłapnął na zwijkę. Zazgrzytała mu nieprzyjemnie w zębach. Jej ciało było twarde ale kruche i wyciekał z niego płyn. To był jakiś kwas, ale Bink dokładnie ją rozżuł, żeby mieć pewność, że jest zmiażdżona. Wiedział, że każdy nierozgnieciony kawałek będzie dalej latał jako maleńka zwijka, równie niebezpieczna, jak duża. Wypluł resztki. Pozostał mu okropny niesmak w ustach.
      Bzz! Bzz - następne dwie zwijki pojawiły się w pobliżu. Trent usłyszał jedną z nich i skoczył na nią, Bink rzucił się w stronę drugiej, ale kiedy obaj byli ustawieni, usłyszeli pomiędzy sobą trzecie bzz". Tempo wzrastało w miarę, jak masa zwijek ze środka docierała do obrębu koła. Było ich tyle, że nie mogli nadążyć. Cały rój liczył pewnie milion robaków. Usłyszeli nad sobą ogłuszający ryk. 
      - Oooaaouu!"
      Centaur Herman przegalopował koło nich. Krew ciekła mu z zadraśnięcia na boku. 
      - Wielka Stopa jest trafiony! - zawołał. - Zejdźcie na bok.
      - Zwijki się wydostaną! - odkrzyknął Trent.
      - Wiem. Mamy ciężkie straty na całym obwodzie. Ten rój jest większy niż myślałem! Bardziej zagęszczony w centrum. I tak ich nie powstrzymamy. Musimy stworzyć następny krąg i mieć nadzieję, że pomoc nadejdzie na czas. Uciekajcie zanim olbrzym padnie.
      Była to dobra rada. Ogromny ślad pojawił się w rejonie Binka, gdy Wielka Stopa zachwiał się. Zaczęli więc uciekać.
      - Aaoogaa! - zabuczał olbrzym i pojawił się następny ślad, tym razem bliżej środka. Doszedł ich podmuch powietrza przesyconego zapachem olbrzyma.
      - Ouuooaaach - dźwięk przesuwał się z wysokości 50 stóp coraz niżej, w stronę środka roju. Usłyszeli trzask, jakby magicznie ścinanej, skamieniałej sosny.
      Herman, który schronił się za tym samym co Trent i Bink drzewem, otarł oko z galaretki i smutnie potrząsnął głową.
      - Zginął naprawdę wielki człowiek. Mała jest teraz nadzieja, że uda nam się opanować zagrożenie. Zostaliśmy zdezorganizowani, a posiłków nie widać. Większa część wroga przedarła się na zewnątrz. Tylko huragan mógłby wykończyć je wszystkie, ale jest za sucho - spojrzał znowu na Trenta. - Skąd ja cię znam? Ty   jesteś... Tak, dwadzieścia lat temu...
      Trent podniósł rękę. 
      - Żałuję, ale muszę... - zaczął.
      - Zaczekaj, Czarodzieju - powiedział Herman. - Nie przekształcaj mnie. Nie wydam twojego sekretu. Mogłem przed chwilą zmiażdżyć ci głowę kopytem, gdybym chciał zrobić ci krzywdę. Wiesz, dlaczego zostałem wypędzony przez swoich?
      Trent zawahał się. 
      - Nie wiem, bo nie znam ciebie.
      - Jestem Herman Pustelnik, ukarany za gorszące praktykowania magii i wywoływanie błędnych ogników. Żadnemu centaurowi nie wolno...
      - Czy to znaczy, że centaury potrafią uprawiać magię?
      - Potrafiłyby, gdyby chciały. My centaury żyjemy od tak dawna w Xanth, że staliśmy się gatunkiem naturalnym. Magia jednak uważana jest...
      - Za gorszącą - dokończył Trent wypowiadając myśl Binka. Więc inteligentne istoty magiczne były w stanie uprawiać magię. Ich niezdolność była uwarunkowana kulturowo, a nie genetycznie. 
      - Zostałeś więc pustelnikiem tutaj, w głuszy.
      - Zgadza się. Tak jak ty jestem wygnańcem, ale obecna potrzeba ważniejsza jest, niż tajemnica. Użyj swojego talentu do zniszczenia zwijek!
      - Nie mogę przekształcić wszystkich. Mogę koncentrować się tylko na jednej za każdym razem. Jest ich za dużo. 
      - Nie tak. musimy je wypalić. Miałem nadzieję, że błędne ogniki sprowadzą salamandrę...
      - Salamandra! - wykrzyknął Trent. - Oczywiście, ale i tak ogień nie rozprzestrzeni się dostatecznie szybko, żeby wypalić wszystkie, a nawet jeśli tak się stanie, to wtedy nie uda się go potem opanować i będzie jeszcze większym zagrożeniem, niż zwijki. Zamienimy jedno zniszczenie na drugie.
      - Niezupełnie, Salamandra ma pewne ograniczenia i wiedząc o nich można nad nią zapanować. Myślałem o... 
      Bzz!" - w pniu drzewa pojawiła się dziura. Wyciekła z niej galaretka o wyglądzie purpurowej krwi. Bink skoczył, żeby rozgnieść zwijkę, która na szczęście przeleciała między nimi, nikogo nie raniąc. Uch! co za ohydny smak. 
      - One są w drzewach - powiedział Trent. - Nie da się ich złapać.
      Herman pokłusował do jakiegoś niczym nie wyróżniającego się krzaka. Zerwał z niego kilka gałęzi. 
      - Krzak salamandry - wyjaśnił. - Lata wygnania zrobiły ze mnie całkiem niezłego przyrodnika. To jest jedyna rzecz, jakiej salamandra nie potrafi zapalić. Stanowi naturalną barierę dla ognia. Jeśli zrobię z tego szelki to mogę obnieść salamandrę, okrążając całą zarazę... 
      - Ale jak powstrzymać ogień zanim zniszczy większość Xanth? - zapytał Trent - Nie możemy liczyć na przypadkowe krzaki. Pół lasu zostanie zniszczone, zanim ogień się wypali. Nie uda nam się powstrzymać ognia na czas. Wiesz, to pewnie był powód, dla którego ogniki nie przyprowadziły salamandry. Ta gęsta puszcza na pewno ma zaklęcia odstraszające salamandry, bo ich ogień szybko by zraził to całe środowisko.
      Herman przerwał mu gestem ręki. Był stary, ale jaszcza silny, ręka była wspaniale umięśniona. 
      - Wiesz, że ogień salamandry pali się tylko w tę stronę, z której został podłożony? Jeśli stworzymy krąg ognia płonącego do wewnątrz... 
      - Rozumiem już! - zawołał Trent. - Wypali się w środku - rozejrzał się. - Bink?
      Nic innego nie pozostało. Bink nie był zachwycony  perspektywą stania się salamandrą, ale wszystko było lepsze od wydania Xanth na łup zwijek. Żaden człowiek i żadne zwierzę nie będzie bezpieczne, jeśli rój znów się wydostanie spod kontroli. Zbliżył się.
      Nagle stał się małym, jaskrawym płazem długości około czterech stóp od czubka nosa, do czubka ogona. Znów przypomniał mu się omen, który widział na początku swojej przygody: Kameleon w pewnym momencie był też salamandrą zanim został pożarty przez jastrzębie. Czyżby to już był koniec? 
      Tam gdzie stał zapłonęła ziemia. Piasek pod nią nie palił się, ale wszystko to, co było nad nim służyło jako paliwo.
      - Wchodź tutaj  powiedział Herman trzymając siatkę zręcznie splecioną z gałązek  Będę cię niósł zataczając wielkie koło. Pilnuj żebyś kierował swój ogień do środka  i żeby upewnić się, że Bink dobrze go zrozumiał wskazał kierunek lewą ręką.
      No cóż, takie ograniczenie psuje trochę przyjemności, ale...
      Bink wszedł do siatki. Centaur podniósł ją i trzymał na odległość wyciągniętej ręki. Nie pozostało mu nic innego, bo Bink był naprawdę gorący.
      Herman pogalopował. 
      - Uciekajcie! Uciekajcie!  zawołał zadziwiająco donośnie, do zmagających się stworzeń, które ciągle próbowały zatrzymać zwijki.  Wypalamy je! Salamandra!!!  a do Binka rzekł  Na lewo! Na lewo!
      Bink miał nadzieję, że Herman zapomniał o tym ograniczeniu. No cóż, lepsza połowa ognia, niż  wcale. Wystrzeliła z niego ściana płomieni. Wszystko czego dotknęła, zapalało się błyskawicznie i gwałtownie płonęło. Gałęzie, liście, całe zielone drzewa, a nawet martwe ciała potworów - płomień pożerał dosłownie wszystko. Taki był ogień salamandry - płonął magicznie, niezależnie od warunków. Żadna burza nie mogła go ugasić, bo zapalał nawet wodę. Wszystko poza skałami ziemią i krzakiem salamandry. Niech go diabli!
      Rozpoczął się pośpieszny odwrót. Smoki, gryfy, harpie i ludzie uciekali szybko z drogi strasznego ognia. Każda poruszająca się istota, poza zwijkami, które jak zawsze podążały bezmyślnie w swoją stronę. Płomienie łakomie zgarniały wielkie drzewa, pożerając je z imponującą szybkością. Wikłacz wił się z bólu i czuć było zapach palącego się piwa i galaretki. Widoczny już był kawał wypalonej ziemi, piasku i popiołu, zaznaczając drogę, którą podążali. Wspaniale! 
      Bzz - Bink padł na ziemię. Na zasadzie, że głupi ma szczęście, przedziurawiła rękę Hermana. Świetnie. Teraz Bink będzie mógł wydostać się z siatki, zabrać się naprawę do pracy i urządzić wspaniały fajerwerk.
      Centaur zawrócił jednak i chwycił siatkę lewą ręką. Płomienie dotknęły na chwilę jego palców, zamieniając ich czubki w popiół, ale centaur utrzymał siatkę. Niech licho porwie jego odwagę. 
      - Dalej! - zwołał Herman wracając do galopu - Na lewo! 
      Bink musiał go słuchać. Ze złością wystrzelił szczególnie intensywny płomień w nadziei, że Herman znów go upuści, ale nie poskutkowało. Centaur pogalopował dalej, odrobinę poszerzając krąg. Zwijki najwyraźniej rozprzestrzeniały się dalej. Wszystkie te, które przedostały się poza ściany płomieni i zatrzymały na spalonej już ziemi, przetrwają. Było to ryzykowne, ale nie miały innej szansy przeżycia.
      Krąg był już prawie zamknięty. Centaur dysponował naprawdę dużą szybkością. Pognali w kierunku poszarzającego się kawałka spalonej ziemi, od której zaczęli, żeby przepuścić kilka potworów, by mogły się ratować. Ostatni wypełzł wielki wąż ziemny - sto stóp wijącego się kadłuba.
      Trent organizował pozostałe zwierzęta w oddział mający wyłapać nieliczne zwijki, które mogły się wydostać przez krąg. Teraz, gdy większość z nich została zniszczona, można było zająć się pozostałymi jednostkami. Musiały być wybite co do jednej. 
      Ogień zamknął się na miejscu, gdzie wyroiły się zwijki. Usłyszeli ogłuszający jęk. 
      - Aaooogaa! - coś niewidocznego poruszyło się.
      - Wielka Stopa! - zawołał Trent. - On jeszcze żyje! 
      - Myślałem, że poległ - powiedział ze zgrozą Herman. - Zamknęliśmy krąg i nie możemy go wypuścić.
      - Dostał w nogi, więc upadł, nie umarł - powiedział Trent - Upadek musiał go na jakiś czas ogłuszyć - patrzył na skaczące płomienie, zakreślające sylwetkę wielkiego człowieka, leżącego bezwładnie i drżącego w konwulsjach. Doszedł ich zapach płonącego śmietnika. - Teraz już za późno.
      Konający olbrzym miotał się i rozrzucał płonące gałęzie na wszystkie strony. Niektóre lądowały w puszczy, na zewnątrz koła. 
      - Gaście te płomienie - zawołał centaur. - Mogą spowodować pożar.
      Nikt jednak nie mógł ugasić, ani nawet zlokalizować płomieni. Nikt, poza samym Hermanem, który miał siatkę. Wyrzucił z niej Binka i pogalopował w stronę najbliższego ognia, który był niebezpiecznie blisko drzewa naftowego.
      Trent wykonał szybki gest i Bink był znowu sobą. Wyskoczył z dymiącego miejsca, które dotknął jeszcze jako salamandra. Wielka jest moc Złego Czarodzieja  mógłby w każdej chwili zniszczyć Xanth po prostu wyczarowując kilka salamander.
      Bink zamrugał i zobaczył Kameleona ścigającego zwijkę pomiędzy słupami magicznego ognia stworzonymi przez dwie gałęzie. Była zbyt zawzięta, albo zbyt głupia, żaby sobie zdawać sprawę z niebezpieczeństwa. Pobiegł za nią. 
      - Kameleon! Uważaj!
      Nie zwróciła na niego uwagi, zajęta swoim zadaniem. Dopędził ją i odwrócił do siebie. 
      - Ogień zniszczy zwijki. Musimy się stąd wydostać.
      - Och! - powiedziała słabo. Jej niegdyś wytworna suknia była zniszczona, a na twarzy miała brudne smugi, ale wciąż była oślepiająco piękna.
      - Chodź - wziął ją za rękę i pociągnął za sobą, ale uparty język ognia zamknął im drogę. Byli uwięzieni na zmniejszającej swe wymiary wysepce.
      Omen! Właśnie teraz uderzył i Kameleona i jego samego. Herman dał susa przez ogień. Wspaniały centaur zawołał 
      - Skaczcie mi na grzbiet.
      Bink otoczył ramionami Kameleona i dźwignął ją na grzbiet Pustelnika. Miała cudownie bujne kształty. Jej szczupła talia miękko przechodziła w zarys ud. Nie miał co prawda żadnego powodu, żeby się tym teraz zajmować, ale stojąc za nią, gdy wciągała się na brzuchu na grzbiet centaura, myśli te stały się nieuniknione. Niezręcznie pchnął jej zgrabny tył tak, żeby załapała równowagę, a potem, sam wdrapał się na grzbiet.
      Herman ruszył najpierw kłusem, a potem galopem, rozpędzając się do skoku przez ogień.
      - Bzz! - gdzieś blisko pojawiła się zwijka. Centaur potknął się. 
      - Trafiła mnie - zawołał, a potem wyprostował się z wysiłkiem i skoczył. Nie udało mu się. Przednie nogi ugięły mu się w kolanach, a tylne zostały ogarnięte przez płomienie. Bink i Kameleon polecieli do przodu, spadając po obu stronach jego człowieczego tułowia. Herman chwycił każde z nich za ramię i w przypływie sił wypchnął ich poza niebezpieczny obszar.
      Przybiegł Trent. 
      - Płoniesz, Pustelniku-! - zawołał. - Przekształcę cię...
      - Nie - powiedział Herman. - Dostałem w wątrobę. To już koniec. Niech mnie zabierze ogień - skrzywił się? - Tylko oszczędź mi bólu mieczem - i wskazał na swoją szyję.
      Bink starałby się zyskać na czasie udając, że nie rozumie o co chodzi, próbując odsunąć od siebie nieuniknione. Zły Czarodziej był bardziej zdecydowany. 
      - Jak sobie życzysz - powiedział. Nagle w jego ręku pojawił się miecz, zatoczył łuk i szlachetna głowa poleciała na ziemię.
      Bink zapatrzył się na nią w osłupieniu. Nigdy w życiu nie widział zabójstwa popełnionego z tak zimną krwią. 
      - Dziękuję ci - powiedziała głowa sprawnie. - Oszczędziłeś mi bólu, a twój sekret umrze wraz ze mną - oczy centaura zamknęły się.
      Herman Pustelnik naprawdę tego chciał. Trent dobrze ocenił sytuację i zadziałał błyskawicznie. Bink wszystko by popsuł. 
      - Był to stwór, z którego przyjaźni byłbym dumny - powiedział ze smutkiem Trent. - Ocaliłbym go, gdyby leżało to w moich możliwościach..
      Maleńkie płomyki podbiegły tanecznie grupując się nad martwą głową. Bink w pierwszej chwili myślał, że to iskry, ale one nie paliły. 
      - Błędne ogniki - mruknął Trent - Żegnają się z nim.
      Światełka rozproszyły się, zabierając ze sobą niejasne przeczucie tajemnic zaledwie dostrzeżonych i nigdy nie doznanych radości. Ogień pochłonął najpierw ciało, a potem głowę i przeniósł się na już spalony teren. Reszta ognia znajdowała się w środku koła, gdzie niewidoczny olbrzym już się nie miotał. 
      Trent podniósł głos. 
      - Zamilknijmy teraz wszyscy na cześć Hermana Pustelnika, skrzywdzonego przez swoich, który zginął w obronie Xanthu, a także Wielkiej Stopy i wszystkich innych szlachetnych stworzeń, które poległy w podobny sposób. 
      Milczenie zapadło nad całą gromadą. Cisza była absolutna; nie bzyknął nawet owad. Jedna minuta, dwie, trzy - nie rozległ się żaden dźwięk. Było to niezwykłe zgromadzenie potworów, stojących bez ruchu z pochylonymi głowami ku czci tych, którzy tak dzielnie walczyli ze wspólnym wrogiem. Bink był poruszony do głębi, nigdy już nie pomyśli o stworzeniach z pustkowia jak o zwykłych zwierzętach. 
      Wreszcie Trent podniósł oczy. 
      - Xanth jest ocalony dzięki Hermanowi i wam wszystkich - ogłosił. - Zwijki zostały zniszczone. Rozejdźcie się, wiedząc o naszej wdzięczności i idźcie z podniesionym czołem. Oddaliście najwyższą usługę. Dziękuję wam.
      - Ale jakieś zwijki mogły uciec  zaprotestował szeptem Bink.
      - Nie. Żadna nie uciekła To była solidna robota.
      - Skąd masz taką pewność?
      - Nie słyszałem bzyknięć podczas milczenia. Zwijki nie pozostają nieruchomo dłużej niż trzy minuty.
      Binkowi opadła szczęka. Milczenie żałoby i wdzięczności było szczere, ale służyło też do sprawdzenia, czy zagrożenie rzeczywiście zostało opanowane. Bink sam by o tym nigdy nie pomyślał. Jakże sprawnie przejął Trent trudną i wymagającą rolę przywódcy, gdy centaur poległ. I nie wydał przy tym swojego sekretu.
      Zgromadzone monstra rozeszły się w zgodzie, w milcząco zawartym pokoju. Wiele z nich było zranionych, ale znosiły ból z godnością i odwagą i nie kłóciły się ze sobą. Olbrzymi wąż ziemny prześlizgnął się obok nich i Bink naliczył w nim co najmniej sześć dziur, ale wąż się nie zatrzymywał. Jak inne stworzenia przyszedł, żeby zrobić to, co należało, ale w przyszłości będzie równie niebezpieczny, jak przedtem.
      - Czy wyruszamy dalej? - zapytał Trent spoglądając po raz ostatni na goły, płaski krąg popiołu.
      - Chyba tak - odpowiedział Bink - Ogień już prawie dogasł.
      Nagle stał się znów sfinksem, o połowę niższym od olbrzyma, ale o wiele masywniejszym. Trent najwyraźniej uznał, że wielokrotne transformacje są bezpieczne. Czarodziej i Kameleon weszli mu na grzbiet, a on wrócił do miejsca, gdzie ukryli zapasy.
      - Żadnych przerw już nie robimy - mruknął donośnie Bink. - Ktoś zachichotał.
      
      
      15
      
      Doszli do skraju puszczy i nagle pustkowie skończyło się. Przed nimi rozpościerały się błękitne pola plantacji dżinsowej. Cywilizacja
      Trent i Kameleon zeszli z grzbietu Binka, który wędrował niezmordowanie przez całą noc, śpiąc, podczas gdy jego nogi nadal pracowały. Nic ich nie niepokoiło, nawet najdziksze stworzenia na pustkowiu są do pewnego stopnia ostrożne. Teraz był późny poranek, a Bink wciąż czuł się świetnie. Nagle stał się znowu człowiekiem, co nie zmieniło jego dobrego samopoczucia. 
      - Sądzę, że tu się rozstajemy  powiedział - Przykro mi, że nie możemy się ze sobą zgodzić -. posiedział Trent wyciągając rękę - ale myślę, że rozstanie zniweczy różnicę poglądów między nami. Miło mi było poznać was oboje.
      Bink przyjął jego rękę i potrząsnął nią czując niezrozumiały smutek  Myślę, że z definicji i z talentu jesteś Złym Czarodziejem, ale pomogłeś uratować Xanth od zwijek i byłeś moim przyjacielem. Nie mogę pogodzić się z twoimi planami, lecz... - wzruszył ramionami - żegnaj Czarodzieju.
      -Ja też - powiedziała Kameleon uśmiechając się do Trenta promiennie, co więcej niż nadrobiło brak elegancji jej wypowiedzi.
      - Czyż to nie jest piękne! - powiedział jakiś głos.
      Cała trójka odwróciła się zaskoczona, ale nikogo nie było widać. Nic, tylko dojrzewające dżinsy na swoich zielonych krzakach i ponurą krawędź puszczy.
      Pojawił się szybko gęstniejący obłoczek dymu. Bink poznał tworzący się kształt. 
      - To Czarodziejka Iris, pani Złudzenia.
      - Cieszę się, że mnie tak elegancko przedstawiasz, Bink - powiedziała kobieta, wyglądająca już na istotę z krwi i kości. Stała pośród dżinsów w swojej sukni z rozcięciem, ale Bink nie odczuwał już teraz pokusy. Kameleon, w pełni swojej urody, miała naturalny, chociaż magią wywołany urok, którego Czarodziejka nie była w stanie naśladować za pomocą swoich sztuczek,
      - Więc to jest Iris - powiedział Trent. - Słyszałem o niej zanim opuściłem Xanth, bo jest z mojego pokolenia. Nigdy się jednak nie spotkaliśmy. 
      - Nie zależało mi specjalnie na przekształceniu - powiedziała Iris, spoglądając na niego wyniośle. - Zostawiłeś za sobą całą rzeszę żab, drzew i owadów. Myślałam, że cię wygnali.
      - Czasy się zmieniają, Iris. Nie dostrzegłaś nas w głuszy?
      - Prawdę mówiąc nie. Puszcza jest nieprzyjemnym miejscem, pełnym zaklęć przeciwko iluzji, więc nie miałam pojęcia, że wróciliście do Xanth. Nie sądzę, żeby ktokolwiek o tym wiedział, nawet Humfrey. To wielki sfinks zwrócił moją uwagę, ale nie miałam pojęcia, że ty jesteś w to wmieszany, zanim nie zobaczyłam, jak przekształcasz go w Binka. Wiedziałam, że został niedawno wygnany, więc coś było zdecydowanie nie w porządku. Jak przedostałeś się przez Tarczę? 
      - Czasy się zmieniają - powtórzył enigmatycznie Trent.
      - O tak - zgodziła się z nim zła, że ją spławia. Popatrzyła kolejno na Trenta i Binka. Chłopak nie spodziewał się, że potrafi przesyłać swoje złudzenia na taką odległość i dostrzegać przedmioty z tak daleka. Aspekty magii Czarodziejów i Czarodziejek były zadziwiające.
      - Może przejdziemy do interesów - zaproponował Trent.
      - Jakich interesów? - zapytał bezmyślnie Bink.
      - Nie bądź naiwny - mruknął Trent. - Ta dziwka będzie nas szantażować.
      Więc była to silna magia przeciwko silnej magii. Może się zniosą nawzajem i Xanth będzie mimo wszystko bezpieczny. Bink tego nie przewidział.
      Iris przyjrzała mu się. 
      - Na pewno nie chcesz przemyśleć jeszcze raz swojej oferty, Bink? - zapytała.  mogłabym załatwić, żeby odwołali twoje wygnanie. Nadal mógłbyś zostać królem. Najwyższa pora. Jeśli jednak naprawdę wolisz niewinnie wyglądające kobiety...
      Nagle stanęła przed nim kopia Kameleona, równie piękna, jak oryginał. - Wszystko, czego pragniesz, Bink, plus inteligencja.
      Ten przycinek do fazy głupoty Kameleona zirytował Binka.
      - Idź i wskocz do Rozpadliny - powiedział.
      Postać zmieniła się a powrotem w piękną wersję Iris. Odwróciła się do Kameleona - Nie znam cię, moja droga, ale byłoby szkoda, gdyby smok cię pożarł.
      - Smok! - zawołała z przerażeniem Kameleon.
      - Taka jest kara za powrót z wygnania. Jeśli zawiadomię władze, to użyją wykrywaczy magii i ustalą wasz status...
      - Zostaw ją! - powiedział ostro Bink.
      Iris zignorowała go. 
      - Jeśli jednak przekonasz swojego przyjaciela, żeby współpracował - mówiła nadal do Kameleona - unikniesz tego strasznego losu. Smoki naprawdę lubią gryźć ładne nóżki.
      Iris twierdziła, że nie zna Kameleona, ale najwyraźniej domyśliła się paru rzeczy. 
       Mogę sprawić, że będziesz wyglądała równie pięknie podczas swojej brzydkiej fazy  tak jak teraz.
      - 
      Naprawdę?  zapytała skwapliwie Kameleon.
      - Ona jest naprawdę mistrzynią w produkowaniu złudzeń - mruknął Trent do Binka, mając na myśli oba znaczenia tego słowa. 
      - Ale nie ma w niej prawdy - odmruknął Bink - Tylko fikcja. 
      - Kobieta jest taka, na jaką wygląda - powiedziała Kameleonowi Iris. - Jeśli wygląda zgrabnie i miło jest jej dotknąć, to jest piękna. Mężczyznom tylko na tym zależy. 
      - Nie słuchaj jej - powiedział Bink. - Czarodziejka chce cię tylko wykorzystać.
      - Poprawka - powiedziała Iris. - Chcę wykorzystać ciebie, Bink. Nie mam nic  przeciwko twojej dziewczynie, o ile będziesz ze mną współpracował. Nie jestem zazdrosna. Chcę tylko władzy. 
      - Nie! - zawołał Bink. 
      Kameleon, idąc za jego przykładem powiedziała niepewnie.
      - Nie.
      - Teraz ty, Czarodzieju Trent - powiedziała Iris.  Nie przyglądałam ci się długo, ale wyglądasz na słownego człowieka, przynajmniej wtedy, kiedy jest ci to na rękę. Byłabym świetną królową.. W ciągu pięciu minut mogą tu być pałacowi strażnicy. 
      - Mogę ich przekształcić - powiedział Trent.
      - Na odległość strzału z łuku? - zapytała unosząc sceptycznie zgrabną brew. - Wątpię, żebyś po czymś takim mógł zostać królem. Cały Xanth wyruszyłby, żeby cię zabić. Możesz przekształcić wielu, ale kiedy będziesz spał?
      Celny strzał! Zły Czarodziej został poprzednio złapany we śnie. Gdyby wydano go, zanim zdąży otoczyć się lojalnymi wobec siebie oddziałami, nie ma szans.
      Dlaczego miałoby to martwić Binka? Jeśli Czarodziejka zdradzi Złego Czarodzieja, Xanth będzie bezpieczny bez udziału Binka. Jego ręce pozostaną czyste. Nie zdradzi ani swojego kraju, ani swojego towarzysza. Po prostu będzie poza tym.
      - Mogę jednak przekształcić zwierzęta albo ludzi na moje podobieństwo - powiedział Trent - Patrioci nie potrafiliby łatwo rozpoznać, kogo mają zabić.
      - Nieskuteczne - powiedziała Iris. - Żadna imitacja nie oszuka wykrywacza magii.
      Trent zastanowił się.
      - Tak, w takich warunkach byłoby mi bardzo trudno odnieść zwycięstwo. Biorąc to pod uwagę sądzę, że powinienem przyjąć twoją ofertę, Czarodziejko. Oczywiście trzeba będzie jeszcze rozważyć pewne szczegóły...
      - Nie wolno ci  zawołał Bink z oburzeniem.
      Trent popatrzył nań, udając łagodne zdziwienie.
      - Mnie wydaje się to całkiem rozsądne, Bink. Ja chcę być Królem, Iris chce być Królową. Władzy wystarczy dla nas obojga. Może stworzymy strefy wpływów. Będzie to małżeństwo czysto z rozsądku, a w obecnej chwili nie pragnę innego związku.
      - No widzisz  powiedziała Iris uśmiechając się zwycięsko.
      - Nic nie widzisz  zawołał Bink, zdając sobie sprawę z tego, że jego poprzednia decyzja pozostania na zewnątrz przestała mieć szansę.  Oboje chcecie zdradzić Xanth. Nie pozwolę na to.
      - Ty na to nie pozwolisz?  Iris roześmiała się nietaktownie  A kimże ty u licha jesteś, ty kulawe zero  wychodziło najwyraźniej jej prawdziwe nastawienie wobec Binka.
      - Nie lekceważ go  powiedział Trent  Bink jest na swój sposób Czarodziejem.
      Bink poczuł nagle, jak ogarnia go uczucie wdzięczności za słowa poparcia. Oparł się jednak temu uczuciu wiedząc, że nie może dopuścić do tego, aby pochlebstwo lub obelga zachwiały jego wiarę w to, co uważał za słuszne. Zły Czarodziej potrafił wysnuć zasłonę iluzji tylko przy pomocy słów i było to lepsze od tego. Co Czarodziejka mogła zrobić za pomocą magii.
      - Nie jestem czarodziejem, lecz wiernym Xanth i jego prawowitego Króla.
      - Tego zdziecinniałego starca, który cię wygnał?  zapytała Iris  Już nawet nie potrafi ukręcić bicza z pisaku, a w ogóle to niedługo umrze. Dlatego musimy zacząć działać. Tron musi należeć do Czarodzieja.
      - Do Dobrego Czarodzieja!  odparował Bink  a nie złośliwego przekształcacza i żądnej władzy puszczalskiej pani  korciło go, żeby na tym skończyć, ale wiedział, że nie byłoby to uczciwe  złudzeń!
      - Jak śmiesz się tak do mnie odzywać?  wrzasnęła Iris głosem przypominającym skrzeczenie harpii. Była tak zła, że jej obraz zamglił się  Trent, zamień go w robala i rozdepcz go.
      Trent potrząsnął głową, tłumiąc śmiech. Najwyraźniej nie był w żaden sposób związany emocjonalnie z Czarodziejką i czysto po męsku oceniał obraźliwą uwagę zrobioną przez Binka. Iris dopiero co pokazała im, jak chętnie sprzeda swoje upiększone iluzją ciało w zamian za władzę.
      - Zawarliśmy rozejm.
      - Rozejm! To nonsens!  obraz Iris nie przypominał już dymu, ale stał się kolumną ognia, która wyrażała jej słuszny gniew  Nie jest ci już potrzebny. Pozbądź się go.
      Bink znów zobaczył, jak mógł zostać potraktowany, gdyby to on pomógł jej zdobyć władzę i gdyby go już nie potrzebowała.
      Trent był oburzony. 
      - Jeśli mam złamać słowo dane jemu, to jak ty możesz wierzyć słowu, które dam tobie?
      To ją otrzeźwiło i ogromnie zaimponowało Binkowi. Między tymi dwoma władcami magii istniała subtelna, ale niesłychanie ważna różnica. Trent był mężczyzną w najlepszym tego słowa znaczeniu.
      Iris nie była zachwycona. 
      - Myślałam, że wasz rozejm obowiązywał tylko do czasu, gdy wydostaniecie się z głuszy.
      - Głusza to nie tylko dżungla - mrugnął Trent.
      - Co? - zapytała.
      - Rozejm byłby bezwartościowy, gdybym go tak nagle zakończył - powiedział Trent. - Bink, Kameleon i ja rozstaniemy się, a przy pewnej dozie szczęścia, nigdy już się nie spotkamy.
      Trent był więcej niż uczciwy, a Bink zdawał sobie sprawę, że powinien był zaakceptować tę sytuację i odejść, ale jego upór prowadził go prosto do katastrofy. 
      - Nie - powiedział. - Nie mogę tak po prostu odejść, podczas gdy wy dwoje będziecie robić intrygi, by podbić Xanth.
      - Słuchaj, Bink - powiedział rozsądnie Trent, - Nigdy cię nie oszukiwałem co do mojego ostatecznego celu. Zawsze wiedzieliśmy, że nasze zamiary są rozbieżne. Nasz rozejm obejmował tylko stosunki osobiste podczas okresu wspólnego zagrożenia, a nie nasze długoterminowe plany. Mam do wypełnienia zobowiązania wobec mojej mundańskiej armii, wobec Zamku Roogny, a teraz także wobec Czarodziejki Iris. Przykro mi, że nie zgadzasz się za mną, bo na twojej zgodzie bardzo mi zależy, ale podbój Xanth był zawsze moją misją. Teraz proszę cię, żebyś rozstał się ze mną w zgodzie, szanuję bowiem twoje motywy mimo, że uważam iż w szerszym kontekście nie masz racji.
      Bink ponownie odczuł siłę miodopłynnej mowy Trenta. Nie mógł znaleźć żadnego błędu w jego rozumowaniu. Nie potrafił pokonać Czarodzieja za pomocą magii i prawdopodobnie nie dorastał do niego intelektualnie, ale moralnie racja musiała być po jego stronie. 
      - Twój szacunek nic nie znaczy, jeśli nie szanujesz tradycji i praw Xanth.
      - To dużo mówiąca odpowiedź, Bink. Ja też szanuję te rzeczy, ale wydaje się, że  system się trochę wypaczył i musi zostać naprawiony, albo spotka nas katastrofa.
      - Mówisz o katastrofie grożącej ze strony Mundanii. Ja obawiam się katastrofy spowodowanej wypaczeniem naszej kultury. Muszę sprzeciwić ci się z pomocą wszelkich środków jakie posiadam.
      Trent wyglądał na zakłopotanego. 
      - Nie wierzę, żebyś zdołał sprzeciwić mi się, Bink. Jakakolwiek by była twoja magia, nigdy się dotychczas nie objawiła. Gdybyś wystąpił przeciwko mnie, musiałbym cię przekształcić.
      - Musiałbyś podejść na sześć stóp - powiedział Bink. - Mogę cię ogłuszyć rzucając w ciebie kamieniem.
      - A widzisz? - powiedziała Iris. - Teraz jest w zasięgu. Trent, przekształć go!
      Czarodziej znów się jej sprzeciwił. 
      - Naprawdę chcesz ze mną walczyć wręcz, Bink?
      - Nie chcę, ale muszę.
      Trent westchnął. 
      - Zatem jedyną honorową rzeczą będzie zakończenie naszego rozejmu pojedynkiem. Proponuję ustalić miejsce i warunki walki. Chcesz sekundanta?
      - Sekundę, minutę, godzinę, ile tylko potrzeba - powiedział Bink usiłując powstrzymać drżenie nóg. Bał się i wiedział, że postępuje głupio, ale teraz nie mógł się wycofać.
      - Miałem na myśli drugą osobę, która będzie ci pomagać i pilnować, żeby warunki były dotrzymane. Może Kameleon?
      - Jestem z Binkiem - powiedziała natychmiast Kameleon. Rozumiała niewiele, ale jej lojalność była Niewątpliwa.
      - Może pojęcie sekundantów jest tu nieznane - powiedział Trent.- Załóżmy, że wybierzemy obszar wzdłuż brzegu pustkowia milę w głąb i milę wzdłuż. Około mili kwadratowej, tak żeby przejść go w piętnaście minut. Czas - do zapadnięcia ciemności. Żaden z nas nie opuści tego terenu do tej pory, a jeśli sprawa nie zostanie wtedy rozstrzygnięta, uznamy spór za niebyły i rozstaniemy się w pokoju. Zgoda?
      Zły Czarodziej mówił rozsądnie, a przez to Bink wyglądał na nierozsądnego. 
      - Na śmierć - powiedział i zaraz tego pożałował. Wiedział, że Czarodziej nie zabije go, o ile nie zostanie do tego zmuszony. Przekształci Binka w drzewo albo inną nieszkodliwą formę życia i da mu święty spokój. Było już drzewo Justyn, a teraz będzie drzewo Bink. Może ludzie będą przychodzić odpoczywać w jego cieniu, robić pikniki, kochać się. Bink będzie do tego wszystkiego tylko dodatkiem. Stanęło mu przed oczyma powalone drzewo.
      - Na śmierć - powiedział ze smutkiem Trent - albo aż któryś się podda.
      W ten sposób gładko załagodził przesadne stwierdzenie Binka, nie raniąc jego dumy. Wyglądało na to, że Czarodziej zapewnia to wyjście dla siebie, a nie dla Binka. Jak to możliwe, żeby ktoś tak przewrotny i zły mógł sprawiać wrażenie całkiem rozsądnego człowieka. 
      - Zgoda - powiedział Bink. - Ty pójdziesz na południe, a ja na północ, do lasu. Po pięciu minutach zatrzymujemy się, odwracamy i zaczynamy.
      - Dobrze - zgodził się Czarodziej. Wyciągnął znowu rękę, a Bink ją przyjął.
      - Powinnaś wyjść z rejonu pojedynku - powiedział Bink do Kameleona.
      - Nie! Ja jestem z tobą - uparła się. Była może głupia, ale zachowała lojalność. Bink nie mógł jej winić bardziej, niż winił Trenta za dążenie do władzy. Musiał ją jednak zniechęcić. 
      - To nie byłoby sprawiedliwe - powiedział, zdając sobie sprawę, że nie ma sensu straszyć ją konsekwencjami  Dwoje przeciwko jednemu? Musisz odejść.
      Była wściekła. 
      - Jestem za głupia, żeby sobie samej poradzić.
      - Niech idzie z tobą, - powiedział Trent, - To naprawdę nie ma znaczenia.
      To też brzmiało logicznie.
      Bink i Kameleon wyruszyli, zagłębiając się w puszczy i kierując się w stronę północnego zachodu. Trent poszedł na południowy wschód. Po chwili zniknął z pola widzenia.
- Musimy ułożyć plan ataku  powiedział Bink  Trent zachował się po męsku, ale rozejm już wygasł i teraz może wykorzystać swoją moc przeciwko nam. Musimy go dopaść, zanim on nas doścignie.
      - Tak.
      - Musimy zebrać kamienie i patyki, a może wykopać wilczy dół.
      - Tak.
      - Musimy trzymać go od siebie z daleka tak, żeby nie mógł wykorzystać swojej umiejętności przekształcania.
      - Tak.
      - Nie mów bez przerwy tak  warknął  To poważna sprawa.  W grę wchodzi nasze życie.
      - Przepraszam. Ja wiem, że jestem teraz okropnie głupia.
      Binkowi natychmiast zrobiło się przykro. Oczywiście, że jest teraz głupia - taka była jej klątwa, a on chyba przesadził. Niewykluczone, że Trent zechce po prostu zrobić unik i odejdzie bez walki. W ten sposób Bink zaznaczy swoje stanowisko i odniesie moralne zwycięstwo, ale nic nie zmieni. Jeśli tak, to właśnie Bink jest głupi.
      Odwrócił się, żaby przeprosić Kameleona i po raz kolejny stwierdził, jak bardzo jest piękna. Przedtem wyglądała uroczo w porównaniu z Fanchon i Dee, ale teraz była taka jak wtedy, gdy ją pierwszy ras spotkał jako Wynne. Czy to naprawdę było zaledwie miesiąc temu? Teraz nie była mu już obca. 
      - Jesteś świetna w tej postaci, Kameleon.
      - Ale nie potrafię pomóc ci w walce. Nic nie potrafię. Nie   lubisz głupich ludzi.
      - Ale lubię piękne dziewczyny - powiedział. - Lubię też sprytne, ale nie chciałbym łączyć tych dwóch cech w jednej osobie. Wystarczyłaby mi zwykła dziewczyna, tylko że taka znudzi mi się po jakimś czasie. Są chwile, że chcę porozmawiać z kimś inteligentnym, a czasami... - przerwał. Jej umysłowość była dzika i nie należało narzucać jej takich pojęć.
      - Co? - zapytała kierując na niego oczy. W jej poprzedniej fazie piękności były czarne, teraz miały ciemno-zielony odcień. Mogły mieć dowolny kolor, a ona i tak będzie piękna.
      Bink wiedział, że jego szanse przeżycia tego dnia wynosiły mniej, niż 50 procent, zaś widoki na uratowanie Xanth były jeszcze mniejsze. Bał się coraz bardziej, ale przez to czuł, że żyje, że musi dochować wierności i że Kameleon jest piękna. Po co ukrywać to, z czego nagle zdał sobie sprawę, coś co długo rozwijało się w jego podświadomości? 
      - Kochaj mnie - dokończył. 
      - To mogę - powiedziała, a oczy rozjaśniły się jej w nagłym błysku zrozumienia. Wolał nie zgadywać w jakim stopniu go rozumiała.
      Potem już ją tylko całował. To było wspaniałe.
      - Ale Bink - powiedziała, gdy już doszła do głosu. - Nie będę piękna zawsze.
      - Lubię różnorodność. Byłoby kłopotliwe żyć zawsze z głupią dziewczyną, ale ty nie będziesz głupia przez cały czas. Brzydota nie jest dobra na dłuższą metę. Jesteś różnorodnością, a tego zawsze szukałem w związku z kobietą. Tego nie może mi dać inna dziewczyna.
      - Potrzebuję zaklęcia  powiedziała.
      - Nie masz racji. Nie potrzebujesz żadnego zaklęcia, Kameleon. Kocham cię taką jaka jesteś.
      - Oh, Bink  westchnęła, a potem zapomnieli o pojedynku.
      Rzeczywistość przypomniała o sobie aż nazbyt szybko
- Tutaj jesteście!  wykrzyknęła Iris, pojawiając się nad ich prowizorycznym buduarem  Co wy robicie?
      Kameleon pospiesznie poprawiła sukienkę.
      - Coś, czego nie zrozumiesz  powiedziała kierując się kobiecą intuicją.
      - Może i nie. Nieważne. Seks jest nieistotny  Czarodziejka przyłożyła ręce do ust, tworząc tubę  Trent! On jest tutaj!
      Bink rzucił się w jej stronę i przeleciał przez jej wizerunek. Wylądował na leśnym poszyciu.
      - Głupi jesteś  powiedziała Iris  Nie możesz mnie dotknąć.
      Usłyszeli, jak Zły Czarodziej przedziera się przez puszczę. Bink gorączkowo rozejrzał się za jakąś bronią, ale zobaczył tylko ogromne pnie drzew. Ostre kamienie mogłyby być użyte przeciwko drzewom, a więc wszystkie kamienie zostały magicznie usunięte. W innym miejscu mógłby znaleźć jakieś środki obrony, ale nie tu, na skraju lasu, koło gospodarstw rolnych, które zawsze potrzebowały więcej ziemi uprawnej.
      - Zgubiłam cię!  zawołała Kameleon  Wiedziałam, że nie powinnam była...
      Nie powinni byli się kochać? Z jednej strony to prawda. Umknął im cenny czas, który zamiast na walkę poświęcili miłości. Na miłość mogli już jednak nie mieć następnej okazji.
      - Nie żałuję  powiedział Bink  Uciekajmy.
      Ruszyli biegiem, ale obraz Czarodziejki pojawił się znów przed nimi. 
       Tutaj, Trent!  zawołała ponownie  Odetnij im drogę, zanim zwieją!
      Bink zdał sobie sprawę, że nie zajdą daleko, dopóki Iris będzie ich tropić. Nigdzie się nie ukryją, nie będą w stanie przygotować żadnej zasadzki, ani żadnego strategicznego posunięcia. Prędzej, czy później Trent ich doścignie.
      Wtedy wzrok jego spoczął na przedmiocie, który Kameleon wciąż ze sobą niosła. Była to Hipnotyzująca tykwa. Jeśli zdołałby sprawić, żeby Trent w nią spojrzał.
      Wtedy pojawił się przed nimi Czarodziej. Bink łagodnie odebrał Kameleonowi tykwę.
      - Spróbuj odwrócić jego uwagę, dopóki ja nie podejdę do niego na tyle blisko, żeby podsunąć mu ją pod oczy  powiedział. Trzymał tykwę za plecami. Iris prawdopodobnie nie zdawała sobie sprawy z jej znaczenia i będzie bezradna gdy Trent zostanie wyłączony z gry.
- Iris!  zawołał głośno Czarownik  To ma być uczciwy pojedynek. Jeśli jeszcze raz się wtrącisz, to uznam nasze porozumienie za niebyłe.
      Czarodziejka najpierw zareagowała gniewem, ale potem zastanowiła się i zniknęła.
      Trent zatrzymał się  o kilka kroków przed Binkiem.
      - Przepraszam za te komplikacje. Zacznijmy jeszcze raz  zaproponował z powagą.
      - Tak będzie lepiej  zgodził się Bink i pomyślał, że Trent jest tak pewny siebie, iż gotów jest zrezygnować ze swojej przewagi. Może chciał z tym skończyć zachowując czyste sumienie. Czyniąc to, Trent nieświadomie uchronił się od grożącej mu katastrofy. Bink wątpił, że będzie miał jeszcze jedną okazję użycia tykwy.
      Ponownie się rozeszli. Bink i Kameleon uciekli w głąb puszczy, prawie w drżące macki wikłacza.
- Gdyby tak udało się nam zwabić go tu  powiedział Bink, ale stwierdził, że wcale tego nie chce. Wplątał się w pojedynek, którego bynajmniej nie chciał wygrać, a nie mógł sobie pozwolić na przegranie go. Był równie tępy, jak Kameleon., tylko w bardziej skomplikowany sposób.
      Dostrzegli krzak pętli szubienicznych. Pętle te mają do 18 cali obwodu, ale mogą się nagle zmniejszyć do ćwierci cala, gdy jakieś nieostrożne zwierze włoży w nie głowę lub kończynę. Ich włókna są tak twarde, że tylko nóż albo odpowiednie kontrzaklęcie może rozluźnić ich ucisk. Nawet po odcięciu od krzaka pętla zachowuje swoją moc przez kilka dni, twardniejąc stopniowo. Nieostrożne lub pechowe zwierzęta mogą w nich stracić nogę, albo życie, więc raz się na nie natknąwszy, żadne stworzenie nie zbliżało się do krzaka pętli szubienicznych.
      Kameleon odsunęła się z lękiem, ale Bink zatrzymał się. 
      - Te pętle można zbierać i przenosić  powiedział w North Village używaliśmy ich do obwiązywania paczek. Rzecz polega na tym, żeby dotykać pętli tylko od zewnętrznej strony. Możemy zabrać kilka i ułożyć je na ziemi tam, gdzie Trent będzie musiał przejść. Możemy także rzucać nimi w niego. Wątpię, żeby je mógł przekształcić, gdy już będą oderwane od żywego krzaka. Czy umiesz dobrze rzucać?
      - Tak.
      Podszedł do krzaka i zobaczył następne puszczańskie niebezpieczeństwo.
      - Patrz, gniazdo lwich mrówek!  zawołał  Gdybyśmy tak je skierowali na jego trop...
      Kameleon popatrzyła na lwiogłowe mrówki długości stopy i zadrżała.
      - Czy to konieczne?
      - Wolałbym, żeby nie było  powiedział Bink  One go nie zjedzą, Trent zdąży je przekształcić, ale zajmą go na tyle, że będziemy mogli go obezwładnić. Jeśli go jakoś nie powstrzymamy, to prawdopodobnie podbije Xanth.
      - Czy to źle?
      To było jedno z jej głupich pytań, w swojej inteligentnej, a nawet normalnej fazie, nigdy by go nie zadała. Zaniepokoiło go jednak czy Zły czarodziej byłby gorszym Królem, niż obecny władca? Odsunął od siebie to pytanie.
      - Nie my o tym będziemy decydować. Rada Starszych wybierze następnego Króla. Jeśli koronę będzie można zdobyć dzięki podbojowi lub intrydze, wrócimy do czasów Fal o nikt nie będzie bezpieczny. Prawo Xanth musi decydować, kto zostanie władcą.
      - Tak - zgodziła się. Bink sam się dziwił, że udało mu się tak dobrze podsumować sytuację, ale zrozumienie tego oczywiście nie leżało w jej obecnych możliwościach.
      Idea rzucenia Trenta na pożarcie lwim mrówkom nie podobała mu się, więc szukał dalej, w głębi duszy rozważając etykę obecnych władz swego kraju. Załóżmy, że Trent miał rację co do konieczności otworzenia Xanth dla migracji z zewnątrz. Zgodnie z tym, co twierdzą centaury, populacja ludzi stopniowo zmniejszała się w minionym stuleciu. Gdzie się ci ludzie podziali? Czy nowe, częściowo będące ludźmi potwory, tworzyły się dzięki magicznemu mieszaniu się gatunków? Sama myśl powodowała, że Bink czuł się tak, jak gdyby wplątał się w krzak pętli szubieniczych. Wnioski, jakie należało stąd wysnuć, były wprost przerażające, ale chyba się nie mylił. Niestety! Trent jako Król zmieniłby tę sytuację. Czy zło niesione przez Fale było większa, niż jego alternatywa? Bink nie był w stanie tego rozstrzygnąć.
      Doszli do dużej rzeki. Chłopak przeszedł ją z łatwością, gdy był w postaci sfinksa, ale teraz była bariera nie do przebycia. Drobne fale zdradzały obecność kryjących się w jej głębinach drapieżników, a na powierzchni snuły się tajemnicze mgły. Bink rzucił do wody grudkę błota. Nim zdążyła dotknąć powierzchni, została chwycona przez olbrzymie, krabopodobne szczypce. Reszta potwora nie pokazała się. Bink nie potrafił ocenić, czy był to krab morski, czy ogromny rak, czy też same szczypce bez ciała. Wiedział tylko, że wolałby tu nie pływać.
      Kilka ogromnych kamieni leżało na brzegu. Rzeka nie miała takich powodów do obaw przed kamieniami, jak drzewa, ale lepiej było zachować ostrożność. Bink postukał w nie kosturem, żeby upewnić się że nie są one magiczną przynętą. Na szczęście nie były. Potem trącił na próbę kosturem rosnącą obok ładną lilię wodną i kwiaty odciął trzy cale z jego laski. Ostrożność była więc usprawiedliwiona. 
      - Dobrze  powiedział, gdy zgromadzili już spory zapas kamieni  spróbujmy zrobić zasadzkę,. Ułóżmy pętle na drodze, którą będzie uciekał i przykryjemy je liśćmi. Ty będziesz rzucała na niego pętle, a ja będę próbował trafić go kamieniem. On będzie uchylał się przed kamieniami i pętlami, ale będzie musiał uważać na nas dwoje, więc wycofując się może wejdzie na ukrytą pętlę. Pętla złapie go za nogę i gdy będzie próbował uwolnić się może uda się nam wyjść na swoje. Musimy zerwać kawałek materiału z drzewa kocowego i zarzucić mu na głowę, żeby nie mógł nas zobaczyć i przekształcić, albo podstawimy mu pod oczy hipnotykwę. Wtedy z pewnością ulegnie.
      - Tak  powiedziała. Zrobili zasadzkę, ukryte pętle leżały pomiędzy głodnym wikłaczem, a gniazdem lwich mrówek, zaś oni sami ukryli się w niewielkim krzaku, który odkryli przez przypadek. Był to zresztą jedyny sposób w jaki można odkryć te krzaki. Są one nieszkodliwe, ale jeśli się na nie wpadnie mogą być nieprzyjemne. Zaczęło się oczekiwanie.
      Trent zaskoczył ich, gdy robili zasadzkę Czarodziej krążył dookoła nasłuchując ich głosów. Teraz zbliżył się do nich z północy. Jak większość dziewczyn Kameleon musiała często chodzić na stronę, zwłaszcza, gdy była zdenerwowana. Poszła za nieszkodliwe drzewo figowe, z fałszywymi mackami, wydała okrzyk strachu i znikła. Gdy Bink odwrócił się zobaczył wybiegającą zza drzewa młodą i śliczną skrzydlatą łanię.
      Bitwa rozpoczęła się! Bink ruszył w stronę drzewa trzymając w jednej ręce kamień, a drąg w drugiej. Miał nadzieję, że uda mu się ogłuszyć Czarownika zanim zdąży on rzucić swoje zaklęcie. Trenta nie było tam jednak. Czy jego wniosek był przedwczesny? Kameleon mogła wypłoszyć łanię...
      - Teraz!  zawołał z góry Zły Czarodziej.
      Był na drzewie. Gdy Bink popatrzył w górę, Trent poruszył ręką. Nie był to gest magiczny, lecz przynęta. Zdezorientowany Bink powinien był się znaleźć w odległości sześciu stóp tak, żeby zaklęcie było nieskuteczne. Jednak chłopak odskoczył do tyłu za późno. Poczuł, iż łaskocze go przekształcenie. 
      Potoczył się na ziemię, po chwili znalazł się na czworakach i stwierdził, że nadal jest człowiekiem. Zaklęcie zawiodło musiał jednak w porę znaleźć się poza jego zasięgiem.
      Spojrzał na drzewo i zaniemówił. Zły Czarodziej był zaplątany w kolce krzaku cukerkowo-pasiastej róży.
      - Co się stało? - zapytał zapominając na chwilę o niebezpieczeństwie. 
      - Gałąź drzewa weszła mi w drogę - powiedział Trent potrząsając głową w oszołomieniu. Musiał się porządnie uderzyć spadając. 
      - Zaklęcie przekształciło ją, zamiast ciebie.
      Bink uśmiałby się z tego zbiegu okoliczności, ale przypomniał sobie o swojej sytuacji. Więc Czarodziej usiłował zamienić go w krzak róży. Zważył w ręku kamień. 
      - Przepraszam  powiedział i rzucił nim w kształtną głowę Czarodzieja, ale kamień odbił się od twardej skorupy purpurowego żółwia. Trent zamienił różę w opancerzone zwierzę i schował się za nim. 
      Bink zareagował bez chwili zastanowienia. Wymierzył drąg jak lancę, obiegł żółwia tak, że znalazł się z tyłu i cisnął drągiem w Czarownika, ale ten uchylił się, a Bink znowu poczuł łaskotanie zaklęcia. 
      Siłą rozpędu przeleciał za swojego wroga. Nadal był człowiekiem. Wycofał się do niewidzialnego krzaka, zastanawiając się nad sposobem ucieczki Zaklęcie odbiło się, zamieniając żółwia w szerszeniaka. Owad zabzyczał gniewnie, ale zdecydował się wziąć nogi za pas i nie atakować.
      Trent doganiał Binka. Krzak stał się wężem o głowie kobiety, który odpełzł z okrzykiem oburzenia, a Bink był znów odsłonięty. Zaczął biec, lecz po raz trzeci został schwytany przez magie. Obok niego pojawiła się żółta ropucha. 
      - Co to jest? - zapytał z niedowierzaniem Trent.  Trafiłem przelatującego owada, zamiast ciebie. Trzy razy nie trafił w ciebie mój czar. Tak źle to ja już źle nie celuję.
      - Może po prostu nie chcesz mnie zabić  powiedział Bink.
      - Nie próbowałem cię zabić, tylko przekształcić w cos nieszkodliwego, tak żebyś już nigdy nie mógł mi się przeciwstawić. Nie zabijam  bez powodu  czarownik zastanowił się  cos tu się dzieje dziwnego. Nie wierzę, żeby zawiódł mój talent, coś mu się przeciwstawia. Tu działa jakieś kontrzaklęcie. Wiesz, twoje życie było jakby zaczarowane, myślałem, że to tylko przypadek, ale teraz...  Trent Zastanowił się, a potem głośno strzelił palcami  Twój talent! Twój magiczny talent. To jest to. Magia nie może cię skrzywdzić!
      - Ależ nie raz robiono mi krzywdę  zaprotestował Bink.
      - Jestem pewien, że nie za pomocą magii. Twój talent broni cię przed zagrożeniami wywołanymi magią.
      - Ale wiele czarów podziałało na mnie. Ty mnie przekształcałeś...
      - Tylko, żeby ci pomóc, albo cię ostrzec. Ty mogłeś mi nie ufać, ale twoja magia rozpoznawała prawdę. Nigdy przedtem nie chciałem zrobić ci krzywdy, więc moje zaklęcia były dozwolone. Teraz pojedynkujemy się i ja usiłuję uczynić coś wbrew tobie, więc moje zaklęcia odbijają się. Pod tym względem twoja magia jest mocniejsza, niż moja, jak to wcześniej wskazywały pewne oznaki.
      Bink był oszołomiony.
      - W takim razie wygrałem. Nie możesz mi nic zrobić.
      - Niekoniecznie, Bink. Moja magia osaczyła twoją i zmusiła ją do ujawnienia się, a więc sprawiła, że można ją zaatakować  Zły Czarodziej dobył swojego lśniącego miecza  Mam inne talenty poza magią. Broń się!
      Bink uniósł kostur do góry, a Trent rzucił się na niego. Ledwo udało mu się odparować pierwszy cios.
      Można go było zaatakować, ale tylko fizycznie. Nagle minione nieporozumienia wyjaśniły się. Magia nigdy nie zrobiła mu krzywdy bezpośrednio. Mogła go wprawić w zakłopotanie upokorzyć tak, zwłaszcza w dzieciństwie, ale najwyraźniej był chroniony przed fizycznym zagrożeniem. Gdy ścigał się z innym chłopcem, który przebiegał przez drzewa i przeszkody, aby wygrać. Bink nie odnosił żadnych strat fizycznych, tylko smutek. Kiedy odciął sobie palec, bez magii nic mu nie pomogło. Magia uleczyła to, ale magia nie mogła go zranić. Magia zagrażała mu wielokrotnie, ale jakoś zawsze zagrożenia te chybiały celu. Nawet gdy łyknął trujący gaz Potiphera, został uratowany w ostatniej chwili. Rzeczywiście wiódł zaczarowane życie i to dosłownie.
      - Twoja magia ma wiele fascynujących aspektów  powiedział swobodnie Trent, szykując się do następnych ciosów  Oczywiście stanowiłaby kiepską ochronę, gdyby wiedziano, jaka jest. Więc działa tak, aby nie można jej było odkryć, stosując subtelne metody. Twoje ucieczki zdawały się być wynikiem przypadku lub zbiegu okoliczności  tak jak wtedy, gdy uciekłeś przed smokiem z Wyrwy. Również przypadkiem skorzystałeś z kontrmagii przy ucieczce z Wyrwy, kiedy twoje ciało opanował Cień Donalda, ale talent obronił cię przed jego całkowitą utratą. Twoja godność nigdy nie była chroniona, tylko twoje ciało  ciągnął Trent, najwyraźniej nie spiesząc się do walki, zanim nie rozważy wszystkich szczegółów, na wszelki wypadek. Był człowiekiem dokładnym  Mogłeś cierpieć niewygodę tak, jakby to było przy wejściu do Xanth, a celem tego było ukrycie faktu, że nic poważnego ci się nie stało. Twój talent wolał raczej zezwolić na wygnanie, niż się ujawnić, bo była to kwestia prawna lub społeczna, a nie magiczna. Jednak nie zostałeś porażony przez Tarczę.
      Czuł łaskotanie Tarczy, gdy skakał przez nią, ale myślał, że przedostał się bezpiecznie przez otwór. Teraz wiedział, że przyjął na siebie całą moc Tarczy i przeżył. Mógł. przez nią przejść w każdej chwili, ale gdyby to wiedział, może by tak zrobił i utracił swój talent. Został on więc ukryty przed nim samym.
      Teraz jednak został ujawniony i to był błąd. 
      - Ciebie też nie poraziła Tarcza - zawołał Bink, mocno uderzając kosturem.
      - Dotykałem cię kiedy przechodziliśmy - powiedział Trent. - Kameleon też. Byłeś nieprzytomny, ale twój talent nadal działał. Pozwolić nam obojgu umrzeć, podczas gdy pozostałbyś nie draśnięty, to by cię wydało. A może otacza cię małe pole, chroniące tych, których dotykasz. Albo twój talent wybiegł w przyszłość i wiedział, że zostałbyś rzucony do jamy krakena sam, bez możliwości ucieczki iż ginąłbyś tam. Potrzebowałeś mnie i mojej zdolności przekształcania, aby przetrwać magiczne zagrożenia, więc zostałem oszczędzony. I Kameleon też, bo nie współdziałałbyś ze mną, gdyby ona tego nie zrobiła. Przeżyliśmy wszyscy troje, abyś ty mógł przeżyć i nigdy nie podejrzewaliśmy jaka była tego prawdziwa przyczyna. Podobnie, twoja magia chroniła nas wszystkich podczas podróży przez głuszę. Myślałem, że to ja potrzebowałem twojej ochrony, a tymczasem było odwrotnie. Mój talent był tylko aspektem twojego. Gdy zagroziły ci zwijki i niewidzialny olbrzym spowodowałeś, że przekształciłem cię, aby zlikwidować te groźby, nadal nie ujawniając...
      Trent potrząsnął głową, z łatwością odpierając niezręczne ataki Binka. 
      - Nagle stało się to mniej niezwykłe, a twój talent bardziej wspaniały. Jesteś Czarodziejem posiadającym nie tylko jawny kompleks talentów, lecz także ich ukryte aspekty. Czarodzieje to nie tylko bardziej utalentowani ludzie. Sztuka magiczna każdego z nas różni się nie tylko jakościowo, ale i ilościowo od innych w sposób, który trudno ocenić przeciętnemu obywatelowi. Stoisz na tym samym poziomie, co Humfrey, Iris i ja. Chętnie poznałbym pełną naturę i zasięg twojej mocy.
      - Ja też - sapnął Bink. Wysiłek spowodował, że zabrakło mu tchu, czego nie można było powiedzieć o Czarodzieju. Było ta frustrujące.
      - Wydaje mi się, niestety, że nie mogę zostać Królem, gdy sprzeciwia mi się taki talent. Bardzo żałuję, że muszę poświęcić twoje życie i chciałbym, żebyś wiedział, że nie było to mim zamiarem na początku tego spotkania. O wiele bardziej wolałbym cię przekształcić nieszkodliwie. Miecz jest jednak mniej uniwersalny niż magia, może tylko zabić lub zranić.
      Bink pomyślał o centaurze Hermanie, o jego głowie odpadającej od ciała.
      Gdy Trent zdecydował, że zabójstwo jest konieczne, wykonał zręczny manewr. Bink rzucił się w bok, jednak czubek miecza dotknął jego ręki, z której momentalnie popłynęła krew. Z okrzykiem bólu Bink upuścił kostur. Najwyraźniej można go było zranić na sposób mundański. Trent celował w rękę, żeby się co do tego upewnić.
      Świadomość tego przełamała częściowe odrętwienie, która utrudniało mu obronę. Był zagrożony, ale tylko na ludzkim poziomie, miał więc szanse. Straszliwa potęga Złego Czarodzieja przerażała go, ale teraz Trent był dla niego tylko człowiekiem. Można go było zaskoczyć.
      Gdy Trent szykował się do zadania ostatecznego ciosu zadziałał jak w natchnieniu. Schylił się pod ręką Trenta, chwycił je swoją zakrwawioną dłonią, odwrócił się, ugiął nogi    i szarpnął. Był to rzut, którego nauczył go żołnierz Crombie, stosowany do obrony przed uzbrojonym napastnikiem.
      Czarodziej był jednak czujny. Gdy Bink szarpnął. Trent zrobił krok i utrzymał się na nogach. Wyrwał Binkowi rękę, w której trzymał miecz, odepchnął go i zamierzył się, by zadać śmiertelny cios. 
      - Dobry  manewr, Bink, ale niestety znany również w Mundanii.
      Trent błyskawicznie pchnął mieczem z morderczą siłą. Bink pozbawiony równowagi, nie mogąc zrobić uniku, patrzył jak morderczy miecz zbliża się do jego twarzy. Tym razem to już koniec.
      Pomiędzy nich wpadła uskrzydlona łania. Miecz trafił ją w tułów, a jego czubek przeszedł na drugą stronę, tuż koło drżących nozdrzy Binka.
      - Suka! - wrzasnął Trent, chociaż nie była to właściwa nazwa ani dla łani latającej, ani chodzącej po ziemi. Wyszarpnął zakrwawione ostrze. - Ten cios nie był przeznaczony dla ciebie!
      Łania upadła, brocząc krwią. Miecz trafił ją w brzuch. 
      - Zamienię cię w meduzę! - wściekał się Zły Czarodziej. - Uschniesz tu na śmierć.
      - Ona i tak umiera - powiedział Bink, czując jej ból w swoich własnych trzewiach. -Takie rany nie powodują natychmiastowej śmierci, ale są strasznie bolesne, a na dłuższą metę skutek jest taki sam. - Oznaczało to dla Kameleona męczeńską śmierć.
      Omen! W końcu się spełnił. Kameleon zginie nagłą śmiercią, albo już zginął...
      Bink rzucił się na swojego wroga, czując nieznaną dotychczas żądzę zemsty. Gołymi rękami...
      Trent zgrabnie usunął mu się z drogi, uderzając go lewą ręką w szyję. Bink, na wpół przytomny, potknął się i upadł. Ślepa złość nie zastąpi opanowania, umiejętności i doświadczenia. Zobaczył, jak Trent robi krok w jego stronę, podnosi oburącz wysoko w górę miecz, aby zadać mu ostatni, miażdżący cios. Zamknął oczy, niezdolny do dalszego oporu. Dał z siebie wszystko i przegrał. 
      - Ją też dobij - poprosił. - Niech nie cierpi.
      Czekał z rezygnacją, ale cios nie padł. Bink otworzył oczy i zobaczył, jak Trent odkłada swój morderczy miecz.
      - Nie potrafię tego zrobić! - powiedział Czarodziej rzeczowo.
      Pojawiła się Czarodziejka Iris. 
      - Co to ma znaczyć? - zapytała. - Zmiękłeś? Skończ z nimi raz na zawsze. Królestwo czeka na ciebie! 
      - Nie chcę królestwa za taką cenę  odpowiedział jej Trent  Kiedyś zrobiłbym tak, ale zmieniłem się przez ostatnie dwadzieścia lat i przez ostatnie dwa tygodnie. Poznałem prawdziwą historię Xanth i aż nazbyt dobrze znam żal, gdy ktoś umiera przed swoim czasem. Poczucie honoru przyszło do mnie późno, ale staje się coraz silniejsze, nie pozwala mi zabić człowieka, który uratował mi życie, który jest tak wierny swojemu niegodnemu tego monarsze, że gotów jest poświęcić życia dla tego, który go wygnał - popatrzył na umierającą łanię. - I nigdy dobrowolnie nie zabiję dziewczyny, która, nie posiadając dość inteligencji, aby obmyślać fortele, poświęca swoje własne dobro dla życia tego człowieka. To jest prawdziwa miłość - taka, jakiej sam kiedyś doznałem. Nie potrafiłem jej uratować, ale nie zniszczę miłości innych. Tron po prostu nie jest wart takiej ceny!
      - Idiota! - wrzasnęła Iris. - W ten sposób sam się wykończysz!
      - Prawdopodobnie tak - powiedział Trent - ale to jest   ryzyko, które podjąłem na samym początku, kiedy zdecydowałem się powrócić do Xanth i tak musi być. Lepiej umrzeć z honorem, niż żyć w hańbie. Może ja wcale nie pragnąłem tronu, tylko doskonalenia osobowości  ukląkł koło łani, dotknął jej i znowu była Kameleonem w ludzkiej postaci. Krew sączyła jej się z okropnej rany na brzuchu. - Nie potrafię jej uratować - powiedział z żalem  tak samo jak nie potrafiłem uratować swojej żony i dziecka. Kiepski ze mnie lekarz. Każde stworzenie, w jakie ją przekształcę będzie cierpiało w podobny sposób, musi uzyskać pomoc magiczną. Czarownik podniósł wzrok. 
      - Iris, ty mogłabyś pomóc. Przenieś swój obraz do zamku Dobrego Czarodzieja Humfreya. Powiedz, mu co tu się wydarzyło i poproś go o wodę życia. Sądzę, że władze Xanth pomogą, tej niewinnej dziewczynie i darują życie temu młodzieńcowi, którego niesłusznie wygnano.
      - Nic takiego nie zrobię! - wykrzyknęła Czarodziejka. - Pomyśl tylko. Możesz mieć królestwo.
      Trent zwrócił się do Binka. 
      - Czarodziejka nie doznała nawrócenia, jakie dzięki doświadczeniu stało się moim udziałem. Nie pomoże nam. Żądza władzy zaślepiła ją na wszystko inne tak, jak prawie zaślepiła mnie. Musisz wyruszyć po pomoc. 
      - Tak - zgodził się Bink. Nie mógł patrzeć na krew płynącą z rany Kameleona.
      - Postaram się zatamować krew - powiedział Trent, - Myślę, że przetrwa jeszcze godzinę. Wróć przed jej upływem...
      - Dobrze - powiedział Bink. - Jeśli ona umrze...
      Nagle Bink stał się pięknie upierzonym, płomiennoskrzydłym feniksem, którego każdy zauważy, bo pojawia się on raz na pięć lat. Rozpostarł skrzydła i poleciał. Uniósł się wysoko, zatoczył krąg i w oddali zobaczył magicznie lśniącą wieżę zamku Dobrego Czarodzieja.
      
      
      16
      
      Pojawił się latający smok. 
      - Śliczny ptaszku, zaraz cię zjem - zawołał.
      Bink skręcił w bok, ale potwór znalazł się znowu przed nim. 
      - Nie uciekniesz. - powiedział i otworzył swoją zębatą paszczę.
      Czyżby jego misja miała tutaj znaleźć swój koniec? Tak blisko sukcesu? Bink dzielnie machał skrzydłami, wznosząc się wyżej w nadziei, że ciężki smok nie będzie mógł osiągnąć tej wysokości. Jednak jego zranione skrzydło  przedtem ręka, którą skaleczył Trent  pozbawiła go zdolności wzniesienia się wysoko i zachowania równowagi, przez co frunął wolniej. Drapieżnik dorównał mu bez wysiłku, odcinając mu drogę do zamku.
       - Poddaj się głuptasie - powiedział.  Nie uda ci się.
      Nagle Bink zrozumiał. Smoki nie mówią w ten sposób, a już na pewno nie latające smoki, ziejące ogniem. Nie mają ani dostatecznej pojemności mózgu, ani wystarczająco zimnej krwi, żeby w ogóle mówić. Były po prostu za lekkie i za gorące na to, żeby mieć inteligencję. To nie był smok, to było złudzenie, spłodzone przez Czarodziejkę. Próbowała go zatrzymać w nadziei, że jeśli on zginie, a Kameleon umrze, Trent podejmie swój marsz do tronu. Zrobiłby to może i jako realista powróciłby do swojego poprzedniego celu. W ten sposób Iris mogłaby urzeczywistnić swoje marzenie o władzy. Oczywiście, nigdy nie zdradziłaby swojej roli w oszustwie.
      Bink wolałby mieć do czynienia z prawdziwym smokiem. Złośliwa intryga Czarodziejki mogła osiągnąć swój cel. Był feniksem, a nie mówiącym ptakiem, więc nie mógł powiedzieć nikomu innemu poza Dobrym Czarodziejem, co się stało. Inni nie byli w stanie go zrozumieć. Gdyby teraz zawrócił do Trenta, straciłby za dużo czasu, a poza tym Iris mogłaby go zatrzymać i tam. To był jego własna bitwa, jego pojedynek z Czarodziejką. Musiał go wygrać o własnych siłach.
      Raptownie zmienił kurs i skierował się prosto na smoka. Jeśli się pomylił, zapali ognisko w brzuchu ziejącego ogniem i straci wszystko. Przeleciał przez niego, nie czując oporu. Zwycięstwo!
      To, co wykrzyknęła do niego Iris, nigdy nie powinno znaleźć się w ustach damy. Przegrywając zachowywała się jak przekupka, a Bink zignorował ją i leciał dalej.
      Przed nim pojawiła się chmura zwiastująca burzę. Musiał się spieszyć.
      Chmura szybko powiększała się. Wychodziły z niej kłęby czarnej pary, a poniżej tworzyły się trąby powietrzne. Po chwile jej masa zakryła zamek przed oczyma Binka. Czarne obłoki - satelity pędziły wokół niej, groźne jak głowy goblinów. Całość zaczynała wolno obracać się. Wyglądało to niepokojąco.
      Nie miał szans wzlecieć powyżej chmury. Bolało go zranione skrzydło, a burza unosiła się do góry. Tańczyły po niej pokraczne błyskawice, głośno trzeszcząc. Czuć było zapach topiącego się metalu. Głęboko w jej poruszających się wnętrznościach pojawiły się zarysy diabelskich twarz. Była to najwyraźniej magiczna burza, otoczona kolorowym gradem, najgorszy gatunek.
      Bink zniżył lot, a obracająca się chmura zwęziła się w pojedynczą, szarą rurę. Supertornado, które go zniszczy!
      Wtedy Bink nieomal spadł na ziemię z wrażenia. Magia nie mogła zrobić mu krzywdy. To była magiczna burza, a więc nic mu od niej nie zagraża. Dał się nabrać na fałszywe niebezpieczeństwo.
      Poza tym, nie czuło się wcale wiatru. To było następne złudzenie. Musiał tylko lecieć prosto w stronę zamku i nie dać się oszukać efektom wizualnym. Ruszył w sam środek chmury.
      Znowu miał rację. Efekty wizualne były fantastyczne, ale nie było tu burzy, tylko mętność. Odniósł wrażenie, że ma mokre skrzydła. Wkrótce przez nią przeleci, skoro ją rozszyfrował, a wtedy nic niw powstrzyma go przed dotarciem do zamku Dobrego Czarodzieja.
      Szarość jednak nie znikała. Jak miał lecieć w stronę zamku, skoro go nie widział? Iris nie mogła go oszukać, ale mogła skutecznie oślepić. Może ani prawdziwa, ani będąca złudzeniem magia nie może zrobić krzywdy jemu osobiście, ale jego talent nie zajmował się dobrem innych ludzi bez względu na to co czuł do nich Bink. Przetrwa, chociaż Kameleon umrze. Może nie będzie zachwycony, ale strona formalna zostanie zachowana. Do cholery, talencie, pomyślał z wściekłością. Lepiej przestań zajmować się szczegółami technicznymi, a zacznij dbać o moje ogólniejsze dobro. Zabiję się fizycznie, środkami mundańskimi, jeśli uznam że nie warto żyć. Potrzebuję Kameleona, więc wcale mnie nie uratujesz, jeśli pozwolisz, żeby ta wroga magia udaremniła mi jej uratowanie. I jak wtedy będziesz wyglądał.
      Ciemności trwały najwyraźniej jego talent nie potrafił rozumować logicznie. W takim razie w ogólnym rachunku był bezużyteczny. Jak kolorowa plama na ścianie, był magią bez celu. 
      Bink rozejrzał się zdecydowany walczyć bez jego pomocy. Do tej pory radził sobie w życiu bez jego użytku i w przyszłości też da sobie radę. 
      Czy przedtem leciał prosto do zamku? Tak mu się wydawało, ale nie miał pewności. Tworząca się chmura, a potem omijanie jej rozproszyło jego uwagę i mógł stracić jego właściwy kierunek. Trent powinien był go przekształcić w nieomylnego gołębia pocztowego, ale taki mały ptak nie mógłby przyciągnąć uwagi Dobrego Czarodzieja. Jednak rozważanie nad tym czym mógł być, były bezcelowe. Był tym, czym był i musi zwyciężyć w tej postaci. Jeśli teraz leci w złym kierunku, to nigdy nie trafi do zamku, ale nie zaprzestanie swoich wysiłków.
      Zniżył lot, szukając jakiegoś punktu orientacyjnego, lecz chmura nadal go otaczała i nic nie widział. Jeśli obniży się za bardzo, może zahaczyć o drzewo. Czyżby Iris miała jednak wygrać?
      Wtedy zamek wyłonił się u podstawy chmury. Pomknął w jego stronę i zwolnił, ponownie rozczarowany. To nie była siedziba Dobrego Czarodzieja, to był Zamek Roogny! Zawrócił o sto osiemdziesiąt stopni i przeleciał na zachód nad pustkowiem, zamiast lecieć na wschód do Dobrego Czarodzieja. Czarodziejka wiedziała o tym i dlatego utrzymywała ograniczającą widoczność mgłę, żeby nie spostrzegł swojej pomyłki, aż będzie za późno. Ile cennego czasu stracił w ten sposób! Gdyby teraz zawrócił i poleciał prosto do właściwego zamku - zakładając, że odnajdzie go we mgle - czy uda mu się dostać pomoc dla Kameleona w ciągu godziny? Czy też umrze, zanim pomoc przybędzie?
      Usłyszał dalekie parsknięcie. Natychmiast odpowiedziały mu parsknięcia rozlegające się dookoła niego ze wszystkich stron. Podstawa chmury opuściła się znowu zakrywając mu widok.
      Coś tu jest podejrzanego. Nie zwróciłby uwagi na dźwięk, gdyby nie to wyraźne usiłowanie ukrycia miejsca, z którego dobiega.
      Dlaczego Czarodziejka chciała uniemożliwić mu wylądowanie w Zamku Roogny? Czy i tu była lecznicza woda, służąca zapewne do wzmacniania upiorów? Chyba nie.
      Parsknięcie było więc w jakiś sposób ważne, ale co je z siebie wydało? W Roognie nie było smoka w fosie, a upiory nie potrafią dobrze parskać. Jednak coś wydało tan dźwięk, najprawdopodobniej coś żywego. Może uskrzydlony koń, albo...
      Wreszcie się połapał: to nie był Zamek Roogny, lecz zamek Dobrego Czarodzieja! Czarodziejka spowodowała tylko, że wyglądał jak Roogna, żeby pomieszać mu szyki. Jest panią złudzenia i jej magia oszukiwała go, ale hipokamp w fosie zaparskał i wszystko się wydało. Leciał cały czas w dobrym kierunku, prawdopodobnie prowadzony przez swój talent. Jego talent dotychczas działał subtelnie, niby dlaczego miało się to zmienić? 
      Bink skierował się w stronę, z której doleciał pierwszy usłyszany dźwięk. Nagle mgła rozwiała się. Najwyraźniej Czarodziejka nie potrafiła utrzymać swoich iluzji tak blisko mieszkania konkurencyjnego Czarodzieja, którego specjalnością jest prawda.
      -.Jaszcze cię dostanę! - zawołał głos za jego plecami, a potem ona i jej widziadła znikły. Niebo stało się czyste.
      Bink zatoczył koło nad zamkiem, który teraz przybrał właściwy sobie wygląd. Drżał z wrażenia. Niewiele brakowało, a przegrałby swój pojedynek z Czarodziejką! Gdyby tak zawrócił...
      Znalazł otwarte okienko w górnej wieżyczce i zanurkował w nie. Feniksy są świetnymi lotnikami, doskonale kontrolującymi lot. Prawdopodobnie wygrałby z prawdziwym smokiem, nawet mając zranione skrzydło.
      Minęła dobra chwila, zanim jego paciorkowate oczy przyzwyczaiły się do ciemności panujących w środku. Latał z pokoju do pokoju, aż znalazł Czarodzieja, zagłębionego w opasłej księdza. Przez chwilę mały człowieczek przypominał Binkowi Trenta w bibliotece Roogny - obaj bardzo interesowali się książkami. Czy naprawdę byli przyjaciółmi dwadzieścia lat temu, czy tylko wspólnikami?
      Humfrey podniósł wzrok. 
      - Co ty tu robisz, Bink? - zapytał za zdziwieniem. Nie wydawał się dostrzegać postaci, w jakiej Bink obecnie się znajdował. 
      Bink spróbował coś powiedzieć, ale nie potrafił. Feniksy nie mówią; ich magia związana jest z przetrwaniem w ogniu, a niw z mówieniem.
      - Chodź do lustra - powiedział wstając Humfrey.
      Bink poszedł. Gdy zbliżył się, magiczne lustro pokazało scenę. Najwyraźniej było to zwierciadło bliźniaczo podobne do tego, które stłukł, bo nie było na nim widać śladów naprawy.
      Obraz przedstawiał pustkowie, Kameleona nagą i piękną, krwawiącą mimo prymitywnego opatrunku z liści i mchu na brzuchu.
      Przed nią stał Trent z wyciągniętym mieczem, a do niego zbliżał się człowiek o wilczej głowie.
      - Ach, rozumiem - powiedział Humfrey. - Wrócił Zły Czarodziej. Głupio zrobił, tym razem go nie wygnają, lecz skażą na śmierć. Dobrze, że zdołałeś mnie ostrzec; on jest groźny. Widzę, że zranił dziewczynę i przekształcił ciebie, ale tobie udało się uciec. Dobrze, że miałeś na tyle rozsądku, żeby przylecieć do mnie.
      Bink znowu spróbował coś powiedzieć i znowu nie potrafił. Nerwowo zatańczył w miejscu.
      - Chcesz coś jeszcze powiedzieć? Chodź tędy - Gnomopodobny Czarodziej zdjął z półki książkę i otworzył ją, kładąc na poprzedniej. Jej kartki były puste. - Mów - rzekł.
      Bink spróbował jaszcza raz. Nie wydał żadnego dźwięku, ale zobaczył, jak na kartach książki pojawiają się starannie wykaligrafowana słowa: Kameleon umiera! Musimy ją uratować."
      - Ależ oczywiście - zgodził się Humfrey. - Wystarczy kilka kropel wody życia. Oczywiście, za opłatą. Przedtem jednak musimy zająć się Złym Czarodziejem co znaczy, że będziemy musieli najpierw udać się do North Village po oszałamiacza. Moja magia nie da Trentowi rady!
      - Nie! Trent jej broni! On nie...
      Humfrey zmarszczył brwi. 
      - Mówisz, że Zły Czarodziej ci pomaga? - zapytał ze zdziwieniem. - Trudno mi w to uwierzyć, Bink.
      Bink wyjaśnił nawrócenie Trenta tak szybko, jak potrafił.
      - No dobrze - powiedział z rezygnacją Humfrey. - Biorę cię za słowo, że w tej sprawie działa on w twoich interesach, ale podejrzewam, że jesteś trochę naiwny i teraz nie wiem, kto mi zapłaci. Zły Czarodziej prawdopodobnie i tak by uciekł, gdybyśmy najpierw polecieli do North Village. Musimy spróbować schwytać go i postawić przed sądem. Złamał prawo Xanth i musi zostać natychmiast ukarany. Niewiele nam da, jeśli uratujemy Kameleona, a wystawimy Xanth na łup żądnego podboju przekształcacza.
      Bink chciał jeszcze tyle wyjaśnić, ale Humfrey nie dał mu na to czasu. Gdy tylko Zły Czarodziej będzie miał czas na zastanowienie, wróci do swoich poprzednich poglądów. Był poważnym zagrożeniem dla Xanth, ale Bink wiedział, że Trent wygrał pojedynek, a on sam, jako strona przegrywająca, nie powinien już mieszać się do spraw Czarodzieja. To było zdradliwe, ale coraz silniejsze przekonanie. Miał nadzieję, że Trentowi uda się uciec.
      Humfrey sprowadził go do piwnicy zamkowej, gdzie nabrał z baryłki trochę płynu. Prysnął nim na skrzydło Binka, które natychmiast się zagoiło. Resztę wlał do buteleczki i schował ją do kieszeni kamizelki.
      Potem Dobry Czarodziej podszedł do szafy i wyciągnął z niej pluszowy dywan. Rozwinął go i usiadł na nim po turecku. 
      - Właź, ptasi móżdżku! - powiedział krótko. - Zgubiłbyś się tu, zwłaszcza, że Iris miesza się do pogody.
      Bink zdziwiony wszedł na dywan i stanął naprzeciwko Czarodzieja. Wtedy dywan podniósł się. Bink zaskoczony, rozwinął skrzydła i wbił głęboko pazury w materiał. To był latający dywan.
      Wyleciał zgrabnie przez okno, a potem pomknął w górę, wyrównał poziom i przyspieszył. Bink siedział tyłem do kierunku jazdy. Musiał ciasno zwinąć skrzydła i prawie przedziurawić materię pazurami, żeby się utrzymać na wietrze. Zobaczył, jak zamek niknie w oddali.
      - To tylko przedmiot, który przyjąłem w zamian za rok służby kilka lat temu - wyjaśnił Humfrey niedbale i kichnął. - dotychczas nie bardzo mi się przydawał, tylko się kurzył. Teraz jest sytuacja przymusowa - popatrzył się na Binka, potrząsając z powątpiewaniem głową, - Twierdzisz że Zły Czarodziej przekształcił cię, żebyś mógł szybko sprowadzić pomoc? Skiń głową raz, jeśli chcesz powiedzieć tak", a dwa razy, jeśli nie".
      Bink skinął raz.
      - Ale zranił Kameleona?
      Bink skinął znowu, ale to nie była przecież cała prawda.
      - On nie chciał jej zranić? Naprawdę chciał zabić ciebie, a ona weszła mu w drogę?
      Bink musiał znowu skinąć na tak. Było to poważne oskarżenie.
      Humfrey skinął głową. 
      - Łatwo jest żałować, gdy się już popełni błąd. Gdy go znałem, zanim został wygnany, był człowiekiem bez litości. Jestem pewien, że nie spocznie zanim nie spełni swoich ambicji, a tak będzie dopóki pozostanie żywy w Xanth. To trudna sprawa. Trzeba będzie dokładnie sprawdzić fakty.
      Takie śledztwo oznacza śmierć, dla Trenta. Stary Król zrobi wszystko, żeby pozbyć się tego wielkiego rywala swej upadającej potęgi. 
      - Czy Trent wie, co się z nim  najprawdopodobniej stanie, gdy znajdą się tu władze?
      Trent wiedział. Bink skinął znowu na tak".
      - A ty? Czy chcesz, żeby zginął?
      Bink gwałtownie potrząsnął głową mówiąc nie".
      - Albo był znowu wygnany?
      Bink musiał się chwilę zastanowić, ale znowu potrząsnął głową.
      - Oczywiście, potrzebujesz go, żeby ci przywrócił ludzką postać. To daje mu pewną pozycję przetargową. - Mogą darować mu życia za tego rodzaju usługi, ale potem czeka go  wygnanie, albo oślepienie.
      Oślepienie! Niewidomy Trent nie będzie mógł nikogo przekształcić - musiał widzieć swoja obiekty. Co za straszny los.
      - Widzę, że to ci się też nie podoba, ale taka jest twarda rzeczywistość - Humfrey zamyślił się na chwilę. - Dosyć kłopotów sprawi uratowania twojego życia, bo ty też, jesteś nielegalnym imigrantem, ale mam pewien pomysł - zmarszczył brwi. - Naprawdę jest mi przykro, że Trent wpakował się w taką kabałę. Jest naprawdę wielkim Czarodziejem. Zawsze się ze sobą zgadzaliśmy i nie wchodziliśmy sobie w drogę. Dobro Xanth jest jednak najważniejsze - uśmiechnął się przelotnie - i moje honorarium, oczywiście.
      Binkowi wcale nie wydało się to zabawne.
      - No, ale wkrótce nie będzie to już nasz problem. Co się stanie, to się stanie - zamilkł. Bink obserwował chmury, tym razem prawdziwe, wisiały nad nimi coraz większe i cięższe w miarę, jak lecieli na północ. Teraz dywan znajdował się nad wyrwą, a Bink, mimo swoich skrzydeł poczuł się niepewnie, do dna było bardzo, bardzo daleko. Gdy dywan przelatywał przez chmurę, przechylał się niepokojąco. Były tu wewnętrzne, biegnące w dół prądy powietrza. Humfrey wydawał się zachowywać spokój, zamknął oczy i zagłębił się w rozmyślaniach...
      Warunki wciąż pogarszały się. Dywan nie posiadał rozumu, leciał prosto do ustalonego celu, nie usiłując omijać krawędzi chmur. Chmury tworzyły wielkie góry i głębokie doliny, a prądy powietrzne zyskiwały na sile. Ta zbierająca się burza nie była iluzją. Brakowało jej kolorów i groźnych zawirowań, ale na swój sposób była równie straszna. Wtedy dywan opuścił się poniżej mgły i byli w North Village. 
      Okna pałacu Króla zasłonięte były czarną materią. 
      - Chyba stało się - zauważył Humfrey, gdy lądowali przed pałacową bramą.
      Starszy wioski wyszedł mu naprzeciw. 
      - Czarodzieju! - zawołał. - Mieliśmy po ciebie posłać. Król nie żyje!
      - Cóż, będziemy musieli w takim razie wybrać następcę - powiedział kwaśno Humfrey.                                     
      - Nie ma nikogo, poza tobą - odrzekł Starszy.
      - Zakuta głowo! To żadna rekomendacja - warknął Humfrey. - Po co mi tron? To ciężka nudna praca, która poważnie utrudnia mi badania.
      Starszy nie dał się przekonać. 
      - W takim razie musisz znaleźć nam innego Czarodzieja, który zgodnie z prawem   zastanie przez nas zaakceptowany.
      - Można też, zmienić prawo - powiedział Humfrey i przerwał - Mamy ważniejszą sprawę. Kto jest zastępcą podczas bezkrólewia?
      - Roland. Załatwia sprawy związane z pogrzebem.
      Bink podskoczył. Ojciec! Natychmiast jednak zdał sobie sprawę, że ojciec będzie skrupulatnie unikał wszelkich konfliktowych sytuacji. Lepiej w ogóle nie mówić, że Bink jest w Xanth.
      Humfrey zerknął na Binka jakby i jemu przyszło to samo do głowy. 
      - No cóż, chyba znam frajera, który doskonale się będzie nadawał - powiedział - ale najpierw musimy rozwiązać pewną kwestię formalną.
      Bink odczuł niezmiernie nieprzyjemny dreszcz przeczucia. Nie ja, próbował powiedzieć, ale nadal nie mógł mówić. Nie jestem Czarodziejem i nie znam się na królowaniu. Chcę tylko uratować Kameleona i żeby Trentowi się udało. 
      - Najpierw musimy załatwić kilka innych spraw - ciągnął   Humfrey. - Zły Czarodziej Trent, przekształcacz, jest z powrotem w Xanth, a pewna dziewczyna jest umierająca. Jeśli będziemy działać szybko, to uda nam się złapać ich oboje, zanim będzie za późno.  
      - Trent! - Starszy był zaskoczony. - Ależ sobie wybrał porę, pobiegł do pałacu.
      Wkrótce zorganizowali oddział bojowy. Wioskowy zaklinacz podróży dostał dokładne parametry i zaczął przesyłać ludzi.
      Pierwszy był sam Roland. Przy odrobinie szczęście uda mu się zaskoczyć Złego czarodzieja i oszołomić go, unicestwiając jego magię. Potem mogą zanim podążyć inni. Następnym był Dobry Czarodziej wraz ze swoją buteleczką wody życia, która uratuje Kameleona, o ile jeszcze żyje.
      Bink zdał sobie sprawę, że jeśli plan się powiedzie, to Trent nie będzie już, nigdy mógł nikogo przekształcić. Jeśli wykonają egzekucję na Trencie, zanim zdąży on przekształcić Binka, to zostanie on na zawsze feniksem! Kameleon będzie sama, chociaż w dobrym zdrowiu, a jego ojciec będzie za to odpowiedzialny. Czy nie było wyjścia z tej sytuacji?
      No cóż, plan może się nie powieść. Trent może przekształcić Rolanda i Humferya. Wtedy Bink wróci do swojej ludzkiej postaci, ale Kameleon umrze. Też kiepsko. Może Trent ucieknie zanim przybędzie Roland. Wtedy Kameleon przeżyje, ale Bink pozostanie ptakiem.
      Jakkolwiek się to skończy, ktoś drogi Binkowi będzie musiał zostać poświęcony. Chyba, że Humfrey zdoła jakoś wszystko naprawić. Ale jak?
      Starsi, jeden po drugim, znikali. Nareszcie nadeszła kolej Binka. Zaklinacz skinął na niego...
      Bink zobaczył najpierw ciało mężczyzny z głową wilka. Stwór najprawdopodobniej zaatakował i został usunięty śpiewającym mieczem Trenta. Obok znajdowało się kilka gąsienic, których przedtem tu nie było. Sam Trent stał skamieniały, jak gdyby skoncentrował się do rzucania zaklęcia. A Kameleon...
      Bink rozradowany podbiegł do niej. Była zdrowa. Okropna rana zniknęła, a ona stała ze zdziwieniem rozglądając się dookoła.
      - To jest Bink - powiedział do niej Humfrey. - Poleciał po pomoc dla ciebie. W samą porę.
      - Och, Bink! - zawołała, podnosząc go i usiłując przytulić do swojej nagiej piersi. Binkowi, który był ptakiem o delikatnym upierzeniu, nie sprawiło to takiej przyjemności, jaką mógłby odczuć, gdyby miał ludzką postać  Zmień się z powrotem.
      - Obawiam się, że tylko przekształcacz może go odczarować- rzekł Humfrey - a przekształcacz musi najpierw stanąć na procesie.
      Jaki będzie rezultat procesu? Dlaczego Trent nie uciekł, kiedy miał okazję?
      Proces odbył się szybko i sprawnie. Starsi zadawali pytania skamieniałemu Czarodziejowi, który, oczywiście nie mógł na nie odpowiedzieć, ani się bronić. Humfrey wykorzystał zaklinacza podróży do przyniesienia swojego magicznego lustra, a raczej poprosił Munly'ego, który także był Starszym. Ptasi mózg Binka nie ogarniał wszystkiego. Munly wykorzystał swój talent, aby przenieść ten wielki przedmiot wprost w swoje ręce z zamku Dobrego Czarodzieja. Uniósł je tak, żeby wszyscy widzieli pojawiające się w nim obrazy.
      Zwierciadło pokazywało sceny z podróży całej trójki po Xanth. Stopniowo rozwinęła się cała historia, ale nie ujawnił się talent Binka. Lustro pokazało, jak pomagali sobie przetrwać na pustkowiu, jak mieszkali w Zamku Roogny i spowodowało to ogromne poruszenie, bo nikt nie wiedział, że ten stary, sławny, na poły mityczny zamek pozostał nienaruszony. Walka z rojem zwijek spowodowała następne poruszanie. Później był pojedynek, iluzje Czarodziejki Iris i to, jak Bink kochał się z Kameleonem. Lustro było bezlitosne.
      Całość stanowiła dowód przeciwko Trentowi, bo nie było słychać, co mówiono. On naprawdę taki nie jest, próbował krzyczeć Bink. To szlachetny człowiek. Jego rozumowanie jest w wielu punktach sensowne. Gdyby nie darował życia mnie i Kameleonowi, mógłby podbić Xanth.
      Obraz zatrzymał się na ostatniej części pojedynku: Trent rani Binka, szykuje się do zadania ostatecznego ciosu i powstrzymuje się. Widzicie, nie zabił mnie. Nie jest zły. Teraz już nie. On nie jest zły!     
      Nikt go jednak nie słyszał. Zgromadzani Starsi popatrzyli na siebie i poważnie skinęli głowami. Był pośród nich ojciec Binka, Roland, i przyjaciel rodziny, Munly, ale nic nie powiedzieli.
      Zwierciadło ciągnęło opowieść dalej pokazując, co się stało, gdy Bink odleciał. Potwory z pustkowia, czując zapach świeżej krwi, zaczęły się zbliżać. Trent zaledwie zdążył opatrzyć Kameleona, gdy niebezpieczeństwo zaczęło być poważne. Stanął przed nią z mieczem w dłoni, odstraszając różne stworzenia i przekształcając te, które mimo wszystko zaatakowały w gąsienice. Dwa wilkogłowy zaatakowały równocześnie, szerząc kły i tocząc pianę z pysków. Jeden został ścięty mieczem, a drugi zamienił się w gąsienicę. Trent zabijał tylko wtedy, gdy był do tego zmuszony.
      Mógł uciec nawet wówczas, zawołał milcząco Bink. Mógł zostawić Kameleona na pastwę potworów, mógł uciec do magicznej dżungli. Nigdy nie złapalibyście go, zanim on by was nie złapał. On jest teraz dobry!
      Wiedział, że nie potrafi w żaden sposób bronić tego człowieka. Kameleon była oczywiście za mało inteligentna, a Humfrey nie znał całej historii.
      W końcu zwierciadło pokazało przybycie Rolanda, na swój sposób równie silnego i przystojnego, jak Zły Czarodziej, tylko o kilka lat starszego. Wylądował tyłem do Trenta, tuż naprzeciwko zbliżającego się węża o dwu głowach, każda jardowej długości. Roland, przeszukując puszczę przed sobą i zaniepokojony bliskością wikłacza, nie zauważył ani Czarodzieja, ani węża.
      Trent w lustrze dopędził ogon potwora, chwycił go oburącz, a zwierz odwinął się w jego stronę z wściekłością. Obie głowy uderzyły i wąż stał się nagle następną gąsienicą.
      Roland odwrócił się błyskawicznie. Przez chwilę obaj mężczyźni patrzyli sobie w oczy, ich śmiercionośne talenty były sobie równe na taką odległość. Potem Roland zmrużył oczy, a Trent znieruchomiał. Oszołomienie zadziałało szybciej, niż przekształcenie.
      Może Trent nawet nie próbował się bronić, pomyślał bezradnie Bink. Zamiast węża mógł przekształcić mojego ojca, albo po prostu pozwolić wężowi zaatakować.
      - Starsi, czy widzieliście dosyć? - zapytał łagodnie Humfrey.
      Gdybym miał dostać tron Xanth kosztem życia Trenta, nie chciałbym go, pomyślał Bink z zawziętością. Sąd był farsą, nie pozwolili Trentowi bronić się i przedstawić swojej hipotezy o tym, że magia przynosiła szkodę ludności Xanth, albo o niebezpieczeństwie przyszłego ataku z Mundanii. Czy mieli zamiar pozbyć się go, tak jak przedtem pozbyli się Binka? Bezmyślnie, zgodnie z martwą literą prawa, ignorując znaczenie faktów?
      Starsi popatrzyli z powagą na siebie. Każdy skinął głową, powoli i z namaszczeniem.
      Pozwólcie mu chociaż mówić, zawołał niemo Bink.
      - W takim razie najlepiej byłoby odczarować go - powiedział Humfrey. - Zgodnie z obyczajem musi być wolny od. magii przy wysłuchiwaniu wyroku.
      Dzięki Bogu!
      Roland strzelił palcami. Trent poruszył się. 
      - Dziękuję wam, czcigodni Starsi Xanth - powiedział uprzejmie. - Uczciwie przedstawiono moją sprawę i jestem gotów przyjąć wasz wyrok.
      Trent nawet się nie bronił. To gorsząco stronnicze, milczące śledztwo, rytuał tylko, który ma uzasadnić z góry postanowiony wyrok - jak Zły Czarodziej mógł potwierdzać wiarygodność czegoś takiego?
      - Ogłaszamy cię winnym pogwałcenia wygnania - powiedział Roland - Ustawową karą za to jest śmierć, ale jesteśmy w niezwykłej sytuacji, a ty zmieniłeś się zasadniczo od czasu, gdy cię znaliśmy. Zawsze byłeś odważny, inteligentny i miałeś silną magię. Teraz jesteś również lojalny, honorowy i litościwy. Nie zapominam, że uratowałeś życie mojemu synowi, który nierozważnie cię wyzwał i że broniłeś jego wybrankę przed napaścią dzikich bestii. Byłeś winny, ale odpokutowałeś za to. Zatem anulujemy ustawową karę i dajemy ci pozwolenie na pozostanie w Xanth, pod dwoma warunkami.
      Nie zabiją Trenta, Bink nieomal zatańczył z radości, ale natychmiast zdał sobie sprawę, że postawią mu surowe warunki, tak aby nie mógł nigdy aspirować do tronu. Humfrey mówił o oślepieniu Trenta, Bink wiedział co nieco o życiu bez magli. Trent będzie musiał wykonywać jakąś podrzędną pracę, odrabiając czasy niesławy. Starsi w większości byli starzy, ale niekoniecznie łagodni. Nikt z odrobiną rozumu nie wchodził im w drogę po   raz drugi.
      Trent pochylił głowę. 
      - Dziękuję wam, Starsi. Przyjmuję wasze warunki. Jakie one są?
      Tyle jeszcze pozostało do powiedzenia! Traktowali tego szlachetnego człowieka jak pospolitego przestępcę, wymuszali jego zgodę na tą okropną karę, a on nawet nie protestował.
      - Po pierwsze - powiedział Roland - ożenisz się.
      Trent podniósł głowę zaskoczony. 
      - Rozumiem wymaganie, żebym odwrócił wszystkie wcześniejsze transformacje i zaprzestał dalszego używania mojego talentu, ale co ma do tego małżeństwo?
      - Pozwalasz sobie nazbyt wiele - powiedział ponuro Roland, a Bink pomyślał; Trent jeszcze nie rozumie. Nie muszą na niego nakładać ograniczeń, jeśli mają zamiar go oślepić. Będzie bezradny.
      - Przepraszam was, Starsi. Ożenię się. Jaki jest drugi warunek?
      Teraz! Bink marzył, żeby zagłuszyć dźwięki, jak gdyby nie słyszenie ich mogło wymazać cały wyrok, ale nie posiadał takich zdolności.
      - Przyjmiesz tron Xanth.
      Binkowi otworzył, się dziób, a Kameleonowi usta. Trent stał, jakby go znowu oszołomiono.
      Roland ugiął kolano i powoli, przyklęknął. Inni Starsi uczynili w milczeniu to samo.
      - Król nie żyje - wyjaśnił Humfrey. - Potrzebny jest dobry człowiek i potężny Czarodziej na tym urzędzie. Ktoś, kto potrafi zyskiwać posłuch, a jednocześnie patrzy rozsądnie i szeroko. W krytycznej chwili jest gotów obronić Xanth. Na przykład w momencie inwazji zwijek, albo podobnego zagrożenia. Ktoś, kto da potencjalnego następcę, tak że Xanth nie znajdzie się już w podobnej, jak obecna, sytuacji. Może nam się taki monarcha nie podobać, ale jest nam potrzebny. Ja się nie nadaję, bo nie mógłbym zmusić się do skupienia uwagi na sprawach rządzenia, Czarodziejka Iris też nie, nawet gdyby nie była kobietą, z powodu braku opanowania. Kolejna osoba o mocy czarodzieja nie ma ani osobowości, ani zdolności, stosownych do potrzeb tronu. Zatem Xanth potrzebuje ciebie, Czarodzieju. Nie możesz odmówić - i Humfrey także ugiął kolano.
      Czarodziej już nie zły pochylił głowę, milcząco wyrażając zgodę. W końcu jednak  podbił Xanth. 
      
      17
      
      Ceremonia koronacyjna była wspaniała. Oddział centaurów maszerował z oszałamiającą precyzją, a z całego Xanth przybyli ludzie i inteligentne stworzenia, aby wziąć w niej udział. Czarownik Trent, obecnie Król Przekształcacz pojął równocześnie żonę i koronę, a obie promieniały.
      Oczywiście rozlegały się też złośliwe uwagi spośród tłumu widzów, ale większość uznała, że Król dokonał rozsądnego wyboru:
      - Jeśli jest za stara, żeby urodzić mu następcę, to mogą adoptować chłopca o zdolnościach czarodziej.
      - W końcu tylko on może mieć u niego posłuch, a za to nie będzie się z nią nudził.
      - To usuwa potężne zagrożenie królestwa.
      Nie zdawali sobie sprawy z innych poważnych zewnętrznych i wewnętrznych zagrożeń.
      Bink przywrócony do swojej naturalnej postaci, stał sam przyglądając się miejscu, gdzie rosło kiedyś drzewo Justyn. Cieszył go los Trenta i wierzył, że będzie on doskonałym Królem, ale odczuwał pewne rozczarowanie. Co on, Bink, ma teraz robić?
      Przeszło trzech młodych chłopców i facet w średnim wieku. Zink, Jama i Potifer. Zostali utemperowani i szli za spuszczonymi oczami, wiedzieli, że dni dzikich wybryków minęły. Gdy u władzy stanął nowy Król, muszą zachowywać się właściwie, albo zostaną przekształceni.
      Przykłusowała para centaurów. 
      - Tak., się cieszę, że cię widzę, Bink! - zawołała Cherie. - Czy to nie wspaniałe, że jednak cię nie wygnano! - szturchnęła swojego towarzysza. - No nie, Chester?
      Chester zmusił swoją twarz do uśmiechu. 
      - Tak, pewnie - mruknął.
      - Musisz nas odwiedzić - ciągnęła żywo Cherie. - Chester ciągle o tobie mówi,
      Chester wykonał jakby gest duszenia swoimi mocnymi dłońmi. 
      - Tak, pewnie - powtórzył żywiej.
      Bink zmienił temat. 
      - Wiecie, że spotkałem Hermana Pustelnika na pustkowiu - powiedział. - Umarł jak bohater. Użył swojej magii... - przerwał, przypominając sobie, że magia u centaura uważana jest za nieprzyzwoitość. To się pewnie zmieni, gdy Trent rozpowszechni wiedzę, zdobytą w archiwach Zamku Roogny.  Zorganizował kampanię, dzięki której starto z powierzchni ziemi rój zwijek, zanim rozprzestrzenił się on po Xanth. Mam nadzieję, że Herman w przyszłości będzie u was szanowany.
      Chester uśmiechnął się nieoczekiwanie. 
      - Herman był moim wujem - powiedział, - To był niezwykły facet. Inne źrebaki zawsze się ze mnie wyśmiewały, bo był wygnańcem. Mówisz, że teraz jest bohaterem? 
      Cherie zacisnęła usta. 
      - Nie mówi się przy źrebicy o sprośnościach - ostrzegła go.  Chodźmy.
      Chester musiał za nią iść, ale obejrzał się na chwilę. 
      - Tak, pewnie - powiedział do Binka - Przyjdź do nas wkrótce. Opowiesz nam, co wuj Herman zrobił, aby ocalić Xanth.
      Poszli. Samopoczucie Binka uległo znacznej poprawie. Chester był ostatnim stworzeniem, z którym mógłby mieć coś wspólnego, ale  cieszył się, że tak się stało. Bink doskonale znał uczucie frustracji, wywołane wyszydzaniem jakiegoś niedomagania. Chciał opowiedzieć wdzięcznym słuchaczom o Hermanie, magicznym pustelniku centaurze. 
      Teraz podeszła do niego Sabrina. Była tak piękna jak zawsze. 
      - Bink, przepraszam, za to co było  powiedziała  ale teraz wszystko się już wyjaśniło.
      Wyglądała jak Kameleon w fazie piękności, a poza tym była inteligentna. Doskonała żona, prawie dla każdego mężczyzny, lecz Bink nazbyt dobrze ją poznał. Jego talent powstrzymał go przed poślubieniem jej. Ukrywający się sprytny talent. Rozejrzał się i dostrzegł nowego goryla, którego Trent zatrudnił na rekomendację Binka. Człowiek, który dostrzeże wszystko nawet niebezpieczeństwo, zanim się ono rozwinie. Żołnierz świecił własnym blaskiem w swoim nowym mundurze i wyglądał imponująco.
      - Crombie!  zawołał Bink.
      Crombie zbliżył się.
      - Cześć, Bink jestem teraz na służbie, więc nie mogę rozmawiać. Coś się stało?
      - Chciałem cię przedstawić tej uroczej damie imieniem Sabrina  powiedział Bink  robi piękne holografy w powietrzu.  Zwrócił się do Sabriny
      - Crombie to porządny chłop i zdolny żołnierz, ceniony przez Króla, ale nie ma zaufania do kobiet. Myślę, że po prostu nie spotkał tej właściwej. Wydaje mi się, że powinniście się lepiej poznać.
      - Ale ja myślałam... - zaczęła.
      Crombie patrzył na nią z pewnym cynicznym zainteresowaniem, a ona odpowiedziała mu podobnym spojrzeniem. On podziwiał jej walory fizyczne, ona zastanawiała się, jaką on mą pozycję w pałacu. Bink nie był pewien, czy dobrze zrobił wrzucając torbę bomb czereśniowych pod deskę klozetową. Czas pokaże. 
      - Do widzenia, Sabrino - powiedział i odszedł.
      
      18
      
      Król Trent wezwał Binka na. posłuchanie. 
      - Przepraszam, że dopiero teraz - powiedział, gdy zostali sami - ale były pewne rzeczy, które musiałem zrobić wcześniej.
      - Koronacja, ślub - zgodził się Bink.
      - To też, ale przede wszystkim musiałem się przestawić duchowo. Korona dostała mi się dosyć niespodziewanie, jak wiesz.
      Bink wiedział. 
      - Jeśli wolno mi zapytać Waszą Wysokość... 
      - Dlaczego nie opuściłem Kameleona i nie uciekłem na pustkowie? Tylko tobie to powiem, Bink. Poza kwestią moralną, której nie pomijałem, dokonałem kalkulacji, którą w Mundanii nazywają obliczaniem za i przeciw. Gdy poleciałeś do zamku Dobrego Czarodzieja, oceniłem twoje szanse na trzy do jednego na twoją korzyść.
      Gdyby ci się nie udało, byłbym i tak bezpieczny. Nie było sensu opuszczać Kameleona. Wiedziałem, że Xanth potrzebuje nowego Króla, bo Król Burz, zgodnie ze wszystkimi sprawozdaniami, szybko tracił siły. Szansę, iż Starsi znajdą Czarodzieja lepiej nadającego się na stanowisko Króla, niż ja, były też trzy do jednego. I tak dalej. W sumie, moje szanse uzyskania tronu wynosiły dziesięć do szesnastu, a szansa egzekucji tylko trzy do szesnastu.
      Były większe, niż szanse na przetrwanie samemu na pustkowiu, które oceniłem na jeden do dwóch. Jasne? 
      Bink potrząsnął głową. 
      - Te liczby... nie rozumiem...
      - Więc przyjmij moje słowo, że była to wyrachowana decyzja, wykalkulowane ryzyko. Humfrey jest moim przyjacielem. Byłem pewien, że mnie nie zdradzi. Wiedział że obliczyłem za i przeciw, ale to nie było ważne, bo kogoś tak rozumującego potrzeba na tronie Xanth, i on o tym wiedział. Nie myśl, że nie miałem poważnych obaw podczas sądu. Roland dał mi popalić.
      - Mnie też - powiedział Bink.
      - Gdyby jednak szanse były inne, to też bym tak postąpił  Trent zmarszczył brwi - i prozę cię, żebyś nie ujawniał mojej słabości. Ludzie nie chcą Króla, który niepotrzebnie kieruje się względami osobistymi.
      - Nie powiem - rzekł Bink, chociaż osobiście sądził, że nie był to wielki grzech. W końcu Kameleon została uratowania.
      - A teraz przejdźmy do interesów - powiedział żywo Król. - Oczywiście udzielę tobie i Kameleonowi królewskiego pozwolenia na pozostanie w Xanth bez kary za pogwałcenie wygnania. Nie, to nie ma nic wspólnego z twoim ojcem. Nigdy nie zdawałem sobie sprawy, że jesteś synem Rolanda, dopóki nie zobaczyłem go znowu i nie dostrzegłem podobieństwa. Nie powiedziałem na twój temat ani słowa. Znakomicie uda mi się uniknąć to konfliktu interesów. Roland będzie ważną figurą w nowej administracji, zapewniam cię, ale nie o to tu chodzi. Nikt więcej nie zostanie skazany na wygnanie i nie będzie ograniczeń imigracji z Mundanii. Chyba, że powiązana ona będzie z przemocą. Oczywiście oznacza to, że nie musisz demonstrować swojego talentu magicznego. W całym Xanth tylko ty i ja znamy jego prawdziwy charakter. Kameleon była obecna przy jego odkryciu, ale nie była w stanie tego zrozumieć. Humfrey wie tylko, że masz talent klasy Czarodzieja. Pozostanie to więc naszą tajemnicą.
      - Ależ nie mam nic przeciwko...
      - Niezupełnie to rozumiesz, Bink. Ważny jest żeby prawdziwy charakter twojego talentu pozostawał tajemnicą. Gdy się go ujawni, straci swoją wartość. Dlatego powinieneś chronić go przed odkryciem. Prawdopodobnie pozwolił mi się poznać, abym mógł chronić go przed innymi, i zamierzam to czynić. Nikt inny się nie dowie.
      - Tak, ale...
      - Widzę, że nie rozumiesz. Twój talent jest niezwykły i subtelny. W całości ma rangę talentu Czarodzieja i równa się każdej magii Xanth. Inni obywatele, czy to o talentach produkujących plamy na ścianie, czy klasy Czarodzieja, ulegają tym typom magii których sami nie posiadają. Iris może być przekształcona, ja mogę zostać oszołomiony, a Humfrey może być dręczony iluzją, jasne? Tylko ty jesteś bezpieczny przed wszystkimi innymi formami magii. Możesz być oszukany, zawstydzony, albo zmuszony cierpieć niewygodę, ale nigdy nie ucierpisz fizycznie. To niesłychana ochrona.
      - Tak, ale...
      - Być może nigdy nie, poznamy jej kresu. Zastanów się, w jaki sposób wszedłeś do Xanth, nie ujawniając swojego talentu nikomu, kto mógłby go Zdradzić. Cała nasza przygoda mogła być tylko przejawem jednego aspektu twojego talentu. Kameleon i ja mogliśmy być tylko narzędziami, które pomogły ci bezpiecznie przedostać się do Xanth. Sam mógłbyś zostać uwięziony w Zamku Roogny, albo mieć kłopoty ze zwijkami. Byłem więc tam, aby przetrzeć ci szlak. Możliwe, że twój talent ochronił cię przed moim mundańskim mieczem, sprowadzając kameleon, aby przyjęła na siebie morderczy cios. Widzisz, odkryłem twój talent głownie dzięki mojej magii, a właściwie dzięki wpływowi jak miał on na moją magię. Ponieważ jestem czarodziejem nie mógł powstrzymać mnie całkowicie, tak jak zrobiłby to z pomniejszoną siła ale nadal działał i chronił cię. Nie mógł mnie całkowicie pohamować i udało mi się zranić ciebie, więc przyłącz się do mnie dążąc do złagodzenia sporu pomiędzy nami, czyniąc mnie Królem, w sposób który możesz zaakceptować. Może to twój talent zmienił moje zdanie i uniemożliwił mi zgładzenie ciebie. Dlatego wnioskuję, że to twój talent zdecydował, że mogę poznać jego naturę  bo ta wiedza, jak widzisz wywarła przemożny wpływ na moje nastawienie do ciebie i twojego osobistego bezpieczeństwa.  przerwał, ale Bink nic nie powiedział. Za wiele tego było, żeby to tak od razu pojąć. Myślał, że jego talent jest ograniczony, że nie wpływał na tych, na których mu zależało, ale jak widać nie doceniał go.
      - Widzisz więc  ciągnął Trent  że moja korona może byś po prostu najprostszym sposobem zapewnienia ci dobrobytu. Może więc całe twoje wygnanie i śmierć Króla Burz w tym właśnie momencie są częścią magicznej intrygi. Twoje wygnanie sprowadziło mnie do Xanth bez armii, w twoim towarzystwie. Nie zamierzam ryzykować założenia, że przypadek wpędził, mnie w tę kabałę. Twój talent celuje w wykorzystywaniu przypadków. Nie chcę występować przeciwko tobie i być może zachorować i umrzeć tak jak mój poprzednik, który popełnił ten błąd... Nie, Bink, nie chciałbym być twoim wrogiem, nawet gdyby nie fakt, że jestem już twoim przyjacielem. Więc staję cię świadomym strażnikiem twojego sekretu i twojego dobra, najlepszym jak potrafię. Widząc, co czujesz wobec Xanth, będę najlepszym Królem, który rozpocznie nowy Złoty Wiek, tak że nigdy nie spotkają cię żadne zagrożenia pośrednie, ani bezpośrednie z powodu moich złych rządów. Rozumiesz teraz?
      Bink skinął głową. 
      - Sądzę, że tak, Wasza Wysokość. - Trent wstał i poklepał go serdecznie po plecach.
      - Świetnie! Lepiej, żeby wszystko skończyło się dobrze przerwał, zastanawiając się nad czymś innym, - Czy wybrałeś sobie już jakieś zajęcie, Bink? Mogę ci oferować wszystko, oczywiście poza koroną, chociaż może kiedyś, w przyszłości...
      - Nie  zwołał Bink. A potem musiał się chwilę zastanowić, widząc szeroki uśmiech Trenta.- To znaczy, tak myślałem o zajęciu. Ja - ty kiedyś powiedziałeś - Bink zawahał się, nagle czując się niezręcznie. 
      - Wydaje mi się, że nie słuchałeś uważnie. Dostaniesz to, czego chcesz jeśli to jest w mojej mocy. Ale moim talentem jest przekształcanie, nie domyślanie się. Musisz mi to powiedzieć śmiało!
      - Więc, wtedy na pastwisku, kiedy czekaliśmy na Kameleona - no wiesz, przed zwijkami. Mówiliśmy na temat tajemnicy... 
      Trent uniósł swoją królewską dłoń. 
      - Ani słowa więcej. Niniejszym mianuję cię, Binku z North Village, Naczelnym Badaczem Xanth. W twoich kompetencjach leżą wszelkie tajemnice magii, będziesz je badał dopóki nie wyjaśnisz ich w zadawalający cię sposób i składał, sprawozdanie bezpośrednio do mnie, a ja umieszczę je  w Królewskich archiwach. Twój ukryty talent daje ci jedyne w swoim rodzaju kwalifikacje do badania najgroźniejszych otchłani Xanth, bo anonimowy Czarodziej nie potrzebuje straży osobistej. Otchłanie te od dawna czekają na zbadanie. Twoim pierwszym zadaniem będzie odkrycie prawdziwych źródeł magii Xanth.
      - Ja - eee, dziękuję Wasza Wysokość, - wydukał z wdzięcznością Bink.                                                  
      - Ta praca bardziej mi się podoba niż rządzenie.
      - Mam nadzieję, że doceniasz przyjemność; jaką sprawia mi to, co powiedziałeś - uśmiechnął się Trent.- Ale dosyć, nasze panie czekają.
      Zaklinacz podróży przeniósł, ich w mgnieniu oka przed wrota Zamku Roogny.                                    Zwodzony Most został naprawiony - świecił mosiądzem i polerowaną stolarką. Fosa była czysta i pełna wody, zapełnionej najbardziej rasowymi potworami. Zęby kraty lśniły. Jaskrawe chorągiewki trzepotały się u wieżyczek. Zamek powrócił do swojej dawnej okazałości. 
      Bink przyjrzał się czemuś, co jak mu się wydawało zobaczył na uboczu. Czyżby niewielki cmentarz? Coś tam się poruszało, białe jak kość, z ciągnącym się bandażem. No nie! 
      Ziemia otworzyła się. Pomachawszy im wesoło ręką, upiór zapadł się na miejsce swojego ostatecznego odpoczynku.
      - Spoczywaj w spokoju - mruknął. Trent.- Dotrzymałem obietnicy.
      A gdyby nie, to czy upiory wyruszyłyby przez pustkowie, aby wymusić na nim dotrzymanie jej? Tej tajemnicy Bink wcale nie pragnął wyjaśniać.
      Weszli do Roogny. Wszystkie sześć duchów powitało ich w głównym hollu, każdy z nich w swojej ludzkiej postaci. Milly pobiegła powiadomić Królową o przybyciu Króla.
      Iris i Kameleon weszły razem, przybrane w zamkowe tuniki i pantofle. Czarodziejka wystąpiła tym razem w swojej naturalnej postaci, ale tak schludnie ubrana i uczesana, że nie wyglądała brzydko, a Kameleon przechodziła właśnie pośrodkową fazę, przeciętna zarówno co do wyglądu jak i inteligencji.
      Królowa nie udawała, że żywi jakieś cieplejsze uczucia do Króla; Było to prawdziwe małżeństwo z rozsądku, tak jak przewidywano.
      Ale jej zadowolenie ze zdobytej pozycji i radość z posiadania zamku wyglądały na szczere.
      - Tu jest wspaniale! - zawołała Iris.- Kameleon oprowadziła mnie po zamku, a duchy pomogły mi się ubrać. Zawsze marzyłam o takiej przestrzeni i wspaniałości, prawdziwej. I on chce się przypodobać, strasznie mi się tu podoba.
      - To dobrze - stwierdził poważnie Trent. - A teraz zrób się na piękność, mamy gości.
      Kobieta w średnim wieku natychmiast ustąpiła miejsca oszałamiająco pięknej, młodej dziewczynie w sukni z dużym dekoltem. 
      - Nie chciałam wprawiać Kameleona w zakłopotanie, no wiesz, w jej pośredniej fazie.
      - Nie możesz jej wprawić  w zakłopotanie w żadnej fazie. A teraz przeproś Binka.
      Iris wykonała zachwycający ukłon w jego stronę. Była gotowa uczynić wszystko, żeby pozostać królową w ludzkiej postaci. Trent mógł przekształcić ją w ohydną żabę, albo w postać, którą teraz przypominała. Mógłby ją prawdopodobnie uczynić na tyle młodą, aby mogła urodzić mu dziecko - następcę tronu. Trent był tu panem, a Iris nie wykazywała żadnych skłonności do kwestionowania tego. 
      - Przepraszam, Bink, naprawdę straciłam panowanie nad sobą podczas pojedynku i potem. Nie wiedziałam, że sprowadzisz Starszych aby Trent został Królem.
      Bink sam tego nie wiedział. 
      - Zapomnijmy o tym, Wasza Wysokość - powiedział skrępowany. Popatrzył na Kameleona, która teraz wyglądała prawie jak Dee, dziewczyna która mu się od samego początku podobała, mimo ostrzeżeń Crombiego. Ogarnęła go nieśmiałość. 
      - No dalej pora z tym skończyć  szepnął mu Trent do ucha  ona teraz zrozumie.
      Bink pomyślał jak bardzo jego przygoda koncentrowała się wokół Kameleona i jej poszukiwanego zaklęcia, które uczyni ją normalną  choć naprawdę wszystko było w niej na swoim miejscu. Teraz wyglądała pociągająco, a nawet prowokująco. Ilu ludzi podobnie przeżywa życie szukając swoich zaklęć - jakiegoś srebrnego drzewa, władzy, albo nieuzasadnionej sławy - kiedy naprawdę potrzebuje tylko zadowolenia z tego, co mają? Czasami to co mają jest lepsze niż to, do czego dążą. Kameleon myślała, że chce być normalna,  Trent myślał, że chce zbrojnego podboju, a sam Bink myślał, że chce określić swój talent magiczny..
      Każdy myślał, że czegoś chce. Ale, koniec końców, prawdziwym zadaniem Binka było zachowanie Kameleona, Trenta i samego siebie takimi jakimi są i skłonienie Xanth, żeby ich takimi zaakceptował.
      Nie chciał wykorzystywać Kameleona w jej nieinteligentnej fazie. Chciał, żeby zrozumiała wszystko, zanim on...
      Coś połaskotało go w nos. Ku swojemu zmieszaniu, kichnął.
      Iris trąciła łokciem Kameleona. 
      - Tak, oczywiście, wyjdę za ciebie Bink - powiedziała Kameleon.
      Trent parsknął zdrowym śmiechem. A potem Bink ją pocałował - swoją zwyczajną, niezwykłą dziewczynę. Znalazła swój czar i rzuciła go na niego. Było to tym samym co klątwa Crombiego
      I Bink w końcu zrozumiał znaczenie swego omenu: to on był jastrzębiem, który porwał Kameleona. I nigdy jej nie wypuści.
      
         
