I PO TOM TYLKO ZBIEGŁ , BY WAM DAĆŚWIADECTWO 
(ze zbioru "Wariant jednorozca") 
Roger Zelazny 
ARGAIL 
I po tom tylko zbiegł, by wam daćświadectwo 
Nie opuszczała ich ani na moment - czarna plama dokładnie nad nimi, wmiejscu, z którego spływała niemal oślepiająca ulewa błyskawic i grzmotów,
ryczących jak artyleryjski ogień. Van Berkum zatoczył się przy kolejnymprzechyle statku, omalże nie upuszczając paki. Wokół niego wyły wichry,
wdzierając się w każdą dziurę przemoczonej odzieży; woda pluskała i wirowała podstopami, wycofując się, wracając, znowu wycofując. O statek nieustannie 
rozbijały się ogromne fale. Wśród omasztowania tańczyły dziwne, zielone ognieśw. Elma. 
Nagle usłyszał krzyk innego marynarza, przedzierający się przez sztorm igrzmoty. Jeszcze jedna przypadkowa ofiara dryfujących demonicznych oprawców.
Wysoko w olinowaniu wisiał uwięziony trup, obdarty doszczętnie ze skóryprzez rozgniewane żywioły; jego szkielet jaśniał zielonym blaskiem, a praweramię kołysane wiatrem zdawało się machać, jakby w geście pożegnania, a może 
zaproszenia.
Van Berkum przeciął pokład i wszedł do nowej ładowni; karton trzeba było 
przywiązać rzemieniami. Ile razy przenosili już te kartony, paki, i beczki? Już 
dawno stracił rachubę. Chyba za każdym razem, gdy się z tym uporali, przychodził 
nowy, taki sam rozkaz.
Popatrzył ponad burtą. Gdy tylko był w tym miejscu, gdy tylko nadarzała się 
okazja, spoglądał na odległy horyzont, rozmyty w zasłonie deszczu. I żył 
nadzieją. 
Tym właśnie różnił się od innych. Nie pogrążał się w otępieniu, jakpozostali, żył nadzieją - choć niewielką - gdyż miał plan.
Statkiem wstrząsnęła potężna salwa śmiechu. Van Berkum zadrżał. Kapitanniemal nie opuszczał już kabiny, zabarykadowany z beczką rumu. Mówiono, że gra wkarty z Szatanem. Odgłos zabrzmiał właśnie tak, jakby to właśnie Szatan wygrał 
nowe rozdanie. 
Pod pozorem inspekcji umocowańładunku, Van Berkum odnalazł jeszcze raz swą 
beczkę, przemieszaną wśród innych. Mógł ją odróżnić po małej plamce niebieskiejfarby. W odróżnieniu od innych była pusta i uszczelniona od wewnątrz. 
Odwrócił się i ruszył z powrotem przez pokład. Coś wielkiego, o nietoperzychskrzydłach, przemknęło mu za plecami. Skulił ramiona i przyspieszył kroku. 
Jeszcze cztery pakunki, za każdym razem szybkie spojrzenie w dal. I wtedy -
wtedy...?
Wtedy!
Zobaczył go. Statek, od strony dziobowej! Rozejrzał się nerwowo dookoła. Był 
sam. To było to. Jeśli się pospieszy. Jeśli go nikt nie zobaczy.
Podbiegł do beczki, rozpiął umocowania, rozejrzał się raz jeszcze. Nadalnikogo w pobliżu. Drugi statek najwyraźniej się przybliżał. Nie było czasu ani 
możliwości pomiaru kursu, wiatrów czy prądów. Był tylko hazard i nadzieja.
Musiał podjąć to pierwsze i żywić się tym drugim. Przetoczył beczkę podburtę, podniósł ją i wyrzucił. W chwilę później skoczył jej śladem. 
Woda była lodowata, spieniona, mroczna. Prąd ściągał go w głębinę. 
Rozpaczliwie szarpał wodę ramionami, starając się wydostać na powierzchnię. 

Wreszcie zobaczył błysk światła. Bałwany miotały nim w różnych kierunkach,
wiele razy wyrzucały w górę i znów spychały pod wodę. Jednak za każdym razemwypływał. 
Był już prawie skłonny się poddać, gdy nagle morze uspokoiło się. Odgłosysztormu ucichły. Niebo przejaśniało. Bijąc rękoma wodę, dostrzegł znikający woddali statek, z którego właśnie wyskoczył, unoszący ze sobą swe prywatnepiekło. A bliżej, po lewej stronie, wystawała z wody beczka z niebieską plamą. 
Rzucił się w jej kierunku.
Zdołał dotrzeć i schwycić się jej. Mógł nawet częściowo wynurzyć się z wody.
Przywarł do beczki całym ciałem i ciężko dyszał. Chwyciły go dreszcze. Choć 
morze uspokoiło się, woda była nadal bardzo zimna. Gdy poczuł się odrobinę 
silniejszy, uniósł głowę i rozejrzał się aż po horyzont.
Tam! 
Statek, który wtedy zobaczył, był teraz jeszcze bliżej. Uniósł rękę i 
pomachał. Zerwał z siebie koszulę i podniósł ją jak najwyżej, trzepoczącą na 
wietrze jak sztandar.
Trzymał ją tak, aż nie zdrętwiało mu ramię. Gdy spojrzał raz jeszcze, statekprzybliżył się jeszcze bardziej, jednak nic nie wskazywało, by ktoś go zauważył. 
Na podstawie względnych kursów statku i beczki, stwierdził, że za kilka minut 
mogą się zrównać. Przełożył koszulę do drugiej ręki i zaczął nią znów machać. 
Gdy spojrzał ponownie, dostrzegł, że statek zmienia kurs i kieruje się 
wprost na niego. Gdyby miał więcej sił lub gdyby nie wyssano z niego wszystkichuczuć, na pewno załkałby ze szczęścia. Prawie natychmiast zdał sobie sprawę z 
potwornego zmęczenia i przemożnego zimna. Oczy paliły go od słonej wody, ajednak najchętniej teraz by je zamknął. Nie mógł spuścić wzroku ze zdrętwiałychdłoni w obawie, że palce rozluźnią chwyt i puszczą beczkę. 
- Szybciej! - westchnął. - Szybciej...
Był prawie nieprzytomny, gdy wciągano go do szalupy i owinięto w koce. 
Zasnął, nim dobili do burty.
Przespał resztę dnia i całą noc, budząc się tylko na łyk gorącego grogu ibarszczu. Gdy spróbował się odezwać, nikt go nie zrozumiał. 
Dopiero następnego popołudnia przyprowadzono marynarza znającegoholenderski. Opowiedział mu całą swą historię, od chwili podpisania kontraktu aż 
do skoku w morską otchłań. 
-To niewiarygodne! - zdumiał się marynarz, przerywając na chwilę długietłumaczenie dla oficerów. - Więc ten miotany sztormem statek-widmo, którywczoraj widzieliśmy, to naprawdę "Latający Holender"! Więc on istnieje naprawdę 
-a ty, ty jesteś jedynym człowiekiem, który zdołał z niego zbiec!
Van Berkum uśmiechnął się słabo, opróżnił i odstawił dzban wciąż trzęsącą 
się ręką. 
Marynarz poklepał go po ramieniu.
-Odpoczywaj teraz w spokoju, przyjacielu. Wreszcie jesteś bezpieczny -
powiedział - i wolny od statku demonów. Jesteś na pokładzie okrętu sławnego zbezpiecznej żeglugi, w towarzystwie wspaniałych oficerów i załogi - a w dodatkuzaledwie o kilka dni od macierzystego portu. Odzyskuj siły i usuń ze swych myśli 
wspomnienia minionych nieszczęść. Witaj na pokładzie "Marii Celestyny". 

