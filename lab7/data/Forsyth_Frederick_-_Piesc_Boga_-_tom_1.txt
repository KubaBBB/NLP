Frederick Forsyth
"Pięść Boga"
Tom I
Przełożył: ARKADIUSZ NAKONIECZNIK

Tytuł oryginału
THE FIST OF GOD
Autor ilustracji
KLAUDIUSZ MAJKOWSKI
Opracowanie graficzne
IMI design studio/prepress
Redaktor
MIRELLA REMUSZKO
Konsultacja arabistyczna
BARBARA WRONA
Copyright (c) Transworld Publishers Ltd. 1994
Polish edition published by Wydawnictwo Amber Sp. z o.o.
All rights reserved.
ISBN 83-7082-355-6
Warszawa 1994. Wydanie I
Druk: Łódzka Drukarnia Dziełowa

Wdowom i sierotom po żołnierzach Special Air
Service, a także Sondy, bez której wsparcia byłoby mi
o wiele trudniej.

Serdecznie dziękuję tym, którzy wiedzą, co naprawdę
zdarzyło się nad Zatoką i zrelacjonowali mi wszystko.
Tylko wy macie świadomość tego, kim naprawdę jesteście;
niech tak już zostanie.

LISTA NAJWAŻNIEJSZYCH POSTACI
AMERYKANIE:
GEORGE BUSH	- prezydent USA
JAMES BAKER	- sekretarz stanu USA
COLIN POWELL	- przewodniczący Kolegium Szefów Sztabów
NORMAN
SCHWARZKOPF	- generał, głównodowodzący koalicyjnych sił
zbrojnych w Zatoce Perskiej
CHARLES "CHUCK"
HORNER	- generał, dowódca koalicyjnych sił
powietrznych w Zatoce Perskiej
BILL STEWART	- zastępca dyrektora CIA ds. operacyjnych
CHIP BARBER	- szef Wydziału Bliskowschodniego CIA
WILLI AM WEBSTER	- dyrektor CIA
DON WALKER	- pilot USAF
STEVE TURNER	- dowódca eskadry myśliwców USAF
RANDY ROBERTS	- pilot USAF, skrzydłowy Dona Walkera
TIM NATHANSON	- pilot USAF, nawigator Dona Walkera
HARRY SINCLAIR	- szef placówki CIA w Londynie
SAUL NATHANSON	- bankier i filantrop
"TATA" LOMAX	- emerytowany fizyk jądrowy
BRYTYJCZYCY:
MARGARET
THATCHER	-premier Wielkiej Brytanii
JOHN MAJOR	- premier Wielkiej Brytanii, następca Margaret
Thatcher
SIR PETER DE LA
BILLIERE	- generał, dowódca brytyjskich sił zbrojnych
w Zatoce Perskiej
SIR COLIN McCOLL   - szef SIS
SIR PAUL SPRUCE     - przewodniczący Komitetu Meduza
J. P. LOVAT	- generał brygady, dowódca SAS
BRUCE CRAIG	- pułkownik, dowódca 22. pułku SAS
MIKE MARTIN	- major SAS
"SPARKY" LOW	- oficer SAS w Chafdżi
DR TERRY MARTIN    - arabista
STEVE LAING	- szef Sekcji Bliskowschodniej SIS
SIMON PAXMAN        - pracownik komórki irackiej SIS
STUART HARRIS        - brytyjski biznesmen w Bagdadzie
JULIAN GRAY	- szef placówki SIS w Rijadzie
DR BRYANT	- bakteriolog, członek Komitetu Meduza
DR R El N HART	- specjalista od gazów bojowych, członek
Komitetu Meduza
DR HIPWELL	- specjalista od broni jądrowej, członek
Komitetu Meduza
SEAN PLUMMER        - kierownik Sekcji Arabskiej przy Kwaterze
Głównej głównodowodzącego sił
koalicyjnych
PHILIP CURZON              - pilot RAF-u, dowódca 608. eskadry
LOFTY HARRISON          - pilot RAF-u, 608. eskadra
SID BLAIR                         - jego nawigator
PETER JOHNS                - pilot RAF-u, 608. eskadra
NICKYTYNE	- jego nawigator
PETER STEPHENSON - SAS
BEN EASTMAN "\ - SAS
KEVIN NORTH	- SAS
IZRAELCZYCY:*
JAAKOW "KOBI"
DROR	- dyrektor M osa d u
SAMI GERSZON	- szef Wydziału Operacyjnego Mosadu
DAWID SZARON	- szef sekcji irackiej Mosadu
BENIJAMIN
NATANJAHU	-wiceminister spraw zagranicznych Izraela
ICCHAK SZAMIR	- premier Izraela
GIDEON "GIDI"
BARZILAI	-kierujący Operacją JOZUE w Wiedniu
prof. MOSZE HADARI - arabista z Uniwersytetu w Tel-Awiwie
AWI HERCOG/KARIM
AZIZ	- agent Mosadu w Wiedniu
AUSTRIACY:
WOLFGANG
GEMUTLICH	- wiceprezes Banku Winklera
EDITH HARDENBERG - jego osobista sekretarka
IRAKIJCZYCY:
SADDAM HUSAJN            - prezydent Iraku
IZZAT IBRAHIM              -  wiceprezydent
HUSAJN KAMIL              - zięć Saddama, minister przemysłu			i uzbrojenia
TAHA RAMADAN       - premier
SADUN HAMMADI         - wicepremier
TARIK AZIZ	- minister spraw zagranicznych
ALI HASAN MADŻID - gubernator okupowanego Kuwejtu
SADI TUMA ABBAS   - generał, dowódca Gwardii Republikańskiej
ALI MUSU LI	- generał, dowódca Korpusu Inżynierskiego
ABD ALLAH KADIRI   - generał, dowódca wojsk pancernych
AMI RSADI	- zastępca Husajna Kamila
HASAN RAHMANI      - szef kontrwywiadu
DR ISMAIL UBAJDI    - szef wywiadu
UMAR CHATIB	- szef tajnej policji (AI-Aman al-Amm)
USMAN BADRI	- pułkownik, Korpus Inżynierski
ABD AL-KARIM
BADRI	- pułkownik, pilot myśliwca Irackich Sił
Powietrznych
DŻAFAR AL-DŻAFAR - dyrektor irackiego programu badań
jądrowych
PŁK SABAWI	- szef tajnej policji w okupowanym Kuwejcie
DR SALAH SIDDIKI    - inżynier jądrowy
POZOSTALI:
AHMAD AL-CHALIFA- kuwejcki kupiec
ABU FU'AD	- przywódca kuwejckiego ruchu oporu
ASRAR KABANDI       - bohaterka kuwejckiego ruchu oporu
* W nazwiskach i nazwach hebrajskich oraz arabskich zastosowano trans-
krypcję fonetyczną (przyp. red.)

Rozdział pierwszy
Człowiek, któremu pozostało dziesięć minut życia, wybuchnął
śmiechem.
Rozbawiła go historia, jaką tego chłodnego, przesiąkniętego
mżawką wieczoru 22 marca 1990 roku, w drodze z pracy do domu
opowiedziała mu sekretarka Monique Jamin.
Bohaterką opowieści była ich wspólna znajoma z Europejskiej
Agencji Badania Kosmosu, mieszczącej się przy rue de Stalle,
kobieta uważana za prawdziwego wampa i pożeraczkę męskich
serc, która okazała się lesbijką. Obdarzony niezbyt wyszukanym
poczuciem humoru mężczyzna uznał to za niezwykle zabawne.
Za dziesięć siódma wyszli z budynku usytuowanego na przed-
mieściu Brukseli i wsiedli do renaulta 21 kombi. Monika zajęła
miejsce za kierownicą. Kilka miesięcy wcześniej sprzedała volks-
wagena szefa, gdyż jej pracodawca był tak marnym kierowcą, iż
obawiała się, że pewnego dnia spowoduje wypadek i zginie.
Do apartamentu, który mieścił się w środkowej części, składa-
jącego się z trzech budynków, kompleksu mieszkalnego Cherideu,
w pobliżu rue Francois Folie, jechało się zaledwie dziesięć minut,
ale po drodze zatrzymali się przy sklepie z pieczywem, gdzie kupili
bochenek jego ulubionego pain de campagne. Deszcz zacinał ostro
z boku, niesiony silnym wiatrem. Kobieta i mężczyzna pochylili
głowy, i dlatego nie zwrócili uwagi na samochód, który zatrzymał
się kilkanaście metrów z tyłu.
Nic dziwnego, gdyż żadne z nich nie przeszło odpowiedniego
przeszkolenia. Nie wyróżniające się niczym szczególnym auto ze
smagłolicymi pasażerami podążało za uczonym już od kilku tygodni.
Mężczyźni, siedzący w samochodzie, tylko obserwowali. Naukowiec
nigdy nie okazał im zainteresowania, uczynił to natomiast ktoś inny.
Oboje wyszli ze sklepu, pośpiesznie wsiedli do renaulta i ruszyli
w dalszą drogę. Dziesięć po siódmej Monika zatrzymała wóz przed
szklanymi drzwiami trójczłonowego zespołu budynków, stojącego
jakieś piętnaście metrów od ulicy. Zaproponowała chlebodawcy, że
odprowadzi go do mieszkania, ale odmówił. Domyśliła się natych-
miast, że jest umówiony ze swoją przyjaciółką Heleną i nie chce
dopuścić do spotkania obu kobiet. Na użytek damskiego personelu
wymyślił bajeczkę, iż Helena jest tylko kumplem i dotrzymuje mu
towarzystwa podczas rozłąki z żoną, a uwielbiające go kobiety
udawały, że w to wierzą.
Jak zwykle postawił kołnierz płaszcza, wysiadł z samochodu
i zarzucił na ramię czarną płócienną torbę, z którą prawie się nie
rozstawał. Ważyła ponad piętnaście kilogramów, zawierała zaś
mnóstwo papierów: notatki, obliczenia i szkice. Uczony nie ufał
sejfom, na przekór wszystkim wierząc, że szczegóły jego najnowszych
projektów są znacznie bezpieczniejsze w torbie przewieszonej przez
ramię.
Monika obserwowała, jak jej szef, z torbą zarzuconą na plecy
i bochenkiem pod pachą, podchodzi do drzwi, zatrzymuje się, przez
chwilę szuka kluczy, a następnie otwiera drzwi i znika za szklaną
taflą, która automatycznie zamknęła się za nim. Dopiero wtedy
odjechała.
Mężczyzna mieszkał na piątym piętrze ośmiokondygnacyjnego
budynku. Dwie windy były usytuowane z dala od wejścia, wokół
nich zaś biegły spiralnie schody, na które z każdego piętra
prowadziły drzwi przeciwpożarowe. W chwili, kiedy uczony wysiadł,
w korytarzu automatycznie włączyły się przyćmione światła. Po-
brzękając kluczami, skręcił w lewo, zaraz potem jeszcze raz w lewo,
przeszedł kilka metrów po rdzawobrązowej wykładzinie, zatrzymał
się przed drzwiami mieszkania i podniósł rękę, by włożyć klucz do
zamka;
Zabójca czekał po drugiej stronie wind, za załomem słabo
oświeconego korytarza. Teraz, trzymając zawiniętą w plastikową
torbę berettę kaliber 7,65, stanął tuż za nie spodziewającym się
niczego naukowcem. Torba była po to, aby łuski nie rozsypywały
się po podłodze.
Pięć strzałów oddanych w kark i tył głowy z odległości niespełna
metra wystarczyło aż nadto. Duży, tęgi mężczyzna runął twarzą na
drzwi, i zaraz potem osunął się na podłogę. Morderca nawet nie
nachylił się, by sprawdzić, czy ofiara nie żyje; nie było potrzeby.
Wielokrotnie ćwiczył ten sposób egzekucji na więźniach i za każdym
razem uzyskiwał pożądany efekt. Zbiegł po schodach na parter,
wyszedł z budynku tylnymi drzwiami, przemknął przez zadrzewione
ogródki i wsiadł do czekającego samochodu. Godzinę później
znalazł się w ambasadzie swojego kraju, a następnego dnia opuścił
terytorium Belgii.
Helena zjawiła się pięć minut później. W pierwszej chwili
pomyślała, że jej kochanek doznał ataku serca. Ogarnięta paniką,
po krótkiej szarpaninie z zamkiem otworzyła drzwi i wezwała
pogotowie, ale zaraz potem przypomniała sobie, że w tym samym
budynku mieszka domowy lekarz jej przyjaciela, i jego także
zawiadomiła. Pierwsze zjawiło się pogotowie.
Kiedy jeden z sanitariuszy spróbował odwrócić ciężkie ciało na
wznak, poczuł, że dotyka czegoś mokrego, a kiedy spojrzał na ręce,
przekonał się, że są lepkie od krwi. Zdyszany lekarz nadbiegł zaraz
potem. Stwierdził zgon. Na korytarz wyszła także jedyna -
poza uczonym - lokatorka piątego piętra: starsza dama, miłoś-
niczka muzyki poważnej, która słuchała zarejestrowanego na płycie
koncertu i nie miała pojęcia o niczym, co działo się za solidnymi
drzwiami jej mieszkania.
Człowiekiem leżącym w kałuży krwi był doktor Gerald Vincent
Buli, nieobliczalny geniusz, cieszący się reputacją jednego z najlep-
szych na świecie konstruktorów broni artyleryjskiej, ostatnimi
czasy pracujący dla Saddama Husajna.
Po zabójstwie doktora Bulla w całej Europie nastąpiła seria
bardzo dziwnych wydarzeń. Najpierw belgijski kontrwywiad przy-
znał oficjalnie, że już od kilku miesięcy uczony był niemal codziennie
śledzony przez poruszających się prywatnymi samochodami ludzi
o smagłej cerze, najprawdopodobniej pochodzących ze wschodniej
części basenu Morza Śródziemnego.
11 kwietnia brytyjscy celnicy odkryli na nabrzeżu portu w
Middlesborough osiem wielkich stalowych rur, wykonanych" z nie-
zwykłą precyzją. Miały one na końcach potężne kryzy, z gwin-
towanymi otworami pod ogromne śruby, umożliwiające połączenie
ośmiu fragmentów w jedną całość. Władze celne oznajmiły trium-
falnie, że wbrew temu, co umieszczono na fakturach i listach
przewozowych, nie była to przesyłka dla zakładów petrochemicz-
nych. Rury stanowiły elementy lufy gigantycznego działa, zaprojek-
towanego przez Gerry'ego Bulla i przeznaczonego dla Iraku. W ten
sposób zaczęła się przypominająca farsę afera superdziała, dzięki
której udało się ujawnić mnóstwo nielegalnych transakcji, podstępne
metody działania kilku agencji wywiadowczych, ogrom biuro-
kratycznej głupoty oraz wynikającą z nadmiernej wiary we własne
siły bezradność polityków.
W ciągu kilku następnych tygodni w całej Europie zaczęły
pojawiać się kolejne fragmenty superdziała. 23 kwietnia Turcy
zatrzymali węgierską ciężarówkę wiozącą do Iraku potężną stalową
rurę o niespotykanej długości. Tego samego dnia greccy celnicy
odkryli na innej ciężarówce ładunek sprawiających podejrzane
wrażenie stalowych części i na kilkanaście dni zaaresztowali niefor-
tunnego angielskiego kierowcę.
W maju Włosi przechwycili siedemdziesiąt pięć ton podobnych
części, wyprodukowanych przez Societa delia Fucine, a kolejnych
piętnaście ton skonfiskowali w hucie Fucine w pobliżu Rzymu.
Były one wykonane ze stali tytanowej najwyższej jakości i miały
zostać zamontowane w zamku działa, podobnie jak kilkanaście
innych elementów, zarekwirowanych w magazynie w Brescii w pół-
nocnych Włoszech.
Do zabawy włączyli się także Niemcy, którzy we Frankfurcie
i Bremerhaven natrafili na inne elementy słynnego już na cały świat
superdziała, dostarczone przez Mannesmann AG.
Gdy Buli bardzo starannie i sensownie rozdzielił zamówienia
na części, z jakich miało się składać działo -jego ukochane
dziecko. Dwie angielskie firmy, Waltera Somersa z Birmingham
i Sheffield Forgemasters, wyprodukowały rury, tworzące lufę.
W kwietniu 1990 roku przechwycono ostatnią dostawę: osiem sztuk
z pięćdziesięciu dwóch, które, według projektu, potrzebne były do
zbudowania dwóch lufo długości 156 metrów każda i niespotyka-
nym kalibrze jednego metra. Te monstrualne działa mogły wy-
strzeliwać pociski wielkości budki telefonicznej.
Elementy zespołu wahadłowego i obrotowego pochodziły z Gre-
cji, części oporopowrotnika - ze Szwajcarii i Włoch, klin zamkowy
z Austrii i Niemiec, materiał miotający z Belgii. W sumie, w produk-
cję zaangażowane były firmy z ośmiu krajów, a żadna z nich nie
wiedziała do końca, co właściwie wytwarza.
Prasa brukowa przeżywała wielkie dni, podobnie jak triumfujące
władze celne oraz brytyjski wymiar sprawiedliwości, który z wielką
gorliwością zajął się Bogu ducha winnymi dostawcami. W ogólnym
entuzjazmie nikt nie zwrócił uwagi na to, że sieć została wyciągnięta
za późno: przechwycone elementy miały wejść w skład superdział
numer dwa, trzy i cztery.
W związku z zabójstwem Gerry'ego Bulla powstało kilka
zaskakujących teorii. Zgodnie z przewidywaniami, część dzien-
nikarzy wietrząca wszędzie podstępne knowania CIA obarczyła
tę właśnie instytucję odpowiedzialnością za śmierć uczonego.
Rzecz jasna, był to całkowity nonsens. Mimo że w przeszłości
ludzie z Langley nie raz i nie dwa decydowali się na wyeli-
minowanie pewnych osób pracujących w tej samej branży - na
przykład informatorów grożących szantażem, renegatów czy
podwójnych agentów - to wyobrażenie, że podziemia kwatery
głównej Agencji są zapchane pod sufit ciałami jej dawnych
pracowników, jest nie tylko śmieszne, ale także całkowicie nie-
prawdziwe.
Tym bardziej że Gerry Buli nie miał nic wspólnego ze światem
tajnych operacji. Był znanym naukowcem, znakomitym projektan-
tem bardziej lub mniej konwencjonalnego uzbrojenia artyleryjs-
kiego, obywatelem Stanów Zjednoczonych, przez wiele lat pracu-
jącym dla swojej ojczyzny i chętnie opowiadającym o swoich
zamierzeniach przyjaciołom z US Army. Gdyby CIA chciała
likwidować każdego amerykańskiego projektanta broni lub uczo-
nego, który przez jakiś czas pracował dla innego kraju, niekonie-
cznie zaliczającego się do przyjaciół USA, to co najmniej pięciuset
takich dżentelmenów w obu Amerykach i Europie musiałoby
pożegnać się z życiem.
Jednak najważniejszym argumentem przemawiającym przeciwko
tej teorii jest ten, iż od co najmniej dziesięciu lat działalność Agencji
podlega ścisłej kontroli, i to zarówno wewnętrznej jak i zewnętrznej.
Żaden oficer wywiadu nie wyda rozkazu "zlikwidować", bez
pisemnej zgody zwierzchników. Gdy chodzi o kogoś takiego jak
Gerry Buli, zgoda musiałaby pochodzić od samego dyrektora CIA.
Funkcję tę pełnił wówczas William Webster, trzymający się
ściśle przepisów były sędzia z Teksasu. Zgodę na przeprowadzenie
potajemnej egzekucji można by uzyskać od niego równie łatwo, jak
uciec z więzienia Marion podkopem wykonanym za pomocą łyżeczki
do herbaty.
Najczęściej wśród domniemanych sprawców śmierci doktora
Bulla wymieniano, rzecz jasna, izraelski Mosad. Niemal cała prasa
oraz większość przyjaciół i rodziny uczonego doszła do tego
samego wniosku. Buli pracował dla Iraku, Irak zaś był wrogiem
Izraela. Dwa i dwa daje cztery. Problem polega jednak na tym, że
jeśli w świecie pełnym cieni i krzywych luster coś mniej więcej
równa się dwóm, po dodaniu do czegoś, co także w przybliżeniu
jest dwójką, tylko czasem może dać cztery.
Mosad jest najmniejszą, najbardziej bezwzględną i najczęściej
używającą broni agencją wywiadowczą na świecie. Odpowiada za
wiele zabójstw, dokonanych przez członków jednego z trzech
oddziałów kidon - słowo to znaczy po hebrajsku "bagnet". Ich
członkowie wywodzą się z doborowych jednostek armii izraelskiej.
Jednak nawet Mosad obowiązują pewne zasady, choć w większości
stanowią one coś w rodzaju dobrowolnego samoograniczenia.
Fizyczna eliminacja przeciwnika dzieli się na dwie kategorie.
Pierwsza z nich to "konieczność operacyjna", czyli niemożliwa do
przewidzenia sytuacja, kiedy osoba stanowiąca zagrożenie dla
operacji lub biorących w niej udział ludzi musi zostać błyskawicznie
i na zawsze usunięta z drogi. W tym wypadku nadzorujący akcję
katsa lub dowodzący oficer mają prawo samodzielnie podjąć taką
decyzję, wiedząc, że mogą później liczyć na pełne poparcie ze strony
zwierzchników w Tel-Awiwie.
Drugą kategorię tworzą ci, którzy trafili na listę osób prze-
znaczonych do likwidacji. Istnieją tylko dwa jej egzemplarze: jeden
spoczywa w prywatnym sejfie premiera, drugi w sejfie szefa Mosadu.
Każdy nowy premier, zaraz po objęciu urzędu, ma obowiązek
zapoznać się z listą. Zawiera ona od trzydziestu do osiemdziesięciu
nazwisk. Tylko od niego zależy, czy zaakceptuje ją w całości,
zezwalając w ten sposób Mosadowi na samodzielne podjęcie decyzji
co do czasu i miejsca wykonania wyroku, czy też zażąda, by
konsultowano się z nim przed każdą misją.
Najogólniej rzecz biorąc, tych, którzy znaleźli się na liście,
można podzielić na trzy grupy. Pierwszą tworzą pozostający jeszcze
przy życiu, czołowi hitlerowcy. Liczebność tej grupy zmniejsza się
z każdym rokiem. Wiele lat temu Izrael przygotował i zrealizował
skomplikowaną operację mającą na celu porwanie Adolfa Eich-
manna, aby przeprowadzić pokazowy proces, natomiast inni naziści
byli likwidowani bez żadnego rozgłosu. Do drugiej grupy zaliczają
się niemal wszyscy działający obecnie terroryści, głównie Arabowie,
zarówno ci którzy przelali już niejedną kroplę żydowskiej krwi, np.
Ahmad Dżibril i Abu Nidal, jak i ci, którzy dopiero chcieliby to
uczynić.
Trzecią grupę - do niej właśnie mógłby należeć Gerry Buli -
tworzą ludzie pracujący dla wrogów Izraela, ale tylko ci, których
praca stanowi, lub może stanowić, zagrożenie dla państwa żydows-
kiego oraz jego obywateli. Krótko mówiąc, każdy, kto znalazł się
na liście, ma ręce skalane krwią, albo też robi wszystko, by
nastąpiło to w niedalekiej perspektywie.
Kiedy Mosad zwraca się z prośbą o zgodę na likwidację
kogoś z listy, premier przekazuje sprawę sędziemu, którego
nazwisko jest okryte tak głęboką tajemnicą, że zna je zaledwie
kilku izraelskich prawników, a na pewno nikt ze zwyczajnych
obywateli. Odbywa się "rozprawa". Uczestniczą w niej obrońca
i prokurator. Jeżeli oskarżony zostanie uznany za winnego,
prośba Mosadu wraca na biurko premiera, a ten składa na
niej podpis. Resztą zajmuje się oddział kidonów... jeżeli tylko
jest to możliwe.
Problem z teorią, według której Buli zginął z ręki agenta
Mosadu, polegał na tym, że była zupełnie niespójna. To prawda,
Buli pracował dla Saddama Husajna, ale projektował dla niego
artylerię konwencjonalną (ta zaś nie stanowiła zagrożenia dla
Izraela), rakiety (które w przyszłości ewentualnie stałyby się groźne>,
oraz gigantyczne działo (nie mogło służyć do ataku na Izrael). To
samo jednak dotyczyło setek innych ludzi. Pięć lub sześć niemieckich
firm wspomagało rozwój irackiego przemysłu chemicznego, wy-
twarzającego śmiercionośne gazy bojowe; Saddam już kilka razy
groził Izraelowi użyciem tej straszliwej broni. Niemcy i Brazylijczycy
współpracowali przy budowie rakiet saad 16, Francuzi z kolei byli
głównymi dostawcami technologii wykorzystywanych w pracach
nad skonstruowaniem irackiej bomby atomowej.
Nie ulega najmniejszej wątpliwości, że Tel-Awiw interesował się
działalnością Bulla. Po jego śmierci wiele domysłów wzbudził fakt,
że już od kilku miesięcy uczony skarżył się, iż podczas jego
nieobecności w mieszkaniu składają wizyty jacyś nieproszeni goście.
Nigdy nic nie zginęło, ale pozostawiono wyraźne ślady, które nie
mogły ujść uwagi gospodarza: poprzestawiane szklanki, otwarte
okno, kaseta wyjęta z magnetowidu i schowana do pudełka. Czy
było to ostrzeżenie ze strony Mosadu? Owszem, ale sprawa nie stała
się przez to ani odrobinę bardziej jasna.
Środki masowego przekazu bardzo szybko uznały, że śniado-
skórzy osobnicy, którzy jeździli za Bullem po całej Brukseli, to
izraelscy zabójcy szukający sposobności do wykonania wyroku.
Przeciwko tej teorii przemawia jednak fakt, iż agenci Mosadu nie
wyglądają jak postaci z kreskówek i nie zachowują się tak jak
one. Owszem, byli na miejscu, ale nikt ich nie widział - ani Buli,
ani jego przyjaciele i rodzina, ani belgijska policja. Wyglądali
i zachowywali się jak stuprocentowi Europejczycy, a w razie
potrzeby mogli upodobnić się do Amerykanów lub do jakiejkol-
wiek innej nacji. To oni właśnie dali znać Belgom, że Bulla śledzi
ktoś inny.
Poza tym, trudno byłoby znaleźć człowieka równie mało
dyskretnego jak Gerry Buli. Uczony po prostu nie był w stanie
oprzeć się pokusie mówienia. W przeszłości pracował już dla
Izraela, polubił kraj i ludzi, miał wielu przyjaciół wśród izraelskich
wojskowych i nie potrafił trzymać języka za zębami. Gdyby ktoś
z jego znajomych rzucił od niechcenia: "Założę się, Gerry, że nigdy
nie uda ci się wystrzelić ani jednego saada 16...", Buli natychmiast
rozpocząłby trzygodzinny monolog, w którym przedstawiłby do-
kładnie co robi, jak dalece zaawansowane są prace, jakie pojawiły
się problemy, w jaki sposób stara sieje rozwiązać... jednym słowem,
powiedziałby wszystko. Dla każdego wywiadu stanowił wręcz
wymarzone źródło informacji. Zaledwie na tydzień przed śmiercią
przyjął w swoim gabinecie dwóch izraelskich generałów, informując
ich ze szczegółami o swojej bieżącej działalności. (Każde jego słowo
zostało zarejestrowane przez magnetofony ukryte w teczkach
oficerów.) Kto przy zdrowych zmysłach niszczyłby róg obfitości
wypełniony po brzegi drogocennymi informacjami?
Nikt wreszcie nie wziął pod uwagę, że kiedy Mosad ma do
czynienia z naukowcem lub biznesmenem, zawsze udziela mu
ostatniego ostrzeżenia; zasada ta nie dotyczy jedynie terrorystów*
Jest to prawdziwe, ustne ostrzeżenie, nie zaś ukradkowe prze-
stawianie szklanek lub otwieranie okien. Zwyczaju tego do-
chowano nawet wobec budowniczego pierwszego irackiego reak-
tora, doktora Jakji Al-Maszhada, egipskiego fizyka jądrowego,
który 13 czerwca 1980 roku został zastrzelony w swoim pokoju
w paryskim hotelu Meridien. Mówiący biegle po arabsku katsa
zastukał do drzwi i w prostych słowach wyjaśnił uczonemu, co się
stanie, jeśli ten nie zaprzestanie działalności. Egipcjanin zrewan-
żował się nieznajomemu raczej mało elegancką sugestią, co
powinien zrobić ze swoimi ostrzeżeniami. Nie było to rozsądne
posunięcie. Wszystkie firmy ubezpieczeniowe stanowczo odradzają
klientom udzielanie agentom Mosadu mało praktycznych, za to
wywołujących niemiłe emocje rad. Dwie godziny później Jakja
Al-Maszhad już nie żył, ale nikt nie mógł powiedzieć, że nie dano
mu szansy. Rok po tym wydarzeniu izraelskie myśliwce zrównały
z ziemią cały, wyposażony przez Francuzów, kompleks jądrowy
Osirak Jeden i Dwa.
Buli był zupełnie inny: Amerykanin urodzony w Kanadzie,
niezwykle towarzyski, łatwo nawiązujący kontakty, a w dodatku
ogromny amator whisky. Izraelczycy mogli rozmawiać z nim jak
z przyjacielem, i robili to niemal bez przerwy. Wystarczyło posłać
któregoś z jego kolegów, żeby powiedział mu wprost, jak sprawy
się mają: albo zerwie kontrakt, albo zajmie się sporządzaniem
testamentu. Przykro mi, Gerry, po prostu tak właśnie wygląda
sytuacja.
Bullowi z całą pewnością nie zależało na tym, by pośmiertnie
zostać odznaczonym przez Kongres Medalem za Odwagę. Mało
tego: zasygnalizował już wcześniej zarówno Izraelczykom, jak
i swojemu bliskiemu przyjacielowi George'owi Wongowi, że ma
serdecznie dość Iraku. *
Gerald Vincent Buli urodził się w roku 1928 w North Bay
w stanie Ontario. Był bardzo dobrym uczniem, gdyż od początku
łaknął sukcesu i uznania w oczach świata. Skończył szkołę w wieku
szesnastu lat, lecz nie miał wielkiego wyboru, jeśli chodzi o swoją
dalszą karierę, bowiem jedyną uczelnią, która chciała przyjąć tak
młodego studenta, okazał się Uniwersytet w Toronto, a dokładniej
wydział inżynierski. Dopiero tam udowodnił, że jest nie tylko
zdolny, ale wręcz błyskotliwy. Mając dwadzieścia dwa lata został
najmłodszym doktorem w historii uczelni. Jego wyobraźnią zawład-
nęła najpierw inżynieria lotnicza, potem zaś balistyka, od której już
tylko mały krok prowadził do artylerii.
Rozpoczął pracę w Kanadyjskim Instytucie Badawczo-Roz-
wojowym Uzbrojenia (CARDE), w Valcartier, wówczas jeszcze
małym i spokojnym miasteczku koło Quebec. Na początku lat 50.
człowiek spoglądał tęsknie nie tylko ku niebu, ale dalej, w kosmos;
Zawrotną karierę robiło słowo "rakieta". Wtedy właśnie* okazało
się, że Buli jest nie tylko błyskotliwy, ale można go nazwać po
prostu geniuszem - tryskającym pomysłami, łamiącym wszelkie
konwencje geniuszem o nieposkromionej wyobraźni. Dziesięcioletni
pobyt w CARDE zaowocował pomysłem, który aż do końca życia
miał się stać jego obsesją.
Jak wszystkie znakomite pomysły wydawał się bardzo prosty.
Otóż Buli uświadomił sobie, że dziewięć dziesiątych każdej ogromnej
rakiety nośnej stanowi jej pierwszy stopień. Dopiero na samym
szczycie znajdowały się stopnie drugi i trzeci, a jeszcze wyżej, na
czubku kolosa, maleńki ładunek.
Gigantyczny pierwszy stopień miał przenieść rakietę przez 150
kilometrów atmosfery, gdzie powietrze było najgęstsze. Powyżej
granicy 150 kilometrów wystarczała już bardzo niewielka energia,
żeby umieścić satelitę na orbicie 400 do 500 kilometrów nad
powierzchnią Ziemi. Po każdym starcie potężny i bardzo kosztowny
pierwszy stopień ulegał zniszczeniu, by jako wypalona skorupa
runąć z wysoka do oceanu.
Załóżmy, rozmyślał Buli, że drugi i trzeci stopień, oraz ładunek,
zostałyby wystrzelone z ogromnego działa i w ten sposób pokonały-
by te pierwsze 150 kilometrów? Teoretycznie było to nie tylko
możliwe, ale także znacznie tańsze i łatwiejsze, a w dodatku działo
można by wykorzystywać wiele razy.
Starał się zainteresować swoimi pomysłami ludzi wpływowych
i zamożnych, lecz pierwsze starcie z politykami i biznesmenami
zakończyło się porażką, przede wszystkim ze względu na jego
osobowość. Nienawidził ich, oni zaś w pełni odwzajemniali to
uczucie.
W roku 1961 wreszcie dopisało mu szczęście. Jego projektem
zainteresował się najpierw Uniwersytet McGilla - ponieważ
władze uczelni zwietrzyły szansę zdobycia rozgłosu - a zaraz
potem Armia Stanów Zjednoczonych, która jednak kierowała się
zupełnie innymi pobudkami: od niepamiętnych czasów hołubiąca
amerykańską artylerię, toczyła zacięty spór z Siłami Powietrz-
nymi, które pragnęły przejąć kontrolę nad wszystkimi rakietami
oraz innymi rodzajami broni zdolnymi osiągać pułap ponad 100
kilometrów. Dzięki połączonym funduszom obu sponsorów Buli
zdołał stworzyć na Barbados niewielki ośrodek badawczy. Armia
dała mu wycofane z eksploatacji działo kalibru 470 mm (obecnie
największy kaliber na świecie), zapasową lufę, prosty radar, dźwig
oraz kilka ciężarówek, Uniwersytet McGilla wyposażył natomiast
warsztaty. Wyglądało to tak, jakby ktoś chciał włączyć się do
rywalizacji o mistrzostwo świata w wyścigach samochodowych, za
całe zaplecze techniczne mając blaszany garaż, ale Buli mimo
wszystko zdołał dopiąć celu i rozpoczął karierę wynalazcy sypią-
cego jak z rękawa nowymi, znakomitymi rozwiązaniami. Miał
wtedy trzydzieści trzy lata, był nieśmiały, roztargniony, pełen
werwy twórczej i nie dbał o wygląd - krótko mówiąc, geniusz
w każdym calu.
Swój ośrodek na Barbados nazwał Centrum Badawczym Wiel-
kich Wysokości (HARP). Stare działo błyskawicznie przewieziono
na miejsce i Buli zaczął eksperymenty z pociskami, które nazywał
"jerzykami", gdyż wizerunek tego właśnie ptaka znajduje się w godle
Uniwersytetu McGilla.
Buli pragnął wynieść ładunek na orbitę taniej i szybciej niż
ktokolwiek inny. Zdawał sobie doskonale sprawę, że żaden człowiek
nie przeżyłby wystrzelenia z armaty, ale słusznie przewidywał, iż
w przyszłości dziewięćdziesiąt procent zadań będą realizować
w kosmosie nie ludzie, tylko maszyny. Jednak Ameryka pod
rządami Kennedy'ego starała się doścignąć Rosjan, poświęcając
niemal całą uwagę znacznie bardziej spektakularnemu, choć w dal-
szej perspektywie raczej bezcelowemu, zadaniu umieszczenia na
orbicie okołoziemskiej myszy, psów, małp, a wreszcie człowieka.
Tymczasem na Barbados Buli toczył samotną walkę o wysokość
za pomocą pomocy swojego działa i "jerzyków". W roku 1964
posłał jeden z nich na 92 kilometry, po czym wydłużył lufę
o dodatkowe 16 metrów (kosztowało to zaledwie 41 000 dolarów)
i wreszcie osiągnął magiczną granicę 150 kilometrów, dostarczając
tam ładunek 180 kilogramów.
Rozwiązywał problemy na bieżąco, w miarę jak się pojawiały.
Jednym z poważniejszych był materiał miotający. W małej armacie
proch w ciągu mikrosekundy zamienia się w gaz, wypychając
pocisk z lufy jednym uderzeniem, ale przy tak długiej, 36-metrowej
lufie należało zastosować inną, wolniej spalającą się substancję.
Buli potrzebował materiału, który przepchnąłby pocisk przez lufę
nie krótkim pchnięciem, lecz długim, posuwistym ruchem, nadając
mu stopniowo coraz większą prędkość. Potrzebował... więc go
wynalazł.
Wiedział również, że czułe instrumenty i urządzenia nie wy-
trzymają przeciążenia sięgającego 10 000 g, jakim poddawany jest
pocisk podczas wystrzału, toteż skonstruował układ amortyzujący,
który pozwalał na zredukowanie tego przeciążenia do 200 g.
Trzecim problemem stał się odrzut. Przy dużym ładunku i znacznej
masie pocisku energia odrzutu musiała być ogromna. Z tym
problemem Buli poradził sobie dzięki ciekawemu układowi sprężyn
i zaworów.
W roku 1966 dawni przeciwnicy Bulla z Departamentu Obrony
wreszcie zdołali przekonać ministra, by wstrzymał finansowanie
badań. Buli protestował, twierdząc, że jest w stanie posłać na orbitę
zestaw instrumentów badawczych nieporównywalnie taniej, niż
czynili to fachowcy z Przylądka Kennedy'ego, ale bez rezultatu.
W trosce o swoje interesy Armia USA przeniosła Bulla z Barbados
do Yumy w stanie Arizona.
Tam właśnie w listopadzie tego samego roku wystrzelił ładunek
na 180 kilometrów w górę, ustanawiając rekord, którego nikt nie
pobił przez dwadzieścia pięć lat. Jednak w roku 1967 z dalszego
finansowania badań wycofał się także Uniwersytet McGilla, wkrótce
potem zaś w jego ślady poszła US Army. Projekt HARP przestał
istnieć. Natomiast Buli, już tylko jako konsultant, zamieszkał
w posiadłości w północnej części stanu Vermont, blisko granicy
z ojczystą Kanadą.
Do projektu HARP życie dopisało interesujące postscriptum.
Na początku lat 90 wyniesienie kilograma ładunku na orbitę
okołoziemską na pokładzie promu kosmicznego kosztowało dziesięć
tysięcy dolarów, podczas gdy Buli wiedział, że mógłby zrobić to
samo za niespełna sześćset dolarów. W roku 1988 w Laboratorium
Narodowym im. Lawrence Livermore'a w Kalifornii rozpoczęto
prace projektowe nad ogromnym działem, jednak o kalibrze
zaledwie 120 mm i lufie długości 50 metrów. Z nadzieją, że kosztem
setek milionów dolarów uda się skonstruować znacznie większe
działo, zdolne wystrzeliwać ładunki w przestrzeń kosmiczną. Po
pewnym czasie komórka zajmująca się tym projektem usamodziel-
niła się i otrzymała nazwę Centrum Badawcze Superwielkich
Wysokości...
Gerry Buli przez dziesięć lat mieszkał w swej posiadłości przy
granicy. Ostatecznie zrezygnował z nie spełnionego marzenia
o wielkim dziale, które wystrzeliwałoby pociski w kosmos, i skon-
centrował się na przynoszących znacznie większe profity badaniach
dotyczących artylerii konwencjonalnej.
Od razu postanowił zmierzyć się z największym problemem:
w wielu armiach świata podstawowym elementem uzbrojenia
artyleryjskiego jest działo polowe kalibru 155 mm. Buli doskonale
wiedział, że podczas wymiany ognia przewagę uzyskuje ten, czyje
armaty mają większą donośność, gdyż może zniszczyć przeciwnika,
samemu pozostając poza zasięgiem jego artylerii. W związku z tym
zaczął od zwiększenia donośności i celności standardowego działa
kalibru 155 mm. Wielu przed nim próbowało to uczynić, jednak
nikomu się nie udało. Buli potrzebował czterech lat, żeby osiągnąć
sukces.
Skonstruowane przez niego pociski osiągały podczas próbnych
strzelań o połowę większą odległość i były znacznie bardziej celne
niż pociski stanowiące standardowe uzbrojenie NATO, po eksplozji
zaś rozpadały się na 4700 odłamków, podczas gdy tamte na 1350.
Jednak Pakt Północnoatlantycki nie okazał najmniejszego zaintere-
sowania pracami Bulla - na całe szczęście Związek Radziecki
także je zignorował.
Niezrażony Buli dalej parł naprzód, konstruując nowy, ulepszony
pocisk przeciwpancerny o zwiększonym zasięgu. NATO w dalszym
ciągu wykazywało całkowitą obojętność, trwając przy swoich
tradycyjnych dostawcach i amunicji starego typu.
Inne kraje, w przeciwieństwie do supermocarstw, nie zasypiały*
gruszek w popiele. Do Highwater w stanie Vermont jedna za drugą
przybywały wojskowe delegacje z całego świata. Widywano tam
mundury armii izraelskiej (wtedy właśnie utrwaliły się więzy
przyjaźni zawartych jeszcze na Barbados), egipskiej, wenezuelskiej,
chilijskiej oraz irańskiej. Buli udzielał również chętnie konsultacji
uczonym z Wielkiej Brytanii, Holandii, Włoch, Kanady, a także
USA, którzy (w przeciwieństwie do Pentagonu), z ogromnym
podziwem zapoznawali się z jego osiągnięciami.
W roku 1972 Buli bez rozgłosu otrzymał obywatelstwo Stanów
Zjednoczonych, a kilka miesięcy później rozpoczął prace nad
działem kalibru 155 mm. Po dwóch latach dokonał kolejnego
przełomu, gdyż odkrył, że po to, by armata miała najlepsze
parametry, długość jej lufy powinna być czterdzieści pięć razy
większa od jej kalibru. Udoskonalona wersja działa polowego
155 mm otrzymała nazwę GC-45. Zmodyfikowana armata, strze-
lająca nowymi pociskami o zwiększonym zasięgu, miała o wiele
większą skuteczność niż jej odpowiedniki znajdujące się w ar-
senałach państw komunistycznych. Jeżeli jednak Buli oczekiwał
natychmiastowych kontraktów, to spotkało go srogie rozcza-
rowanie: Pentagon uparcie popierał własne artyleryjskie lobby
oraz rozwijał badania nad amunicją rakietową, ośmiokrotnie
droższą od pocisków Bulla, za to o identycznych parametrach
technicznych.
Upadek geniusza zaczął się dość niewinnie, mianowicie od
zaaranżowanej przez CIA wizyty w Republice Południowej Afryki,
gdzie miał ulepszyć broń artyleryjską używaną w walce z okupują-
cymi Angolę Kubańczykami.
Naiwność polityczna Bulla nie miała sobie równych. Poleciał do
RPA, przekonał się, że bardzo lubi Afrykanerów i chętnie nawiązał
z nimi współpracę. Fakt, że Republika Południowej Afryki była
powszechnie potępiana za politykę segregacji rasowej, nie zmienił
jego decyzji. Bez wahania pomógł unowocześnić południowoaf-
rykańską artylerię i tamtejsza armia z pewnością w znacznej mierze
właśnie Bullowi zawdzięczała, że bez trudu udało się jej unicestwić
sowiecką artylerię i zmusić do odwrotu rosyjsko-kubański korpus
ekspedycyjny.
Po powrocie do Ameryki Buli w dalszym ciągu sprzedawał
skonstruowane przez siebie pociski każdemu, kto chciał za nie
zapłacić. Jednak wkrótce potem do władzy doszedł prezydent
Jimmy Carter, najważniejszym hasłem stała się "polityczna uczci-
wość", naukowiec zaś został aresztowany pod zarzutem dostarczania
broni państwom znajdującym się na czarnej liście rządu Stanów
Zjednoczonych. CIA natychmiast zapomniała, że kiedykolwiek
miała z nim do czynienia. Przekonano go, że najlepiej zrobi, jeśli
nie ujawni żadnych szczegółów, tylko od razu przyzna się do winy.
Miała to być zwykła formalność: dostanie lekkiego klapsa, a zaraz
potem cała sprawa przycichnie.
Jednak 16 czerwca 1980 roku sąd skazał go na rok więzienia
i grzywnę 105 000 dolarów. Buli odsiedział cztery miesiące i siedem-
naście dni w Allenwood w Pensylwanii, ale nie to wydawało mu się
najgorsze.
Najbardziej zabolało go powszechne potępienie, z jakim się
spotkał, oraz fakt, że został oszukany. Jak mogli mu to zrobić?
Przecież pomagał Ameryce jak tylko potrafił, przyjął obywatelstwo,
w 1976 bez słowa sprzeciwu zastosował się do prośby CIA. Kiedy
przebywał w więzieniu, jego firma zbankrutowała. Buli był zruj-
nowany.
Po wyjściu z Allenwood opuścił na zawsze kontynent północno-
amerykański i przeniósł się do Brukseli, gdzie zaczął wszystko od
początku w maleńkim, jednopokojowym mieszkanku z wnęką
kuchenną. Jego przyjaciele zgodnie twierdzili, że po wyroku zmienił
się i nigdy już nie był taki jak przedtem; nigdy nie wybaczył CIA,
nigdy nie wybaczył rządowi Stanów Zjednoczonych, a mimo to
przez wiele lat starał się doprowadzić do powtórnego rozpatrzenia
sprawy i rehabilitacji.
Ponownie został konsultantem i natychmiast przyjął ofertę,
którą złożono mu jeszcze przed aresztowaniem - podjął pracę nad
modernizacją chińskiej artylerii. Aż do połowy lat osiemdziesiątych
działał niemal wyłącznie na zlecenie Pekinu, wprowadzając roz-
wiązania, które zastosował po raz pierwszy w dziale polowym
GC-45 (stanowiły one teraz własność firmy Voest-Alpine z Austrii,
która kupiła wszystkie patenty za dwa miliony dolarów). Buli
zupełnie nie miał głowy do interesów; gdyby miał, bez trudu
zostałby multimilionerem.
Kiedy działał w Pekinie, wydarzyło się sporo rzeczy. In-
żynierowie z RPA jeszcze bardziej udoskonalili jego rozwiązania
zastosowane w GC-45 i stworzyli własne działo polowe G-5 oraz
samobieżne, ochrzczone kryptonimem G-6. Oba miały zasięg
ponad czterdziestu kilometrów. Republika Południowej Afryki
sprzedawała je potem na całym świecie, jednak Buli nie dostał
z tego ani centa.
Wśród nabywców nowych dział znalazł się niejaki Saddam
Husajn z Iraku. To właśnie ta broń, podczas trwającej osiem lat
wojny irańsko-irackiej, pozwoliła wreszcie powstrzymać napływające
jedna za drugą fale fanatyków, a następnie walnie przyczyniła się
do wielkiego zwycięstwa na mokradłach Al-Fau. Saddam Husajn
wprowadził jeszcze jedną, dość istotną zmianę: umieścił w pociskach
gaz bojowy.
W roku 1987 Buli dowiedział się, że USA będą jednak kon-
tynuować badania nad wystrzeliwaniem pocisków na orbitę około-
ziemską, ale bez jego udziału. Tej samej zimy odebrał dziwny
telefon z ambasady irackiej w Bonn. Czy doktor Buli zechciałby
przybyć do Bagdadu na zaproszenie rządu Republiki Iraku?
Doktor Buli nie miał pojęcia o tym, że w połowie lat 80. rząd
Republiki Iraku wiedział o przygotowanej i przeprowadzonej przez
Amerykanów Operacji Tampon, która miała na celu odcięcie
wszelkich dostaw broni dla Iranu. Była to reakcja na masakrę,
jakiej fanatycy Hezbollah dokonali w koszarach marines w Bejrucie.
Największe korzyści dzięki Operacji Tampon odniósł właśnie
Irak, ale władze w Bagdadzie całkiem słusznie doszły do wniosku,
że pewnego dnia ich państwo również może się stać obiektem
takich samych sankcji. Od tej pory zawsze, kiedy było to możliwe,
starało się importować nie tylko broń, ale także technologię
potrzebną do jej wytworzenia. Buli, jako znakomity projektant
uzbrojenia, przedstawiał dla Bagdadu dużą wartość.
Misję rekrutacyjną miał przeprowadzić Amir Sadi, człowiek
numer dwa w Ministerstwie Przemysłu i Uzbrojenia. Kiedy w roku
1988 Buli przybył do Bagdadu, Amir Sadi, kosmopolityczny
dyplomata i naukowiec władający biegle angielskim, francuskim
i niemieckim, omotał go z podziwu godnym wdziękiem.
Wyjaśnił uczonemu, że Irak potrzebuje jego pomocy, aby
zrealizować marzenie o umieszczeniu na orbicie własnych satelitów.
Żeby to osiągnąć, trzeba dysponować odpowiednią rakietą nośną.
Egipscy i brazylijscy specjaliści uważali, że pierwszy stopień takiej
rakiety może tworzyć pięć połączonych rakiet bojowych typu Scud,
których 900 sztuk Irak nabył od Związku Radzieckiego, ale
realizacja projektu napotykała liczne przeszkody. Jedną z głównych
był brak superkomputerów. Czy Buli zechciałby pomóc?
Buli uwielbiał problemy; ich pokonywanie nadawało życiu
uczonego sens. On także nie miał dostępu do superkomputera, ale
stanowił jego dwunożny odpowiednik, a poza tym, jeżeli Irak
naprawdę chce, jako pierwszearabskie państwo, umieścić na orbicie
własnego satelitę, to istnieje inny sposób osiągnięcia tego celu,
znacznie tańszy, łatwiejszy, a co najważniejsze, szybszy. Dopraw-
dy? - zdumiał się Irakijczyk. Czy zechce mi pan o tym opowiedzieć?
I Buli opowiedział.
Za maksimum trzy miliony dolarów mógłby w ciągu pięciu lat
zbudować odpowiednie działo. Amerykanie, którzy przez cały czas
prowadzili badania w laboratorium Livermore'a, zostaliby daleko
z tyłu. Arabowie odnieśliby ogromny sukces. Doktor Sadi promie-
niał zadowoleniem. Obiecał, że przedstawi ten pomysł rządowi
i gorąco go poprze, a czy tymczasem doktor Buli zechciałby
przyjrzeć się irackiej artylerii?
Na zakończenie jednotygodniowej wizyty Buli zgodził się roz-
wiązać problem połączenia pięciu scudów w taki sposób, aby
utworzyły pierwszy stopień interkontynentalnej rakiety, zaprojek-
tować dwie nowe armaty dla armii lądowej, a także złożyć formalną
ofertę podjęcia prac nad skonstruowaniem ogromnego super działa.
Podobnie jak niegdyś w Afryce Południowej, nie przywiązywał
najmniejszej wagi do tego, komu ma służyć. Przyjaciele ostrzegali
go, że Saddam Husajn jest chyba najbardziej bezwzględnym oprawcą
na całym Bliskim Wschodzie, ale w roku 1988 setki powszechnie
szanowanych firm oraz dziesiątki rządów bez oporów prowadziło
interesy z Irakiem.
Przynętą dla Bulla było ukochane działo, owoc jego umysłu.
Kiedy je wreszcie zbuduje, nic nie stanie na przeszkodzie, aby mógł
dołączyć do panteonu najświetniejszych umysłów ludzkości.
W marcu 1988 roku Amir Sadi wysłał do Brukseli dyplomatę,
który miał za zadanie skontaktować się z Bullem. Owszem, uczony
poczynił już pewne postępy w pracy nad pierwszym stopniem
irackiej rakiety. Chciał je przedstawić przy okazji podpisywania
kontraktu z rządem w Bagdadzie.
Kontrakt podpisano. Irak uznał, że trzy miliony dolarów na
konstrukcję superdziała to śmiesznie mała kwota i zwiększył budżet
przedsięwzięcia do dziesięciu milionów, ale w zamian zażyczył sobie
szybszego tempa.
Szybkie tempo w wersji Bulla okazało się wręcz oszałamiające.
W ciągu zaledwie miesiąca skompletował zespół najlepszych, samo-
dzielnych pracowników naukowych, jakich mógł znaleźć. Kierow-
nikiem grupy pracującej w Iraku został brytyjski inżynier Christo-
pher Cowley. Buli nadał programowi rakietowemu kryptonim
Projekt Ptak, natomiast budowę superdziała nazwano Projektem
Babilon.
Założenia techniczne przygotowano już w maju. Miała to być
niesamowita machina: kaliber 1000 milimetrów, lufa długości 180
metrów, masa 1665 ton - dwa razy większa od kolumny Nelsona
w Londynie, mniej więcej wysokości Pomnika Waszyngtona. Do
tego jeszcze cztery hamulce odrzutu w postaci cylindrów o wadze
sześćdziesięciu ton każdy, dwa siedmiotonowe mechanizmy równo-
ważące i 182-tonowy zamek.
Stal musiała być najwyższej jakości, aby wytrzymać ciśnienie
wewnętrzne rzędu 20000 kg/cm2, o wytrzymałości na rozciąganie
sięgającej 1250 MPa.
Buli poinformował także Bagdad, iż najpierw musi wykonać
mniejszy prototyp, mini-Babilon kalibru 350 mm, o masie tylko 113
ton, niezbędny do testowania stożków ochronnych nowego typu,
przydatnych także w pracach nad rakietami. Irakijczycy nie tylko
nie mieli nic przeciwko temu, ale nawet zdawali się przejawiać
wzmożone zainteresowanie owymi stożkami.
Znaczenie tego faktu albo umknęło wówczas uwagi Gerry'ego
Bulla, albo uczony stłumił w sobie niepokój, widząc wreszcie
realną szansę urzeczywistnienia swego długoletniego marzenia.
Stożek taki ma chronić ładunek, niesiony przez pocisk lub
rakietę, przed uszkodzeniem wywołanym wysoką temperaturą,
jaka powstaje w wyniku tarcia zewnętrznych powłok o atmosferę,
kiedy pocisk przedziera się przez warstwy coraz bardziej gęstego
powietrza. Jednak ładunki wystrzeliwane na orbitę mają już
tam pozostać i nie grozi im ponowny kontakt z ziemską at-
mosferą...
Pod koniec maja 1988 Christopher Cowley złożył u Waltera
Somersa z Birmingham pierwsze zamówienie na stalowe rury,
z których miała powstać lufa mini-Babilonu. Jednocześnie wiele
firm w różnych częściach Europy otrzymało inne, nieraz bardzo
dziwne zamówienia.
Tempo pracy Bulla było wręcz niewiarygodne. W ciągu dwóch
miesięcy osiągnął tyle, że inni, by tego dokonać, potrzebowaliby
dwóch lat. U schyłku roku 1988 miał już gotowe dwa nowe działa
dla armii lądowej Iraku - oba samobieżne. Pod względem zasięgu
i celności zdecydowanie górowały nad swymi odpowiednikami
wchodzącymi w skład uzbrojenia Iranu, Turcji, Jordanii i Arabii
Saudyjskiej, których armie kupowały sprzęt w krajach NATO
i Ameryce.
Buli zdołał także uporać się z problemami, jakich nastręczało
utworzenie z pięciu scudów pierwszego stopnia potężnej rakiety -
nazwano ją Al-Ubajd, czyli Wyznawca. Przekonał się, że Irakijczycy
i Brazylijczycy opierali się na fałszywych danych uzyskanych
w wadliwie działającym tunelu aerodynamicznym. Usunąwszy te
błędy przekazał im wyniki swoich obliczeń, po czym skoncentrował
się na zagadnieniu, które najbardziej go interesowało.
W maju 1989 roku większość liczących się producentów uzbro-
jenia, a także dziennikarze ze wszystkich ważniejszych gazet świata
oraz rządowi obserwatorzy i agenci różnych wywiadów, spotkali się
na targach broni w Bagdadzie. Spore zainteresowanie wzbudziły
wówczas makiety dwóch wielkich dział. W grudniu po raz pierwszy
wystartował Al-Ubajd; iracka prasa zareagowała na to wydarzenie
entuzjastyczną wrzawą, zachodni specjaliści zaś przesyconym nie-
pokojem niedowierzaniem.
Filmowana ze wszystkich stron przez telewizyjne kamery rakieta
wzniosła się dostojnie w powietrze w bazie Al-Anbar. Trzy dni
później Waszyngton przyznał, że ten trzystopniowy kolos rzeczywiś-
cie jest w stanie umieścić na orbicie okołoziemskiej sporego satelitę.
Dla specjalistów oznaczało to coś jeszcze: że Al-Ubajd może
w razie potrzeby posłużyć jako międzykontynentalny pocisk balis-
tyczny. Zachodnie agencje wywiadowcze ocknęły się nagle z drzemki,
by stwierdzić ze zdumieniem, że nie jest prawdą, jakoby Saddam
Husajn nie stanowił żadnego zagrożenia. Trzy najważniejsze z nich,
to znaczy amerykańska CIA, brytyjska SIS oraz izraelski Mosad,
doszły do wniosku, że Projekt Babilon jest tylko nieszkodliwym
dziwactwem, prawdziwe zaś niebezpieczeństwo może grozić ze
strony rakiety. Wszystkie trzy popełniły błąd: to Al-Ubajd okazał
się zupełnie bezużyteczny.
Buli wiedział dlaczego, i nie omieszkał powiedzieć o tym
Izraelczykom. Al-Ubajd wzbił się na wysokość 12000 metrów.
Pierwszy stopień nie oddzielił się od drugiego, trzeci zaś w ogóle nie
istniał. Buli miał go dopiero zdobyć; w lutym wybierał się do
Pekinu, aby przekonać Chińczyków, by zechcieli sprzedać plany
trzeciego stopnia rakiety typu Wielki Marsz.
Poleciał tam, lecz spotkał się z grzeczną, niemniej jednak
stanowczą odmową. Przy okazji przeprowadził długą rozmowę ze
swoim serdecznym przyjacielem George'em Wongiem. Po powrocie
z nieudanej wyprawy Buli niespodziewanie oświadczył - i potem
wielokrotnie to powtarzał - że chce jak najszybciej zerwać wszelkie
kontakty z rządem w Bagdadzie. Tej nagłej zmiany nie spowodowały
żadne naciski ze strony Izraela. Po prostu Gerry Buli doszedł do
wniosku, że powinien trzymać się z dala od Saddama Husajna.
Miał całkowitą rację, tyle tylko, że było już za późno.
15 lutego 1990 roku prezydent Saddam Husajn zwołał zebranie
swoich doradców w pałacu w Sarsengu, ukrytym głęboko w górach
Kurdystanu.
Lubił Sarseng. Pałac stoi na szczycie wzniesienia, a z jego okien
o potrójnych szybach rozciąga się widok na górzystą okolicę
zamieszkaną przez kurdyjskich wieśniaków, którzy każdej zimy -
a zimy są tu ostre - drżą z chłodu w skleconych byle jak szałasach.
Niedaleko od tego miejsca znajduje się zamordowane miasto
Halabdża, gdzie 17 i 18 marca 1988 roku 70000 mieszkańców
poniosło zasłużoną karę za kolaborację z Irańczykami.
Kiedy ustał ostrzał artyleryjski, pięć tysięcy tych kurdyjskich
psów nie żyło, a siedem tysięcy miało zostać już na zawsze
kalekami. Na Husajnie największe wrażenie wywarła skuteczność
działania wypełniającego pociski cyjanowodoru. Niemieckie firmy
przekazały technologię produkcji tego gazu, a także paraliżujących
układ nerwowy tabunu i sarinu, za co zyskały uznanie prezydenta.
Gaz przypominał swoim działaniem cyklon-B, który przed wieloma
laty z tak dobrym skutkiem sprawdzono na Żydach i kto wie, czy
pewnego dnia nie zostanie użyty ponownie.
Tego ranka Saddam długo stał przy oknie garderoby i spoglądał
na rozciągający się w dole krajobraz. Już od szesnastu lat skupiał
w swym ręku pełnię władzy i musiał w tym czasie ukarać wielu
ludzi, ale nikt nie mógł zaprzeczyć, że wiele osiągnął. Nowy
Sennacharib wyszedł z Niniwy, a nowy Nabuchodonozor z Ba-
bilonu. Niektórzy od razu wiedzieli, jak należy postąpić i okazali
mu posłuszeństwo, a ci, którzy się sprzeciwiali, prawie wszyscy
już nie żyli.
Wsłuchiwał się w łoskot nadlatujących z południa śmigłowców,
podczas gdy garderobiany zawiązywał mu zieloną chustę, maskującą
obwisły podbródek prezydenta. Kiedy chusta znalazła się na miejscu,
Husajn zapiął na biodrach pas z kaburą, w której tkwiła pozłacana
beretta rodzimej produkcji. Nigdy nie rozstawał się z tą bronią.
Zastrzelił już z niej jednego z ministrów i kto wie, czy kiedyś nie
będzie musiał użyć pistoletu ponownie.
Do drzwi zastukał lokaj i oznajmił, że ludzie wezwani przez
prezydenta czekają w sali konferencyjnej.
Kiedy wszedł do długiego pomieszczenia o wysokich oknach,
za którymi widać było przykrytą śniegiem okolicę, zebrani jak
jeden mąż zerwali się na równe nogi. Tylko tutaj, w Sarsengu,
nie obawiał się o swoje życie. Pałac otaczał potrójny kordon
Gwardii Prezydenckiej, czyli Al-Amn al-Chass, dowodzonej przez
jego syna Kusaja, na dachu czuwały baterie francuskich rakiet
przeciwlotniczych, niebo zaś bez chwili przerwy patrolowały
myśliwce.
Zasiadł w przypominającym tron fotelu, dokładnie pośrodku
stołu tworzącego poprzeczną kreskę dużej litery T. Miejsca po jego
prawej i lewej stronie zajmowali czterej ludzie, których darzył
największym zaufaniem. Od swoich poddanych i współpracowników
Saddam Husajn wymagał tylko jednego: lojalności. Całkowitej,
niewzruszonej, wiernopoddańczej lojalności. Długoletnie doświad-
czenie pozwoliło mu wyróżnić kilka jej stopni. Na samym szczycie
znajdowała się rodzina, następnie klan, potem zaś plemię. Jest takie
arabskie powiedzenie: "Ja i mój brat przeciwko naszemu kuzynowi,
ja i mój kuzyn przeciwko całemu światu". Wierzył w nie całym
sercem.
Pochodził z najnędzniejszej części małego miasteczka Tikrit,
z plemienia At-Tikriti. Wielu członków jego rodziny oraz plemienia
piastowało w Iraku różne ważne stanowiska; mógł im wybaczyć
każdą zbrodnię, każdą porażkę i każdy wybryk, jednak pod
jednym warunkiem: że byli wobec niego lojalni. Czyż jego
drugi syn, Udaj, obarczony psychopatycznymi skłonnościami,
nie skatował na śmierć służącego i nie uzyskał natychmiast
przebaczenia?
Po prawej ręce Saddama siedział Izzat Ibrahim, jego pierwszy
zastępca, obok zaś zięć prezydenta Husajn Kamil, szef Ministerstwa
Przemysłu i Uzbrojenia. Po lewej stronie zasiedli Taha Ramadan,,
premier, oraz Sadun Hammadi, wicepremier i jednocześnie fanatycz-
ny szyita. Saddamowi Husajnowi, który był sunnitą, to jednak nie
przeszkadzało, gdyż jego tolerancja dotyczyła wyłącznie spraw
religijnych. Okazywał pobożność tylko wtedy, kiedy czegoś po-
trzebował. Minister spraw zagranicznych Tarik Aziz był na przykład
chrześcijaninem. I co z tego, skoro i tak robi, co mu się każe?
U szczytu pionowej kreski dużego T siedzieli generałowie
dowodzący Gwardią Republikańską, piechotą, wojskami pancer-
nymi, artylerią oraz Korpusem Inżynierskim, dalej zaś czterej
eksperci, których raporty i opinie przyczyniły się do zwołania tego
zebrania.
Miejsca po prawej stronie stołu zajęli doktor Ahmed Sadi
i generał brygady Hasan Rahmani, szef kontrwywiadu. Naprzeciwko
nich siedzieli doktor Ismail Ubajdi, który kierował działalnością
wywiadu, oraz generał brygady Umar Chatib, szef budzącej grozę
tajnej policji, czyli Al-Aman al-Amm.
Trzej mężczyźni odpowiedzialni za funkcjonowanie tajnych
służb mieli precyzyjnie podzielone zadania: doktor Ubajdi prowadził
działalność wywiadowczą za granicą, Rahmani neutralizował po-
czynania obcych siatek szpiegowskich na terytorium Iraku, Chatib
zaś trzymał ludność w ryzach, niszcząc w zarodku wszelkie ośrodki
zorganizowanego oporu. Pomagali mu w tym liczni donosiciele
oraz przerażające plotki, jakie krążyły po kraju. Dotyczyły one losu
tych, których aresztowano i trafili do więzienia Abu Gharib na
zachód od Bagdadu, albo, co gorsza, do ośrodka przesłuchań
zwanego szyderczo "salą gimnastyczną", mieszczącego się w pod-
ziemiach kwatery głównej Al-Aman al-Amm.
Do Saddama docierało wiele skarg na brutalność metod stoso-
wanych przez szefa tajnej policji, lecz on zbywał je wszystkie
uśmiechem i wzruszeniem ramion. Podobno osobiście nadał Chati-
bowi przezwisko Al-Mu'azzib, czyli Kat. Rzecz jasna, Chatib także
wywodził się z plemienia At-Tikriti i był stuprocentowo lojalny.
Niektórzy dyktatorzy wolą, żeby spotkania, dotyczące wyjąt-
kowo delikatnych kwestii, odbywały się w jak najmniej licznym
gronie. Saddam wyznawał inny pogląd: jeżeli trzeba wykonać
jakąś brudną robotę, niech wszyscy mają zbrukane ręce. Nikt nie
będzie mógł później powiedzieć, że nie brał w tym udziału
i o niczym nie wiedział. W ten sposób bez przerwy przekazywał
swojej świcie wciąż tę samą wiadomość: jeżeli ja upadnę, wy
upadniecie ze mną.
Kiedy wszyscy zajęli ponownie miejsca, prezydent dał znak
głową swemu zięciowi Husajnowi Kamilowi, który z kolei polecił
doktorowi Sadiemu, aby ten przedstawił swój raport. Uczony
odczytał dokument, ani na chwilę nie odrywając wzroku od papieru.
Nikt przy zdrowych zmysłach nie spoglądał Saddamowi prosto
w oczy. Prezydent twierdził, że potrafi odczytać myśli z twarzy
każdego człowieka, i wielu w to wierzyło. Poza tym, takie otwarte
spojrzenie mogło oznaczać odwagę, wyzwanie, albo - co gorsza -
nielojalność. Ci, których prezydent podejrzewał o nielojalność,
zazwyczaj ginęli w straszliwych męczarniach.
Kiedy Sadi umilkł, Saddam zastanawiał się przez chwilę.
 Jak dużo wie ten Kanadyjczyk?
 Nie wszystko, ale dosyć, żeby domyślić się reszty, sajjidi.
Sadi użył arabskiego zwrotu grzecznościowego stanowiącego
odpowiednik angielskiego "sir", tyle tylko, że przepojonego znacznie
większym szacunkiem. Mógł także powiedzieć sajjid ra'is, albo
"panie prezydencie".
 Jak szybko?
 Wkrótce, jeśli już mu się nie udało, sajjidi.
 Powiadasz, że on kontaktuje się z Izraelczykami?
-	Bez przerwy, sajjid ra'is - odparł doktor Ubajdi. - Ma
wśród nich wielu przyjaciół. Kilka razy był w Tel-Awiwie, gdzie
prowadził zajęcia z balistyki dla oficerów artylerii. Możliwe, że
stykał się także z Mosadem, choć nie mamy co do tego pewności.
 Czy uda nam się dokończyć bez niego? - zapytał Saddam
Husajn.
 To dziwny człowiek - odezwał się jego zięć. -Wszystkie
najważniejsze dokumenty nosi bez przerwy przy sobie w wielkiej
płóciennej torbie. Wydałem już polecenie naszym ludziom z kontr-
wywiadu, żeby im się przyjrzeli i sporządzili kopie.
 Zrobili to?
Prezydent zadał pytanie Hasanowi Rahmaniemu, szefowi kontr-
wywiadu.
-	Bezzwłocznie, sajjid ra'is. W ubiegłym miesiącu, podczas
jego wizyty. Podano mu specjalnie spreparowaną whisky, po której
zapadł w długi, głęboki sen. W tym czasie sfotografowaliśmy
wszystkie dokumenty, jakie miał w torbie. Oprócz tego rejest-
rowaliśmy jego rozmowy. Fotokopie i stenogramy przekazaliśmy
towarzyszowi Sadri.
Prezydent ponownie spojrzał na uczonego.
 Pytam jeszcze raz: czy uda nam się dokończyć projekt bez
jego pomocy?
 Tak, sajjid ra'is. Myślę, że potrafimy to zrobić. Co prawda
niektóre z jego obliczeń wydają się całkowicie niezrozumiałe, ale
nasi najlepsi matematycy  studiują je już od ponad miesiąca
i z pewnością wkrótce dojdą, o co w nich chodzi. Reszta będzie
należała do inżynierów.
Husajn Kamil posłał swemu zastępcy spojrzenie, które miało
oznaczać: lepiej żebyś się nie mylił, przyjacielu.
 Gdzie on teraz jest? - zapytał prezydent.
 Poleciał do Chin, sajjidi - odparł Ubajdi, szef wywiadu. -
Próbuje zdobyć trzeci stopień do naszej rakiety, ale nic tam nie
wskóra. W połowie marca powinien być z powrotem w Brukseli.
- Macie tam ludzi? Dobrych ludzi?
 Tak, sajjidi. Już od dziesięciu miesięcy nie odstępują go ani
na krok, jak tylko pojawi się w mieście. Właśnie dzięki temu wiemy,
że często przyjmuje gości z Izraela. Zdobyliśmy także klucze do
bloku, w którym mieszka.
 W takim razie zróbcie co należy. Zaraz po jego powrocie.
 Tak jest, sajjid ra'is.
Ubajdi gorączkowo zastanawiał się, kogo ma w Brukseli.
Spośród tej czwórki tylko jeden, Abd ar Rahman Mu'addin,
wykonywał wcześniej podobne zadania. To on pociągnie za spust.
Kiedy trzej szefowie służb specjalnych i doktor Sadi wyszli
z pokoju, Saddam Husajn zwrócił się do swego zięcia:
 Teraz druga sprawa. Kiedy dostanę to, na co czekam?
 Ostatnio zapewniano mnie, że przed końcem roku, obu Kusaj.
Jako członek rodziny Kamil mógł używać mniej czołobitnego
tytułu, który znaczył tyle co "ojciec Kusaja". W ten sposób
przypominał też dyskretnie pozostałym obecnym, że nie wszyscy
mogą pozwalać sobie na taką poufałość.
Prezydent mruknął coś pod nosem, po czym powiedział:
-	Potrzebne nam zupełnie nowe miejsce, forteca, ale żadna
z tych, które już istnieją. Prawie nikt nie będzie wiedział, gdzie się
znajduje, nawet nie wszyscy tu obecni. Możecie to zrobić?
Generał Ali Musuli z Korpusu Inżynierskiego wyprostował się
ze spojrzeniem utkwionym w mundurowej kurtce prezydenta.
 To wielki zaszczyt, sajjid ra'is.
 Znajdźcie najlepszego człowieka, żeby się tym zajął.
 Mam już go, sajjidi. To pułkownik, znakomity projektant
i specjalista od budowy i kamuflażu. Rosjanin Stiepanow twierdzi,
że nigdy nie spotkał kogoś lepszego.
 W takim razie niech się do mnie zgłosi. Nie tu, tylko
w Bagdadzie, za dwa dni. Sam go sprawdzę. Czy jest lojalny wobec
partii i mnie?
 Całkowicie, sajjidi. Z radością oddałby za ciebie życie.
 Przypuszczam, że podobnie jak wy wszyscy? - powiedział
z sarkazmem prezydent, a po krótkim milczeniu dodał: - Miejmy
jednak nadzieję, że nigdy do tego nie dojdzie.
Nikt już nie miał ochoty zabrać głosu i spotkanie się skończyło.
Kiedy 17 marca doktor Gerry Buli wrócił do Brukseli, był
wyczerpany i przygnębiony. Koledzy przypuszczali, że depresja
spowodowana jest tym, że rozmowy, jakie prowadził w Chinach,
zakończyły się fiaskiem, ale mieli tylko częściowo rację.
Od ponad dwóch lat, to znaczy od chwili, gdy po raz pierwszy
zjawił się w Bagdadzie, wierzył w to, w co chciał wierzyć - że
zarówno trzystopniowa rakieta, jak i działo Babilon mają służyć
wynoszeniu na orbitę niewielkich satelitów wyposażonych w in-"
strumenty badawcze. Nie ulegało dla niego wątpliwości, że takie
osiągnięcie stanie się powodem do dumy dla całego świata arabs-
kiego, a w ostatecznym rozrachunku może przynieść także całkiem
wymierne zyski, kiedy Irak zacznie wysyłać w kosmos satelity
skonstruowane lub zakupione przez inne kraje.
Zapewniano go, że superdziało ma być skierowane na połu-
dniowy wschód, tak aby wystrzeliwane z niego pociski przelatywały
wzdłuż całego terytorium Iraku oraz nad Arabią Saudyjską, a na
orbitę  wchodziły  gdzieś  nad  Oceanem  Indyjskim.  Jednak  po
rozmowach z kolegami z Europy i Ameryki musiał przyznać, że
żaden zachodni  rząd nie uwierzyłby w taką wersję.  Wszyscy 
uważaliby, że działo ma służyć celom wojskowym, na co zresztą
wskazywał sposób, w jaki zamawiano jego elementy w rozrzuconych 
po całej Europie fabrykach.
Tylko on, Gerald Vincent Buli, znał prawdę - z tego działa
nigdy nie będzie można strzelać tradycyjnymi pociskami artyleryjs-
kimi, wszystko jedno jakich rozmiarów.
Najważniejszy powód jest następujący: co drugi segment 180-
-metrowej lufy musiał spoczywać na stalowej podporze, gdyż
w przeciwnym razie po pierwszym strzale gigantyczna rura popękała-
by na złączach i rozpadła się na kawałki. Wynikało z tego jasno, że
niemożliwe będzie jakiekolwiek korygowanie ustawienia lufy zarów-
no w płaszczyźnie pionowej, jak i poziomej, a tym samym zmiana
celu ostrzału. Można by to ewentualnie osiągnąć demontując działo
i ustawiając je ponownie w innym położeniu, ale taka operacja
musiałaby zająć co najmniej kilka dni. Co więcej, mimo że lufę
wykonano ze stopów najwyższej jakości, już po kilkunastu strzałach
przestałaby się nadawać do użytku. Było także oczywiste, że
superdziało błyskawicznie stałoby się łatwym celem dla przeciwnika,
gdyż po każdym strzale u wylotu lufy musiałby pojawić się płomień
co najmniej 90-metrowej długości, który natychmiast zostałby
dostrzeżony przez satelity i samoloty szpiegowskie. Poza tym, fale
sejsmiczne wywołane wstrząsem po odpaleniu pocisku dotarłyby
nawet do Kalifornii. Z tych właśnie powodów Buli powtarzał
każdemu, kto chciał go słuchać, że superdziała nie da się wykorzys-
tać jako broni.
Problem polegał jedynie na tym, że po dwóch latach spędzonych
w znacznej części w Iraku uświadomił sobie, że Saddam Husajn
traktuje naukę instrumentalnie. Ma ona służyć tylko jednemu
celowi: konstruowaniu nowych rodzajów broni, które przyczynią
się do utrwalenia jego potęgi. Dlaczego w takim razie zgodził się
finansować Projekt Babilon? Przecież po pierwszym strzale gigan-
tyczne działo zostałoby unicestwione przez bombowce lub rakiety
przeciwnika.
Dopiero w Chinach, przy pomocy życzliwego i współczującego
George'a Wonga, udało mu się znaleźć odpowiedź na to pytanie.
Była to ostatnia zagadka, jaką rozwiązał w życiu.

Rozdział drugi
Potężny ram charger pędził główną szosą łączącą Katar z Abu
Zabi w Zjednoczonych Emiratach Arabskich. Dzięki klimatyzacji
we wnętrzu samochodu panował przyjemny chłód, z głośników
dobiegały zaś dźwięki melodii country, wywołujących u kierowcy
uczucie przyjemnej nostalgii.
Kiedy ominęli Ruwajs, znaleźli się na otwartym terenie: po
lewej  stronie między wysokimi wydmami  od czasu do  czasu 
pojawiało się morze, po prawej zaczynała się ogromna pustynia,
która ciągnęła się setkami kilometrów aż do Zufar i Oceanu
Indyjskiego.
Siedząca na miejscu pasażera Maybelle Walker spoglądała
z podnieceniem na brązowoochrowe piaski lśniące w promieniach
południowego słońca. Jej mąż Ray nie odrywał wzroku od szosy.
Jako człowiek przez całe życie zajmujący się poszukiwaniem
i wydobywaniem ropy naftowej miewał często do czynienia z pus- 
tyniami. "Jeżeli widziałaś jedną, widziałaś je wszystkie" mruczał,
kiedy żona po raz kolejny wydawała stłumiony okrzyk, zachwycona
i zdumiona zupełnie nowymi dla niej widokami i dźwiękami. Dla
Maybelle Walker wszystko było cudownie zaskakujące.
Zaczęli od Kuwejtu, skąd terenowym samochodem pożyczonym
od firmy pojechali przez Ras al-Chafdżi i Al-Chubar do Arabii
Saudyjskiej, stamtąd do Bahrajnu, a następnie z powrotem, do
Kataru i Zjednoczonych Emiratów Arabskich. Wszędzie, gdzie się
zatrzymywali, Ray Walker dokonywał pobieżnej inspekcji miejs-
cowego biura firmy - taki był oficjalny cel jego podróży - ona
zaś zwiedzała z przewodnikiem wszystko, co się nadawało do
zwiedzenia. Sądziła, że jest bardzo odważna, zapuszczając się
w wąskie uliczki w towarzystwie tylko jednego białego mężczyzny;
nie zdawała sobie sprawy, iż nad Zatoką mogła czuć się znacznie
bezpieczniej niż w każdym większym amerykańskim mieście.
Była oczarowana wszystkim, co widziała podczas swojej pierw-
szej i prawdopodobnie zarazem ostatniej podróży zagranicznej.
Zachwycała się pałacami i meczetami, nie mogła wyjść z podziwu
nad ilością złota wystawianego na sprzedaż na bazarach, doznawała
przyjemnego zawrotu głowy obserwując morze ciemnych twarzy
i różnobarwnych strojów, wirujących wokół niej w zabytkowych
dzielnicach.
Fotografowała wszystko i wszystkich, żeby po powrocie do
domu pokazać koleżankom z klubu, gdzie była i co widziała. Nie
zapominała jednak o radzie, jaką otrzymała od przedstawiciela
firmy w Katarze, który ostrzegł ją przed robieniem zdjęć spotkanym
na pustyni Arabom bez ich zgody - niektórzy wciąż jeszcze
wierzyli, że na fotografii może zostać uwięziona część duszy.
Często powtarzała sobie, że jest szczęśliwą kobietą i ma wiele
powodów do zadowolenia. Zaraz po maturze wyszła za mąż za
chłopaka, z którym chodziła od dwóch lat. Okazał się dobrym,
godnym zaufania człowiekiem. Wkrótce potem podjął pracę w miej-
scowej firmie naftowej i stopniowo piął się coraz wyżej, by wreszcie
osiągnąć stanowisko jednego z wiceprezesów.
Mieli ładny dom w pobliżu Tulsy oraz letni domek nad samą
plażą w Hatteras, między Oceanem Atlantyckim a cieśniną Pamlico
w Północnej Karolinie. Owocem trwającego już trzydzieści lat,
dobrego małżeństwa był wspaniały syn. A teraz jeszcze te dwutygo-
dniowe wakacje na koszt firmy, wypełnione mnóstwem egzotycznych
widoków, dźwięków i zapachów z zupełnie innego świata!
 Całkiem niezła droga - zauważyła, kiedy ram charger
wspiął się na szczyt wzniesienia, z którego rozciągał się widok na
pustynię i wijącą się przez nią, ciemną wstążkę szosy. Temperatura
w kabinie samochodu wynosiła 21 stopni, na zewnątrz zaś prze-
kraczała 48.
 Ja myślę - mruknął jej mąż. - Przecież to myśmy ją
zbudowali.
 Firma?
 Nie. Wuj Sam, do licha.
Ray Walker miał zwyczaj mówić: "do licha" za każdym razem, 
kiedy udzielał jakiejś informacji. Przez pewien czas siedzieli w miłym
milczeniu, podczas gdy Tammy Wynette zachęcał wszystkie dziew-
czyny, by trwały przy swoich chłopakach. Maybelle chciała pozostać
ze swoim aż do śmierci.
Niemal 60-letni Ray Walker lada dzień miał przejść na emery-
turę. Mógł się spodziewać co miesiąc czeku na całkiem sporą sumę
oraz wysokich dochodów z mądrych inwestycji, jakie poczynił na
giełdzie/Wdzięczna firma zrobiła mu dodatkowy prezent w postaci
dwutygodniowej "inspekcji" jej przedstawicielstw rozlokowanych
wokół Zatoki Perskiej. On także był tu po raz pierwszy, i choć
podróż wywarła na nim znacznie mniejsze wrażenie niż na jego
żonie, jednak jej bezgraniczny zachwyt sprawiał mu ogromną
przyjemność.
Jeżeli o niego chodzi, to nie mógł się już doczekać, kiedy zasiądą
w miękkich fotelach pierwszej klasy, w samolocie, który zawiezie
ich przez Londyn do Stanów. Wreszcie będzie mógł zupełnie
normalnie zamówić dużą szklankę schłodzonego budweisera. Nie-
którym ludziom islam może odpowiadać, ale on, mieszkając
w najlepszych hotelach w Kuwejcie, Arabii Saudyjskiej i Katarze,
gdzie nie można dostać ani kropli alkoholu, zastanawiał się nieraz,
co to za religia, że nie pozwala człowiekowi w upalny dzień łyknąć
sobie odrobinę zimnego piwa.
Miał na sobie strój, który uważał za coś w rodzaju obowiąz-
kowego uniformu wszystkich nafciarzy: buty z wysoką cholewką,
dżinsy, szeroki pas, koszula i kowbojski kapelusz. W jego przypad-
ku - zajmował się chemiczną analizą próbek w dziale kontroli
jakości - wkładanie takich rzeczy można było uznać za lekką
przesadę.
Zerknął na licznik; do skrzyżowania z drogą na Abu Zabi
zostało jeszcze 130 kilometrów.
 Muszę odcedzić kartofelki, kochanie - mruknął.
 Tylko uważaj na skorpiony - ostrzegła go Maybelle. -
Tutaj podobno aż się od nich roi.
 Tak, ale one nie potrafią skakać osiemdziesiąt centymetrów
w górę - odparł i ryknął śmiechem. Skorpiony, które rzucają się
na szczającego faceta i kłują go w kutasa! Po powrocie do domu
koniecznie musi opowiedzieć o tym chłopakom.
-	Wstręciuch z ciebie, Ray - powiedziała Maybelle i także się
roześmiała.
Walker zatrzymał samochód na poboczu, wyłączył silnik i ot-
worzył drzwi. Natychmiast poczuł się tak, jakby stanął przy piecu
hutniczym. Szybko wysiadł i zatrzasnął drzwi, żeby nie wpuścić
gorącego powietrza do kabiny, po czym stanął w rozkroku przy
najbliższej wydmie i rozpiął rozporek.
Maybelle została w samochodzie, rozglądając się po okolicy.
W pewnej chwili spojrzała przez przednią szybę i wybałuszyła oczy.
-	Mój, Boże, coś takiego! - wykrztusiła.
Niewiele myśląc złapała pentaxa, którego zawsze trzymała
w zasięgu ręki, otworzyła drzwi i wyślizgnęła się na zewnątrz.
-	Ray, myślisz, że mogę zrobić mu zdjęcie?
Jej mąż był odwrócony w przeciwną stronę, oddając się jednej
z największych przyjemności mężczyzny w średnim wieku.
-	Zaraz wracam, kochanie. O kim mówisz?
Beduin stał po drugiej stronie drogi. Wyłonił się spomiędzy
wydm jak zjawa: jeszcze przed chwilą go nie było. Maybelle Walker
zatrzymała się przy przednim zderzaku chargera, niepewnie obra-
cając aparat w ręce. Ray wreszcie skończył, zapiął rozporek,
odwrócił się i zmierzył badawczym spojrzeniem nieruchomego
mężczyznę.
-	Bo ja wiem... - mruknął. - Chyba tak. Ale lepiej nie
podchodź za blisko. Na pewno ma pchły. Uruchomię silnik. Rób
to zdjęcie, a jeśli coś mu się nie spodoba, wskakuj szybko do środka.
Zajął miejsce za kierownicą i przekręcił kluczyk w stacyjce.
Silnik natychmiast ożył, a wraz z nim klimatyzacja.
Maybelle Walker zrobiła kilka kroków naprzód.
-	Mogę zrobić ci zdjęcie? - zapytała, podnosząc aparat. -
Fotografię? KJik-klik, na pamiątkę?
Beduin nadal stał nieruchomo jak posąg i przyglądał się kobiecie.
Jego niegdyś biała dżalabijja, teraz zszarzała i brudna, opadała
luźnymi fałdami z ramion, sięgając aż do stóp. Czerwono-biała,
kraciasta kufija była przytrzymywana na głowie przez czarny sznur,
a skraj powiewającego materiału przesłaniał twarz na wysokości
nosa, tak że widać było tylko ciemne, czujne oczy oraz fragment
czoła, opalonego i wysmaganego suchym pustynnym wiatrem.
Maybelle zrobiła już mnóstwo zdjęć, które po powrocie do domu
chciała umieścić w specjalnym albumie, jednak żadne z nich nie
przedstawiało prawdziwego Beduina na tle saudyjskiej pustyni.
Podniosła aparat do oka. Mężczyzna nadal stał bez ruchu.
Ustawiła pentaxa w taki sposób, żeby Beduin znalazł się w centrum
pola widzenia, zastanawiając się jednocześnie, czy zdąży dobiec do
samochodu, gdyby Arab nagle rzucił się w jej kierunku. Klik.
 Bardzo dziękuję - powiedziała, ale on nadal ani drgnął.
Uśmiechając się szeroko zaczęła wycofywać się w kierunku samo-
chodu. Zawsze należy się uśmiechać - przypomniała sobie radę,
jakiej Reader's Digest udzielał Amerykanom na wypadek, gdyby
mieli spotkać kogoś nie mówiącego po angielsku.
 Kochanie, wsiadaj wreszcie! - zawołał jej mąż.
 Już idę. - Odwróciła się i otworzyła drzwi.- Wygląda na
to, że nie miał nic przeciwko temu.
W czasie, kiedy robiła zdjęcie, skończyła się taśma w radioodtwa-
rzaczu, który automatycznie przełączył się na odbiór najsilniejszej
stacji radiowej. Ray Walker złapał żonę za ramię, wciągnął ją do
kabiny i ruszył tak raptownie, że spod kół strzeliły fontanny żwiru
i piasku.
Arab odprowadził wzrokiem oddalający się samochód, po czym
wzruszył ramionami i okrążył wydmę. Po drugiej stronie stał
pomalowany barwami ochronnymi land-rover. Kilka sekund później
Beduin także pędził już w kierunku Abu Zabi.
 Po co ten pośpiech? - zapytała Maybelle Walker z pretensją
w głosie. - Przecież nie chciał mi zrobić nic złego.
 Nie o to chodzi, kochanie - odparł Ray Walker. Siedział
wyprostowany na fotelu, z rękami zaciśniętymi mocno na kierownicy
i spoglądał bystro na pędzącą im na spotkanie drogę. Wyglądał jak
uosobienie mężczyzny, który jest w stanie stawić czoło każdemu
niebezpieczeństwu. - Jedziemy prosto do Abu Zabi i wsiadamy do
pierwszego samolotu. Wygląda na to, że dziś rano Irak zaatakował
Kuwejt, do licha. Mogą tu się zjawić lada chwila.
Był 2 sierpnia 1990 roku, godzina dziesiąta zero zero czasu
miejscowego.
Dwanaście godzin wcześniej, spięty i podekscytowany pułkownik
Usman Badri czekał przy gąsienicy nieruchomego T*-72 w pobliżu
niewielkiego lotniska Safwan. Choć wówczas jeszcze o tym nie
wiedział, wojna o Kuwejt miała rozpocząć się i zakończyć właśnie
tam, w Safwan.
Tuż za pasami startowymi, przy których nie było żadnych
budynków, biegła z północy na południe główna szosa. Na północ
od tego miejsca znajdowało się skrzyżowanie z inną drogą, prowa-
dzącą na wschód do Basry i na północny zachód do Bagdadu.
Czołg Badriego minął to skrzyżowanie trzy dni temu.
W odległości ośmiu kilometrów na południe od lotniska znaj-
dował się kuwejcki posterunek graniczny. Ze swojego miejsca przy
gąsienicy czołgu pułkownik Badri widział światła Dżahry, a nieco
dalej na wschód łunę unoszącą się nad Al-Kuwajt.
Był podekscytowany, gdyż oto nadeszły wielkie dni dla jego
ojczyzny. Wreszcie wybiła godzina, by ukarać te kuwejckie psy za
to, co uczyniły: za bezwzględną, choć nigdy nie wypowiedzianą
wojnę ekonomiczną, za ogromne straty finansowe, wreszcie za ich
butę i arogancję.
Czyż Irak przez osiem krwawych lat nie powstrzymywał własną
piersią perskich hord, które chciały zagarnąć wszystkie ziemie na
północ od Zatoki? To położyłoby kres zbytkom i luksusom, w jakich
pławili się Kuwejtczycy. A jaką otrzymał za to nagrodę? Taką, że
był okradany przez te parszywe psy, czerpiące ze wspólnego złoża
Rumajlah znacznie więcej, niż im się należało! Czy teraz ma
pokornie czekać, ubożejąc z każdym dniem, ponieważ nadmierne
wydobycie ropy spowodowało, że jej cena zaczęła gwałtownie
spadać? Czy ma ulec bezczelnym żądaniom tych kreatur, domaga-
jących się zwrotu nędznych piętnastu miliardów dolarów, jakie
pożyczyły Irakowi w czasie wojny?
O nie! Ra'is jak zwykle miał rację. Kuwejt historycznie stanowi
dziewiętnastą prowincję Iraku. Był nią zawsze, aż do chwili, kiedy
w 1913 roku Anglicy zakreślili palcem na piasku tę przeklętą
granicę i utworzyli najbogatszy emirat świata. Teraz, jeszcze tej
nocy, Kuwejt wróci do macierzy, a on, Usman Badri, weźmie
w tym bezpośredni udział.
Co prawda jako inżynier nie znajdzie się na pierwszej linii, ale
pojawi się zaraz potem z oddziałami saperów, koparkami, spycha-
czami i dźwigami. Miał czuwać nad tym, by droga pozostała cały
czas przejezdna, nawet gdyby Kuwejtczycy próbowali ją zabloko-
wać. Co prawda zwiad lotniczy nie wykrył żadnych umocnień
okopów, skarp przeciwczołgowych lub betonowych pali - ale na
wszelki wypadek ludzie i sprzęt będą czuwać pod rozkazami
Usmana Badriego, aby w razie potrzeby przygotować drogę dla
oddziałów Gwardii Republikańskiej.
Kilka metrów od niego w wielkim namiocie zebrali się wyżsi
oficerowie, by - jeżeli zajdzie taka konieczność - dokonać
ostatnich korekt w przygotowywanym od dawna planie. Z każdą
mijającą minutą zbliżała się chwila, kiedy ra'is wyda w Bagdadzie
rozkaz do ataku.
Godzinę temu Badri rozmawiał ze swoim bezpośrednim przeło-
żonym, generałem Alim Musuli, dowódcą Korpusu Inżynierskiego.
Udało mu się przekonać generała, że ludzie, nad którymi on,
Usman Badri sprawuje kontrolę, są w pełni wyposażeni i gotowi do
wymarszu. Był winien Musulemu dozgonną wdzięczność za to, że
ten w lutym tego roku zarekomendował właśnie jego do wykonania
"zadania specjalnego".
Zaraz po rozmowie Musuli przedstawił go generałowi Abd
Allahowi Kadiriemu, dowódcy sił pancernych. Badri widział także,
jak do namiotu wchodzi generał Sadi Tuma Abbas, zwierzchnik
elitarnej Gwardii Republikańskiej. Jako lojalny członek partii
i gorliwy zwolennik Saddama Husajna ze zdumieniem i przerażeniem
usłyszał, jak generał Kadiri mruknął pod nosem:
- Polityczny krętacz!
Jak to możliwe? Czyżby Tuma Abbas nie był zaufanym współ-
pracownikiem Saddama Husajna, odznaczonym za zwycięstwo
w bitwie na mokradłach Al-Fau, w której rozstrzygnęły się losy
wojny z Iranem? Pułkownik Badri nie dopuszczał do siebie myśli,
że prawdziwe mogą się okazać pogłoski, iż zwycięzcą z mokradeł
Al-Fau był naprawdę generał Mahir Raszid. Zresztą, zaraz po
zakończeniu wojny Raszid zniknął i teraz nikt już nie wymieniał
głośno jego nazwiska.
W ciemności tłoczyli się żołnierze i oficerowie z gwardyjskich
dywizji Tawakkulna i Madina. Myśli pułkownika wróciły ponownie
do tego pamiętnego lutowego dnia, kiedy generał Musuli polecił mu
zostawić wszystkie obowiązki związane z pracami wykończeniowymi
przy fortecy Al-Kubaj i natychmiast zameldować się w jego kwaterze
głównej w Bagdadzie. Badri przypuszczał, że otrzyma jakieś nowe
zadanie.
-	Prezydent chce was widzieć - oświadczył Musuli bez
żadnych wstępów. - Wkrótce po was przyśle. Udajcie się teraz do
swojej kwatery w koszarach i bądźcie gotowi w dzień i w nocy.
Badri przygryzł wargę. Co takiego zrobił, co powiedział? Czyżby
został fałszywie oskarżony? Nie, prezydent nie zaprzątałby sobie
głowy kimś takim. Nieprawomyślny osobnik dostałby po prostu
nauczkę od zbirów generała Chatiba z Al-Aman al-Amm. Widząc
wyraz twarzy podwładnego Musuli parsknął śmiechem; białe zęby
błysnęły pod obfitymi czarnymi wąsami, jakie, na wzór Saddama
Husajna, nosiło wielu oficerów.
-	Nie bójcie się, po prostu ma dla was zadanie. Bardzo
specjalne zadanie.
Nie minęły nawet dwadzieścia cztery godziny, kiedy Badri
został wezwany przed główne wejście do kwater oficerskich, gdzie
czekała już na niego długa czarna limuzyna oraz dwaj ludzie
z Al-Amn al-Chass, prezydenckiej straży przybocznej. Zawieziono
go prosto do pałacu, i zaproszono do udziału w najbardziej
podniecającym i brzemiennym w skutki spotkaniu w jego życiu.
Pałac znajdował się między ulicami Kindi i 14 lipca, w pobliżu
mostu o tej samej nazwie. Zarówno ulica, jak i most upamiętniały
datę pierwszego z dwóch zamachów stanu z lipca 1968 roku, kiedy
to generałowie zostali odsunięci od władzy, ster rządów zaś przejęła
partia Ba's. Badriego zaprowadzono do poczekalni, gdzie spędził
dwie godziny. Zanim stanął przed obliczem władcy, przeszedł
dwukrotną, szczegółową rewizję osobistą.
Zatrzymał się w tej samej chwili, kiedy uczynili to dwaj towarzy-
szący mu strażnicy, zasalutował drżącą ręką, po czym ściągnął beret
z głowy, wepchnął go pod pachę i zamarł w oczekiwaniu.
-	A więc to ty jesteś tym geniuszem kamuflażu?
Ostrzeżono go, by nie patrzył prezydentowi prosto w oczy, ale
jednak zrobił to, właściwie wbrew własnej woli. Saddam Husajn był
w znakomitym humorze. Oczy wyprężonego przed nim jak struna
młodego oficera błyszczały miłością i uwielbieniem. I bardzo dobrze.
Spokojnym tonem wyjaśnił inżynierowi, czego od niego oczekuje.
Pierś Badriego wezbrała dumą i wdzięcznością.
Przez pięć miesięcy walczył z czasem, by uporać się z zadaniem
na dwa dni przed, wydawałoby się, całkowicie nierealnym terminem.
Ra'is dotrzymał słowa: wszystko i wszyscy byli do dyspozycji
inżyniera. Jeżeli potrzebował więcej betonu lub stali, dzwonił pod
prywatny numer Kamila, a zięć prezydenta uruchamiał natychmiast
rezerwy Ministerstwa Przemysłu i Uzbrojenia. Jeżeli chciał więcej
ludzi, natychmiast zjawiały się setki kontraktowych robotników
z Korei i Wietnamu. Przenosili ogromne ciężary, ryli w ziemi,
mieszkając przez całe lato w nędznych barakach ustawionych na
zboczu doliny. Potem zostali wywiezieni w nieznanym kierunku.
Wąską gruntową drogą (po której później także nie pozostał
najmniejszy ślad) oprócz wypełnionych robotnikami autobusów
jeździły tylko ciężarówki ze stalowymi prętami zbrojeniowymi oraz
innymi materiałami budowlanymi i wielkie betoniarki. Pozostali
ludzie zatrudnieni przy budowie docierali na miejsce śmigłowcami;
w obie strony lecieli z zawiązanymi oczami. Od tej reguły nie było
wyjątków.
Badri osobiście wybrał miejsce po kilkudniowym lotniczym
rekonesansie. Znajdowało się wysoko w Dżabal Hamri, na północ
od Kifri, tam, gdzie w pobliżu drogi do Sulajmaniji wzgórza
Hamrin zamieniają się w prawdziwe góry.
Pracował dwadzieścia godzin na dobę, spał na miejscu, wrzaskiem,
groźbami i obietnicami zmuszał ludzi do nieprawdopodobnego
wysiłku, żeby wreszcie przed końcem lipca zameldować Saddamowi
o ukończeniu budowy. Cały teren dokładnie uprzątnięto, zebrano
wszystko do ostatniego okrucha cegły i odłamka betonu. Nie pozostał
ani jeden kawałek metalu, który mógłby zalśnić w promieniach słońca,
na skałach zaś zamaskowano wszelkie uszkodzenia i zadrapania.
Wybudowano także trzy pasterskie wioski, dostarczono tam
owce i kozy, na koniec zlikwidowano jedyną drogę. Okolica znowu
wyglądała tak samo jak pięć miesięcy temu.
Prawie tak samo.
Us*man Badri, pułkownik saperów, spadkobierca starożytnych
budowniczych, którzy wznieśli Niniwę i Tyr, uczeń wielkiego
Stiepanowa, mistrz kamuflażu, zbudował dla Saddama Husajna
Ka'la, Fortecę.* Nikt nie wiedział, gdzie się znajduje i nikomu nie
uda się nigdy jej odnaleźć.
Na krótko przed końcem prac budowlanych Badri obserwował,
jak uczeni i specjaliści od uzbrojenia montują gigantyczne działo,
którego lufa zdawała się sięgać gwiazd. Kiedy wszystko było już
gotowe, budowniczowie odlecieli, na miejscu zaś rozlokowano
garnizon złożony z doborowych żołnierzy. Nikt nie mógł dotrzeć tu
drogą lądową; wszyscy przybywający musieli przylatywać śmigłow-
cami, które jednak ani na chwilę nie stykały się z ziemią, tylko
zawisały nad małą łączką w pobliżu góry. Dla pilotów przeznaczono
całkowicie odizolowaną bazę, pozbawioną nawet łączności telefo-
nicznej ze światem. Rozsiano ostatnie ziarna trawy, posadzono
ostatnie krzewy i wokół Fortecy zapadła niczym nie zmącona cisza.
Azjatyckich robotników wywieziono z miejsca budowy auto-
busami o zamalowanych na czarno szybach. W pewnej odległości
od Fortecy, w głębokiej kotlinie, autobusy zatrzymały się, kierowcy
i strażnicy uciekli, a wówczas rozległa się potężna eksplozja i całe
zbocze kotliny osunęło się na autobusy, grzebiąc wszystkich, którzy
się w nich znajdowali. Zaraz potem strażnicy i kierowcy zostali
zastrzeleni przez żołnierzy.
Wrzawa, jaka wybuchła w namiocie dowodzenia, wyrwała
Badriego z zamyślenia. Przez szeregi przebiegła podawana szeptem
informacja, że z Bagdadu nadszedł rozkaz do ataku.
Pułkownik pobiegł do ciężarówki i wskoczył na miejsce pasażera,
a kierowca natychmiast uruchomił silnik. Dość długo stali jednak
w miejscu, czekając, aż z ogłuszającym rykiem i klekotem gąsienic
miną ich dwie dywizje czołgów Gwardii Republikańskiej, które
miały jako pierwsze wkroczyć do Kuwejtu.
Osman opowiadał później swojemu bratu Abd al-Karimowi,
także pułkownikowi, pilotowi myśliwca Irackich Sił Powietrznych,
że cała operacja przypominała ćwiczenia na poligonie. Czołgi
zmiażdżyły nędzny posterunek graniczny, a o drugiej nad ranem
pancerna kolumna bez przeszkód posuwała się na południe. Jeżeli
Kuwejtczycy łudzili się, że ogromna iracka armia, czwarta co do
wielkości na świecie, uderzy na Wzgórza Mutla i będzie szturmować
ich skaliste granie tak długo, aż wreszcie przeciwnik zdecyduje się
podporządkować żądaniom ra'isa, to grubo się mylili. Jeżeli Zachód
uważał, że Irak ograniczy się do zajęcia wysp Warbah i Bubijan,
uzyskując w ten sposób upragniony dostęp do Zatoki, to także
grubo się mylił. Rozkazy, które nadeszły z Bagdadu, były jasne:
Bierzcie wszystko!
Tuż przed świtem doszło do potyczki w pobliżu niewielkiego
miasteczka Dżahra, położonego na północ od Al-Kuwajt. Tam
właśnie zdołała dotrzeć jedyna brygada pancerna Kuwejtu, trzymana
od tygodnia z dala od granicy po to, by nie prowokować Irakij-
czyków.
Było to nierówne starcie, choć Kuwejtczycy, którzy podobno
potrafili tylko handlować i wydobywać ropę, walczyli twardo
i dzielnie. Na całą godzinę udało im się powstrzymać marsz
doborowych oddziałów Gwardii Republikańskiej, dzięki czemu
z bazy Al Ahmadi zdążyło wystartować kilka myśliwców skyray
i mirage, ale w ostatecznym rozrachunku nie mieli najmniejszej
szansy. Potężne T-72 zmasakrowały mniejsze i słabiej uzbrojone
T-55 chińskiej produkcji, którymi dysponowali Kuwejtczycy. W cią-
gu dwudziestu minut obrońcy stracili dwadzieścia czołgów, aż
wreszcie zdecydowali się na odwrót.
Usman Badri, który obserwował z odległości półtora kilometra,
jak pancerne mastodonty rozprawiają się z przeciwnikiem, nie mógł
wiedzieć, że pewnego dnia te same T-72 dywizji Madina i Tawak-
kulna zostaną rozniesione na strzępy przez brytyjskie i amerykańskie
challengery i abramsy.
O świcie pierwsze oddziały agresora dotarły do północno-
-zachodnich przedmieść stolicy, opanowując cztery główne drogi
wiodące do miasta: szosę z Abu Zabi, drogę na Dżahrę oraz
autostrady numer 5 i 6. Wkrótce potem rozpoczęło się uderzenie na
centrum.
Pułkownik Badri właściwie nie miał nic do roboty. Nie na-
trafiono ani na okopy, które musieliby zasypywać jego saperzy, ani
na stalowe lub betonowe przeszkody, które trzeba by wysadzać
w powietrze. Podczas całej operacji jego życie tylko raz znalazło się
w niebezpieczeństwie.
Kiedy przejeżdżali przez Sulajbichat, bardzo blisko chrześcijań-
skiego cmentarza, a słońce świeciło im prosto w oczy, nadleciał
nagle samotny skyray i odpalił w kierunku czołgu jadącego
bezpośrednio przed ciężarówką cztery rakiety powietrze-ziemia.
T-72 skręcił raptownie, znieruchomiał i stanął w płomieniach,
a ogarnięta paniką załoga zaczęła uciekać przez wieżyczkę. W chwilę
potem skyray pojawił się ponownie, siekąc ogniem z działek
i karabinów maszynowych. Badri zobaczył jeszcze, jak asfalt przed
maską ciężarówki zaczyna nagle kipieć, potem gwałtownym szarp-
nięciem otworzył drzwi i wyskoczył na zewnątrz. Kierowca zakręcił
rozpaczliwie kierownicą, ciężarówka wpadła na pobocze, wspięła
się na nasyp i przewróciła na bok.
Nikt nie doznał obrażeń, ale pułkownik był wściekły. Co za
bałwan z tego szofera! Badri pozostałą część podróży odbył w innej
ciężarówce.
Przez cały dzień, kiedy dwie dywizje czołgów oraz oddziały
piechoty zmechanizowanej przewalały się przez miasto, tu i ówdzie
wybuchała krótkotrwała strzelanina. W Ministerstwie Obrony
zabarykadowała się grupa oficerów, którzy postanowili powitać
najeźdźców ogniem z broni automatycznej. Jeden z irackich dowód-
ców w przypływie wielkoduszności ostrzegł ich przez megafon, że
wystarczy kilka strzałów z jego czołgu, aby z obrońców zostały
tylko krwawe strzępy. Uznając słuszność tego argumentu, któryś
z Kuwejtczyków rozpoczął negocjacje, w tym czasie pozostali
przebrali się w cywilne ubrania i umknęli z budynku tylnym
wyjściem. Jeden z nich miał później zostać przywódcą ruchu oporu
w okupowanym Kuwejcie.
Najtrudniej przyszło Irakijczykom zdobyć rezydencję emira
As-Sabaha, mimo że jej właściciel zdążył uciec wraz z rodziną do
Arabii Saudyjskiej.
O zachodzie słońca pułkownik Usman Badri stał odwrócony
plecami do morza w najdalej wysuniętym na północ punkcie miasta
i spoglądał na fasadę pałacu. Z budynku co jakiś czas wychodził
kolejny iracki żołnierz, uginając się pod ciężarem łupów, lawirował
między ciałami, które leżały na schodach i trawniku, i wrzucał
zdobycz na ciężarówkę.
Pułkownik miał wielką ochotę także zabrać stąd jakąś rzecz na
tyle cenną, żeby mógł podarować ją ojcu w Kadisijja, ale coś go
przed tym powstrzymywało. Nawyki wyniesione z tej przeklętej
angielskiej szkoły, w której uczył się wiele lat temu w Bagdadzie.
Ojciec posłał go tam, gdyż przyjaźnił się z Anglikiem Martinem
i wielbił wszystko co brytyjskie.
- Branie łupów to zwykła kradzież, chłopcy, a zakazują jej
zarówno Biblia, jak i Koran, więc pamiętajcie, żebyście nigdy tego
nie robili.
Po dziś dzień Usmanowi rozbrzmiewał w uszach głos pana
Hartleya, dyrektora szkoły, przemawiającego do siedzących w ław-
kach uczniów, wśród których byli zarówno Anglicy, jak i Irakijczycy.
Już po wstąpieniu do partii Ba's przekonywał często ojca, że
Anglicy są imperialistycznymi agresorami, gnębiącymi Arabów przez
długie stulecia tylko po to, by osiągać jak największe korzyści.
Ojciec, liczący sobie już ponad siedemdziesiąt lat, uśmiechał się tylko
na to i mówił: "To cudzoziemcy i do tego niewierni, ale są ludźmi
honoru i przestrzegają jakichś reguł, mój synu. Czy byłbyś mi łaskaw
powiedzieć, jakich reguł przestrzega twój Saddam Husajn?"
Nie sposób było wytłumaczyć starcowi, jak ważną rolę ma
spełnić w Iraku Partia i że już wkrótce jej przywódca poprowadzi
kraj do zwycięstwa i rozkwitu. Po pewnym czasie Usman zaprzestał
dyskusji z ojcem, gdyż bał się, że ten powie o prezydencie coś, co
zostanie podsłuchane przez sąsiada, i sprowadzi na nich wszystkich
nieszczęście. Bardzo kochał swego starego ojca, ale nie mógł
zgodzić się z jego poglądami.
Tak więc, z powodu wciąż jeszcze żywych wspomnień o nau-
czycielu, którego ostatni raz widział dwadzieścia pięć lat temu, nie
przyłączył się do plądrowania pałacu emira, mimo że tak właśnie
od niepamiętnych wieków czynili jego przodkowie.
Z kilkuletniego pobytu W szkole wyniósł przynajmniej tę korzyść,
że znakomicie władał angielskim, co okazało się później bardzo
przydatne, gdyż tylko w tym języku mógł dogadać się z pułkow-
nikiem Stiepanowem, który dość długo był głównym specjalistą od
inżynierii wojskowej w grupie radzieckich doradców. Potem, kiedy
zimna wojna dobiegła końca, doradcy spakowali manatki i wrócili
do Moskwy.
Usman Badri miał trzydzieści pięć lat i wszystko wskazywało na
to, że rok 1990 będzie najwspanialszy w całym jego dotychczasowym
życiu,
- Mówię ci, stałem sobie odwrócony plecami do morza,
patrzyłem na pałac emira i myślałem: "Na Proroka, dokonaliśmy
tego. Nareszcie zdobyliśmy Kuwejt. W ciągu jednego dnia". I to był
koniec tego wszystkiego - powiedział później swojemu starszemu
bratu.
Okazało się jednak, że nie miał racji. To był dopiero początek.
Podczas gdy Ray Walker "taszczył dupę w te i wewte" (żeby
użyć określenia, które padło z jego własnych ust) po porcie lotniczym
w Abu Zabi, łomocząc pięścią w ladę przy przedstawicielstwach
kolejnych linii lotniczych i domagając się głośno natychmiastowego
wydania biletu lotniczego dla niego i żony, co podobno gwaran-
towała mu amerykańska konstytucja, dla sporej liczby jego współ-
ziomków dobiegała właśnie końca bezsenna noc.
W odległości siedmiu stref czasowych, w Waszyngtonie, Rada
Bezpieczeństwa Narodowego obradowała bez przerwy od poprzed-
niego wieczoru. Dawniej wszyscy zbierali się w Pokoju Operacyjnym
w podziemiach Białego Domu, ale dzięki nowoczesnej technologii
członkowie Rady mogli nie ruszając się ze swoich gabinetów,
pozostawać ze sobą w stałej łączności dzięki starannie zabezpieczonej
przed podsłuchem sieci telewizji kablowej.
Pierwsze raporty dotarły do Waszyngtonu właśnie minionego
wieczoru, 1 sierpnia. Donoszono w nich o wymianie ognia wzdłuż
północnej granicy Kuwejtu. Informacje te dla nikogo nie stanowiły
zaskoczenia, gdyż już od wielu dni przelatujące nad Zatoką
Perską satelity szpiegowskie KH-11 przekazywały obrazy świad-
czące o wielkiej koncentracji irackich sił zbrojnych w pobliżu
granicy z mniejszym sąsiadem. Zagadka polegała tylko na tym,
jakie są prawdziwe intencje Saddama Husajna: przestraszyć, czy
zaatakować?
Rzecz jasna zażądano wtedy opinii od CIA, ale fachowcy
z Langley okazali się mało przydatni, gdyż przedstawili jedynie
hipotetyczne analizy przeprowadzone na podstawie zdjęć satelitar-
nych oraz politycznych sygnałów, które były już doskonale znane
Wydziałowi Bliskowschodniemu Departamentu Stanu.
- Byle półgłówek potrafiłby wypichcić coś takiego! - parsknął
Brent Scowcroft, przewodniczący Rady. - Nie mamy żadnego
człowieka w rządzie Iraku?
W odpowiedzi usłyszał pełne ubolewania "nie". Ten problem
miał później wracać jak bumerang przez wiele miesięcy.
Zagadkę udało się wyjaśnić dopiero kilka minut przed dwu-
dziestą drugą, kiedy prezydent Bush położył się spać i przestał
odbierać telefony od Scowcrofta. Nad Zatoką było już po wschodzie
słońca, a irackie czołgi znajdowały się za Dżahrą, zbliżając się do
północno-zachodnich przedmieść Al-Kuwajt.
Wszyscy uczestnicy wydarzeń zgodzili się później, że długo nie
zapomną tej nocy. Ośmiu mężczyzn reprezentujących Radę Bez-
pieczeństwa Narodowego, Departament Stanu, CIA, Kolegium
Szefów Sztabów, Departament Skarbu i Ministerstwo Obrony
pozostawało ze sobą w stałym kontakcie. Nie odstępowali ani na
krok od monitorów, wydawali i przyjmowali niesamowitą liczbę
poleceń. Podobny strumień rozkazów wypływał i wpływał do
pokoju, w którym w Londynie zebrał się zwołany pospiesznie Sztab
Kryzysowy. Londyn dzieliło od Waszyngtonu pięć godzin, ale od
Zatoki Perskiej już tylko dwie.
Oba rządy natychmiast zamroziły wszystkie zagraniczne aktywa
finansowe nie tylko Iraku, ale także Kuwejtu (za zgodą am-
basadorów tego kraju). Miało to zapobiec zagarnięciu pieniędzy
przez jakiś marionetkowy rząd, całkowicie podporządkowany
Bagdadowi. W wyniku tych decyzji zablokowano na kontach wiele
miliardów petrodolarów.
2 sierpnia o 4.45 rano obudzono prezydenta Busha, aby podpisał
stosowne dokumenty. Margaret Thatcher zrobiła to samo.w Lon-
dynie już kilka godzin wcześniej, po czym pośpieszyła na lotnisko
i wsiadła do samolotu odlatującego do Stanów.
Kolejnym istotnym krokiem było zwołanie Rady Bezpieczeństwa
Organizacji Narodów Zjednoczonych w Nowym Jorku w celu
potępienia inwazji i zażądania natychmiastowego wycofania wojsk
agresora. Rada uczyniła to w Rezolucji nr 660, wydanej jeszcze tego
samego ranka.
O świcie telekonferencja została przerwana, jej uczestnicy zaś
dostali dwie godziny na to, żeby pojechać do domów, wykąpać się,
przebrać, ogolić i stawić się o ósmej rano w Białym Domu na
posiedzenie Rady Bezpieczeństwa Narodowego w pełnym składzie,
któremu miał osobiście przewodniczyć prezydent Bush.
Wśród nowo przybyłych znajdowali się sekretarz obrony Richard
Cheney szef Departamentu Skarbu - Nicholas Brady oraz
prokurator generalny Richard Thornburgh. Departament Stanu
nadal reprezentował Bob Kimmitt, ponieważ sekretarz stanu James
Baker oraz jego zastępca Lawrence Eagleburger byli nieobecni
w Waszyngtonie.
Z Florydy przyleciał przewodniczący Kolegium Szefów Sztabów
Colin Powell, przywożąc ze sobą potężnie zbudowanego, pozornie
nieco ociężałego człowieka, któremu powierzono dowództwo nad
wojskową stroną operacji. Człowiekiem tym był generał Norman
Schwarzkopf.
O 9.15, kiedy George Bush opuścił spotkanie, Maybelle i Ray
Walker siedzieli już w samolocie, który znajdował się gdzieś nad
Arabią Saudyjską, niosąc ich ku bezpiecznemu domowi. Prezydent
wsiadł do śmigłowca czekającego na południowym trawniku przed
Białym Domem i udał się do bazy lotniczej Andrews, gdzie przesiadł
się do prezydenckiego boeinga, który wystartował w kierunku
Aspen w stanie Kolorado. Bush miał tam wygłosić przemówienie
dotyczące zewnętrznego bezpieczeństwa Stanów Zjednoczonych.
Temat okazał się wyjątkowo aktualny.
Już z samolotu prezydent USA odbył długą rozmowę telefonicz-
ną z królem Jordanii Husajnem, władcą niewielkiego sąsiada Iraku.
Wywodzący się z dynastii Haszymidzkiej król przebywał w Egipcie,
gdzie konferował z prezydentem Mubarakiem.
Król Husajn błagał, żeby Ameryka dała Arabom kilka dni na
uporządkowanie spraw drogą pokojową. Zaproponował zorganizo-
wanie czwórstronnego spotkania, w którym wzięliby udział prezy-
dent Mubarak, on sam i Saddam Husajn, przewodniczyłby zaś Jego
Wysokość król Fahd z Arabii Saudyjskiej. Jordański monarcha był
pewien, że uczestnicy spotkania zdołają przekonać irackiego
dyktatora, by natychmiast wycofał wojska z Kuwejtu. Na zwołanie
konferencji potrzebował jednak trzech, może czterech dni, a wcześ-
niejsze publiczne potępienie Iraku przez któregoś z jej potencjal-
nych uczestników obróciłoby wniwecz nadzieje na osiągnięcie
sukcesu.
-	Zgadzam się - odparł prezydent Bush. Nieszczęsny George
nie miał jeszcze okazji porozmawiać z damą z Londynu, która już
czekała na niego w Aspen. Spotkali się wieczorem tego samego dnia.
Żelazna Dama natychmiast doszła do wniosku, że jej dobry
przyjaciel zaczyna się znowu wahać, i wzięła się ostro do roboty.
-	George, tym razem nie możemy pozwolić, żeby uszło mu to
na sucho. Po prostu nie możemy.
Mając przed sobą te niebieskie, błyszczące oczy i słysząc
starannie dobierane słowa, wypowiadane lodowato zimnym tonem,
George Bush przyznał wreszcie, że Stany Zjednoczone zgadzają się
ze stanowiskiem Anglii. Jego najbliżsi współpracownicy twierdzili
później, że znacznie bardziej niż artyleri i czołgów Saddama Husajna
przestraszył się pewnej damskiej torebki.
3 sierpnia Ameryka skontaktowała się potajemnie z Egiptem,
przypominając prezydentowi Mubarakowi, jak bardzo jego armia
uzależniona jest od dostaw amerykańskiej broni oraz ile Egipt
winien jest Bankowi Światowemu i Międzynarodowemu Funduszowi
Walutowemu. 4 sierpnia rząd Egiptu wydał oświadczenie potępiające
aneksję Kuwejtu przez Saddama Husajna.
Ku żalowi króla Jordanii, choć z pewnością fakt ów nie
stanowił dla niego zaskoczenia, iracki despota kategorycznie od-
mówił udziału w konferencji, podczas której musiałby siedzieć przy
jednym stole z prezydentem Mubarakiem i królem Fahdem.
Władca Arabii Saudyjskiej król Fahd - doświadczony gracz
polityczny, ukrywający za zasłoną grzeczności nadzwyczaj bystry
i przenikliwy umysł - poczuł się boleśnie dotknięty przez człowieka
należącego do tej samej kultury, która szczyciła się stworzeniem
i przestrzeganiem wyrafinowanego kodeksu honorowego. Nie był
tym zachwycony.
Z tej, między innymi, przyczyny nie doszło do spotkania
w Dżiddzie. Drugą stanowił fakt, że saudyjskiemu monarsze
pokazano zdjęcia dostarczone przez amerykańskie satelity szpiegow-
skie, na których widać wyraźnie, że iracka armia nie zatrzymała się,
lecz maszeruje w szyku bojowym ku granicy Kuwejtu z Arabią
Saudyjską.
Czyżby Saddam naprawdę miał zamiar kontynuować podbój?
Wszystko na to wskazywało. Arabia Saudyjska ma największe
zasoby ropy naftowej na świecie. Drugie miejsce zajmuje Ku-
wejt-- jego złoża przy obecnym poziomie wydobycia powinny
wystarczyć jeszcze na ponad sto lat, trzecie zaś Irak. Anektu-
jąc Kuwejt, Saddam Husajn odwrócił te proporcje. Co więcej,
90 procent saudyjskich szybów i złóż znajduje się w pół-
nocno-wschodniej części królestwa, w pobliżu portów Zarran,
Al-Chubar, Dammam, Dżubajl oraz nieco dalej w głębi lądu.
Irackie dywizje zmierzały prosto w kierunku tego trójkąta, na
zdjęciach zaś można było dostrzec kolejne oddziały kierujące się
do Kuwejtu.
Na szczęście Jego Wysokość nigdy nie dowiedział się, że
fotografie zostały spreparowane. Dywizje, które dotarły w pobliże
granic jego kraju, zaczęły się już okopywać, ale buldożery zostały
starannie wyretuszowane przez specjalistów.
6 sierpnia Królestwo Arabii Saudyjskiej oficjalnie zwróciło się
do rządu Stanów Zjednoczonych z prośbą o przysłanie jednostek
wojskowych w celu obrony jego granic.
Tego samego dnia na Bliski Wschód odleciały pierwsze eskadry
myśliwców bombardujących. Rozpoczęła się operacja Pustynna
Tarcza.
Generał brygady Hasan Rahmani wyskoczył z samochodu
i wbiegł po stopniach prowadzących do hotelu Hilton, który stał się
kwaterą główną irackich sił bezpieczeństwa w okupowanym Kuwej-
cie. Był ranek 4 sierpnia. Rahmani nie mógł powstrzymać uśmiechu
na myśl o tym, że tuż obok hotelu znajduje się amerykańska
ambasada; oba budynki usytuowano nad samym brzegiem morza,
z obu też roztaczał się wspaniały widok na lśniące w promieniach
słońca, błękitne wody Zatoki Perskiej.
Pracownicy ambasady jeszcze długo będą mogli w spokoju
zachwycać się tym widokiem, gdyż za radą Rahmaniego placówka
została natychmiast otoczona szczelnym pierścieniem przez Gwardię
Republikańską. Naturalnie nie powstrzyma zamkniętych na jej
terenie dyplomatów przed wysyłaniem do Waszyngtonu zakodowa-
nych depesz, wiedział także, iż nie dysponuje superkomputerami,
które dałyby sobie radę z ich rozszyfrowaniem, ale jako szef
irackiego kontrwywiadu zatroszczył się o to, żeby przekazy zawierały
niewiele więcej niż to, co widać z okien budynku.
Co prawda Amerykanie przebywający w różnych częściach
miasta mogli porozumiewać się telefonicznie z ambasadą, lecz temu
także dało się szybko zaradzić. Irakijczycy odcięli większość linii,
pozostałe zaś trzymali na ciągłym podsłuchu. Najlepiej byłoby
założyć podsłuch na wszystkich, ale do tego trzeba by więcej
fachowców, ci zaś i tak mieli pełne ręce roboty w Bagdadzie.
Generał wszedł do apartamentu zajętego przez kontrwywiad,
zdjął kurtkę mundurową, rzucił ją spoconemu adiutantowi, który
przytaszczył za nim dwie walizy wypełnione dokumentami, stanął
przy oknie i spojrzał w dół, na hotelowy basen. Chętnie bym trochę
popływał, pomyślał, ale w tej samej chwili zauważył, jak dwaj
żołnierze napełniają butelki wodą z basenu, a dwaj inni oddają do
niego mocz. Westchnął z rezygnacją i wzruszył ramionami.
Rahmani miał trzydzieści siedem lat, był krótko ostrzyżonym,
przystojnym mężczyzną o gładko ogolonej twarzy. Nie zawracał
sobie głowy zapuszczaniem wąsów, które upodobniłyby go do
Saddama Husajna. Wiedział, że znalazł się na tym stanowisku
ze względu na swoje kwalifikacje, nie zaś przez jakieś partyjne
układy. Był jednym z niewielu zawodowców w świecie politycznych
kretynów.
-	Dlaczego służysz temu reżimowi? - pytali go nieraz znajomi
z zagranicy. Pytanie to padało zazwyczaj wówczas, kiedy udało mu
się upić ich w barze hotelu Rashid albo w jakimś innym, bardziej
ustronnym miejscu. Pozwalano mu kontaktować się z nimi, ponie-
waż między innymi na tym właśnie polegała jego praca, ale on
pozostawał całkowicie trzeźwy. Bynajmniej nie wzdragał się przed
alkoholem z pobudek religijnych - zawsze zamawiał gin z tonikiem,
ale barman wiedział, że ma mu podawać sam tonik.
Uśmiechał się więc, wzruszał ramionami i odpowiadał:
-	Jestem Irakijczykiem i jestem z tego dumny. Jak myślisz,
jakiemu rządowi powinienem służyć?
W rzeczywistości doskonale wiedział, dlaczego służy reżimowi,
którego przywódcami w skrytości ducha serdecznie gardził. Jeżeli
w ogóle drzemały w nim jakieś uczucia - a często twierdził, że nie ma
żadnych - to dotyczyły one wyłącznie jego kraju i ludzi. Prostych
ludzi, o których istnieniu partia Ba's dawno już zapomniała.
Jednak podstawowym powodem była chęć osiągnięcia czegoś
w życiu. Irakijczycy z jego pokolenia mieli niewiele dróg do
wyboru. Mógł uciec z kraju i z trudem wiązać na emigracji koniec
z końcem, dorabiając tłumaczeniami i cały czas uciekając przed
wysłanymi jego śladem zabójcami, albo pozostać w Iraku.
Zdecydowawszy się na to drugie, miał do wyboru trzy roz-
wiązania: prowadzić działalność opozycyjną, by pewnego dnia
trafić w łapy tego oprawcy Umara Chatiba - nienawidził go
z głębi duszy, wiedząc doskonale, że tamten w pełni odwzajemnia
to uczucie; próbować przetrwać jako niezależny biznesmen w kraju,
którego gospodarka już od wielu lat była systematycznie niszczona;
przytakiwać idiotom i piąć się ciągle w górę dzięki swej inteligencji
i zdolnościom.
Nie widział w tym niczego niewłaściwego. Postępuje jak
Reinhard Gehlen, który najpierw służył Hitlerowi, potem Amery-
kanom, a wreszcie Niemcom Zachodnim, czy jak Marcus Wolf -
pracował, dla wschodnioniemieckich komunistów nie wierząc
w ani jedno ich słowo. On także był wytrawnym szachistą. Żył dla
gry, dla subtelnej rozgrywki między wywiadem i kontrwywiadem,
Irak zaś stanowił jego prywatną szachownicę. Wiedział, że zawodo-
wiec z każdego kraju na świecie zrozumiałby go bez żadnych
problemów.
Hasan Rahmani odwrócił się od okna, usiadł w fotelu za
biurkiem i wziął się do sporządzania notatek. Czekało go mnóstwo
roboty, jeżeli chciał doprowadzić do tego, żeby Kuwejt stał się
całkowicie bezpieczny jako dziewiętnasta prowincja Iraku.
Podstawowy problem polegał na tym, że nikt nie wiedział, jak
długo Saddam Husajn chce pozostać w Kuwejcie. Rahmani mocno
wątpił, czy dyktator sam ma na ten temat jakiekolwiek wyobrażenie.
Gdyby Irak wkrótce się wycofał, wówczas montowanie zakrojonej
na szeroką skalę operacji kontrwywiadowczej mijałoby się z celem.
W głębi duszy generał Rahmani uważał, że Saddam ma szansę
wyjść z awantury z całą skórą, ale pod warunkiem, że będzie działał
bardzo ostrożnie, robiąc tylko to, co należy i mówiąc wyłącznie
rzeczy, które inni chcą usłyszeć. Na początek należało przyjąć
zaproszenie na konferencję w Dżiddzie, zasypać króla Fahda taką
stertą komplementów, żeby się pod nimi udusił, i wmówić mu, że
Irak pragnie tylko uczciwego porozumienia w sprawie wydobycia
ropy, dostępu do Zatoki oraz dużych kredytów. W ten sposób, nie
dopuszczając do sprawy Amerykanów i Anglików, Saddam mógł
wykorzystać skłonność Arabów do ciągnącego się w nieskończoność
targowania się i gadania.
Zachód, który nawet nad najważniejszymi zagadnieniami nie
potrafił koncentrować się dłużej niż przez kilka tygodni, wreszcie
znudziłby się i pozostawił sprawę w rękach czterech Arabów -
dwóch królów i dwóch prezydentów, żądając w zamian tylko
jednego: żeby ropa nadal płynęła nieprzerwanym strumieniem.
Jeżeli w Kuwejcie nie doszłoby do jakichś bulwersujących wydarzeń,
prasa i telewizja także bardzo szybko straciłyby zainteresowanie,
reżim As-Sabaha sczezłby na wygnaniu, Kuwejtczycy przywykliby
do życia pod nowym władcą, a dyplomaci uczestniczący w kon-
ferencji mełliby językami tak długo, aż wreszcie przestałoby to mieć
jakiekolwiek znaczenie.
Jednak po to, aby wydarzenia mogły potoczyć się właśnie w taki
sposób, należało postępować bardzo rozważnie i sprytnie -
dokładnie tak jak niegdyś Hitler. "Pragnę tylko znaleźć pokojowe
rozwiązanie konfliktu, nie chcę dokonywać już żadnych podbojów".
Król Fahd z pewnością dałby się na to nabrać, tym bardziej że
w gruncie rzeczy nikt specjalnie nie lubił Kuwejtczyków, a już
szczególnie tej bandy As-Sabaha. Król Fahd i król Husajn zostawią
ich własnemu losowi, tak samo jak Chamberlain postąpił z Czechami
w roku 1938.
Problem polegał jednak na tym, że Saddam był wprawdzie
niesamowicie chytry i przebiegły - w przeciwnym razie już dawno
by nie żył - ale jego wyczucie polityczne równało się zeru. Niemal
na pewno popełni jakiś błąd: ani się nie wycofa, ani nie ruszy
zdecydowanie naprzód, by zająć saudyjskie pola naftowe. Postawi
wówczas Zachód przed wyborem: przymknąć oczy i udawać, że nic
się nie stało, albo rozpętać wojnę, w wyniku której światowe
wydobycie ropy na długie lata spadłoby do jednej trzeciej obecnego
poziomu, co oznaczałoby koniec sytej zamożności.
Zachód to przede wszystkim Amerykanie i Brytyjczycy, czyli
Anglosasi. Rahmani dobrze znał tych ludzi. Chodząc przez pięć lat
do szkoły podstawowej pana Hartleya nauczył się mówić biegle po
angielsku, rozumieć Anglików, i liczyć się z tym, że w każdej chwili
mogą bez ostrzeżenia rąbnąć cię pięścią w szczękę.
Potarł podbródek w miejscu, w którym wiele lat temu wylądował
taki niespodziewany cios, i roześmiał się głośno. Jego adiutant
siedzący po drugiej stronie pokoju podskoczył na krześle. Mikę,
gdzie się teraz podziewasz i co się z tobą dzieje?
Hasan Rahmani - bystry, kulturalny, wykształcony światowiec
służący reżimowi składającemu się w przeważającej części z ban-
dytów i złodziei, pochylił się nad biurkiem i zabrał do pracy.
Czekało go nieliche zadanie. Spośród 1800 000 ludzi, którzy
mieszkali w Kuwejcie, zaledwie 600000 było Kuwejtczykami.
Należało do nich dodać także około 600000 Palestyńczyków,
z których część z pewnością pozostanie lojalna wobec swojej drugiej
ojczyzny, część poprze Irak, ponieważ tak właśnie uczyniła Or-
ganizacja Wyzwolenia Palestyny, większość zaś położy uszy po
sobie i po prostu postara się przeżyć; 300000 Egipcjan - wśród
nich ponad wszelką wątpliwość znajduje się sporo agentów pracu-
jących dla Kairu, a tym samym dla Londynu i Waszyngtonu;
wreszcie 250000 Pakistańczyków, Hindusów i Filipińczyków, w wię-
kszości wykształconych robotników i służących - Rahmani był
przekonany, że bez pomocy służącego żaden Kuwejtczyk nie
potrafiłby nawet odgonić muchy, która usiadłaby mu na tyłku.
Oprócz tego naliczył jeszcze około 50000 obywateli "pierwszego
świata": Anglików, Amerykanów, Francuzów, Niemców, Hisz-
panów, Szwedów, Duńczyków - kogo tylko dusza zapragnie. I on
ma w tym bigosie zidentyfikować agentów obcych wywiadów, albo
przynajmniej uniemożliwić im działalność... Rahmani z nostalgią
wspominał czasy, kiedy po to, by przekazać wiadomość, po-
sługiwano się telefonem albo kurierem. Wystarczyło wówczas
zamknąć granice i przerwać połączenia telefoniczne. Teraz jednak
byle głupiec z nadajnikiem wyposażonym w odpowiednią antenę
mógł skierować ją na satelitę, wystukać numer na klawiaturze
telefonu komórkowego i gadać do woli z Kalifornią. Oczywiście
można go zlokalizować, ale jedynie za pomocą najnowocześniejszego
sprzętu, którego było stanowczo za mało.
Zdawał sobie doskonale sprawę, że nie uda mu się powstrzymać przecieku informacji ani wyłapać wszystkich uchodźców, którzy
próbują przedostać się na drugą stronę granicy. Nie mógł także nic
zdziałać przeciwko amerykańskim satelitom szpiegowskim; przypu-
szczał, że zostały już przeprogramowane w taki sposób, żeby orbita
każdego z nich przebiegała nad terytorium Iraku lub Kuwejtu. Miał
całkowitą rację.
Nie chciało mu się silić na osiągnięcie czegoś, czego osiągnąć się
nie da. Musiał jednak stworzyć pozory, iż nie tylko spróbował to
zrobić, ale że próba zakończyła się całkowitym sukcesem. Głównym
celem powinno stać się przeciwdziałanie aktom sabotażu, zabijaniu
Irakijczyków, niszczeniu sprzętu wojskowego oraz tworzeniu się
struktur zorganizowanego ruchu oporu. Bardzo ważne było także,
by członkowie tego ruchu nie otrzymali żadnej pomocy z zewnątrz.
Wynikało z tego, że przyjdzie mu rywalizować z tajną policją,
której siedziba znajdowała się dwa piętra niżej. Szefem placówki
w Kuwejcie został Sabawi, osobnik tak samo prymitywny i brutalny
jak jego zwierzchnik, Umar Chatib. Jeżeli jacyś Kuwejtczycy wpadną
w jego ręce, bardzo szybko nauczą się wyć równie głośno jak iraccy
dysydenci w Bagdadzie. W związku z tym on, Rahmani, skoncent-
ruje się na cudzoziemcach.
Tego samego dnia tuż przed południem, doktor Terry Martin
skończył zajęcia na Wydziale Orientalistyki i Afrykanistyki Uniwer-
sytetu Londyńskiego, mieszczącym się przy Gowen Street, i wrócił
do pokoju przeznaczonego dla starszych wykładowców. Zaraz za
drzwiami zderzył się z Mabel, sekretarką, z której usług oprócz
niego korzystali Jeszcze dwaj arabiści.
-	Och, doktor Martin! Mam dla pana wiadomość. - Oparła
czarną aktówkę na okrytym tweedową spódnicą kolanie i wyjęła
z niej  pojedynczą kartkę. - Dzwonił ten pan i prosił, żeby
skontaktował się pan z nim najszybciej, jak tylko to będzie możliwe.
Martin położył na swoim biurku notatki dotyczące kalifatu
abbasydzkiego i podszedł do automatu telefonicznego. Po drugim
sygnale usłyszał energiczny kobiecy głos, który poinformował go,
z jakim numerem udało mu się połączyć. Żadnego nazwiska ani
nazwy firmy, tylko numer.
 Czy zastałem pana Stephena Lainga? - zapytał Martin.
 Mogę wiedzieć, kto mówi?
 Martin. Terry Martin. Pan Laing dzwonił do mnie.
-	Tak, doktorze Martin. Zechce pan chwilę zaczekać?
Uczony zmarszczył brwi. Kobieta sprawiała wrażenie, jakby go
znała, a w dodatku najwyraźniej wiedziała o telefonie Lainga. On
jednak, choć wytężał pamięć jak mógł, nie potrafił przypomnieć
sobie żadnego człowieka o tym nazwisku. Kilka sekund później
w słuchawce rozległ się męski głos:
-	Mówi Steve Laing. Jestem panu ogromnie wdzięczny, dok-
torze, że zechciał pan natychmiast zadzwonić. Jakiś czas temu
poznaliśmy się w Instytucie Badań Strategicznych, tego dnia, kiedy
wygłosił pan swój znakomity wykład na temat irackiego przemysłu
zbrojeniowego.  Wiem,  że zabrzmi  to trochę  dziwnie,  ale czy
zechciałby pan spotkać się ze mną w porze lunchu?
Laing, kimkolwiek był, posiadł w mistrzowskim stopniu umie-
jętność grzecznego, niemniej jednak stanowczego narzucania
swojej woli.
 Dzisiaj?
 Chyba że jest pan już umówiony. Dokąd się pan wybiera?
 Do bufetu, na kanapki.
 A może skusiłby się pan na solę u Scotta? Z pewnością wie
pan, gdzie to jest: na Mount Street.
Rzeczywiście, Martin słyszał o tym lokalu, chyba najlepszej,
a na pewno najdroższej restauracji rybnej w Londynie. Najwyżej
dwadzieścia minut taksówką. Jest dopiero wpół do pierwszej, on
uwielbia ryby, a ceny u Scotta z pewnością nie były ustalane
z myślą o niezamożnych pracownikach naukowych. Czyżby Laing
wiedział o tym wszystkim?
 Czy pan naprawdę jest z Instytutu Badań Strategicznych?
 Wyjaśnię to podczas lunchu, doktorze. Powiedzmy, o pierw-
szej. Do zobaczenia.
Połączenie zostało przerwane.
Kiedy Martin wszedł do restauracji, powitał go sam kierownik
sali.
-	Doktor Martin? Pan Laing czeka już przy stoliku. Proszę
za mną.
Stolik stał w odległym zakątku sali, w miejscu, gdzie można
było spokojnie pogawędzić bez obawy o to, że ktoś ciekawski
podsłucha rozmowę. Kiedy Laing wstał, żeby się przywitać, Martin
nabrał pewności, że pierwszy raz w życiu widzi tego szczupłego,
kościstego mężczyznę o przerzedzonych, siwiejących włosach, w cie-
mnym garniturze i stonowanym krawacie. Laing wskazał swemu
gościowi krzesło, po czym uniósł pytająco jedną brew, spoglądając
na butelkę znakomitego meursault, której szyjka wystawała z wia-
derka z lodem. Martin skinął głową.
-	A więc jednak nie ma pan nic wspólnego z Instytutem?
Laing nie okazał ani zdziwienia, ani niepokoju. Zaczekał, aż
kelner naleje wino i poda karty potraw, po czym podniósł kieliszek
i uśmiechnął się do Martina.
-	Pracuję w Century House. Czy to pana niepokoi?
Siedziba brytyjskiego wywiadu (SIS) mieści się w Century
House, dość obskurnym budynku usytuowanym na południe od
Tamizy, między Elephant, Castle i Old Kent Road. Rozkład
pomieszczeń we wnętrzu nie najmłodszej już budowli jest tak
skomplikowany, że goście właściwie nie potrzebują przepustek,
gdyż zostawieni samym sobie gubią się w ciągu kilku sekund,
a najdalej po kilku minutach zaczynają z obłędem w oczach
wzywać pomocy.
 Nie, ale przyznaję, że zainteresował mnie pan.
 Obawiam się, że to my jesteśmy panem zainteresowani.
Podziwiam pana, doktorze i choć nie zawsze mogę nadążyć za
pańskimi koncepcjami, staram się śledzić na bieżąco wszystkie
pańskie dokonania.
 Doprawdy, trudno mi w to uwierzyć - odparł Martin.
Komplement sprawił mu jednak przyjemność. Każdy uczony lubi
wysłuchiwać pochwał na swój temat.
- Kiedy to prawda - zapewnił go Laing. - Dla pana też
sole? Znakomicie. Mam nadzieję, że zdołałem zapoznać się ze
wszystkimi opracowaniami, jakie dostarczał pan Instytutowi, lu-
dziom z MSZ i Chatham House. Ma się rozumieć, czytałem także
te dwa artykuły w SurvivaL
W ciągu ostatnich pięciu lat, pomimo swojego młodego wieku,
doktor Martin zyskał opinię znakomitego eksperta, dokonując
analiz dla potrzeb Instytutu Badań Strategicznych, Ministerstwa
Spraw Zagranicznych oraz Chatham House. Survival jest czasopis-
mem wydawanym przez Instytut; dwadzieścia pięć egzemplarzy
każdego numeru wędruje natychmiast do siedziby MSZ przy King
Gharles Street, skąd pięć dociera nieco później do Century House.
Terry Martin okazał się cenionym współpracownikiem tych
instytucji nie dlatego, że był wybitnym specjalistą od średniowiecznej
Mezopotamii, ale ze względu na swoje prywatne zainteresowania.
Otóż wiele lat temu zaczął zbierać informacje na temat sił zbrojnych
państw Bliskiego Wschodu, odwiedzając wszystkie targi i wystawy
oraz zawierając przyjaźnie z producentami i ich arabskimi klientami,
w czym walnie pomogła mu biegła znajomość języka. Po dziesięciu
latach stał się czymś w rodzaju chodzącej encyklopedii, wypełnionej
od pierwszej do ostatniej strony szczegółowymi informacjami na
pasjonujący go temat. Cieszył się opinią najwybitniejszego fachowca
w tej dziedzinie, podobnie jak amerykański pisarz Tom Clancy,
który jest z kolei uważany za największego znawcę uzbrojenia
NATO i państw dawnego Układu Warszawskiego.	,<,
Podano sole i mężczyźni zaczęli jeść ze smakiem.
Osiem  tygodni wcześniej  Steve  Laing,  który już wówczas
zajmował stanowisko kierownika operacyjnego Sekcji Bliskowschod-
niej SIS, zamówił w Dziale Osobowym szczegółowy życiorys
Terry'ego Martina. Treść tego dokumentu wywarła na nim ogromne
wrażenie.
Urodzony w Bagdadzie, wychowany w Iraku, przeniósłszy się
do Anglii ukończył szkołę średnią w Haileybury z wyróżnieniami
z angielskiego, historii oraz francuskiego i otrzymał możliwość
wyboru stypendium w Oksfordzie lub Cambridge.
Jednak chłopiec, który mówił po arabsku niemal równie biegle
jak po angielsku, pragnął pogłębiać znajomość tego egzotycznego
języka, w związku z czym, wiosną 1973 roku zgłosił się na Wydział
Arabistyki Uniwersytetu Londyńskiego. Naturalnie powitano go
tam z otwartymi ramionami i jesienią rozpoczął naukę, jako główny
temat studiów wybierając historię Bliskiego Wschodu.
Po trzech latach otrzymał tytuł magistra, po dalszych trzech zaś
doktoryzował się z historii Iraku od ósmego do piętnastego wieku,
ze szczególnym uwzględnieniem kalifatu abbasydzkiego, który istniał
w latach 750-1258. Po obronie pracy doktorskiej wziął roczny
urlop i wyjechał do Iraku. W roku 1980 zastał go tam wybuch
wojny iracko-irańskiej, co przyczyniło się do pogłębienia jego
zainteresowań zagadnieniami militarnymi tego rejonu świata.
Zaraz po powrocie, w wieku zaledwie dwudziestu sześciu lat,
otrzymał propozycję objęcia stanowiska wykładowcy na wydziale
orientalistyki i afrykanistyki. Było to dla niego ogromne wyróż-
nienie, ponieważ wydział ten cieszy się opinią jednego z najlepszych
ośrodków studiów nad językiem arabskim na świecie. Przez cały
czas nie zaniedbywał własnej pracy naukowej, dzięki czemu habili-
tował się mając trzydzieści cztery lata; wszelkie znaki na niebie
i ziemi świadczyły o tym, że jeszcze przed czterdziestką zostanie
profesorem.
Tyle Laing dowiedział się z życiorysu. Najbardziej jednak
interesowała go sprawa, o której w dokumencie wspomniano tylko
mimochodem, to znaczy prywatne zainteresowania uczonego ar-
senałami państw Bliskiego Wschodu. Przez wiele lat było to
drugorzędne zagadnienie, przesłonięte problemami zimnej wojny,
ale teraz...
- Chodzi o tę sprawę z Kuwejtem - powiedział wreszcie.
Ryba znikła z talerzy, ale żaden z mężczyzn nie czuł się na siłach
zmierzyć z deserem. Butelka meursault także była już prawie pusta.
Laing zaś zatroszczył się o to, aby większa część jej zawartości
trafiła do żołądka Martina. Teraz, jak za dotknięciem czarodziejskiej
różdżki, na stole pojawiły się dwa kieliszki porto.
-	Jak się pan zapewne domyśla, ta sprawa wywołała sporo
zamieszania.
Laing użył bardzo delikatnego  eufemizmu.  Żelazna Dama
wróciła z Kolorado w "boadiceowskim" nastroju. Było to określenie
upamiętniające starożytną brytyjską królową, znaną z tego, że
kazała przymocowywać do kół swojego rydwanu sterczące prosto-
padle na boki ostrza mieczy, by w ten skuteczny sposób rozprawiać
się z Rzymianami, którzy mieli nieszczęście wejść jej w drogę.
Podobno minister spraw zagranicznych Douglas Hurd całkiem
poważnie zastanawiał się, czy nie sprawić sobie stalowego hełmu,
jego podwładni zaś zasypywali Century House żądaniami o jak|
najwięcej światłych rad i wskazówek.
 Chcielibyśmy przerzucić do Kuwejtu kogoś, kto poinfor-
mowałby nas, jak dokładnie sprawy stoją.
 Pod iracką okupację?
 Na to wygląda.
 A jaka jest w tym moja rola?
 Będę z panem szczery, doktorze - powiedział Laing, który
wcale nie zamierzał mówić prawdy. - Musimy wiedzieć, co się tam
właściwie dzieje. Interesuje nas iracka armia okupacyjna - ilu liczy
żołnierzy, jak są wyszkoleni, jakim dysponują sprzętem. Chcemy
by ktoś zebrał jak najwięcej informacji o naszych rodakach - jak
dają sobie radę, czy grozi im poważne niebezpieczeństwo, jakie są
szansę na wydostanie ich z Kuwejtu. Potrzebujemy człowieka tam,
na miejscu. Od tego może bardzo wiele zależeć. Toteż szukamy
kogoś, kto mówi po arabsku jak Kuwejtczyk albo Irakijczyk. Pan
spędził wśród Arabów szmat życia, znacznie więcej niż ja, więc...
-*-* Przecież tu, w Wielkiej Brytanii, muszą być setki Kuwejt-
czyków, którzy chętnie podjęliby się tego zadania?
Laing sięgnął po wykałaczkę i zaczął od niechcenia dłubać nią 
w zębach.
 Szczerze mówiąc, wolelibyśmy kogoś z naszych.
 Anglika? Anglika, który wśród Arabów mógłby uchodzić za
jednego z nich?
-	Otóż to. Obawiam się jednak, że nie uda nam się znaleźć
nikogo takiego.
Zawiniło albo znakomite białe wino, albo porto. Terry Martin
nie zwykł pijać wina do posiłków. Potem chętnie odgryzłby sobie
język, gdyby dzięki temu udało mu się cofnąć wskazówki zegara,
ale było już za późno.
-	Znam kogoś, kto by się nadawał. To mój brat Mikę. Jest
majorem SAS. Bez trudu mógłby udawać Araba.
Serce zabiło Laingowi żywiej w piersi, ale oficer wywiadu nie
dał po sobie niczego poznać.
-	Doprawdy? - mruknął obojętnie, wyjąwszy z ust wykałacz-
kę, którą wreszcie udało mu się usunąć tkwiący uporczywie między
zębami kawałek ryby. - Doprawdy?...

Rozdział trzeci
Steve Laing wracał taksówką do Century House podniecony
i nieco zdziwiony. Umówił się na lunch ze znakomitym arabistą
w nadziei, że uda mu się zaangażować go do innego zadania,
o którym wciąż pamiętał, sprawę Kuwejtu zaś poruszył jedynie
mimochodem, żeby zwabić uczonego w pułapkę.
Po latach doświadczeń wiedział bowiem, że zawsze należy
zaczynać od pytania lub prośby, której "obiekt" nie jest w stanie
spełnić, dopiero potem zaś przystępować do meritum sprawy.
Specjalista, który nie potrafił udzielić odpowiedzi na pierwsze
pytanie, albo nie mógł w jakiś inny sposób zadośćuczynić oczeki-
waniom rozmówcy, zazwyczaj stawał na głowie, by okazać się jak
najbardziej pomocnym w drugiej sprawie.
Niespodziewana deklaracja doktora Martina dała odpowiedź
na pytanie, jakie padło poprzedniego dnia podczas spotkania na
bardzo wysokim szczeblu, które odbyło się w Century House.
Wszyscy zgodzili się wówczas, że jest to jedynie pobożne życzenie,
ale teraz, gdyby okazało się, że doktor Martin ma rację... Brat
władający arabskim jeszcze lepiej od niego... W dodatku służący
w Specjalnych Siłach Powietrznych, a więc obeznany z zasadami
konspiracji... Bardzo interesujące.
Dotarłszy do Century House Laing udał się prosto do swego
bezpośredniego przełożonego, kierownika Sekcji Bliskowschodniej.
Po godzinnej rozmowie obaj poszli na górę, do jednego z dwóch
zastępców szefa SIS.
Brytyjski wywiad, czyli Secret Intelligence Service, szerzej znany
pod tyleż popularną co nieadekwatną nazwą MI-6, nawet w czasach
"otwartych" rządów pozostaje tajemniczą organizacją, pilnie strze-
gącą swoich sekretów. Dopiero nie tak dawno rząd Jej Królewskiej
Mości przyznał oficjalnie, że SIS w ogóle istnieje, a jeszcze później,
bo w roku 1991, ten sam rząd podał do wiadomości nazwisko szefa
SIS. Większość fachowców z branży uważała to posunięcie za
niecelowe i krótkowzroczne, gdyż odniosło jedynie ten skutek, że
ów nieszczęsny dżentelmen musiał oswoić się z koniecznością
posiadania ochrony osobistej, naturalnie opłacanej z funduszy
publicznych. Takie oto niebezpieczeństwa czyhają na tych, którzy
za wszelką cenę starają się grać w otwarte karty.
Nazwiska funkcjonariuszy SIS nie są zebrane na żadnej osobnej
liście; poupychano je na listach zatrudnienia w wielu państwowych
urzędach, przede wszystkim zaś w Ministerstwie Spraw Zagranicz-
nych, któremu oficjalnie podlega wywiad. Także środki finansowe,
przeznaczone na działalność operacyjną, docierają okrężnymi dro-
gami, najczęściej także za pośrednictwem różnych ministerstw.
Nawet usytuowanie Kwatery Głównej przez wiele lat stanowiło
pilnie strzeżoną tajemnicę państwową, dopóki nie okazało się, że
każdy londyński taksówkarz poproszony o zawiezienie pasażera do
Century House uśmiecha się i mówi: "A, do naszych szpiegów?"
Dopiero wówczas- uznano, że jeśli adres siedziby brytyjskiego
wywiadu nie jest tajemnicą dla taksówkarzy, to należy się poważnie
liczyć z możliwością, iż poznał go także KGB.
Choć nie tak słynna jak CIA, a w dodatku nieporównywalnie
mniejsza i znacznie uboższa, Firma zyskała sobie znakomitą
reputację ze względu na jakość swoich produktów, to znaczy
zdobywanych informacji - i to zarówno wśród przyjaciół, jak
i wrogów. Spośród czołowych agencji wywiadowczych świata tylko
izraelski Mosad jest mniej liczny i jeszcze bardziej zakonspirowany.
Człowiek, który kieruje działalnością Firmy, nawet przy zupełnie
oficjalnych okazjach zwany jest Szefem, nigdy natomiast - wbrew
temu, co często wypisuje prasa - Dyrektorem Generalnym. Tym
drugim tytułem posługuje się szef siostrzanej organizacji MI-5,
odpowiedzialnej za kontrwywiad.
W wewnętrznym żargonie Firmy o Szefie nigdy nie mówi się
inaczej niż "C", co, wbrew pozorom, nie ma nic wspólnego ze
słowem "szef (chief), lecz wzięło się od nazwiska pierwszego Szefa
w historii Firmy, nieżyjącego już od dawna admirała, sir Mansfielda
Cummingsa.
Szef ma dwóch zastępców, ci zaś pięciu asystentów kierujących
pięcioma głównymi wydziałami: Operacyjnym (który zbiera zdoby-
wane tajnymi kanałami informacje), Wywiadu (analizuje dane, by
stworzyć w miarę jasny i przejrzysty obraz), Technicznym (od-
powiada za fałszywe"dokumenty, miniaturowe aparaty fotograficzne,
szyfry, systemy łączności oraz wszystkie inne urządzenia niezbędne
do tego, żeby dokonać czegoś nielegalnego, a potem szybko wynieść
się z niezdrowej okolicy), Administracyjnym (ustala pensje, opłaca
emerytury, sporządza sprawozdania finansowe, kartoteki, itp.) oraz
Kontrwywiadu (który stara się uchronić Firmę przed wrogą
infiltracją).
Wydział Operacyjny tworzą sekcje: Półkuli Zachodniej, Bloku
Sowieckiego, Afryki, Europy, Bliskiego Wschodu, Azji i Australii,
a także Sekcja Łączności - do jej obowiązków należy delikatne
zadanie koordynowania współpracy z "zaprzyjaźnionymi" agen-
cjami.
Szczerze mówiąc, rzeczywista struktura SIS nie jest aż tak
prosta i przejrzysta (nic co angielskie nigdy nie jest do końca
proste i przejrzyste), ale mimo to Firmie już od wielu lat udaje się
działać z całkiem niezłym skutkiem.
W sierpniu 1990 roku w centrum uwagi znalazła się Sekcja
Bliskowschodnia, a szczególnie komórka iracka. Można było odnieść
wrażenie, że nagle wszyscy urzędnicy z Westminsteru i Whitehallu
stali się jej wielbicielami i zjawili się rozwrzeszczaną, podnieconą
gromadą.
Zastępca Szefa wysłuchał uważnie, co mają mu do powiedzenia
kierownik sekcji i kierownik operacyjny dla tego rejonu, po czym
kilkakrotnie skinął głową. Ich propozycje zapowiadały się dość
obiecująco.
Problem wcale nie polegał na tym, że z Kuwejtu nie dochodziły
żadne informacje. Wręcz przeciwnie. W ciągu pierwszych czter-
dziestu ośmiu godzin po inwazji, zanim Irakijczycy zdążyli odciąć
międzynarodową łączność telefoniczną, każdy z miejscowych przed-
stawicieli brytyjskich firm zdążył co najmniej kilkakrotnie połączyć
się z centralą, kuwejcka ambasada zaś bombardowała Ministerstwo
Spraw Zagranicznych coraz bardziej alarmującymi monitami,
domagając się natychmiastowego oswobodzenia kraju.
Niestety, żadnej z tych informacji nie można było uznać za
stuprocentowo wiarygodną. Sam minister spraw zagranicznych
stwierdził sarkastycznie, że Kuwejt po inwazji zamienił się w "mro-
wisko, do którego ktoś wrzucił świecę dymną"..
Jeżeli chodzi o personel ambasady, to został unieruchomiony na
terenie placówki nad samym brzegiem Zatoki, niemal w cieniu
pałacu emira. Z gmachu ambasady próbowano skontaktować się
telefonicznie z obywatelami brytyjskimi, których dane (niezbyt
dokładne) znajdowały się na częściowo zdezaktualizowanej liście,
wobec czego trudno było się dowiedzieć, czy nic im nie grozi.
Obywatele ci - w przeważającej większości biznesmeni - donosili
tylko, że od czasu do czasu słyszą strzały. Trudno się dziwić, że
fachowcy z Century House mieli kwaśne miny, kiedy stanęli wobec
konieczności szczegółowego zanalizowania sytuacji na podstawie
tak "precyzyjnych" raportów.
Doskonale wyszkolony człowiek, znający język, w dodatku
podobny do Araba... Tak, to mogłoby być interesujące. Po pierwsze
dostarczyłby wreszcie konkretnych, wyczerpujących informacji
o tym, co się tam właściwie dzieje, a po drugie, może udałoby się
pokazać politykom, że brytyjski wywiad jednak coś robi, a przy
okazji sprawić, żeby William Webster z CIA udławił się swoim
poobiednim cukierkiem miętowym.
Co do samej pani premier, to zastępca Szefa wiedział doskonale,
że po tym pamiętnym majowym popołudniu 1980 roku, kiedy
oddział SAS rozniósł na strzępy terrorystów, którzy zajęli irańską
ambasadę w Londynie, Margaret Thatcher darzy żołnierzy tej
formacji ogromnym podziwem - tak się zresztą składa, że z wzajem-
nością. Wieczór po akcji spędziła wówczas w koszarach przy
Albany Road, pijąc whisky i słuchając opowieści o ich niezwykłych
wyczynach.
- Mam wrażenie, że będę musiał umówić się na pogawędkę
z Dyrektorem Sił Specjalnych - powiedział wreszcie zastępca Szefa.
Oficjalnie Specjalne Siły Powietrzne (SAS) nie mają nic wspól-
nego z wywiadem (SIS). 22. batalion (23. znajduje się w odwodzie
i wchodzi do służby czynnej tylko w nadzwyczajnych wypadkach),
stacjonuje w koszarach w pobliżu miasteczka Hereford w zachodniej
Anglii. Jego dowódca podlega bezpośrednio Dyrektorowi Sił
Specjalnych (DSF), urzędującemu w biurze na ostatnim piętrze
niegdyś eleganckiej londyńskiej kamienicy, której fasada niemal bez
przerwy zasłonięta jest pajęczą siecią rusztowań. Skromny wygląd
tego miejsca sprawia, iż mało kto byłby skłonny uwierzyć, jak
ważne planuje się tu operacje.
Dyrektor Sił Specjalnych podlega Dyrektorowi Operacji Wojs-
kowych (zawsze w stopniu generała), ten z kolei szefowi Sztabu
Generalnego (także generałowi, tyle tylko, że wyższemu rangą),
Sztab Generalny zaś podlega ministrowi obrony.
Przymiotnik "specjalne" w nazwie SAS nie pojawił się tam
przypadkowo. Siły Specjalne od chwili kiedy w 1941 roku zostały
założone przez Davida Stirlinga, zawsze działały w ukryciu. Ich
zadania to między innymi wypady w głąb terytorium przeciwnika,
zazwyczaj w celu zdobywania informacji, ale często także po to, by
dokonać aktów sabotażu, eliminować terrorystów, uwalniać za-
kładników oraz sprawować opiekę nad bogatymi i wpływowymi.
Podobnie jak członkowie wszystkich elitarnych oddziałów,
żołnierze i oficerowie SAS prowadzą spokojne życie we własnym
środowisku, nie mogą rozmawiać o swojej pracy z nikim obcym,
nie pozwalają się fotografować i w ogóle niezmiernie rzadko
wychodzą z cienia.
Ponieważ życie tych dwóch społeczności jest tak bardzo podob-
ne, ludzie z SIS i SAS znają się przynajmniej z widzenia, w prze-
szłości zaś często razem działali, albo podczas wspólnych operacji,
albo wówczas, gdy wywiad "pożyczał" któregoś z żołnierzy, aby
wykonał jakieś szczególne zadanie. Właśnie coś takiego miał na
myśli zastępca Szefa SIS, kiedy wieczorem zjawił się w tajnej
kwaterze głównej SAS w Londynie, gdzie czekali już na niego
generał J. P. Lovat oraz szklaneczka znakomitej whisky.
W tym samym czasie niczego nieświadomy obiekt negocjacji,
które rozpoczęły się zaraz potem, przebywał w koszarach wiele
tysięcy kilometrów od Londynu i studiował rozłożoną na stole
mapę. Od ośmiu tygodni wraz z jedenastoma instruktorami mieszkał
w części koszar zajmowanej przez osobistą ochronę szejka Zajda
z Abu Zabi.
Batalion wielokrotnie już podejmował się podobnych zadań.
Wzdłuż zachodniego brzegu Zatoki Perskiej, poczynając od Omanu
na południu, na Bahrajnie na północy kończąc, ciągnie się łańcuch
sułtanatów, emiratów i szejkanatów, od wielu stuleci pozostających
pod wyraźnymi wpływami Brytyjczyków. Oman Traktatowy -
obecnie Zjednoczone Emiraty Arabskie - otrzymały poprzednią
nazwę dlatego, że Wielka Brytania zawarła z nimi układ, na mocy
którego - w zamian za pewne przywileje w prowadzeniu handlu
w tym rejonie świata - Royal Navy miała chronić je przed atakami
piratów. Bliskie związki dotrwały do naszych czasów, a wielu
spośród władców małych państewek ma oddziały straży przybocznej
przeszkolone przez specjalistów z SAS. Opłaty za te konsultacje
trafiają do kasy Ministerstwa Obrony w Londynie.
Major Mikę Martin rozłożył na zaśmieconym stole wielką mapę
rejonu Zatoki Perskiej i studiował ją uważnie wraz z kilkoma
podkomendnymi. Mimo iż skończył trzydzieści siedem lat, nie był
jednak najstarszy w pokoju; dwaj sierżanci przekroczyli już czter-
dziestkę, ale mieli tak znakomitą kondycję fizyczną, że nawet ktoś
dwukrotnie młodszy popełniłby poważny błąd, gdyby postanowił
się z nimi zmierzyć.
 Znajdzie się dla nas jakaś robota? - zapytał jeden z sier-
żantów.
 Nie wiem - odparł Martin. - Saddam wkroczył do
Kuwejtu, więc teraz musimy trochę poczekać, żeby się przekonać,
czy wycofa się z własnej woli, a jeśli nie, to czy Rada Bezpieczeństwa
postanowi go stamtąd wyrzucić? Jeżeli tak się stanie, to jestem
niemal pewien, że będziemy mieli w tym swój udział.
 To dobrze - odparł z zadowoleniem sierżant, a pozostała
szóstka skinęła poważnie głowami. Minęło już dużo czasu - zbyt
dużo, ich prywatnym zdaniem - od chwili, kiedy po raz ostatni
brali udział w prawdziwej operacji bojowej.
Aby dostać się do Batalionu, należy perfekcyjnie opanować
jedną z czterech podstawowych umiejętności: wspinaczkę wysoko-
górską, prowadzenie specjalnie przerobionego samochodu w bardzo
trudnym terenie, skoki spadochronowe z wielkich wysokości oraz
nurkowanie, wiosłowanie i żeglowanie.
W swoim dwunastoosobowym oddziale Martin miał czterech
skoczków (on również był spadochroniarzem), czterech kierowców,
oraz, ze względu na to, że Abu Zabi leży nad Zatoką, czterech
nurków.
Oprócz tego, że każdy żołnierz jest najwyższej klasy specjalistą
w swojej dziedzinie, musi także mieć jakie takie pojęcie o każdej
z pozostałych, dodatkowo zaś wymaga się od niego umiejętności
obsługiwania radiostacji, udzielania pierwszej pomocy oraz znajomo-
ści języków obcych.
Podstawowa grupa uderzeniowa składa się zazwyczaj tylko
z czterech ludzi. Jeżeli któryś z nich zostaje wyeliminowany z akcji,
trzej pozostali dzielą między siebie jego zadania.
Żołnierze SAS podkreślają z dumą, że są najlepiej wykształceni
w całej armii. Podróżują po całym świecie, więc znajomość języków
stanowi podstawowy obowiązek. Każdy musi posługiwać się biegle
przynajmniej jednym językiem obcym. Przez wiele lat największą
popularnością cieszył się rosyjski, ostatnio jednak, po zakończeniu
zimnej wojny, zaczął wychodzić z mody. Podczas operacji na
Dalekim Wschodzie bardzo przydaje się malajski, a od czasu
operacji w Kolumbii, gdzie oddziały SAS walczyły z gangami
kokainowymi z Medellin i Cali, coraz większe uznanie zyskuje
hiszpański. Francuskiego uczą się wszyscy - tak na wszelki
wypadek.
Ponieważ Batalion przez wiele lat pomagał sułtanowi Kabusowi
z Omanu w walce z napływającymi z Jemenu Południowego
komunistycznymi partyzantami, a także wykonywał misje szkole-
niowe w większości pozostałych krajów rejonu Zatoki Perskiej,
wielu żołnierzy w całkiem przyzwoitym stopniu opanowało język
arabski. Sierżant, który pytał Martina o to, czy znajdzie się coś do
roboty, był jednym z nich, ale musiał przyznać, że pod tym
względem major nie miał sobie równych. "Nawija lepiej od
niejednego Araba - powiedział kiedyś. - Nawet wygląda tak jak
oni".
Mike Martin przygładził kruczoczarne włosy ręką o śniadej
skórze.
- Pora spać, panowie.
Było dopiero kilka minut po dziesiątej, ale jeszcze przed
świtem - później robiło się po prostu za gorąco - czekał ich
piętnastokilometrowy bieg po pustyni z podkomendnymi. Miejscowi
żołnierze nienawidzili tego punktu porządku dziennego, lecz ich
szejk pozostawał nieugięty: jeżeli ci specjaliści z Anglii twierdzą, że
miejscowym wyjdzie to na dobre, to znaczy, że mają rację. Poza
tym, to on płaci za ich usługi i spodziewa się uzyskać satysfakc-
jonujące rezultaty.
Major Martin wrócił do kwatery, położył się i natychmiast
zapadł w głęboki sen. Sierżant miał rację: Martin wyglądał jak
Arab. Jego ludzie przypuszczali, że śniada cera, ciemne oczy
i kruczoczarne włosy stanowią spadek po jakichś przodkach
z południa Europy. Nie mieli racji, ale on nigdy nie uznał za
stosowne wyprowadzić ich z błędu.
Dziadek Terry'ego i Martina ze strony matki był angielskim
plantatorem herbaty w Darjeeling w Indiach. Jako dzieci często
oglądali zdjęcia tego wysokiego mężczyzny o bardzo jasnej skórze
i płowych wąsach, z fajką w zębach i sztucerem w ręku, stojącego
nad ubitym tygrysem.
W roku 1928 Terence Granger dopuścił się niesłychanego
występku: nie dość, że zakochał się w Hindusce, to jeszcze postanowił
się z nią ożenić. Takie wybryki nie uchodziły płazem. Nie zwolniono
go, gdyż wówczas skandal ujrzałby światło dzienne, ale skazano na
zesłanie w odciętej od świata plantacji w odległym Assamie.
Jednak kara nie spełniła swego zadania, gdyż zarówno Granger
jak i jego młoda żona, panna Indira Bohse, pokochali tamtejszą
okolicę: surowe, górzyste tereny pełne dzikiego zwierza, strome
zbocza porośnięte soczyście zielonymi krzewami herbacianymi,
klimat i ludzi. Tam właśnie, w roku 1930, przyszła na świat Susan.
Wychowywała się w Assamie w mieszanej, angielsko-hinduskiej
rodzinie, za towarzyszki zabaw mając wyłącznie miejscowe dziew-
częta.
W 1943 roku wojna zastukała do wrót Indii: Japończycy zajęli
Birmę i z każdym dniem zbliżali się coraz bardziej. Granger
przekroczył już wiek, w którym wcielano do armii, niemniej jednak
zgłosił się na ochotnika i po krótkim przeszkoleniu w Delhi
otrzymał stopień majora. Wszyscy angielscy ochotnicy zostawali od
razu majorami, gdyż było nie do pomyślenia, żeby służyli pod
rozkazami hinduskiego oficera; Hindus mógł być co najwyżej
porucznikiem, a w wyjątkowych przypadkach kapitanem.
W roku 1945 zginął podczas forsowania rzeki Irrawaddy. Jego
ciała nigdy nie odnaleziono. Przepadło bez śladu w gęstej birmańs-
kiej dżungli, podobnie jak ciała dziesiątków innych mężczyzn,
którzy mieli pecha i wzięli udział w najbardziej chyba zaciętych
walkach, jakie rozegrały się podczas drugiej wojny światowej.
Wdowa otrzymała od firmy skromną rentę i wróciła do tych,
wśród których wyrosła. Dwa lata później nadeszły nowe kłopoty:
podział Indii. Brytyjczycy wracali do domu. Ali Dżinah pragnął
utworzyć na północy subkontynentu muzułmański Pakistan,
pandit Nehru walczył o hinduistyczne Indie na południu. Kiedy
ogromne fale uchodźców ruszyły w tych dwóch kierunkach,
doszło do krwawych starć. Zginęło ponad milion ludzi. Pani
Granger, obawiając się o bezpieczeństwo córki, posłała ją do
młodszego brata swego nieżyjącego męża, architekta z Haslemere
w hrabstwie Surrey. Pół roku później straciła życie podczas
zamieszek.
W wieku siedemnastu lat Susan Granger po raz pierwszy
przybyła do Anglii, kraju jej ojca. Pierwszy rok pobytu spędziła
w szkole dla dziewcząt niedaleko Haslemere, następne dwa lata
jako pielęgniarka w szpitalu w Farnham, kolejny zaś rok jako
sekretarka miejscowego prawnika.
Zaraz po skończeniu dwudziestu jeden lat - czyli najwcześniej,
jak tylko mogła - zgłosiła się jako kandydatka na stewardesę do
Brytyjskich Zamorskich Linii Lotniczych i ukończyła kurs w szkole
BOAC w Heston pod Londynem. W zdobyciu świadectwa z naj-
wyższą oceną pomogły jej nie tylko umiejętności pielęgniarki, lecz
przede wszystkim wygląd i nienaganne maniery.
Była 21-letnią pięknością o bujnych kasztanowych włosach,
brązowych oczach i skórze pokrytej nigdy nie znikającą, złotawą
opalenizną. Przydzielono ją do obsługi linii numer jeden z Londynu
do Delhi - było to oczywiste, jako że władała biegle hindi.
W tamtych czasach czterosilnikowy argonaut potrzebował
bardzo dużo czasu na odbycie tej podróży. Trasa wiodła z Londynu
przez Rzym, Kair, Basrę, Bahrajn, Karaczi do Bombaju, stamtąd
zaś do Delhi, Kalkuty, Kolombo, Rangunu, Bangkoku, Singapuru,
Hongkongu i Tokio. Rzecz jasna, jedna załoga nie wytrzymałaby
takiego obciążenia; pierwsza "zmiana warty" następowała w Basrze
w południowym Iraku.
Właśnie tam, w roku 1951, przy barze w Klubie Portowym.
Susan poznała dość nieśmiałego młodego urzędnika z Irackiej
Kompanii Naftowej, która podówczas stanowiła jeszcze własność
Brytyjczyków. Urzędnik - nazywał się Nigel Martin - zdobył się
na odwagę i zaprosił ją na kolację. Wielokrotnie ostrzegano ją
przed wilkami w owczej skórze. Takim wilkiem mógł okazać się
pasażer, ktoś z załogi albo ludzi spotykanych przypadkowo podczas
postojów. Ten młody człowiek wydawał się jednak bardzo miły,
więc przyjęła zaproszenie. Kiedy później odprowadził ją do hoteliku
dla stewardes, na pożegnanie wyciągnął do niej rękę. Była tak
zaskoczona, że uścisnęła ją.
A potem długo leżała z otwartymi oczami w przesyconej
ogromnym upałem ciemności zastanawiając się, co by się stało,
gdyby pocałowała Nigela Martina.
Kiedy następnym razem zjawiła się w Basrze, już na nią czekał.
Dopiero po ślubie przyznał się, że wywarła na nim tak wielkie
wrażenie, iż poprosił miejscowego przedstawiciela BOAC, Aleksa
Reida, by ten dowiedział się, kiedy Susan ponownie znajdzie się
w składzie załogi. Przez całą jesień 1951 roku, kiedy tylko nadarzała
się okazja, grali w tenisa, pływali w Klubie Portowym i zwiedzali
bazary Basry. Na jego prośbę wzięła urlop i pojechała z nim do
Bagdadu, gdzie pracował.
Natychmiast zorientowała się, że jest to miejsce, w którym
mogłaby osiąść. Różnobarwny tłum, zapachy wypełniające wąskie
uliczki, kuchnie na świeżym powietrzu nad brzegiem Tygrysu,
niezliczone sklepiki z ziołami, przyprawami, złotem i biżuterią -
wszystko to przypominało jej Indie. Kiedy jej się oświadczył,
zgodziła się z radością.
W roku 1952 wzięli ślub w katedrze św. Jerzego, anglikańskiej
świątyni mieszczącej się przy ulicy Hajfy, a choć z jej strony nie
zjawiła się ani rodzina, ani znajomi, to z ambasady i kompanii
naftowej przyszło tyle ludzi, że wypełniali kościół po brzegi.
Były to dobre czasy. Życie w Bagdadzie toczyło się powoli i bez
przeszkód, na tronie zasiadał młody król Fajsal, krajem zaś rządził
Nuri as-Sa'id, sterowany dyskretnie przez Brytyjczyków. Ich wpływy
wynikały częściowo z ogromnej roli, jaką w ekonomii kraju
odgrywała Iracka Kompania Naftowa, częściowo z faktu, że
większość oficerów szkolili Anglicy, przede wszystkim jednak z tego,
że cała klasa wyższa została wychowana przez angielskie niańki
i angielskich nauczycieli.
W latach 1953 i 1955 przyszli na świat dwaj synowie państwa
Martin, którym nadano imiona Michael i Terry. Byli do siebie
równie mało podobni jak ogień i woda. W Michaelu do głosu
doszły geny panny Indiry Bohse: czarnowłosy, czarnooki i śniado-
skóry, co wśród części brytyjskiej społeczności wywoływało nie-
przychylne opinie, że bardziej przypomina Araba niż Europejczyka.
O dwa lata młodszy Terry stanowił zwierciadlane odbicie ojca:
niski, krępy, o różowej cerze i rudych włosach.
O trzeciej nad ranem dyżurny obudził majora Martina.
-	Przyszła wiadomość, sajjidi.
Wiadomość była krótka, ale depesza otrzymała oznaczenie
"superpilne", podpisał zaś ją sam Dyrektor Sił Specjalnych. Major
Martin miał wsiąść w pierwszy samolot odlatujący do Londynu.
Bezzwłocznie przekazał swoje obowiązki kapitanowi, który pełnił
funkcję jego zastępcy, a kiedyś dowodził już podobną misją
szkoleniową, przebrał się w cywilne ubranie i popędził na lotnisko.
Samolot, który o 2.55 odlatywał do Wielkiej Brytanii, powinien
już startować, kiedy nagle stewardesa oznajmiła pogodnym tonem,
że z "przyczyn obiektywnych" nastąpi 90-minutowe opóźnienie.
Ponad setka pasażerów powitała tę wiadomość zirytowanym po-
mrukiem.
Kiedy wreszcie otworzyły się drzwi i na pokład wszedł szczupły
mężczyzna w dżinsach, wysokich butach, lotniczej kurtce, z torbą
turystyczną przerzuconą przez ramię, ci, którzy jeszcze nie spali,
obrzucili go wściekłymi spojrzeniami. Dodatkowy pasażer został
posadzony w pierwszej klasie i zaledwie kilka minut po starcie
smacznie zasnął.
Siedzący obok niego biznesmen, który najpierw spożył obfitą
kolację, suto zakrapianą niedozwolonym alkoholem, potem czekał
dwie godziny na lotnisku i półtorej godziny na pokładzie samolotu,
przełknął kolejną pastylkę zobojętniającą działanie kwasów żołąd-
kowych i łypnął niechętnie na spokojnie śpiącego mężczyznę.
-	Przeklęty Arab! - mruknął i także spróbował zasnąć, ale
bez rezultatu.
Dwie godziny później nad Zatoką Perską zaczął wstawać świt.
Odrzutowiec British Airways lecąc na północny zachód był już
wówczas daleko stamtąd. Tuż po dziesiątej czasu miejscowego
wylądował na lotnisku Heathrow. Mikę Martin przeszedł przez
odprawę jako jeden z pierwszych, ponieważ miał tylko bagaż
osobisty. Nikt na niego nie czekał, ale on wiedział, że tak będzie.
Wiedział też, dokąd powinien się udać. Wsiadł do czekającej na
postoju taksówki.
W Waszyngtonie do świtu zostało jeszcze sporo czasu. Jedynie
niebo nad odległymi wzgórzami Georges County, mniej więcej tam,
gdzie rzeka Patuxent wpada do Chesapeake, zaczęło nabierać lekko
różowego odcienia. Na piątym, ostatnim piętrze rozległego budynku
tworzącego wraz z innymi kompleks znany po prostu jako Langley,
wciąż jeszcze płonęło światło.
Sędzia William Webster, dyrektor Centralnej Agencji Wywiado-
wczej, potarł zmęczone oczy, po czym wstał z fotela i podszedł do
zajmującego całą ścianę okna. Kępę drzew, która zasłaniała mu
widok na Potomac, nadal skrywała ciemność. Za godzinę promienie
wstającego słońca przywrócą oblepiającym gęsto gałęzie liściom ich
zwykłą, bladozieloną barwę. Dla sędziego była to kolejna nieprze-
spana noc. Od czasu irackiej inwazji na Kuwejt udało mu się tylko
kilka razy zdrzemnąć między telefonami od prezydenta, Rady
Bezpieczeństwa Narodowego, Departamentu Stanu i chyba wszyst-
kich, którzy znali jego numer.
Za jego plecami, równie zmęczeni jak on, siedzieli Bili Stewart,
dyrektor operacyjny Agencji, oraz Chip Barber, szef Wydziału
Bliskowschodniego.
- A więc to wszystko? - zapytał ponownie dyrektor CIA,
jakby miał nadzieję, że tym razem usłyszy bardziej optymistyczną
odpowiedź.
Nic takiego jednak nie mogło nastąpić. Prezydent, Rada Bez-
pieczeństwa Narodowego oraz Departament Stanu- domagali się
aktualnych, stuprocentowo pewnych informacji z Bagdadu, z kręgu
ludzi stanowiących bezpośrednie otoczenie Saddama Husajna. Czy
dyktator pozostanie w Kuwejcie, czy też ustąpi przed groźbami
Organizacji Narodów Zjednoczonych, miotanymi jedna za drugą
przez Radę Bezpieczeństwa? A może ugnie się dopiero wtedy, gdy
odczuje skutki embarga naftowego i blokady ekonomicznej? Co
myśli? Co planuje? Do licha, gdzie jest, przede wszystkim?
Agencja nie znała, odpowiedzi na żadne z tych pytań. Rzecz
jasna, mieli rezydenta w Bagdadzie, ale ten już wiele miesięcy temu
musiał wstrzymać wszelką działalność. Okazało się, że został
namierzony przez tego drania Rahmaniego z kontrwywiadu, w zwią-
zku z czym należało przypuszczać, że informacje, jakich dostarczał,
od dłuższego czasu były preparowane, a jego najlepsi informatorzy
pracowali dla Rahmaniego i wciskali Amerykaninowi wierutne
bzdury.
Naturalnie Agencja dysponowała zdjęciami - tyloma, że można 
by w nich utonąć. Satelity KH-11 i KH-12 co kilka minut
przelatywały nad Irakiem, fotografując ochoczo wszystko, co
nasunęło się pod obiektywy ich aparatów, analitycy zaś pracowali
dwadzieścia cztery godziny na dobę, starając się rozstrzygnąć, czy
to, co wygląda na wytwórnię gazów bojowych lub instalację
nuklearną, rzeczywiście jest wytwórnią gazów bojowych lub in-
stalacją nuklearną, czy na przykład fabryką rowerów.
Wspaniale. Analitycy z Narodowego Biura Rekonesansu Powiet-
rznego, zaspokajającego zarówno potrzeby CIA, jak i Sił Powietrz-
nych, oraz technicy z Narodowego Centrum Analiz Fotograficznych,
tworzyli obraz, który pewnego dnia z pewnością będzie kompletny.
O, tutaj mamy punkt dowodzenia, tutaj wyrzutnię rakiet, tu bazę
myśliwców. Świetnie, bo wówczas bombowce obrócą to wszystko 
w perzynę. Problem polegał jednak na tym, co jeszcze ma
ukryte w zanadrzu Saddam Husajn? Zagrzebane głęboko pod ziemią
i niewidoczne nawet dla wścibskich satelitów?
Długoletnie zaniedbywanie Iraku dopiero teraz przyniosło
gorzkie owoce. Dwaj mężczyźni zgarbieni w fotelach za plecami
dyrektora zdobywali szpiegowskie ostrogi w czasach, kiedy beton
Muru berlińskiego jeszcze dobrze nie zastygł. Przeszli długą i trudną
drogę, zanim elektroniczne cudeńka zastąpiły ludzi w zdobywaniu
tajnych informacji.
A teraz potrafili powiedzieć mu tylko tyle, że ani satelity
szpiegowskie, ani stacje zwiadu elektronicznego nie są w stanie
ujawnić zamierzeń szalonego dyktatora.
Satelity bez przerwy wykonywały zdjęcia, magnetofony w Fort
Meade rejestrowały każde słowo, jakie zostało wypowiedziane
przez telefon albo radio na terytorium Iraku, a mimo to najważ-
niejsze pytania nadal pozostawały bez odpowiedzi.
Ten sam rząd, który był tak zachwycony najnowszymi osiąg-
nięciami myśli technicznej, że bez wahania wydawał miliardy
dolarów na cudeńka elektronicznej miniaturyzacji, teraz wrzeszczał
rozpaczliwie, że te urządzenia nie spełniają swojej funkcji, współ-
pracownicy dyrektora zaś stwierdzili z żalem, że wywiad elektro-
niczny może stanowić cenną pomoc dla człowieka-wywiadowcy, ale
z pewnością go nie zastąpi. Miło było o tym wiedzieć, niemniej
jednak taka świadomość nikogo nie przybliżała ani o krok do
rozwiązania problemu.
Biały Dom domagał się informacji, których mógł dostarczyć
jedynie szpieg, informator, wtyczka, zdrajca lub ktokolwiek usado-
wiony bardzo wysoko w hierarchii irackiego reżimu. Niestety, CIA
nie miała takiego człowieka.
 Pytaliście już Century House?
 Tak. Są w takiej samej sytuacji jak my.
 Za dwa dni lecę do Tel-Awiwu - powiedział Chip Barber. -
Spotkam się z Jaakowem Drorem. Mam go zapytać?
Dyrektor skinął głową. Generał Jaakow "Kobi" Dror był
szefem Mosadu, najmniej skorej do współpracy spośród wszystkich
"zaprzyjaźnionych" agencji. Dyrektor wciąż jeszcze nie mógł im
darować sprawy Jonathana Pollarda, którego Mosad wykorzystywał
na szkodę Stanów Zjednoczonych. Ładni przyjaciele, nie ma co.
Zawsze bardzo niechętnie prosił ich o przysługę.
-	Przyciśnij, go, Chip. Przekonaj, że nie chcemy mącić. Jeżeli
ma kogoś w Bagdadzie, to musi nam go przekazać. Ja tymczasem
pojadę do Białego Domu i jeszcze raz postaram się uspokoić
Scowcrofta.
Po tym niewesołym stwierdzeniu spotkanie dobiegło końca.
Czterej ludzie, którzy rankiem 5 sierpnia czekali w Kwaterze
Głównej SAS w Londynie, także mieli za sobą pracowitą noc.
Generał Lovat, dyrektor Sił Specjalnych, większą jej część
spędził przy telefonie. Tylko między drugą a czwartą nad ranem
pozwolił sobie na krótką drzemkę. Podobnie jak wielu żołnierzy na
polu bitwy nauczył się drzemać zawsze, kiedy tylko się dało.
W warunkach bojowych nigdy nie wiadomo, kiedy będzie można
ponownie naładować akumulatory. Tuż przed wschodem słońca
wziął prysznic, ogolił się, i był gotów przez cały kolejny dzień
pracować na pełnych obrotach.
To właśnie on zadzwonił o północy czasu londyńskiego do
wysokiego urzędnika British Airways z prośbą o wstrzymanie
startu samolotu rejsowego z Abu Zabi. Jeżeli chce się działać
szybko i skutecznie, z ominięciem papierkowej roboty, takie
znajomości mogą okazać się bardzo przydatne. Wysoki urzędnik
British Airways, obudzony w środku nocy, nawet nie zapytał, co to
za człowiek, dla którego ma zatrzymać na ziemi samolot z ponad
setką pasażerów. Znał Lovata, a ponieważ obaj należeli do Klubu
Sił Specjalnych, wiedział mniej więcej, czym zajmuje się generał,
i bez wahania spełnił jego prośbę.
W porze śniadania dyżurny zadzwonił na lotnisko Heathrow,
gdzie powiedziano mu, że samolot lecący z Abu Zabi odrobił około
jednej trzeciej 90-minutowego opóźnienia i jest spodziewany o dzie-
siątej. Wynikało z tego, że major powinien zameldować się w ko-
szarach około jedenastej przed południem.
Tymczasem kurier na motocyklu przywiózł z Aldershot, gdzie
mieściła się kwatera główna komandosów, teczkę osobową Mike'a
Martina. Zawierała ona szczegółowy opis jego długiej kariery,
która zaczęła się w chwili, kiedy, jako 18-letni chłopiec, zgłosił się
na ochotnika, i trwała przez dziewiętnaście lat - z dwiema długimi
przerwami (spędził je w batalionie SAS).
Teczkę z opisem działalności Martina podczas tych dwóch
okresów dostarczył w nocy dowódca 22. Batalionu SAS, pułkownik
Bruce Craig. Zjawił się w Londynie tuż przed świtem.
-	Witaj, JP. O co to całe zamieszanie?
Obaj oficerowie znali się bardzo dobrze. Lovat, znany wszystkim
jako JP. lub Jaypee, dowodził oddziałem, który przed dziesięciu laty
odbił z rąk terrorystów gmach Ambasady Iranu w Londynie, Craig
zaś był wówczas jego zastępcą. Wcześniej także często mieli okazję
współpracować ze sobą.
-	Century House chce umieścić człowieka w Kuwejcie -
odparł zwięźle generał. Nie miał zwyczaju długo przemawiać.
Pułkownik rzucił teczkę na biurko.
 Jednego z naszych? Martina?
 Na to wygląda. Już wezwałem go z Abu Zabi.
 Mam ich w dupie. Dasz im go?
Mikę Martin był jednym z najlepszych oficerów Craiga, który
bardzo nie lubił, kiedy Century House "podbierał" mu ludzi.
Dyrektor Sił Specjalnych wzruszył ramionami.
-	Wygląda na to, że mnie zmuszą. Jeśli się nada. Jeżeli uznają,
że tak, uderzą bardzo wysoko.
Craig mruknął coś niewyraźnie i wziął z rąk dyżurnego kubek
z mocną kawą. Dyżurny był sierżantem, nazywał się Sid i walczył
razem z Craigiem w Zufar. Pułkownik wiedział, na czym polega
polityka. Ludzie z SIS mogli na pozór działać skromnie i nieśmiało,
ale jeśli naprawdę zależało im na czymś, wówczas wszystkie drzwi
stawały przed nimi otworem. Obaj żołnierze dobrze znali Margaret
Thatcher i byli jej gorącymi zwolennikami. Wiedzieli także, iż,
podobnie jak Churchill, uwielbiała działać szybko i skutecznie.
Jeżeli wywiad uprze się w tej sprawie, zapewne dostanie wszystko,
czego zażąda, SAS natomiast przekaże mu pełną kontrolę, mimo że
oficjalnie akcję uzna się za "wspólne przedsięwzięcie".
Dwaj ludzie z Century House zjawili się kilka minut po
pułkowniku. Starszy nazywał się Steve Laing, młodszy zaś Simon
Paxman i był szefem komórki irackiej SIS. Posadzono ich w fotelach,
po czym dostali kawę i dwie teczki, których zawartość natychmiast
zaczęli z uwagą studiować. Minionego wieczoru Paxman przez
cztery godziny rozmawiał z młodszym bratem majora, starając się
zebrać jak najwięcej informacji o pierwszych osiemnastu latach jego
życia Mike'a.
W ostatniej klasie szkoły średniej Martin napisał list do dowódcy
Dywizji Spadochronowej. Rozmowę wstępną wyznaczono na wrze-
sień. Miała odbyć się w ośrodku szkolenia rekrutów w Aldershot,
gdzie stała zabytkowa dakota, z której skakali niegdyś żołnierze
Dywizji, aby zdobyć most pod Arnhem.
W szkole zyskał opinię raczej przeciętnego ucznia, za to
wyśmienitego sportowca. Komandosi nie mieli mu tego za złe.
Chłopiec został przyjęty i jeszcze w tym samym miesiącu rozpoczął
22-tygodniowe szkolenie początkowe.
Najpierw cztery tygodnie nauki walki wręcz, posługiwania się
różnymi rodzajami broni i orientacji w terenie, a potem jeszcze dwa
tygodnie takich samych zajęć oraz szkolenie w udzielaniu pierwszej
pomocy, sygnalizacji i zabezpieczaniu się przed skutkami działania
broni ABC (atomowej, bakteriologicznej i chemicznej).
W siódmym tygodniu doszły wyjątkowo uciążliwe ćwiczenia
fizyczne, których uwieńczeniem były marsze wytrzymałościowe
przez Wzgórza Brecon w Walii, gdzie niejeden silny, zdrowy młody
człowiek umarł z powodu porażenia słonecznego, wychłodzenia
organizmu lub wyczerpania.
W dziewiątym tygodniu rekruci przenieśli się do Hythe w hrab-
stwie Kent, gdzie odbywały się zajęcia na strzelnicy. Martin,
wówczas już 19-latek, uzyskał jedną z najlepszych ocen. Tygodnie
jedenasty i dwunasty wypełniały sprawdziany w otwartym terenie
na poligonie w pobliżu Aldershot: marszobiegi po stromych
wydmach, taszczenie ogromnych pni w błocie po pas, przy padają-
cym bez przerwy deszczu ze śniegiem, i tak dalej.
- Sprawdziany? - mruknął Paxman, odwracając stronę. -
W takim razie, czym była cała reszta?
Ci, którzy przetrwali, dostali upragnione czerwone berety
i naszywki, po czym na trzy tygodnie wrócili na Wzgórza Bracon,
by doskonalić się w działaniach obronnych, patrolowaniu terenu
i strzelaniu do ruchomych celów. O tej porze roku (styczeń)
Wzgórza przypominają skalistą, lodową pustynię, ale obowiązywał
całkowity zakaz rozpalania ognisk.
Od szesnastego do dziewiętnastego tygodnia trwało podstawowe
szkolenie spadochronowe w bazie RAF w Abingon, podczas którego
odpadło jeszcze kilku ludzi. Na koniec odbyła się "parada skrzydeł",
a po niej najwytrwalszym przypięto do mundurów skrzydełka
komandosów. Choć raport milczał na ten temat, tamtego wieczoru
w starym Klubie 101 osuszono wiele kufli z piwem.
Po kolejnych dwóch tygodniach, wypełnionych ostatecznym
szlifowaniem formy, dumni rodzice mogli obejrzeć defiladę w wy-
konaniu swoich zmienionych nie do poznania pociech, które
opuściły ich sześć miesięcy wcześniej.
Szeregowy Mikę Martin już na początku szkolenia został
zidentyfikowany jako PMO - Potencjalny Materiał na Oficera.
W maju 1972 roku skierowano go do Akademii Wojskowej
w Sandhurst, gdzie odbył pierwszy z jednorocznych Kursów
Podstawowych, które właśnie wtedy zastąpiły stare, dwuletnie.
Parada, jaka wiosną 1973 roku odbyła się w Akademii, była
największą w jej historii; uczestniczyło w niej aż 490 młodych
oficerów, jako że wzięli w niej udział nie tylko "starzy" uczestnicy
kursów numer 51 i 52, ale także młodsi "jednoroczniacy". Defiladę
odbierał generał sir Michael Carver, późniejszy marszałek polowy
lord Carver, szef Sztabu Generalnego.
Porucznik Martin udał się natychmiast do Hythe, gdzie dostał
pod swoje rozkazy pluton żołnierzy przygotowujących się do
wyjazdu do Irlandii Północnej. Pojechał tam ze swymi podopiecz-
nymi i spędził wraz z nimi dwanaście bardzo ponurych miesięcy
w ultrarepublikańskiej enklawie Ardoyne w Belfaście. Tego roku
było tam jednak wyjątkowo spokojnie, gdyż po Krwawej Niedzieli
w styczniu 1972 IRA unikała komandosów jak najgorszej zarazy.
Po Belfaście Martin wrócił do bazy w Aldershot, gdzie dowodził
plutonem rekrutów, przeprowadzając narybek przez to samo piekło,
które wcześniej sam musiał przebyć. Latem 1977 roku trafił
ponownie do 3. Batalionu Komandosów, który od lutego stac-
jonował w Osnabriick, wchodząc w skład brytyjskiej Armii Renu.
I znowu nadeszły marne czasy. Mieszkali w nędznych koszarach,
a w dodatku czasowo musieli pożegnać się ze skokami, gdyż
przydzielono im takie same zadania jak zwykłej piechocie. Morale
spadało z każdym dniem, przy lada okazji zdarzały się bójki między
komandosami a zwykłymi żołnierzami, Martin zaś musiał surowo
karać ludzi, za których dałby sobie uciąć rękę. Wytrzymał tylko do
listopada, kiedy poprosił o przeniesienie do SAS.
Wielu żołnierzy SAS wywodzi się z oddziałów powietrzno-
desantowych, prawdopodobnie dlatego, że wymagania i szkolenie
są bardzo podobne, choć ci z SAS twierdzą, że muszą umieć
więcej niż nawet najlepiej wyszkolony komandos. Dokumenty
Martina trafiły do dowództwa batalionu w Hereford, gdzie zwró-
cono uwagę na jego biegłą znajomość arabskiego i zaproszono
go do wzięcia udziału w kursie selekcyjnym wyznaczonym na
lato następnego roku.
Fachowcy z SAS utrzymują, że najpierw wyszukują wyjątkowo
twardych i odpornych ludzi, a dopiero potem zaczynają nad nimi
pracować. W kursie obok Martina brało udział wielu ochotników
wywodzących się nie tylko z komandosów i żołnierzy piechoty
morskiej, ale także artylerzystów, czołgistów, a nawet saperów.
Zasady kursu są bardzo proste. Już pierwszego dnia uśmiechnięty
instruktor zapoznał z nimi wszystkich uczestników.
-	Nie jesteśmy tu po to, żeby starać się was czegoś nauczyć,
ale po to, żeby was wykończyć.
Była to prawda. Tylko 10 procent uczestników wytrzymuje do
końca wstępnego kursu selekcyjnego. Dzięki temu później wszystko
idzie znacznie szybciej i sprawniej. Martin wytrzymał. Potem nastąpił
ciąg dalszy: ćwiczenia w dżungli Belize i miesięczny trening w Anglii
poświęcony umiejętności stawiania oporu podczas przesłuchań.
"Stawianie oporu" polega na tym, żeby nic nie powiedzieć nawet
wtedy, kiedy bardzo niesympatyczni faceci wyrabiają z tobą bardzo
niesympatyczne rzeczy. Na całe szczęście kursant ma prawo w każdej
chwili zrezygnować z dalszego szkolenia i wrócić do macierzystej
jednostki.
-	Oni mają świra - stwierdził Paxman, odkładając teczkę, by
dolać sobie kawy. - Wszyscy, co do jednego, mają cholernego
świra!
Laing mruknął coś niezrozumiale. Przeglądał zawartość drugiej
teczki, dotyczącej działalności Martina w krajach arabskich. To
mogło okazać się najważniejsze w kontekście czekającej go (być
może) misji.
Pierwszy pobyt Martina w SAS trwał trzy lata. Otrzymał
stopień kapitana i stanowisko dowódcy oddziału. Na własną prośbę
został przydzielony do grupy A, czyli skoczków (oprócz niej są
jeszcze grupy B, C i G), co było raczej zrozumiałe, jeśli weźmie się
pod uwagę, że w wojskach powietrzno-desantowych należał do
Czerwonych Diabłów, czyli oddziału specjalizującego się w skokach
z wielkich wysokości.
W SAS, inaczej niż u komandosów, wykorzystano jego znajo-
mość Języka arabskiego. W latach 1979-81 służył w armii sułtana
Omanu w Zachodnim Zufarze, szkolił straż przyboczną w dwóch
emiratach nad Zatoką Perską, doskonalił umiejętności Saudyjskiej
Gwardii Narodowej w Rijadzie oraz udzielał korepetycji cywilnym
ochroniarzom szejka Isy z Bahrajnu. W teczce znajdowały się
informacje o tym, że posługiwał się językiem arabskim z niezrów-
naną biegłością oraz że za każdym razem, kiedy musiał podjąć
ważną decyzję lub przemyśleć jakiś problem, wybierał się na długą
pieszą wycieczkę po pustyni; nie przeszkadzał mu ani upał, ani
natrętne muchy.
Kiedy zimą roku 1981 wrócił do komandosów, ku swej radości
przekonał się, że jego oddział ma w styczniu 1982 wyruszyć do
Omanu, by wziąć tam udział w operacji Skalista Lanca. W marcu
pojechał na urlop, ale już w kwietniu otrzymał rozkaz, by nie-
zwłocznie stawić się w koszarach. Argentyna napadła na Falklandy.
Pierwszy Batalion został w Anglii, natomiast Drugi i Trzeci
skierowano na Południowy Atlantyk. Płynęli liniowcem "Canberra",
pośpiesznie dostosowanym na potrzeby wojska, i zeszli na brzeg
w zatoce San Carlos. Podczas gdy Drugi Batalion wypierał Argen-
tyńczyków z Goose Green - za tę operację jego dowódca,
pułkownik Jones, otrzymał pośmiertnie Krzyż Wiktorii - Trzeci
drałował przez Falkland Wschodni w kierunku Port Stanley.
 Wydawało mi się, że nazywają to "kicaniem" - powiedział
Laing do sierżanta, który przyszedł dolać mu kawy. Sierżant
zacisnął usta. Cholerni cywile.
 Tak mówi piechota morska. My i komandosi nazywamy to
drałowaniem.
Niezależnie od nazwy chodzi o nieprzerwany marsz w paskudnej
pogodzie z 60 kilogramami ekwipunku na grzbiecie.
3. Batalion rozlokował się w zabudowaniach samotnej farmy
zwanej Estancia House, gdzie przygotowywał się do zajęcia Port
Stanley. Jednak aby to osiągnąć, należało najpierw zdobyć silnie
ufortyfikowane Wzgórze Longdon. To właśnie wtedy, tej paskudnej
nocy z 11 na 12 czerwca, kapitan Mikę Martin zarobił swoją kulkę.
Zaczęło się od cichego ataku na pozycje Argentyńczyków, ale
atak szybko stał się bardzo głośny, gdyż porucznik Milne nastąpił
na minę, która eksplodowała, urywając mu stopę. Argentyńczycy
otworzyli ogień z karabinów maszynowych, na niebie rozbłysły
oślepiające flary, które zamieniły noc w dzień, 3. Batalion stanął zaś
przed wyborem: albo czym prędzej wracać na pozycje wyjściowe,
albo ruszyć naprzód i zdobyć Wzgórze Longdon. Wybrali to drugie
rozwiązanie, tracąc dwudziestu trzech zabitych i ponad czterdziestu
rannych. Jednym z rannych był Mikę Martin, który, gdy został
trafiony w nogę, wyrzucił z siebie niesłychanie długą wiązankę
soczystych przekleństw - na szczęście po arabsku.
Niemal cały następny dzień spędził na zboczu wzgórza, trzymając
na muszce ośmiu drżących z zimna jeńców i starając się nie
zemdleć. Dopiero po południu odnaleziono go, przewieziono do
szpitala polowego w Zatoce Ajaxa, opatrzono ranę, a następnie
załadowano na pokład statku szpitalnego "Uganda", gdzie otrzymał
koję obok pewnego argentyńskiego porucznika. Podczas rejsu
bardzo się zaprzyjaźnili i po dziś dzień korespondują ze sobą.
Kiedy "Uganda" zatrzymała się w Montevideo, aby wysadzić
na brzeg Argentyńczyków, okazało się, że Martin jest już na tyle
zdrowy, aby wraz z innymi lżej rannymi wrócić do Anglii cywilnym
odrzutowcem. Prosto z samolotu trafił do szpitala w Letherhead,
na trzytygodniową rekonwalescencję.
Tam właśnie poznał pielęgniarkę o imieniu Susan, która po
krótkim narzeczeństwie została jego żoną. Jeżeli oczekiwała na
splendory i zaszczyty, które miały spłynąć na nią u boku męża, to
poważnie się przeliczyła. Kupili niewielki dom w Chobham, skąd
ona miała blisko do pracy w Letherhead, on zaś do Aldershot. Ale
ponieważ przez pierwsze trzy lata małżeństwa Susan widziała go
w domu dokładnie przez cztery i pół miesiąca, dała mu do wyboru:
albo komandosi i ta przeklęta pustynia, albo ona. Po głębokim
namyśle Martin wybrał pustynię.
Susan postąpiła bardzo słusznie, odchodząc od męża. Jesienią
1982 roku trafił na kurs dla oficerów sztabowych; ukończenie go
otwierało drogę do szybkiego awansu, kariery, a w perspektywie do
atrakcyjnej posady, być może nawet w Ministerstwie Obrony.
Jednak w lutym roku następnego oblał egzamin.
 Zrobił to celowo - powiedział Paxman. - Jest tu notatka
jego dowódcy, który twierdzi, że gdyby chciał, zdałby z najlepszą
oceną.
 Wiem, wiem... - mruknął Laing. - Już to czytałem. To
naprawdę niezwykły człowiek.
Latem roku 1983 Martin został oddelegowany jako brytyjski
doradca wojskowy do Sztabu Generalnego sułtana Omanu. Po
rocznym pobycie w Muscat, na prośbę gospodarzy, został tam
jeszcze przez dwa lata, a w roku 1986 otrzymał awans na majora.
Oficerowie, którzy mają już za sobą jeden, trzyletni okres służby
w SAS, mogą tam wrócić, ale tylko na zaproszenie, Ledwie Martin
przyjechał do Anglii zimą 1986 roku i uporał się z formalnościami
związanymi z rozwodem, otrzymał takie właśnie zaproszenie. Drugi
okres służby w SAS rozpoczął w styczniu 1988, najpierw na
Północnej Flance w Norwegii, potem w Sułtanacie Brunei, a wreszcie
jako szef wewnętrznej służby bezpieczeństwa w Hereford. W czerwcu
1990 roku, wraz z zespołem instruktorów i doradców, poleciał do
Abu Zabi.
Rozległo się pukanie do drzwi, a w chwilę potem do pokoju
zajrzał sierżant.
-	Generał pyta, czy panowie skończyli, bo major Martin jest
już w drodze z lotniska.
Obaj mężczyźni wrócili do gabinetu generała, a w chwilę później
wszedł tam także Martin. Laing przede wszystkim zwrócił uwagę
na śniadą twarz, czarne włosy i ciemne oczy. Posłał szybkie
spojrzenie Paxmanowi: jedna sprawa wyjaśniona, zostały jeszcze
dwie. Wygląda jak Arab, ale czy rzeczywiście zna tak dobrze język,
a przede wszystkim, czy podejmie się zadania?
JP wyszedł zza biurka i zamknął dłoń Martina w żelaznym
uścisku.
 Miło cię znowu widzieć, Mikę.
 Dziękuję panu.
Przywitał się też z pułkownikiem Craigiem.
 Pozwól, że przedstawię ci tych dwóch dżentelmenów -
ciągnął Dyrektor Sił Specjalnych. - Panowie Laing i Paxman
z Century House. Chcą przedstawić ci pewną... eee... propozycję.
Panowie,  proszę zaczynać.  A może wolelibyście porozmawiać
z majorem na osobności?
 Skądże znowu! - zaprzeczył pośpiesznie Laing. - Szef ma
nadzieję, że jeśli nasze spotkanie przyniesie pozytywne rezultaty,
operacja zostanie przeprowadzona wspólnymi siłami.
Sprytne zagranie, pomyślał JP; mówiąc o sir Colinie ten drań
przypomniał mi, że w razie potrzeby nie zawahają się odwołać
bardzo, ale to bardzo wysoko.
Cała piątka zajęła miejsca w fotelach. Głos zabrał Laing, który
najpierw naświetlił tło polityczne, szczególny nacisk kładąc na to, jak
wielkie niebezpieczeństwa dla Zachodu płyną z niewiedzy, czy Saddam
Husajn zamierza wycofać się z Kuwejtu natychmiast, w późniejszym
terminie, czy też postanowił pozostać tam na stałe. Z większości analiz
wynikało jednak, że Irak najpierw złupi podbity kraj, potem zaś będzie
grał na zwłokę, żądając od Organizacji Narodów Zjednoczonych
gwarancji, których ta ani nie będzie mogła, ani nie zechce mu
udzielić. Zanosiło się więc na długie miesiące niepewności.
Wielka Brytania musi wiedzieć, co dzieje się w okupowanym
kraju - nie chodzi o plotki i pogłoski, ani o mrożące krew w żyłach
historie, od jakich roi się w gazetach. Potrzebna jest konkretna,
stuprocentowo pewna informacja dotycząca losu brytyjskich oby-
wateli odciętych w Kuwejcie, wojsk irackich, a także - gdyby
zaistniała konieczność użycia siły - możliwości miejscowego ruchu
oporu, któremu przypadłoby zadanie związania w walce jak
największej liczby frontowych oddziałów Saddama.
Martin słuchał uważnie, od czasu do czasu kiwając głową
i zadając jakieś pytanie. W miarę upływu czasu dwaj oficerowie
coraz częściej spoglądali przez okno. Laing skończył tuż po
dwunastej.
 I to mniej więcej wszystko, majorze. Nie oczekuję od pana
natychmiastowej odpowiedzi, niemniej jestem zmuszony podkreślić,
że nie pozostało nam wiele czasu.
 Czy panowie będą mieli coś przeciwko temu, że zamienimy
z naszym kolegą kilka słów na osobności? - zapytał JP.
 Oczywiście, że nie. Właściwie Simon i ja możemy już wrócić
do biura.  Tu jest mój numer telefonu.  Proszę o informację
najszybciej jak tylko to będzie możliwe, najlepiej jeszcze dziś po
południu.
Sierżant odprowadził dwóch cywilów na ulicę, gdzie wsiedli do
taksówki, po czym wrócił do swojego pokoiku na poddaszu.
JP otworzył lodówkę i wyjął trzy piwa. Każdy z mężczyzn ze
smakiem pociągnął łyk złocistego napoju.
 Teraz już wiesz, co jest grane i czego od ciebie wymagają.
Jeżeli uważasz, że to nie ma sensu, obaj cię poprzemy.
 Jasne - potwierdził Craig. - W Batalionie nie dostaje się
karnych punktów za odmowę. To ich pomysł, nie nasz.
 Ale jeżeli się zgodzisz - ciągnął generał - to aż do końca
akcji jesteś z nimi, nie z nami. To znaczy: my też będziemy brali
w tym udział, bo wątpię, czy daliby sobie bez nas radę, ale decyzje
należą do nich. Kiedy wszystko się skończy, wrócisz do nas, tak jak
po urlopie.
Martin wiedział, jak załatwia się takie sprawy. Słyszał o tym od
ludzi, którym kiedyś zdarzyło się pracować dla wywiadu. Na jakiś
czas po prostu przestawałeś istnieć, a potem wszyscy mówili: "Hej,
miło znowu cię widzieć!", ale nie wspominali o twojej nieobecności,
ani nie pytali, gdzie się właściwie podziewałeś.
-	Biorę to - powiedział.
Pułkownik Craig wstał z fotela. Musiał wracać do Hereford.
Podał rękę podwładnemu.
 Powodzenia, Mikę.
 Aha, tak przy okazji: jesteś umówiony na lunch - poinfor-
mował majora JP. - Niedaleko stąd. Na koszt Century House.
Wręczył Martinowi skrawek papieru i życzył mu powodzenia.
Martin wyszedł na ulicę, gdzie zerknął na karteczkę. Z informacji
wynikało, że lunch zje w niewielkiej restauracji przy sąsiedniej ulicy,
zapraszającym zaś jest niejaki Wafik Al-Churi.
Oprócz MI-5 i MI-6 trzecią częścią składową brytyjskiego
wywiadu jest Rządowe Centrum Informacyjne, mieszczące się
w pilnie strzeżonym kompleksie budynków na obrzeżach małego
miasteczka Cheltenham w hrabstwie Gloucestershire.
Centrum Informacyjne stanowi brytyjską wersję amerykańskiej
Agencji Bezpieczeństwa Narodowego, z którą zresztą bardzo ściśle
współpracuje - podobnie jak ona, dysponuje możliwością wy-
chwycenia z eteru programu każdej stacji radiowej, jaka nadaje na
Ziemi, i podsłuchania niemal każdej rozmowy telefonicznej.
Dzięki tej współpracy Agencja ma sporo stacji nasłuchowych na
terenie Wielkiej Brytanii - naturalnie oprócz mnóstwa innych,
rozsianych dosłownie po całym świecie. Największa zagraniczna
stacja Centrum Informacyjnego mieści się na suwerennym teryto-
rium brytyjskim nie opodal miejscowości Akrotiri na Cyprze.
Stacja ta zbiera sygnały z całego Bliskiego Wschodu, po czym
przekazuje je do Cheltenham, gdzie przeprowadza się analizę.
Wśród zajmujących się tym specjalistów jest także wielu takich,
którzy, mimo swego arabskiego pochodzenia, są dopuszczani nawet
do spraw najwyższej wagi. Jednym z nich był Al-Churi, od wielu
lat osiadły w Wielkiej Brytanii, gdzie założył rodzinę. Dawniej
jordański dyplomata, obecnie pełnił funkcję starszego analityka
w Wydziale Arabskim Rządowego Centrum Informacyjnego. Mimo
że pracuje tam wielu znakomitych brytyjskich arabistów, to jednak
często zdarzało się, że tylko on potrafił doszukać się ukrytego
znaczenia w słowach któregoś z arabskich przywódców. Teraz, na
prośbę Century House, czekał na Mike'a Martina w restauracji.
Lunch trwał aż dwie godziny, mężczyźni porozumiewali się
wyłącznie po arabsku. Kiedy się rozstali, Martin ruszył spacerkiem
w drogę powrotną do budynku SAS. Czekało go jeszcze wiele
godzin tego typu rozmów, zanim wyruszy do Rijadu z przygotowa-
nym przez wywiad paszportem na zupełnie inne nazwisko.
Al-Churi zaczekał, aż jego rozmówca zniknie za drzwiami
restauracji, po czym podszedł do automatu wiszącego na ścianie
przy męskiej toalecie.	:
-	Bez problemu, Steve. On jest doskonały. Szczerze mówiąc,
chyba w życiu nie słyszałem nikogo równie dobrego jak on. Co
prawda, to nie jest literacki arabski, ale z waszego punktu widzenia
to nawet lepiej. Uliczna gwara, przekleństwa, slang, naleciałości
różnych żargonów... Nie, ani śladu obcego akcentu... Tak, nikt nie
zauważy różnicy. Może spokojnie poruszać się po każdym mieście
na Bliskim Wschodzie... Nie ma za co, przyjacielu. Cieszę się, że
mogłem pomóc.
Pół godziny później Mikę Martin jechał już autostradą M4
z powrotem do Cheltenham. Jednak zanim tam dotarł, także
przeprowadził rozmowę telefoniczną. Mężczyzna, który podniósł
słuchawkę, właśnie kończył przeglądać notatki do popołudniowych
wykładów.
-	Cześć, braciszku. To ja.
Od czasów, kiedy chodzili razem do szkoły podstawowej
w Bagdadzie, zawsze zwracał się w ten sposób do swego młodszego
brata.
-	Mikę? - wykrztusił ze zdumieniem Terry Martin. - Gdzie
jesteś, u licha?
 W Londynie, w budce telefonicznej.
 Myślałem, że wysłali cię gdzieś nad Zatokę...
 Przyleciałem rano. Prawdopodobnie wrócę tam jeszcze dziś wieczorem.
-	Posłuchaj,  Mikę:  odmów im.  To wszystko moja wina!
Powinienem był trzymać gębę na kłódkę.
Jego starszy brat parsknął śmiechem.
-	A ja zastanawiałem się, dlaczego ci dranie nagle się mną
zainteresowali! Zaprosili cię na lunch, prawda?
 Tak, ale rozmawialiśmy o czymś innym. Ta sprawa wynikła
zupełnie przypadkowo. Słuchaj, nie musisz tam lecieć. Powiedz im,
że się pomyliłem i że...
 Za późno. Poza tym, już się zgodziłem.
 O mój Boże... - Mężczyzna siedzący przy biurku zawalonym
uczonymi tomami o historii Mezopotamii był bliski łez. - Mikę,
uważaj na siebie. Będę się za ciebie modlił.
Mikę zastanawiał się przez chwilę. Tak, Terry zawsze był dość
religijny. Widocznie mu to zostało.
-	Świetnie, braciszku. Zobaczymy się, jak wrócę.
Odwiesił słuchawkę. Rudowłosy uczony, który uważał swego
starszego brata za bohatera i darzył go niemal boskim uwielbieniem,
ukrył twarz w dłoniach.
Kiedy o 20.45 rejsowy samolot British Airways do Arabii
Saudyjskiej wystartował z lotniska Heathrow, Mikę Martin siedział
wygodnie w fotelu na pokładzie, ze stuprocentowo autentycznym,
owizowanym paszportem na cudze nazwisko w kieszeni. Tuż przed
świtem miał spotkać się w Ambasadzie Brytyjskiej w Rijadzie
z tamtejszym rezydentem wywiadu.

Rozdział czwarty
   Don Walker wcisnął pedał hamulca i corvette stingray model
1963 zatrzymał się na chwilę przy głównej bramie bazy Sił Powiet-
rznych im. Seymoura Johnsona, aby przepuścić kilka jadących
powoli samochodów campingowych, a potem włączył się płynnie
do ruchu.
Było bardzo gorąco. Sierpniowe słońce świeciło bezlitośnie nad
miasteczkiem Goldsboro w Północnej Karolinie, tak że asfaltowa
wstęga zdawała się w oddali błyszczeć i migotać, jakby pokrywała
ją warstwa wody. W taką pogodę wspaniale było siedzieć za
kierownicą kabrioletu ze złożonym dachem i słyszeć, jak ciepły
wiatr świszczę koło uszu.
Jadąc swym ukochanym samochodem, minął podupadające
miasteczko, przedostał się na szosę numer 70, a następnie skręcił na
drogę numer trzynaście i skierował się na północny wschód.
Tego gorącego lata 1990 roku Don Walker liczył sobie dwadzieś-
cia dziewięć lat, był kawalerem, pilotem myśliwca i właśnie dowie-
dział się, że idzie na wojnę. Prawdopodobnie. Zdaje się, że zależało
to od Jakiegoś szurniętego Araba nazwiskiem Saddam Husajn.
Właśnie dziś rano pułkownik (później generał) Hal Hornburg
oznajmił im tę nowinę. Za trzy dni, 9 sierpnia, 336. Dywizjon
"Rocketeers" 9. Armii Powietrznej uda się w rejon Zatoki Perskiej.
Rozkazy nadeszły prosto z Dowództwa Taktycznych Sił Powietrz-
nych mieszczącego się w bazie USAF w Hampton w stanie Wirginia.
Tak to wyglądało. Piloci powitali tę informację owacją. Jaki sens
miałby wieloletni, żmudny trening, gdyby nie nadarzyła się okazja
sprawdzenia w praktyce swoich umiejętności?
W ciągu trzech dni, jakie pozostały do odlotu, miał wykonywać
wręcz morderczą robotę, jako że pełnił funkcję oficera odpowiedzial-
nego za uzbrojenie swojej eskadry - ale udało mu się wybłagać
24-godzinną przepustkę, żeby pożegnać się ze staruszkami. Pułkow-
nik Steve Turner, szef uzbrojenia całego dywizjonu, zapowiedział
mu uroczyście, że jeśli 9 sierpnia wyjdzie na jaw choćby najmniejsze
niedociągnięcie, to on, Turner, osobiście kopnie go w dupę z taką
siłą, że Walker nie będzie potrzebował samolotu, by dolecieć nad
Zatokę. Zaraz potem jednak uśmiechnął się i poradził młodemu
pilotowi, że powinien od razu ruszyć w drogę, jeśli chce być
z powrotem przed upływem 24 godzin.
Tak więc Walker jechał tego ranka swoim znakomicie utrzyma-
nym kabrioletem w kierunku łańcucha wysepek położonych na
wschód od cieśniny Pamlico. Miał szczęście, że rodzice nie wrócili
do Tulsy w stanie Oklahoma, bo tam na pewno nie zdążyłby
dotrzeć. Ponieważ był to sierpień, jak co roku spędzali wakacje
w letniskowym domku w pobliżu Hatteras, zaledwie pięć godzin
jazdy samochodem od bazy.
Don Walker wiedział, że jest urodzonym pilotem, i rozkoszował
się tą świadomością. To wspaniałe uczucie mieć dwadzieścia dziewięć
lat, robić to, o czym zawsze się marzyło, a w dodatku robić to
bardzo dobrze. Lubił atmosferę panującą w bazie, lubił kolegów,
najbardziej jednak lubił radość i poczucie nieograniczonej siły, jakie
towarzyszyły mu, kiedy siedział za sterami McDonella Douglasa
F-15 eagle, szturmowej wersji znakomitego myśliwca 15C. Jego
zdaniem był to absolutnie najlepszy samolot US Air Force, i do
diabła z tym, co wygadują piloci falconów. Może tylko F-18 hornet
wytrzymałby porównanie, ale on nigdy nie latał hornetem, eagle zaś
w zupełności mu wystarczał.
W Bethel skręcił prosto na wschód, ku Columbii i Whalebone,
gdzie szosa dociera do łańcucha położonych gęsto jedna przy
drugiej wysp, by nagle urwać się tuż za Hatteras. Jako chłopiec
zawsze spędzał tu wspaniałe wakacje, wypływając o świcie z dziad-
kiem na ryby. Potem dziadek zachorował i skończyły się wędkarskie
wyprawy.
Teraz, kiedy ojciec przejdzie na emeryturę, może rodzice zaczną
spędzać więcej czasu w letnim domku przy plaży, a jemu uda się
częściej tu przyjeżdżać. Był jeszcze tak młody, że nie przyszła mu
do głowy myśl, że jeżeli nad Zatoką naprawdę wybuchnie wojna,
to wcale nie musi z niej wrócić.
Kiedy w wieku osiemnastu lat ukończył z dobrym wynikiem
szkołę średnią w Tulsie, miał tylko jedno pragnienie: chciał
latać. Jeśli dobrze pamiętał, chciał tego zawsze. Po czterech
latach, w 1983, ukończył studia na Uniwersytecie Stanu Oklahoma
i z dyplomem inżyniera-specjalisty od konstrukcji lotniczych
zgłosił się na kurs oficerów rezerwy,, skąd trafił do Sił Po-
wietrznych.
Podstawowe szkolenie w zawodzie pilota przeszedł w Bazie Sił
Powietrznych Williams koło Phoenix w Arizonie, gdzie przez 
jedenaście miesięcy latał na T-33 i T-38. Podczas uroczystego
przypinania skrzydełek lotniczych dowiedział się, że ukończył
szkolenie z czwartym wynikiem wśród czterdziestu rekrutów. Ku
jego nieopisanej radości najlepsza piątka trafiła do Szkoły Pilotów
Myśliwskich w Bazie Holloman koło Alamagordo w Nowym
Meksyku. Wykazując arogancję właściwą jedynie tym młodym
ludziom, którzy już od urodzenia są przeznaczeni do tego, by latać
myśliwcami, z pogardą myślał o pozostałych trzydziestu pięciu
kadetach.
Jednak dopiero w Homestead na Florydzie przesiadł się z T-38
na F-4 phantom. Była to ciężka, potężna maszyna - ale bez
wątpienia myśliwiec.
W Homestead spędził dziewięć miesięcy, po czym jego eskadra
otrzymała pierwszy przydział do Osan w Korei Południowej, gdzie
służył przez cały rok. Latał bardzo dobrze i doskonale zdawał sobie
z tego sprawę, podobnie jak jego przełożeni. Po Osan trafił do
Szkoły Doskonalenia Pilotów Myśliwskich, mieszczącej się w Bazie
Sił Powietrznych McConnell w Wichita w stanie Kansas.
Program nauki w tej szkole jest chyba najtrudniejszy w całych
Siłach Powietrznych Stanów Zjednoczonych. Kończą ją tylko
naprawdę utalentowani piloci, zdecydowani kontynuować wspaniałą
karierę i dojść bardzo wysoko. Absolwenci muszą wiedzieć, do
czego służy każda śrubka i nakrętka oraz znać przeznaczenie
każdego układu scalonego i mikroobwodu wypełniającego zdumie-
wającą rozmaitość pocisków, jakie nowoczesny myśliwiec może
posłać w kierunku przeciwnika znajdującego się w powietrzu lub na
ziemi. Walker ponownie okazał się jednym z najlepszych uczniów,
co oznaczało, że dowódca każdego dywizjonu myśliwskiego USAF
powita go z otwartymi ramionami.
Latem 1987 roku zaszczyt ten spotkał 336. Dywizjon Myśliwski
z Goldsboro. Przez rok latał tam na phantomach, a potem odbył
czteromiesięczne szkolenie w bazie Lukę w Arizonie i przesiadł się
na eagle, w które był wyposażany jego dywizjon. Kiedy Saddam
Husajn napadł na Kuwejt, Don Walker już od roku odbywał loty
na tej maszynie.
Tuż przed południem kabriolet minął pomnik w Kitty Hawk,
gdzie Orville i Wilbur Wright zdołali wznieść się na kilka metrów
w powietrze na swojej przedziwnej konstrukcji z płótna, drutów
i drewna, udowadniając, że możliwe jest odbywanie podróży
maszynami cięższymi od powietrza i wyposażonymi we własne
źródło napędu. Gdyby wiedzieli, jaką ewolucję przejdzie ich wyna-
lazek...
Minąwszy Nag's Head, wlókł się przez pewien czas za kolumną
wozów campingowych, ale w okolicy przylądka Hatteras jego
stingray został na szosie zupełnie sam. Kilka minut później zatrzymał
samochód na podjeździe przed drewnianym domkiem rodziców.
Siedzieli na werandzie, zwróceni twarzami do błękitnego, spokojnego
morza.
Ray Walker pierwszy dostrzegł syna i zerwał się na nogi
z głośnym okrzykiem radości, jednak najpierw w objęcia syna
wpadła Maybelle. Dziadek nadal siedział nieruchomo w bujanym
fotelu, wpatrując się w morze. Przywitawszy się z rodzicami Don
podszedł do niego.
-	Cześć, dziadku. To ja, Don.
Stary człowiek podniósł głowę, popatrzył na niego, uśmiechnął
się, po czym znowu zapatrzył się na morze.
-	Jest w nie najlepszej formie - powiedział Ray. - Czasem
nas poznaje, ale częściej nie. No, siadaj, chłopcze i mów, co słychać.
Maybelle, czy znalazłoby się trochę piwa dla dwóch spragnionych
mężczyzn?
Przy piwie Don poinformował rodziców, że za kilka dni leci nad
Zatokę. Maybelle ukryła twarz w dłoniach, a Ray umilkł i przez
dłuższą chwilę wpatrywał się w syna.
-	Cóż, chyba po to właśnie uczyłeś się tego wszystkiego - 
odezwał się wreszcie.
Don pociągnął łyk piwa, zastanawiając się nie po raz pierwszy,
dlaczego rodzice zawsze muszą się tak bardzo martwić. Nawet
w wyblakłych oczach dziadka zapłonęło coś w rodzaju iskierki
zrozumienia.
-	Don idzie na wojnę, dziadku! - poinformował go Ray
Walker podniesionym głosem.
Oczy starca rozbłysły życiem. Przez całe swoje wojskowe życie
służył w komandosach, dokąd trafił prosto po szkole przed wielu,
bardzo wielu laty. W roku 1941 ucałował na pożegnanie żonę,
zostawił ją, wraz z nowo narodzoną córką Maybelle, u rodziców
w Tulsie, i wyruszył na Pacyfik. Był przy MacArthurze na Cor-
regidor, kiedy generał powiedział swoje słynne "Jeszcze tu wrócę",
i był przy nim wówczas, kiedy generał spełnił obietnicę.
Między tymi dwoma wydarzeniami walczył na niezliczonych
atolach Marianów i przeżył piekło Iwo Jimy. Odniósł siedemnaście
ran, za co został uhonorowany Srebrną Gwiazdą, dwiema Brązo-
wymi Gwiazdami oraz siedmioma Purpurowymi Sercami.
Zawsze starannie unikał awansów i przez cały czas pozostawał
starszym sierżantem, gdyż doskonale wiedział, w czyich rękach
znajduje się prawdziwa władza. Wraz z innymi brnął po pas i
w wodzie ku brzegowi w Inchon w Korei, a kiedy wreszcie
przeniesiono go na stanowisko instruktora w obozie dla rekrutów
na Paris Island, miał już tyle odznaczeń, że wszystkie nie zmie-
ściłyby się na jego piersi. Na ostatniej defiladzie, w której brał
udział przed odejściem do cywila, zjawiło się aż czterech ge-
nerałów - takiego wyróżnienia bardzo rzadko dostępują nawet
wysocy rangą oficerowie.
Teraz stary człowiek skinął na wnuka. Don podszedł do dziadka
i pochylił się nad nim.
- Uważaj na Japońców, chłopcze, żeby nie dostali cię w swoje
łapy! - szepnął starzec.
Don położył rękę na szczupłym, wykrzywionym przez reuma-
tyzm ramieniu.
-	Nie obawiaj się, dziadku. Nie uda im się nawet do mnie
zbliżyć.
Stary sierżant z zadowoleniem skinął głową. Miał już osiem-
dziesiąt lat. Ostatecznie pokonali go nie Koreańczycy i nie Japoń-
czycy, lecz podstępny Alzheimer. Teraz prawie całe dni spędzał
pogrążony w przyjemnym śnie, pozostając pod opieką córki i zięcia.
Po obiedzie rodzice Dona opowiedzieli mu o wycieczce nad
Zatokę Perską, z której wrócili zaledwie przed czterema dniami.
Maybelle rozłożyła na stole stos zdjęć, Don zaś siedział przy matce,
oglądając utrwalone na kliszy meczety, uliczki i targowiska emiratów
i szejkanatów, które odwiedzili.
-	Uważaj na siebie, kiedy tam będziesz - ostrzegła go po raz
kolejny. - Zobacz, z jakimi ludźmi będziesz miał do czynienia.
Zwróć uwagę na jego oczy!
Don Walker spojrzał na fotografię, którą trzymała w ręku.
Beduin stał między dwiema wydmami, za jego plecami ciągnęła się
bezkresna pustynia, twarz przesłaniała mu kraciasta kufija. Widać
było tylko część nosa, kawałek czoła i czarne oczy, wpatrzone
podejrzliwie w aparat.
-	Na pewno postaram się go unikać - zapewnił matkę.
Chyba ją to trochę uspokoiło.
O piątej musiał już wyruszyć w drogę powrotną do bazy.
Rodzice odprowadzili go do samochodu. Maybelle uściskała mocno
syna i przykazała mu ponownie, by na siebie uważał, Ray zaś objął
go mocno i powiedział, że oboje są z niego bardzo dumni. Don
wsiadł do samochodu, wyprowadził go tyłem na szosę i jeszcze raz
spojrzał w kierunku domu.
Na ganek, podpierając się ostrożnie kulami, wyszedł dziadek.
Powoli wyjął kule spod ramion, odstawił je na bok, z trudem
wyprostował wykrzywione reumatyzmem ramiona i podniósł dłoń
do daszka baseballowej czapeczki, oddając honory wnukowi, który
udawał się na wojnę.
Don także zasalutował, po czym nacisnął pedał gazu i ruszył
z piskiem opon. Tego dnia widział dziadka po raz ostatni. Staruszek
zmarł we śnie pod koniec października.
O tej samej porze w Londynie było już ciemno. Terry Martin
pracował do wieczora, bo choć studenci nie wrócili jeszcze z wakacji,
to musiał przygotować się do wykładów dla doktorantów, a także
do zajęć na organizowanych przez uczelnię kursach wakacyjnych,
w związku z czym nawet podczas letnich miesięcy miał sporo]
roboty. Jednak tego dnia praca szła mu jak z kamienia, a zmuszał
się do niej wyłącznie po to, by nie myśleć o gnębiącej go sprawie.
Wiedział dokąd skierowano jego brata i oczami wyobraźni
ujrzał niezliczone niebezpieczeństwa, jakie będą na niego czyhać,
kiedy spróbuje przedostać się w przebraniu do okupowanego przez
Irakijczyków Kuwejtu.
Dokładnie w chwili, kiedy Don Walker w drodze powrotnej
do bazy minął przylądek Hatteras, Terry Martin wyszedł z bu-
dynku Wydziału Orientalistyki i Afrykanistyki, życzył dobrej
nocy staremu portierowi, który zamknął za nim drzwi na klucz
i ruszył najpierw Gower Street, a potem St Martin's Lane
w kierunku Trafalgar Square. Miał nadzieję, że kolorowe światła
tej części miasta poprawią nieco jego nastrój. Wieczór był ciepły 
i spokojny.
Mijając kościół św. Marcina zauważył, że drzwi są lekko
uchylone i usłyszał dobiegające z wnętrza dźwięki kościelnej pieśni.
Wszedł do świątyni, usiadł w bocznej ławce i przysłuchiwał się
próbie parafialnego chóru, ale podniosła, smutna muzyka tylko 
pogłębiła jego depresję. Niespodziewanie dla samego siebie wrócił
myślami do dzieciństwa, które, trzydzieści lat wcześniej, jemu
i Mike'owi upłynęło w Bagdadzie.
Nigel i Susan Martin mieszkali w starym, piętrowym domu
w Saadun, eleganckiej dzielnicy położonej w części miasta zwanej
Risafa. Najdawniejsze wspomnienie Terry'ego pochodziło z okresu, 
kiedy miał dwa latka i pewnego dnia zobaczył, jak jego brat
ubierany jest w eleganckie krótkie spodenki, białą koszulę, skarpetki
i buciki, gdyż miał po raz pierwszy pójść do przedszkola prowadzo-
nego przez pannę Saywell. Strój ten pełnił funkcję przepisowego
szkolnego mundurka angielskich chłopców, lecz Mikę wrzeszczał 
wniebogłosy, wściekły, że zabierają mu długi pas bawełnianego
materiału, który, udrapowany wokół ciała, nie krępował ruchów,
dając jednocześnie nieco ochłody.
Wówczas, w latach 50., życie społeczności brytyjskiej w Bag-
dadzie było łatwe, przyjemne i eleganckie. Koncentrowało się
głównie w dwóch klubach, Mansur i Alwija, gdzie pływano
w basenie, grano w tenisa i squasha, a urzędnicy Irackiej Kompanii
Naftowej i pracownicy ambasady spędzali długie godziny przy
barze, sącząc zimne drinki.
Pamiętał także Fatimę, ich tłustą nianię pochodzącą z jakiejś
górskiej wioski. Przybyła do miasta po to, aby zgromadzić pieniądze
na posag, który pozwoli jej po powrocie w rodzinne strony wyjść
za mąż za jakiegoś zamożnego młodzieńca. Całymi przedpołudniami
bawił się z nią na trawniku przed domem, potem zaś oboje szli po
Mike'a do przedszkola panny Saywell.
Jeszcze przed ukończeniem trzeciego roku życia każdy z chłop-
ców równie biegle władał angielskim jak arabskim, tego drugiego
ucząc się zupełnie nieświadomie od Fatimy, ogrodnika i kucharza.
Mikę miał szczególną zdolność do języków, a ponieważ ich ojciec
był wielkim znawcą i miłośnikiem kultury arabskiej, często zapraszał
do domu swoich irackich przyjaciół.
Arabowie uwielbiają małe dzieci i okazują im znacznie więcej
wyrozumiałości niż Europejczycy. Na widok czarnowłosego i czarno-
okiego Mike'a biegającego po ogrodzie w białym zawoju i ter-
koczącego po arabsku jak karabin maszynowy, przyjaciele ojca
zaśmiewali się do rozpuku, powtarzając z zadowoleniem: "Ależ,
Nigel, on wygląda jak jeden z nas!"
Podczas weekendów odbywały się zbiorowe polowania na
szakale, podobne nieco do angielskiego polowania na lisa. Prowadził
je Philip Hirst, naczelny architekt miasta, a po skończonej gonitwie
na wszystkich czekał obfity poczęstunek składający się z kuzi
i gotowanych jarzyn. Od czasu do czasu organizowano także
wspaniałe pikniki na Wyspie Świń położonej niemal dokładnie na
środku toczącego dostojnie swoje wody Tygrysu, który dzielił
miasto na dwie części.
Dwa lata później Terry także trafił do przedszkola panny
Saywell, ale ponieważ okazał się wyjątkowo zdolny, obaj bracia
jednocześnie zaczęli naukę w szkole podstawowej, której dyrektorem
był pan Hartley. Kiedy zjawili się tam po raz pierwszy, on miał
sześć lat, Mikę zaś osiem. Do szkoły chodzili nie tylko angielscy
chłopcy, ale także dzieci najlepiej sytuowanych Irakijczyków.
Na krótko przed tym miał miejsce zamach stanu. Nieletni król
oraz Nurias Sa'id zostali zamordowani, a władzę objął sym-
patyzujący z komunistami generał Kasem. Choć dwaj mali chłopcy
o niczym nie wiedzieli, zarówno ich rodzice, jak i cała angielska
społeczność zaczęła się poważnie niepokoić. Faworyzując na każdym
kroku Iracką Partię Komunistyczną, Kasem dokonał prawdziwego
pogromu wśród członków nacjonalistycznej partii Ba's, którzy
z kolei podjęli próbę zgładzenia dyktatora. Jednym z uczestników
nieudanego zamachu był młody zapaleniec - Saddam Husajn.
Pierwszego dnia pobytu w szkole Terry został otoczony przez
grupę irackich chłopców.
 Jesteś maminsynek - poinformował go jeden z nich. Terry
rozpłakał się żałośnie.
 Nie jestem! - wychlipał, pociągając nosem.
 Jesteś - odparł najwyższy chłopiec. - Jesteś tłusty, biały
i masz cudaczne włosy. Wyglądasz jak maminsynek. Maminsynek,
maminsynek!
Zaczęli krzyczeć jeden przez drugiego. Nagle za ich plecami
pojawił się Mikę. Rzecz jasna, cała rozmowa odbywała się po
arabsku.
 Nie nazywajcie mojego brata maminsynkiem! - powiedział
ostrzegawczo.
 Twojego brata? Nie wygląda na twojego brata, ale wygląda
na maminsynka.
Walka na pięści nie jest znana w kulturze arabskiej. W gruncie
rzeczy nie jest znana nigdzie poza Europą i niektórymi rejonami
Dalekiego Wschodu. Nawet na południe od Sahary zaciśniętej
pięści nie używa się jako broni. Czarnych przybyszów z Afryki oraz
ich potomków trzeba było najpierw nauczyć zadawać ciosy, ale już
wkrótce potem osiągnęli światowy prymat w tej dziedzinie. Jednak
z historycznego punktu widzenia walka na pięści stanowi element
kultury śródziemnomorskiej, a szczególnie anglosaskiej.
Prawy prosty Mike'a Martina wylądował na szczęce prowodyra,
który zwalił się jak długi na ziemię. Chłopiec nie poniósł żadnej
szkody i chyba bardziej go to zaskoczyło niż przestraszyło, niemniej
jednak lekcja odniosła zamierzony skutek, gdyż nikt już nie nazywał
Terry'ego maminsynkiem.
Może to dziwne, ale po tym wydarzeniu Mikę i wysoki chłopiec
zostali najlepszymi przyjaciółmi. Aż do ukończenia szkoły byli po
prostu nierozłączni. Wysoki Irakijczyk nazywał się Hasan Rahmani.
Trzecim członkiem paczki został Abd al-Karim Badri, który miał
młodszego brata Usmana, rówieśnika Terry'ego. Siłą rzeczy Terry
i Usman także zostali przyjaciółmi, do czego przyczynił się również
fakt, że Badri senior bywał częstym gościem u państwa Martin,
a jako doktor medycyny pełnił funkcję domowego lekarza rodziny.
To właśnie on pomógł Mike'owi i Terry'emu przebrnąć przez
związane nieodłącznie z okresem dzieciństwa odry, świnki i ospy.
Starszego z braci Badri fascynowała poezja. Zawsze miał przy
sobie tomik wierszy jakiegoś angielskiego poety, a deklamował je
tak pięknie, że w tej dziedzinie w całej szkole nie znalazł równych
sobie. Młodszy, Usman, najbardziej interesował się matematyką
i twierdził, że pewnego dnia zostanie inżynierem albo architektem
i będzie wznosił wspaniałe budowle. Tego ciepłego sierpniowego
wieczoru w roku 1990 Terry siedział w kościelnej ławce i myślał, co
też się z nimi wszystkimi stało.
W czasie, kiedy chłopcy chodzili do szkoły, w Iraku wiele
się zmieniło. Cztery lata po zamachu stanu, i objęciu władzy,
Kasema obalili i zamordowali wojskowi, którym przestały się
podobać jego flirty z komunizmem. Przez jedenaście miesięcy,
gdy krajem rządziła armia do spółki z partią Ba's, członkowie
tego ugrupowania wzięli okrutny rewanż na swoich niedawnych
prześladowcach, komunistach.
Potem wojsko znów odsunęło Ba's od władzy i panowało
niepodzielnie w Iraku aż do roku 1968.
Jednak wcześniej, bo już w roku 1966, trzynastoletni Mikę
został wysłany do Anglii, by kontynuować naukę w szkole publicznej
Haileybury. Terry podążył jego śladem w 1968 roku. W czerwcu
poleciał z rodzicami do Wielkiej Brytanii, żeby najpierw spędzić
tam długie wakacje, a od nowego roku szkolnego dołączyć do
brata. Dzięki temu ominęły ich dwa zamachy stanu, z 14 i 30
czerwca, kiedy to ster rządów przeszedł w ręce Ba's, a ściślej
mówiąc prezydenta Bakra i wiceprezydenta Saddama Husajna.
Nigel Martin podejrzewał, że może zdarzyć się coś takiego,
i odpowiednio się zabezpieczył. Zrezygnował z posady w Irackiej
Kompanii Naftowej, podjął pracę w innej firmie, Burmah Oil,
i wraz z rodziną przeniósł się do Hertford, skąd codziennie dojeżdżał
do swojego biura w Londynie.
Martin senior stał się także zapalonym golfistą; podczas weeken-
dów jego synowie często nosili za nim kije, kiedy toczył zacięte boje
z kolegą z pracy, niejakim Denisem Thatcherem, którego żona
żywo interesowała się polityką.
Terry znakomicie czuł się w szkole w Haileybury, kierowanej
podówczas przez Billa Stewarta. Obaj bracia mieszkali w Melvill
House, gdzie opiekę nad chłopcami sprawował Richard Rhodes-
-James. Zgodnie z przewidywaniami młodszy okazał się znakomitym
materiałem na uczonego, starszy zaś na sportowca. Mikę nadal
troszczył się o mniej sprawnego fizycznie brata, Terry zaś odpłacał
mu coraz większym uwielbieniem.
Mikę wcześnie zrezygnował z ubiegania się o miejsce na
uniwersytecie, oświadczając, że pragnie związać swoje życie z woj-
skiem. Pan Rhodes-James mógł tylko przyklasnąć tej decyzji.
Kiedy próba chóru dobiegła końca, Terry Martin opuścił
pogrążony w półmroku kościół, przeszedł na drugą stronę Trafalgar
Square i wsiadł do autobusu odjeżdżającego do Bayswater, gdzie
mieszkał z Hilarym. Kiedy autobus mijał Park Lane, uczony wrócił
myślami do finałowego meczu rugby przeciwko Tonbridge - ostat-
niego, w jakim Mikę brał udział podczas pobytu w Haileybury.
Mecze z Tonbridge zawsze należały do najbardziej zaciętych,
przebieg zaś tego w pełni potwierdzał tę prawdę. Na pięć minut
przed końcem spotkania drużyna Tonbridge prowadziła dwoma
punktami. Mikę był rozgrywającym, Terry zaś siedział za linią
autową jak wierny spaniel, nie spuszczając wzroku z brata.
Po młynie owalna piłka trafiła w ręce zawodnika Haileybury,
który zręcznym manewrem ominął najbliższego przeciwnika, a na-
stępnie przekazał ją koledze z drużyny. W tej samej chwili Mikę
zaczął nabierać prędkości za ich plecami. Terry'emu wydawało się,
że jeszcze trochę, a jego brat wyprzedzi kolegów i nie będzie mógł
przejąć piłki, ale Mikę w ostatniej chwili otrzymał celne podanie,
przyśpieszył jeszcze bardziej, minął slalomem kilku usiłujących go
rozpaczliwie zatrzymać przeciwników i wreszcie przekroczył linię
końcową boiska. Terry podskakiwał jak szalony i wrzeszczał co sił
w płucach. Oddałby wszystkie najlepsze oceny i pochwały nauczycieli
za to, żeby móc rozegrać taką wspaniałą akcję na środku boiska,
ale zdawał sobie doskonale sprawę, że nie nadążyłby za swoim
długonogim bratem, a po pierwszym zderzeniu z którymś z rywali
ani chybi rozciągnąłby się jak długi na murawie i nie wiadomo,
kiedy udałoby mu się pozbierać.
Owacje na chwilę ustały, gdyż Tonbridge ruszyło do ataku, lecz
Mikę błyskawicznie odebrał piłkę napastnikowi przeciwników,
zderzył się z innym rywalem, tak że tamten odbił się od niego jak
od ściany, i bez przeszkód zdobył kolejne punkty.
Kiedy drużyny schodziły z boiska, szczęśliwy Terry stał przy
przejściu prowadzącym do szatni. Mijając go Mikę wyciągnął rękę
i zmierzwił mu włosy.
- Udało nam się, braciszku.
A teraz on, zamiast trzymać gębę na kłódkę, niepotrzebnie
chlapnął ozorem, i Mikę został wysłany do okupowanego Kuwejtu.
Terry czuł, jak do oczu napływają mu łzy gniewu i rozpaczy.
Wysiadłszy z autobusu ruszył przez Chepstow Gardens. Hilary
powinien już wrócić do domu po trzydniowej podróży służbowej.
To dobrze, gdyż Terry ogromnie potrzebował pociechy. Kiedy
tylko otworzył drzwi, zawołał głośno i ku swej radości usłyszał
znajomy głos, dobiegający z pokoju stołowego.
Poszedł tam i drżącym głosem wyznał, jakie niewybaczalne
głupstwo popełnił, a chwilę potem znalazł się w objęciach człowieka,
z którym dzielił życie.
Mikę Martin spędził dwa dni w placówce brytyjskiego wywiadu
w Rijadzie -jej skład właśnie uzupełniono o dwóch ludzi z Century
House.
Ponieważ Arabia Saudyjska uważana jest za najbardziej pro-
brytyjski kraj w tej części świata, Firma nigdy nie przysyłała tu ani
zbyt wielu ludzi, ani nie inwestowała w najnowocześniejszy sprzęt.
Jednak trwający od dziesięciu dni kryzys w rejonie Zatoki Perskiej
wszystko zmienił.
Nowo utworzona koalicja Zachodu z tymi państwami arabskimi,
które stanowczo sprzeciwiły się zajęciu Kuwejtu przez Saddama
Husajna, miała już dwóch współdowodzących. Byli nimi generał
Norman Schwarzkopf ze Stanów Zjednoczonych oraz książę Chalid
ibn Sułtan ibn Abd-al-Aziz, 44-letni zawodowy żołnierz, absolwent
Akademii Wojskowej w Sandhurst w Anglii, bratanek króla oraz
syn ministra obrony, księcia Sułtana.
Książę Chalid odniósł się z wielką życzliwością do prośby rządu
Jej Królewskiej Mości i bardzo szybko oddał do dyspozycji
Anglików obszerną, stojącą nieco na uboczu willę na przedmieściu.
Technicy z Londynu właśnie kończyli instalować odbiorniki
i nadajniki połączone z maszynami kodującymi. Na czas zagrożenia
wojny willa miała się stać siedzibą wywiadu brytyjskiego w Arabii
Saudyjskiej. Po drugiej stronie miasta Amerykanie szykowali
podobne lokum dla CIA, która wcale nie zamierzała oddać pola
bez walki. Na razie nie było jeszcze widać oznak wrogości, jaka już
wkrótce pojawiła się między cywilnymi funkcjonariuszami Agencji
a oficerami amerykańskiego kontyngentu wojskowego.
Tymczasem Mikę Martin zamieszkał w domu rezydenta wywia-
du, Juliana Graya. Obaj mężczyźni szybko doszli do wniosku, że
nie ma potrzeby, aby personel ambasady miał okazję zbyt często
widywać Martina. Uroczej pani Gray, która znakomicie wywiązy-
wała się z roli gospodyni, nawet przez myśl nie przeszło, by zapytać,
kim jest jej gość i co robi w Arabii Saudyjskiej, Martin z kolei nie
zdradzał swojej znajomości arabskiego, zwracając się do służby
wyłącznie po angielsku.
Wieczorem drugiego dnia Gray urządził mu coś w rodzaju
odprawy.
 Jutro rano poleci pan do Zarranu samolotem wewnętrznych
linii saudyjskich. Zawiesili bezpośrednie połączenia z Chafdżi. Na
lotnisku będzie na pana czekał ktoś, kto zawiezie pana na północ
od miasta. Zdaje się, że ten człowiek też był kiedyś w SAS. Nazywa
się Sparky Low. Zna go pan?
 Znam - odparł krótko Martin.
 Ma wszystko, czego będzie pan potrzebował, a w dodatku
wytrzasnął skądś młodego kuwejckiego pilota, z którym być może
zechce pan porozmawiać. Przekażemy wam najświeższe zdjęcia
pogranicza wykonane przez amerykańskie satelity szpiegowskie. -
Gray rozłożył na stole duże, lśniące odbitki. - A te fotografie
właśnie nadeszły z Londynu. Saddam chyba jeszcze nie mianował
gubernatora generalnego Kuwejtu. Cały czas próbuje zmontować
jakiś marionetkowy rząd z miejscowych kolaborantów, ale jak na
razie bez rezultatu. Nawet kuwejcka opozycja nie chce z nim gadać.
Wygląda jednak na to, że posłał tam już swoją tajną policję. Ten
człowiek został miejscowym szefem Al-Aman al-Amm. Nazywa się
Sabawi i jest niezłym sukinsynem. Jego szef, który urzęduje
w Bagdadzie, nazywa się Umar Chatib. To ten.
Martin przyjrzał się twarzy na fotografii. Była ponura, wy-
krzywiona cierpkim grymasem, w małych oczach zaś trudno było
dopatrzeć się czegokolwiek poza podejrzliwością i okrucieństwem.
- Ma opinię rzeźnika, tak samo jak jego pupil Sabawi. Chatib
skończył czterdzieści cztery lata, pochodzi z plemienia At-Tikriti
i należy do tego samego klanu co Saddam. O Sabawim na razie
wiemy niewiele, ale to się z pewnością już niedługo zmieni. - Gray
wyjął inne zdjęcie. - Oprócz policji politycznej Bagdad posłał też
do Kuwejtu ludzi z kontrwywiadu, prawdopodobnie po to, by
zajęli się cudzoziemcami i przeciwdziałali ewentualnym aktom
sabotażu. To jest ich szef. Zdobył sobie reputację niezłego spryciarza.
Całkiem możliwe, że właśnie na niego trzeba będzie najbardziej
uważać.
Był 8 sierpnia. Po niebie przetoczył się huk silników kolejnej
galaxy podchodzącej do lądowania na pobliskim wojskowym
lotnisku. Ogromna maszyna stanowiła część mostu powietrznego,
którym do przerażonego, zaskoczonego i tkwiącego mocno korze-
niami w przeszłości królestwa docierało coraz więcej ultranowoczes-
nego sprzętu.
Mike Martin spojrzał na fotografię i ujrzał twarz Hasana
Rahmaniego.
Dzwonił Steve Laing.
 Nie chcę z panem rozmawiać - powiedział Terry Martin.
 Wydaje mi się, że jednak pan powinien, doktorze. Z pewnoś-
cią martwi się pan o swojego brata, prawda?
 I to bardzo.
 Zupełnie niepotrzebnie. To niesłychanie twardy człowiek,
który potrafi zatroszczyć się o siebie w każdych okolicznościach.
Bardzo chciał tam pojechać, co do tego nie ma żadnych wątpliwości.
Mógł odmówić i nikt nie miałby do niego najmniejszych pretensji.
 Powinienem był trzymać język za zębami.
 Proszę spróbować spojrzeć na to z innej strony, doktorze.
Jeśli dojdzie do najgorszego, niewykluczone, że nad Zatokę pojedzie
wielu innych braci, mężów, synów i narzeczonych. Czy nie powin-
niśmy uczynić wszystkiego, co w naszej mocy, żeby jak najwięcej
z nich wróciło cało i zdrowo do domów?
 Już dobrze, dobrze. Czego pan chce?
 Umówić się z panem na jeszcze jeden lunch. Łatwiej roz-
mawia się siedząc twarzą w twarz przy stoliku niż przez telefon.
Zna pan hotel Montcalm? Możemy spotkać się tam o pierwszej?
 Pod względem emocjonalnym nasz uczony z trudem dorów-
nuje sześciotygodniowemu szczeniakowi - mruknął Laing do
Simona Paxmana, odkładając słuchawkę.
 Dobry Boże! - odparł Paxman tonem entomologa, który
właśnie dowiedział się o odkryciu zdumiewającego, zupełnie nowego
gatunku owadów żyjących pod kamieniami.
Szpieg i uczony ponownie mieli dla siebie odosobniony stolik -
zatroszczył się o to pan Costa, kierownik sali. Kiedy kelner
przyniósł półmisek z wędzonym łososiem, Laing przeszedł do rzeczy.
 Wygląda na to, że nad Zatoką jednak wybuchnie wojna.
Jeszcze nie teraz, ma się rozumieć, bo mamy tam za mało ludzi
i sprzętu, ale Amerykanie zawzięli się na dobre. Chcą za wszelką
cenę usunąć Saddama oraz jego zbirów z Kuwejtu, i mają pełne
poparcie naszej damy z Downing Street.
 A jeżeli on sam zdecyduje się wycofać?
 To znakomicie, bo wtedy obejdzie się bez wojny - odparł
Laing, choć w głębi duszy podejrzewał, że nie wszyscy powitaliby
takie rozwiązanie z autentycznym zadowoleniem. Od jakiegoś czasu
zaczęły do niego z różnych stron docierać bardzo niepokojące
plotki. W gruncie rzeczy właśnie one skłoniły go, by ponownie
spotkać się ze znakomitym arabistą. - Jeśli jednak tak się nie
stanie, będziemy musieli tam wejść, naturalnie za zgodą Organizacji
Narodów Zjednoczonych, i dać mu kopa w tyłek.
 My?
 No, przede wszystkim Amerykanie, ale my też poślemy wojska.
Nasze okręty już teraz są w Zatoce, a myśliwce i myśliwce bombardu-
jące znajdują się w drodze na Bliski Wschód. Tak przedstawia się
sytuacja. Pani T. bardzo zależy na tym, by nikt nie pomyślał, że choć
na chwilę zostajemy w tyle. Na razie trwa operacja Pustynna Tarcza.
Ma ona wybić z głowy temu kretynowi jakiekolwiek myśli, by ruszyć
na południe i napaść na Arabię Saudyjską, ale sądzę, że na tym się nie
skończy. Przypuszczam, że słyszał pan o broni masowej zagłady?
 Oczywiście.
 Broń ABC: atomowa, bakteriologiczna i chemiczna. Co
najmniej od kilku lat staraliśmy się zwrócić uwagę naszych władz
na to niebezpieczeństwo. Nie dalej jak rok temu Szef sporządził dla
rządu poufny raport "Problemy wywiadu lat 90.", w którym
ostrzegał, że po zakończeniu zimnej wojny najgroźniejszym prob-
lemem pozostanie proliferacja, to znaczy zapobieganie sytuacjom,
w których mniej lub bardziej niezrównoważeni dyktatorzy mogliby
uzyskać dostęp do najnowszych rodzajów broni. Członkowie rządu
pokiwali mądrze głowami i odesłali raport do archiwum, a teraz,
ma się rozumieć, robią ze strachu w gacie.
 On ma mnóstwo broni - zauważył Terry Martin.
 Otóż to, drogi przyjacielu. Według naszych szacunków,
przez minione dziesięć lat Saddam wydał pięćdziesiąt miliardów
dolarów na badania nad nowymi rodzajami broni. Właśnie dlatego
siedzi w długach po uszy. Tylko podczas wojny z Iranem pożyczył
od Kuwejtu piętnaście miliardów, a od Arabii Saudyjskiej drugie
tyle. Dokonał inwazji głównie dlatego, że Kuwejtczycy nie zgodzili
się umorzyć tamtego długu i pożyczyć mu następnych trzydziestu
miliardów na wyprowadzenie kraju z kryzysu gospodarczego.
Sedno problemu tkwi w tym, że prawie jedna trzecia z tych
pięćdziesięciu miliardów, czyli trudna do wyobrażenia kwota
siedemnastu miliardów dolarów, została wykorzystana na badania
nad bronią masowej zagłady.
 A teraz Zachód wreszcie przejrzał na oczy?
 I wziął się ostro do roboty. Operacja została zaplanowana
na niesłychaną skalę.  CIA dostała polecenie, żeby uruchomić
kontakty na całym świecie, w jak najkrótszym czasie ustalić, które
państwa prowadziły jakikolwiek handel z Irakiem, i sprawdzić, co
do niego eksportowały. My zresztą robimy dokładnie to samo.
 Zadanie nie powinno być zbyt trudne, jeżeli wszyscy będą
z wami współpracować, a przypuszczam, że tak właśnie się stanie -
zauważył Martin. Kelner postawił przed nim filet z płaszczki.
 Sprawa wcale nie jest prosta - odparł Laing. - Zdołaliśmy
już ustalić, że zięć Saddama, Kamil, stworzył piekielnie sprytny
system pozyskiwania towarów i technologii. Kazał założyć w całej
Europie i obu Amerykach setki "lewych" firm, które następnie
podjęły działalność, pozornie każda na własną rękę, kupując trochę
tego, a trochę tamtego, fałszując faktury i listy przewozowe,
załatwiając nielegalny transport, przekupując urzędników, i tak
dalej, i tak dalej. Jeżeli jednak ułożyć te drobne fragmenciki
w całość, można się naprawdę przestraszyć.
 Wiemy, że ma gaz - powiedział Martin. - Użył go
przeciwko Kurdom, a potem potraktował nim Irańczyków na
bagnach Al-Fau. Fosgen i gaz musztardowy. Słyszałem jednak, że
dysponuje też innymi, bezwonnymi gazami, które atakują centralny
układ nerwowy. Pozbawione zapachu, niewidoczne i śmiertelnie
niebezpieczne.
 Mój drogi przyjacielu, jest pan prawdziwą kopalnią infor-
macji.
Laing znał się na gazach bojowych co najmniej równie dobrze
jak doktor Martin, ale zdawał sobie doskonale sprawę, że małe
pochlebstwo z pewnością nie zaszkodzi.
-	Jeżeli chodzi o broń bakteriologiczną, to podobno eks-
perymentował z wąglikiem i wirusowym zapaleniem płuc. Tyle
tylko, że do tego nie wystarczy szkolne laboratorium i para
gumowych  rękawiczek.  Potrzebne jest  bardzo  skomplikowane
wyposażenie, które łatwo zidentyfikować w dokumentach ekspor-
towych.
Laing skinął głową i jednocześnie westchnął głęboko.
 Teoretycznie ma pan rację, ale nasi ludzie napotkali dwie
zasadnicze przeszkody: niechęć do współpracy wykazywaną przez
niektóre firmy, szczególnie niemieckie, oraz problem możliwości
dwojakiego wykorzystania zakupionych materiałów. Załóżmy, że
ktoś wysyła do Iraku cały statek pestycydów - nic dziwnego, bo
to przecież kraj, który za wszelką cenę stara się zwiększyć wydajność
rolnictwa, a przynajmniej tak twierdzi. Jednocześnie inna firma,
z innego państwa, wysyła drugi statek, też wypełniony po brzegi
pestycydami, tyle tylko, że innego rodzaju. Oba statki spotykają się
w Iraku, a tam jakiś sprytny chemik łączy oba środki i hokus-
-pokus! - jest gaz trujący. Obaj dostawcy naturalnie zaklinają się
na wszystkie świętości, że nie mieli o niczym pojęcia.
 W tym wypadku najważniejszą sprawą jest wyposażenie -
powiedział Martin. - To już musi być sprzęt najwyższej jakości,
bo takiej produkcji nie prowadzi się w wannie. Musicie odszukać
ludzi, którzy projektowali fabryki, oraz tych, którzy budowali je
pod klucz. Co prawda wyprą się wszystkiego, ale z pewnością
doskonale wiedzieli, co to jest i czemu ma służyć.
 Pod klucz?
 Tak. Od początku do końca projektowały je i budowały
zagraniczne firmy. Nowy właściciel zjawia się, kiedy już wszystko
jest gotowe, przekręca klucz i wchodzi do środka... Ale ja nadal nie
wiem, czemu mam zawdzięczać tak znakomity lunch. Z pewnością
znacie chemików i fizyków, którzy zawodowo zajmują się bronią
masowego rażenia. Ja wiem o tym tylko ze względu na prywatne
zainteresowania. Czego pan ode mnie chce?
Laing przez chwilę w milczeniu mieszał kawę. Wiedział, że musi
działać bardzo ostrożnie.
-	Rzeczywiście, mamy dostęp do chemików, fizyków i w ogóle
specjalistów różnej maści, którzy z pewnością udzieliliby nam
wyczerpujących odpowiedzi na wszelkie pytania, a my potem
przetłumaczylibyśmy je na zwykły angielski. Przez cały czas pozo-
stajemy w ścisłym kontakcie z Amerykanami - robią dokładnie to
samo, więc potem wymienilibyśmy z nimi informacje.
Uzyskalibyśmy sporo wyjaśnień, ale na pewno nie wszystkie.
Pan może nam zaoferować coś więcej, dlatego ten lunch. Z pewnoś-
cią zdaje pan sobie sprawę, że część naszych polityków w dalszym
ciągu uważa,, iż przeciętny Arab nie potrafiłby nawet zmontować
dziecinnego rowerka, a co dopiero go wynaleźć?
Z pełną świadomością ugodził rozmówcę w czuły punkt. Teraz
miało się okazać, czy portret psychologiczny doktora Terry'ego
Martina był cokolwiek wart. Chyba tak, gdyż na twarzy uczonego
wykwitł intensywny rumieniec.
- Naprawdę mnie wkurza, kiedy jestem świadkiem, jak moi
rodacy traktują Arabów niczym bandę niedorozwiniętych pogania-
czy wielbłądów, którzy nie wiadomo dlaczego obwiązują sobie
głowy ręcznikami! - wybuchnął doktor Martin. - A już mi się
zdarzyło na własne uszy słyszeć takie opinie! Tymczasem prawda
wygląda w ten sposób, że wówczas, kiedy my jeszcze ganialiśmy po
lasach ubrani w niewyprawione skóry dzikich zwierząt, oni budowali
wielkie pałace, świątynie, porty, drogi i systemy irygacyjne, a kiedy
my tkwiliśmy w mrokach średniowiecza, oni mieli zdumiewająco
mądrych władców i prawodawców! - Pochylił się do przodu
i wycelował łyżeczkę w funkcjonariusza wywiadu. - Powiadam
panu, wśród Irakijczyków znajduje się wielu znakomitych nauko-
wców, a jeżeli chodzi o budowniczych, to nie dorównuje im nikt
w promieniu półtora tysiąca kilometrów od Bagdadu, nie wyłączając
Izraela. Prawie wszyscy studiowali na zachodnich lub radzieckich
uczelniach, ale nie poprzestali na zdobytej wiedzy, tylko uzupełnili
ją o własne, bogate doświadczenia i...
Przerwał dla nabrania oddechu. Laing wykorzystał okazję, by
wpaść w słowo uczonemu.
-	Doktorze Martin, całkowicie się z panem zgadzam. Dopiero
od roku pracuję w Sekcji Bliskowschodniej SIS, ale zdążyłem już
wyrobić sobie na tę sprawę taki sam pogląd. Irakijczycy z pewnością
są bardzo utalentowanymi ludźmi. Tak się jednak składa, że ich
krajem rządzi człowiek, który udowodnił już, że jest zdolny do
ludobójstwa. Czy te ogromne środki finansowe i nietuzinkowe
talenty mają zostać wykorzystane do zabijania dziesiątków, może
nawet setek tysięcy ludzi? Czy Saddam okryje swój naród chwałą,
czy też sprowadzi na niego zagładę?
Martin westchnął ciężko.
-	Ma pan rację, to wariat. Wzorując się na Hitlerze do-
prowadził do tego, że nacjonalizm dawnej partii Ba's przeistoczył
się w coś w rodzaju narodowego socjalizmu. A więc, czego oczekuje
pan ode mnie?
Laing zastanawiał się przez chwilę. Był już bardzo blisko celu,
zbyt blisko, żeby pozwolić sobie na jakiś nieostrożny ruch.
 George Bush i pani T. postanowili powołać wspólną amery-
kańsko-brytyjską komisję, która analizowałaby wszelkie poczynania
Saddama związane z bronią masowej zagłady. Informatorzy do-
starczą danych, analitycy zaś będą je opracowywać. Co już udało mu
się zdobyć? W jaki sposób? Ile? Czego potrzebujemy, żeby zapewnić
ochronę naszym ludziom, jeżeli dojdzie do wybuchu wojny? Maski
gazowe? Skafandry kosmiczne? Szczepionki? Na razie jeszcze niemal
wszystko jest dla nas tajemnicą...
 Ale ja nie mam o tym pojęcia! - przerwał mu Martin.
 Owszem, lecz wie pan, jak myślą Arabowie, jak myśli
Saddam. Czy wykorzysta każdy atut, jaki ma w ręku, czy postara
się wycisnąć z Kuwejtu ile się da, czy raczej zdecyduje się wycofać?
A może pójdzie na całość? Nasi ludzie po prostu nie rozumieją
arabskiej koncepcji męczeństwa.
Terry Martin roześmiał się z ulgą.
- Sprawa jest stosunkowo prosta - powiedział. - Prezydent
Bush i wszyscy jego doradcy będą działać zgodnie z kodeksem
moralnym, który wpajano im od dzieciństwa. U jego podstaw legła
judeo-chrześcijańska filozofia moralna wsparta grecko-rzymską logiką,
Saddam zaś zareaguje tak, jak każe mu jego własna wizja swojej osoby.
 A więc jak Arab i muzułmanin?
 Islam nie ma tu nic do rzeczy. Saddama nie obchodzą nauki
Proroka. Modli się na pokaz, przed kamerą, kiedy uważa, że w ten
sposób osiągnie jakieś korzyści. Żeby go zrozumieć, trzeba cofnąć
się dalej, do Niniwy i Asyrii. Nie obchodzi go, ilu ludzi zginie,
dopóki widzi dla siebie jakąkolwiek szansę na zwycięstwo.
 Ale on przecież nie pokona Ameryki! Nikomu nie udałoby
się tego dokonać!
 Błąd. Pan rozumie słowo "zwyciężyć" tak jak rozumie je
każdy Brytyjczyk albo Amerykanin, tak jak rozumieją je Bush
i Scowcroft. Dla niego to słowo ma zupełnie inne znaczenie. Jeżeli
wycofa się z Kuwejtu dlatego, że król Fahd wypłaci mu ogromny
haracz, co mogłoby się zdarzyć, gdyby konferencja w Dżiddzie
doszła do skutku, wówczas poczuje się jak zwycięzca. Nie ma ujmy
w tym, że wycofałeś się, gdy ktoś ci za to zapłaci. Wręcz przeciwnie,
ty wygrywasz... Lecz Ameryka nie zgodzi się na takie rozwiązanie.
 W żaden sposób.
 Jeśli jednak wycofa się przed groźbami, wtedy przegrał. Cały
świat arabski zinterpretuje to właśnie w taki sposób. Przegra,
i prawdopodobnie wkrótce potem zginie, a więc na pewno się na to
nie zdecyduje.
 A co będzie, kiedy amerykańska machina wojenna weźmie
go w obroty? Przecież zostanie z niego mokra plama!
 To nie ma znaczenia. Poza tym, ma swój bunkier. Zginie
wielu jego ludzi, a oni się nie liczą. Jeżeli jednak zdoła choć trochę
zaszkodzić Ameryce, wtedy także zwycięży. A jeśli do tego wyrządzi
znaczne szkody, opromieni go nieśmiertelna chwała. Wtedy może
nawet zginąć, bo i tak wygra.
 Cholera, ależ to skomplikowane... - mruknął Laing.
 Wcale nie. Po prostu przekraczając Jordan należy przygoto-
wać się na spotkanie z zupełnie innymi koncepcjami filozoficznymi.
Pytam jeszcze raz: czego pan chce ode mnie?
-	Formujemy komitet, który będzie służył radą naszym wo-
dzom w sprawie irackiej broni masowej zagłady. Artylerią, czołgami
i samolotami zajmą się ministrowie obrony. To wszystko zwykłe
żelastwo, które bez kłopotu można zniszczyć z powietrza.
Właściwie tworzą się dwa komitety: jeden w Waszyngtonie, drugi
tutaj, w Londynie. Nasi doradcy u nich, ich doradcy u nas. Znajdą się
tam ludzie z MSZ, Aldermaston i Porton Down. Century House ma
do obsadzenia dwa miejsca. Jedno zajmie Simon Paxman, na drugim
zaś chętnie widziałbym pana. Czuwałby pan nad tym, by chłopcy nie
przeoczyli jakiejś wskazówki tylko dlatego, że będzie im się wydawała
zbyt dziwaczna. Pan Się na tym zna i mógłby pan bardzo nam pomóc.
-	W porządku, choć na pańskim miejscu nie robiłbym sobie
zbyt wielkich nadziei. Jak się nazywa ten komitet i kiedy zbierze się
na pierwsze posiedzenie?
- Simon zawiadomi pana osobiście o dacie i miejscu. Co do
nazwy... Wydaje mi się bardzo odpowiednia: Meduza.
Późnym popołudniem 10 sierpnia łagodny, ciepły zmierzch
zbliżał się powoli do położonej w Karolinie Bazy Sił Powietrznych
Seymoura Johnsona, niosąc ze sobą obietnicę spokojnego wieczoru,
do jakiego najlepiej pasuje dobrze schłodzona butelka rumu
i skwierczący na grillu stek.
Piloci 334. Dywizjonu Myśliwców, którzy jeszcze nie zakończyli
okresu przejściowego po przesiadce na nowe maszyny, oraz 335.
Dywizjonu - ci mieli polecieć nad Zatokę w grudniu, stali na
płycie lotniska i patrzyli. Wraz z 336. Dywizjonem tworzyli 4.
Skrzydło Myśliwskiego Lotnictwa Taktycznego wchodzące w skład
9. Armii Powietrznej. Dziś właśnie 336. Dywizjon ruszał w drogę.
Dwa dni gorączkowych przygotowań wreszcie dobiegły końca.
Dwa dni wypełnione sprawdzaniem maszyn, planowaniem trasy,
zestawianiem i kompletowaniem wyposażenia, pakowaniem części
głównego komputera dywizjonu do specjalnych pojemników i szy-
kowaniem go do transportu. Translokacja dywizjonu myśliwców
w niczym nie przypomina przeprowadzki, która nieraz potrafi
dobrze dać się we znaki. Jeżeli można ją do czegoś porównać, to
raczej do ewakuacji małego miasteczka.
Dwadzieścia cztery maszyny stały w ciszy na betonowej płycie
lotniska, czekając aż drobne, kruche istoty należące do tego samego
gatunku, który je zaprojektował i zbudował, zajmą miejsca w kabi-
nach i dotknięciami słabych palców wyzwolą ogromną moc drze-
miącą w silnikach.
Samoloty przygotowano do długiego lotu bez międzylądowań.
Jego celem był, znajdujący się po drugiej stronie kuli ziemskiej,
Półwysep Arabski. Każdy eagle miał w wewnętrznych zbiornikach
6000 kilogramów paliwa lotniczego, zaś w dwóch podłużnych,
lekko wystających z obu boków maszyny, dodatkowe 4500. Pod
każdym kadłubem umocowano po trzy przypominające torpedy,
zbiorniki zewnętrzne. Każdy z nich zawierał 1500 kilogramów
wysokooktanowej benzyny lotniczej. Samo paliwo ważyło w sumie
15 ton, czyli tyle, ile wynosił udźwig pięciu średnich bombowców
z okresu drugiej wojny światowej - a przecież F-15 eagle nie jest
bombowcem, tylko myśliwcem.
Osobiste rzeczy pilotów zostały zapakowane do metalowych
pojemników - kiedyś służyły do transportu napalmu, teraz zaś
znalazły bardziej humanitarne zastosowanie - i podwieszone pod
skrzydłami. Oprócz paliwa i broni potężne maszyny wiozły więc
także ładunek koszul, skarpetek, krótkich gaci, mydła, pianki do
golenia, mundurów, maskotek i pism ze zdjęciami roznegliżowanych
dziewcząt. Z tego, co piloci usłyszeli na odprawie, wynikało jasno,
że do najbliższego baru z rozrywkami dla samotnych mężczyzn
będzie bardzo, ale to bardzo daleko.
Wielkie samoloty-cysterny KC-10, które miały czuwać nad
stadkiem myśliwców przez całą drogę nad Atlantykiem, znajdowały
się już w powietrzu. Każda z czterech ogromnych maszyn niosła
w swoich zbiornikach paliwo dla sześciu F-15.
Nieco później powietrzna karawana transportowców starlifter
i galaxy miała dostarczyć na miejsce całą resztę, to znaczy małą
armię mechaników i speców od elektroniki, a także niezliczone
skrzynie z częściami zamiennymi, narzędziami, ruchomymi warsz-
tatami polowymi i składanymi płóciennymi krzesełkami. W punkcie
docelowym była tylko pustynia; wszystko, co niezbędne dla prawid-
łowego funkcjonowania dwudziestu czterech najnowocześniejszych
myśliwców bombardujących na świecie oraz do utrzymania przy
życiu ich załóg i personelu pomocniczego, musiało odbyć powietrzną
podróż na drugą stronę kuli ziemskiej.
Tego wieczoru każdy eagle przedstawiał sobą wartość czter-
dziestu czterech milionów dolarów zamrożonych w specjalnie
hartowanym aluminium, kompozytach węglowych, komputerach
i hydraulice, nie wspominając już o samym projekcie. Co prawda
F-15 liczył sobie już prawie trzydzieści lat, lecz mimo to był
zupełnie nowym samolotem - tyle czasu zajmuje opracowanie
nowego modelu samolotu bojowego.
Na czele pożegnalnej delegacji, która przybyła z pobliskiego
Goldsboro, stał burmistrz tego miasteczka, Hal K. Plonk. Dwa-
dzieścia tysięcy wdzięcznych współmieszkańców nadało mu przy-
domek "Słonio", a to ze względu na niezrównany wdzięk, z jakim
starał się rozbawić poważnych oficjeli z Waszyngtonu, zasypując
ich gradem żarcików i dykteryjek. Jeżeli wierzyć plotkom, to
niektórzy goście ze stolicy po godzinie spędzonej w towarzystwie
krotochwilnego burmistrza wsiadali czym prędzej do samolotu
i wracali do domu, by tam natychmiast udać się do psycho-
analityka. Nietrudno się domyślić, że burmistrz Plonk bez trudu
zwycięża w kolejnych wyborach, za każdym razem zyskując coraz
więcej głosów.
Przedstawiciele społeczności Goldsboro stali teraz obok dowódcy
4. Skrzydła, generała Hala Hornburga, i z dumą przyglądali się, jak
ciągniki wytaczają z hangarów kolejne maszyny, a załogi szybko
i sprawnie zajmują miejsca w dwuosobowych kabinach - pilot
z przodu, nawigator z tyłu. Wokół każdego samolotu uwijała się
gromadka mechaników, dokonując ostatniej przedstartowej kon-
troli.
- Czy opowiadałem już panu dowcip o generale i kurwie? -
zagadnął uprzejmie burmistrz stojącego obok niego, bardzo wyso-
kiego rangą oficera Sił Powietrznych.
Na szczęście właśnie w tej chwili Don Walker włączył silniki
i ryk dwóch turbin F100-PW-220 firmy Pratt & Whitney zagłuszył
szczegóły przygód upadłej kobiety, których zaznała u boku generała.
Każdy F100 potrafi zamienić wysokooktanowe paliwo w mnóstwo
hałasu, gorącego powietrza i ponad 5 ton ciągu. I właśnie to robił.
Dwadzieścia cztery F-15 eagle 336. Dywizjonu Myśliwskiego
zaczęły kolejno toczyć się ku oddalonemu o półtora kilometra
końcowi pasa startowego. Pod skrzydłami trzepotały małe czerwone
chorągiewki, wskazując miejsca, w których tkwiły zatyczki zabez-
pieczające przed przypadkowym odpaleniem rakiety typu stinger
i sidewinder. Zatyczki miały zostać usunięte dopiero tuż przed
startem. Nikt nie oczekiwał żadnych nieprzyjemnych niespodzianek
podczas podróży, ale nikomu nie przyszło też do głowy, że potężne
myśliwce mogłyby wyruszyć w drogę nie uzbrojone.
Wzdłuż drogi kołowania ustawiły się grupki wartowników
i żandarmów. Niektórzy machali rękami, inni salutowali. Przed
samym pasem maszyny zatrzymały się ponownie, by poddać się
ostatniej kontroli służb naziemnych. Mechanicy zablokowali klinami
koła, po czym sprawdzili silniki, szukając śladów ewentualnego
wycieku paliwa, obluzowanych śrub lub elementów konstrukcji -
krótko mówiąc, wszystkiego, co mogłoby spowodować nieszczęście
podczas startu lub lotu. Stwierdziwszy, że wszystko jest w porządku,
wyjęli zatyczki z mocowań pocisków.
Myśliwce czekały cierpliwie na końcu pasa. Każdy miał 19
metrów długości, 5,5 wysokości i skrzydła o rozpiętości 12 metrów.
Masa własna F-15 wynosiła 18 ton, natomiast jego maksymalna
masa startowa 36 ton, czyli niemal dokładnie tyle, ile maszyny
ważyły teraz. Czekał je długi rozbieg.
Wreszcie silniki ryknęły ze zdwojoną mocą i samoloty potoczyły
się po asfalcie. Po chwili piloci włączyli dopalacze i z dysz wystrzeliły
długie na 10 metrów płomienie. Mechanicy, w specjalnych hełmach
i ze słuchawkami na uszach, podnieśli ręce w pożegnalnym geście.
Po raz pierwszy od bardzo długiego czasu mieli zostać oddzieleni
od swoich ukochanych maszyn, by zobaczyć je ponownie dopiero
nad Zatoką.
Po półtorakilometrowym rozbiegu, przy prędkości 350 kilomet-
rów na godzinę, koła samolotów oderwały się od asfaltu i myśliwce
wzbiły się w powietrze. Podwozia niemal natychmiast zniknęły
w kadłubach, klapy zamknęły się, a piloci wyłączyli dopalacze,
skierowali dzioby maszyn w niebo i dwadzieścia cztery myśliwce
zaczęły piąć się w górę w tempie 1500 metrów na minutę, by szybko
zniknąć z oczu ludziom, którzy zgromadzili się na lotnisku.
Na wysokości 7 500 metrów piloci wyrównali lot, a godzinę
później ujrzeli światła pozycyjne pierwszej powietrznej cysterny.
Nadszedł czas, by uzupełnić paliwo. F100 mają ogromny apetyt -
z włączonymi dopalaczami każdy z nich pożera 18 ton paliwa na
godzinę i właśnie z tego powodu dopalaczy używa się wyłącznie
podczas startu, walki lub w awaryjnych sytuacjach wymagających
uzyskania maksymalnej prędkości. Jednak nawet w normalnym
locie samoloty muszą uzupełniać paliwo mniej więcej co półtorej
godziny. Bez KC-10 podróż non-stop do Arabii Saudyjskiej byłaby
po prostu niemożliwa.
Osiem kluczy myśliwców ustawiło się w luźnej formacji -
poszczególne trójki dzieliła odległość około półtora kilometra.
Ponieważ zaraz po starcie skierowali się na wschód, znajdowali się
teraz w całkowitej ciemności, ale piloci bez trudu mogli zorientować
się w położeniu innych maszyn dzięki radarom oraz światłom
pozycyjnym na końcach usterzenia pionowego i poziomego.
W okienku małej kabiny usytuowanej w ogonie KC-10 pojawiła
się twarz operatora, a w chwilę potem z kadłuba cysterny wysunął
się długi wysięgnik. Latająca stacja benzynowa była gotowa do
przyjęcia pierwszego klienta.
F-15 podzieliły się na grupy po sześć samolotów, z których
każda zgromadziła się w pobliżu jednego KC-10. Pierwszy zaczął
uzupełniać paliwo Don Walker. Jego eagle łagodnie ustawił się
nieco za cysterną, zaś usadowiony w ogonie większego samolotu
operator sprawnie wprowadził wysięgnik do zaworu umieszczonego
na lewym skrzydle myśliwca. Kiedy połączenie zostało uszczelnione,
do zbiorników F-15 zaczęło płynąć paliwo. Eagle pił jak spragniony
wielbłąd.
Kiedy tankowanie dobiegło końca, Walker ustąpił miejsca
kolejnej maszynie. Przy pozostałych latających cysternach odbywał
się podobny rytuał.
Noc okazała się dla nich bardzo krótka, gdyż pędzili na wschód
z prędkością około 800 kilometrów na godzinę. Po sześciu godzinach
mogli podziwiać wschód słońca, w chwilę potem zaś znaleźli się nad
Hiszpanią i wzięli kurs nad Morze Śródziemne, aby ominąć z daleka
granice Libii: Dopiero w pobliżu Egiptu 336. Dywizjon skręcił na
południowy wschód, przemknął nad Morzem Czerwonym, a wkrótce
potem piloci po raz pierwszy ujrzeli ogromną, żółtawobrązową
połać piasku zwaną Pustynią Arabską.
Po piętnastu godzinach lotu czterdziestu ośmiu młodych Ame-
rykanów wylądowało w Zahranie w Arabii Saudyjskiej, a kilka
godzin później znaleźli się w miejscu przeznaczenia, czyli w bazie
powietrznej Thumrait w Omanie.
Tam właśnie przez cztery miesiące, aż do połowy grudnia, mieli
mieszkać w warunkach, które później wspominali z narastającą
nostalgią. Od Iraku dzieliła ich bezpieczna odległość ponad 1100
kilometrów, mogli spokojnie wykonywać loty ćwiczebne nad
pustynią, kąpać się w błękitnych wodach Oceanu Indyjskiego
i czekać na to, co wymyślą dla nich dobry Pan Bóg oraz generał
Norman Schwarzkopf.
W grudniu przeniesiono ich do Arabii Saudyjskiej, a nieco
później jeden z nich - choć nigdy się o tym nie dowiedział - zrobił
coś, co stało się punktem zwrotnym w tej wojnie.

Rozdział piąty
Port lotniczy w Zahranie był kompletnie zakorkowany. Kiedy
Mikę Martin przyleciał z Rijadu, odniósł wrażenie, że większość
niearabskich mieszkańców wschodniego wybrzeża kraju postanowiła
wyruszyć w drogę. Zahran, położony wśród rozległych pól nafto-
wych, które dały Arabii Saudyjskiej jej legendarne bogactwo,
w przeciwieństwie do Rijadu, Taifu, Janbu oraz innych miast
królestwa odwiedzało bardzo często wielu Amerykanów i Europej-
czyków. Ale nawet tu chyba jeszcze nigdy nie widziano na ulicach tylu
białych twarzy. W tamtych dniach, to znaczy w połowie sierpnia 1990
roku, Zahran szykował się do ewakuacji przed inwazją. Niektórzy już
wyjechali w drogę, inni udali się do sąsiedniego Bahrajnu, a jeszcze
inni stawili się na lotnisku wraz z żonami i dziećmi, usiłując dostać się
najpierw do stolicy, a stamtąd dalej, do domu.
Jednocześnie trwał intensywny ruch w przeciwną stronę. Samo-
lot, którym leciał Martin, z trudem wcisnął się między dwie pękate
C-5 galaxy, stanowiące część gigantycznego powietrznego konwoju,
jaki docierał na Bliski Wschód z Wielkiej Brytanii, Niemiec i Stanów
Zjednoczonych, wioząc sprzęt, ludzi i uzbrojenie. Dzięki nim cała
północno-wschodnia Arabia Saudyjska miała już wkrótce zamienić
się w wielki obóz wojskowy.
Nie była to jeszcze operacja Pustynna Burza, która miała
oswobodzić Kuwejt, lecz Pustynna Tarcza, przeprowadzana z myślą
o tym, by odstraszyć iracką armię, w sile czternastu dywizji
zajmującą pozycje wzdłuż południowej granicy Kuwejtu.
Postronny obserwator, znalazłszy się w porcie lotniczym w Za-
hranie, z pewnością poczułby się zagubiony, widząc tę demonstrację
militarnej potęgi, ale bliższa analiza wykazałaby, że budowana
w takim pośpiechu ochronna tarcza jest na razie niewiele grubsza
od papieru. Nie przybyła jeszcze ani broń pancerna, ani artyleria -
pierwsze okręty dopiero odbijały od nadbrzeży amerykańskich
portów - a nawet największe samoloty transportowe mogły zabrać
na pokład jedynie drobny ułamek tego, co mieści się w okrętowych
ładowniach.
Stacjonujące w Zahranie F-15, hornety z Bahrajnu i brytyjskie
tornada, których silniki nie zdążyły jeszcze dobrze ostygnąć po
podróży z Niemiec, mogły wykonać co najwyżej po kilka lotów
bojowych - potem zabrakłoby części, paliwa i amunicji.
Do tego, by powstrzymać zmasowany atak świetnie wyposażonej
armii, trzeba czegoś więcej. Tymczasem, mimo ogromnego ruchu
panującego na kilku lotniskach, północno-wschodnia część Arabii
Saudyjskiej w dalszym ciągu była prawie zupełnie bezbronna.
Martin, z torbą podróżną na ramieniu, przedarł się przez tłum
wypełniający szczelnie halę dworca lotniczego i dostrzegł przed
sobą znajomą twarz.
Podczas pierwszego kursu selekcyjnego przed przyjęciem do
SAS, kiedy powiedziano mu, że nie chodzi o to, by kandydatów
przeszkolić, tylko o to, żeby ich wykończyć, niewiele brakowało,
a rzeczywiście straciłby życie. Pewnego dnia pokonał na piechotę
50 kilometrów na Wzgórzach Brecon, chyba najbardziej nieprzyjaz-
nej człowiekowi okolicy w całej Wielkiej Brytanii, w marznącym
deszczu, z 50-kilogramowym plecakiem na grzbiecie. Tak jak
wszyscy był skrajnie wyczerpany; nie odbierał już prawie żadnych
bodźców, tylko zamknął się we własnym świecie, w którym przestały
istnieć nawet ból i zmęczenie, a pozostała jedynie wola przetrwania.
A potem zobaczył ciężarówkę: wspaniałą, wygodną, czekającą
na nich ciężarówkę. Ten widok oznaczał koniec marszu i koniec
nieludzkich cierpień. Jeszcze 100 metrów... 80... 50... Zataczając się
jak pijany i chwiejąc na nogach zbliżał się powoli do miejsca,
w którym wreszcie będzie mógł zaznać upragnionego odpoczynku.
Z tyłu ciężarówki siedział człowiek, beznamiętnie przyglądając
się wykrzywionym grymasem bólu, mokrym od deszczu i potu
twarzom. Kiedy Martin wyciągał już rękę, by chwycić się krawędzi
skrzyni ładunkowej, mężczyzna zastukał w ściankę kabiny i wóz
odjechał, zatrzymując się dopiero 15 kilometrów dalej. W ciężarówce
siedział wówczas Sparky Low.
 Cześć, Mikę. Miło cię widzieć.
Takie numery niełatwo się wybacza.
 Cześć, Sparky. Co słychać?
 Nic dobrego, jeśli chcesz znać moje zdanie.
Sparky zaprowadził Mike'a do stojącego na parkingu niepo-
zornego jeepa z napędem na obie osie, a pół godziny później mieli
już Zahran za sobą i pędzili prosto na północ. 300 kilometrów,
jakie dzielą Chafdżę od Zahranu, można pokonać w trzy godziny.
Kiedy minęli port Dżubajl, droga zupełnie opustoszała; nikt nie
miał ochoty odwiedzać Chafdży, niewielkiej naftowej osady poło-
żonej tuż przy granicy z Kuwejtem, teraz niemal zupełnie opus-
toszałej.
 Wciąż jeszcze napływają uchodźcy? - zapytał Martin.
Sparky skinął głową.
 Tak, ale jest ich znacznie mniej niż przedtem. Głównie
kobiety i dzieci. Mają przepustki, a Irakijczycy przepuszczają je bez
problemu, żeby tylko ich się pozbyć. Całkiem słusznie, ja też bym
tak zrobił. Przedostało się też trochę Hindusów. Irakijczycy nie
zwracają na nich uwagi, a to już nie jest takie mądre, bo Hindusi
sporo wiedzą.  Udało mi się kilku namówić, żeby wrócili do
Kuwejtu z informacjami dla naszych ludzi.
 Masz to wszystko, o co prosiłem?
 Aha.  Gray chyba pociągnął za parę sznurków.  Towar
przyjechał wczoraj ciężarówką na saudyjskich numerach. Włado-
wałem wszystko do pokoju. Dziś wieczorem zjemy kolację z tym
młodym kuwejckim pilotem. Twierdzi, że zna ludzi, którzy na
pewno ci się przydadzą.
- Lepiej, żeby nie widział mojej twarzy. Mogą go zestrzelić.
- Masz rację - odparł Sparky po krótkim namyśle.
Sparky Low ulokował się w całkiem niezłej willi, należącej do
miejscowego przedstawiciela Aramco, który zaraz po inwazji
ewakuował się pośpiesznie do Zahranu.
Martin wiedział, że nie ma sensu pytać, co Sparky porabia
w tym zakątku świata. Nie ulegało wątpliwości, że on także został
"pożyczony" przez Century House. Jego zadanie polegało najpraw-
dopodobniej na przechwytywaniu uciekinierów z terytorium Kuwej-
tu i wydobywaniu od nich użytecznych informacji.
Chafdża była właściwie pusta, jeśli nie liczyć oddziału sau-
dyjskiej Gwardii Narodowej, zajmującego pozycje wokół mia-
steczka. Jedynie na targu pozostało kilku najbardziej wytrwałych
sprzedawców, a od jednego z nich, który chyba nie mógł uwie-
rzyć, że jednak trafił mu się klient, Martin kupił niezbędne
ubranie.
W połowie sierpnia do Chafdżi wciąż jeszcze docierała energia
elektryczna, co oznaczało, że działała klimatyzacja, hydrofory
i bojlery. Mikę mógł więc wziąć kąpiel, ale wiedział, że będzie lepiej,
jeśli tego nie zrobi.
Nie mył się i nie golił już od trzech dni. Nawet jeżeli
pani Gray zwróciła uwagę na niezbyt przyjemny zapach, jaki
bił od niego - a musiałaby być pozbawiona węchu, żeby nie
poczuć - to jako dobrze wychowana dama nawet nie zająknęła
się na ten temat. Martin zrezygnował także z mycia zębów,
zadowalając się wykałaczką. Sparky Low również nic nie po-
wiedział, ale on znał przyczynę takiego postępowania kolegi
po fachu.
Kuwejcki pilot okazał się przystojnym 26-letnim mężczyzną,
który kipiał wściekłością na samą myśl o tym, co stało się
z jego krajem, i ponad wszelką wątpliwość był zwolennikiem
wygnanego emira As-Sabaha, obecnie przebywającego w luk-
susowym hotelu w Taifle w charakterze gościa króla Arabii
Saudyjskiej Fahda.
Nawet nie starał się ukryć zdziwienia, kiedy przekonał się, że
choć jego gospodarz jest brytyjskim oficerem, tyle tylko, że
w cywilnym ubraniu, to trzecim uczestnikiem spotkania ma być
Arab w kraciastej kufiji na głowie i tak zasłoniętą twarzą, że widać
było tylko oczy. Low dokonał prezentacji.
- Naprawdę jest pan Anglikiem? - zapytał ze zdumieniem
młody człowiek. Kiedy wyjaśniono mu, dlaczego Martin jest ubrany
w taki sposób i zasłania twarz, kapitan Al-Chalifa skinął głową. -
Przepraszam, majorze. Teraz wszystko rozumiem.
Historia, którą opowiedział, była krótka i prosta. Wieczorem
1 sierpnia polecono mu zameldować się w bazie lotniczej Ahmadi,
gdzie stacjonowała jego eskadra. Przez całą noc wraz z innymi
oficerami słuchał radiowych komunikatów o inwazji, a tuż przed
świtem tworzące eskadrę myśliwce skyray zostały zatankowane,
uzbrojone i przygotowane do startu. Amerykański skyray, choć
z całą pewnością nie zasługuje już na miano nowoczesnej maszyny,
może okazać się bardzo skuteczny w ataku na cele naziemne,
natomiast nie miałby żadnych szans w spotkaniu z irackimi MiGami
23, 25 lub 29, albo dostarczonymi przez Francuzów mirage'ami. Na
szczęście podczas swego jedynego lotu bojowego kapitan Al-Chalifa
nie natknął się na żadną z tych maszyn.
Krótko po wschodzie słońca na północnych obrzeżach miasta
znalazł cel dla swoich pocisków.
- Trafiłem rakietą jeden czołg! - opowiadał z podniece-
niem. - Wiem, bo widziałem, jak się zapalił. Potem zostało mi już
tylko działko, więc zająłem się ciężarówkami. Dostało się pierwszej,
bo zjechała do rowu i przewróciła się na bok. Zaraz potem
skończyła mi się amunicja, więc zawróciłem do bazy, ale kontroler
powiedział nam przez radio, żeby lecieć za południową granicę.
Paliwa starczyło mi akurat do Zahranu.
Udało nam się ocalić ponad sześćdziesiąt samolotów. Sky-
hawki, mirage i szkolne hawki. Do tego jeszcze śmigłowce, głównie
pumy, gazele i superpumy. Będziemy dalej walczyć, a pewnego
dnia wrócimy do kraju. Jak myślicie, kiedy zacznie się kontrude-
rzenie?
Sparky Low nie mógł powstrzymać uśmiechu. Ten chłopak
wręcz kipiał entuzjazmem.
-	Obawiam się, że nieprędko. Musi pan uzbroić się w cierp-
liwość. Wszystko trzeba starannie przygotować. Tymczasem proszę
opowiedzieć nam o pańskim ojcu.
Okazało się, że ojciec młodego pilota jest niezwykle zamożnym
kupcem, przyjacielem rodziny królewskiej i bardzo ważną osobis-
tością w swoim kraju.
- Czy może stanąć po stronie agresora? - zapytał Low.
 Nigdy! - zaprzeczył kategorycznie kapitan. - Zrobi wszys-
tko, co w jego mocy, żeby przyczynić się do wyzwolenia Kuwejtu. -
Młody człowiek spojrzał na tajemniczego Anglika w kufiji na
głowie. - Może pan ufać mojemu ojcu. Spotka się pan z nim?
 Być może - odparł Martin.
-	Przekaże mu pan wiadomość ode mnie?
Oficer skreślił pośpiesznie kilka zdań i wręczył list Martinowi.
W drodze powrotnej do Zahranu Mikę spalił kartkę w popielniczce
jeepa. Kiedy znajdzie się w Kuwejcie, nie powinien mieć przy sobie
niczego, co mogłoby ujawnić jego prawdziwą tożsamość.
Nazajutrz rano przy pomocy Lowa zapakował do jeepa sprzęt,
którego dostarczenia zażądał. Pojechali na południe aż do Manify,
a następnie skręcili na zachód, posuwając się szosą, biegnącą
wzdłuż jednego z najważniejszych saudyjskich rurociągów. Nieba-
wem szosa ta miała stać się główną arterią komunikacyjną dla
największej lądowej armii, jaką kiedykolwiek zgromadzono na tak
małym obszarze. 400 000 Amerykanów, 70 000 Brytyjczyków,
10000 Francuzów oraz 200 000 Saudyjczyków i przedstawicieli
kilku innych państw arabskich podążało tędy w kierunku okupo-
wanego Kuwejtu. Tymczasem jednak droga była zupełnie pusta. Po
kilku kilometrach jeep ponownie skręcił na północ, ku granicy
saudyjsko-kuwejckiej. W tym miejscu, w pobliżu opustoszałej wioski
Hamadija, zaczyna się najkrótsza droga prowadząca do Al-Kuwajt.
Co więcej, ze zdjęć wykonanych przez amerykański zwiad lotniczy
wynikało jednoznacznie, że irackie wojska zgrupowały się w pobliżu
wybrzeża; im dalej w głąb lądu, tym mniejsza była szansa napotkania
posterunku lub patrolu.
Wioska Hamadija leży 160 kilometrów od brzegu Zatoki
Perskiej, w miejscu, gdzie granica kuwejcko-saudyjska przebiega
najbliżej Al-Kuwajt.
Wielbłądy czekały na nich na niewielkiej farmie w pobliżu
wioski: dziarska samica w kwiecie wieku oraz jej potomek koloru
kawy z mlekiem, o aksamitnym, miękkim pysku. W przyszłości
miał nabrać paskudnych cech charakteru typowych dla swego
gatunku, ale na razie był łagodny i przyjaźnie nastawiony do
świata.
 Po co ten maluch? - zapytał Low, przyglądając się zwierzę-
tom z jeepa.
 Zasłona dymna. Jeśli ktoś mnie zapyta, powiem, że prowadzę
je na sprzedaż do Sulajbijji. Ceny są tam wyższe.
Martin wyskoczył z samochodu i szurając sandałami po piasku
poszedł obudzić poganiacza, który zdrzemnął się w cieniu chaty.
Przez pół godziny dwaj mężczyźni siedzieli w kucki i targowali się
zawzięcie. Poganiaczowi nawet nie przyszło do głowy, że ten,
równie brudny jak on człowiek o zaniedbanych zębach i kilku-
dniowym zaroście na twarzy, może być kimś innym niż Beduinem,
który postanowił kupić dwa dobre wielbłądy.
Kiedy wreszcie osiągnięto porozumienie, Martin uregulował
należność saudyjskimi dinarami - ich gruby zwitek dostał od
Lowa. Przez całą drogę do wioski trzymał je pod pachą, żeby
wyglądały na bardziej zniszczone. Potem ruszył w pustynię prowa-
dząc za sobą oba wielbłądy, ale stanął dopiero po przejściu około
kilometra, kiedy nabrał pewności, że wydmy zasłaniają go przed
wzrokiem ciekawskiego poganiacza. Wkrótce potem zatrzymał się
przy nim jeep z Lowem za kierownicą.
Sparky obserwował z daleka scenę targu i był pełen podziwu.
Martin nie tylko udawał Araba, ale po prostu stawał się
nim pod każdym względem.
Low nic o tym nie wiedział, ale poprzedniego dnia w Al-Kuwajt
dwaj angielscy inżynierowie podjęli próbę ucieczki przebrani w arab-
skie stroje. Nie dotarli jeszcze nawet do samochodu, który stał
w odległości 20 metrów od domu, kiedy jakieś dziecko zawołało za
nimi z rynsztoka:
- Hej, ubraliście się jak Arabowie, ale chodzicie jak Anglicy!
Obaj inżynierowie pośpiesznie zawrócili i pozostali w domu.
Pocąc się obficie w gorących promieniach słońca, za to pewni,
że nie zobaczy ich nikt niepowołany, dwaj oficerowie SAS
przenieśli sprzęt do juków zwisających po obu stronach grzbietu
wielbłądzicy. Co prawda przyklękła na wszystkie cztery kolana,
niemniej jednak przez cały czas protestowała przeciwko dodat-
kowemu obciążeniu, prychając i plując na uwijających się wokół
niej mężczyzn.
Jedna sakwa pomieściła 100 kilogramów semteksu w 5-kilo-
gramowych paczuszkach. Każda została starannie zawinięta w ka-
wałek bawełnianego materiału, na wierzchu zaś ułożono kilka
torebek z kawą, na wypadek, gdyby jakiś ciekawski żołnierz zajrzał
do środka. Do drugiej sakwy trafiły pistolety maszynowe, amunicja,
detonatory, długopisy-zapalniki z mechanizmem zegarowym oraz
granaty, a także niewielki, ale dysponujący dużą mocą nadajnik
wraz ze składaną anteną satelitarną i zapasowymi bateriami
niklowo-kadmowymi. Ten ładunek także przykryli torebkami
z kawą.
 Mogę ci jeszcze jakoś pomóc? - zapytał Low, kiedy uporali
się z pakowaniem.
 Nie, dzięki. Zostanę tu do zachodu słońca, ale nie ma sensu,
żebyś ty też czekał.
Low wyciągnął rękę.
 Przepraszam za Wzgórza Brecon.
Martin uścisnął ją mocno.
 Nie ma sprawy. Jakoś dałem sobie radę.
Sparky roześmiał się chrapliwie.
-	Tak jest, to właśnie nasza pieprzona specjalność: dawać
sobie radę. Powodzenia, Mikę.
Wskoczył do jeepa i odjechał. Wielbłądzica przewróciła oczami,
po czym zajęła się ponownym przeżuwaniem pokarmu. Małe przez
jakiś czas próbowało dostać się do wymienia, ale wreszcie zrezyg-
nowało i ułożyło się obok matki.
Oparty o siodło Martin, z twarzą przesłoniętą skrajem kufiji,
rozmyślał o tym, co czeka go w ciągu najbliższych dni. Z pustynią
poradzi sobie bez problemu, gorzej będzie w okupowanej stolicy.
Jak gęsto są rozstawione posterunki, jakie rozkazy otrzymali
żołnierze pełniący tam służbę? Ludzie z Century House chcieli
dostarczyć mu podrobione dokumenty, ale on odrzucił ich propozy-
cję; kto wie, czy okupanci nie wpadli na pomysł wymiany wszystkich
dowodów tożsamości.
Mikę wiedział, że w tym rejonie świata żaden kamuflaż nie mógł
mu posłużyć lepiej niż ten, który wybrał. Beduini wędrują tam,
gdzie mają ochotę. Nie walczą z maszerującymi przez pustynię
armiami, gdyż widzieli ich już zbyt wiele: saraceńskie, tureckie,
krzyżowców i templariuszy, niemieckie, francuskie, brytyjskie,
egipskie, izraelskie, wreszcie irackie. Po armiach nie został żaden
ślad, oni zaś nadal trwali, gdyż nie mieszali się w żadne konflikty
polityczne czy wojskowe.
Wiele reżimów usiłowało ich sobie podporządkować, ale bez
powodzenia. Król Arabii Saudyjskiej Fahd nakazał kiedyś specjal-
nym dekretem, że każdy obywatel jego kraju ma posiadać dom, po
czym wybudował piękną osadę Escan, wyposażoną we wszelkie
możliwe wygody, takie jak basen, toalety, łazienki, z bieżącą ciepłą
i zimną wodą. Następnie sprowadzono tam siłą kilka beduińskich
rodzin.
Koczownicy napili się wody z basenu (wyglądał jak studnia
w oazie), załatwili się na brukowane patio, pobawili się kurkami
przy umywalkach, po czym wyjaśnili uprzejmie władcy, że jednak
wolą spać pod gwiazdami. Wioskę dokładnie wysprzątano, a pod-
czas wojny nad Zatoką zakwaterowano w niej Amerykanów.
Martin zdawał sobie sprawę, że zdradzić go może tylko wzrost.
Mierzył sobie ponad sto osiemdziesiąt centymetrów, a większość
Beduinów, którzy od pokoleń cierpią niedostatek, nierzadko zaś
wręcz głód, jest znacznie niższa. Poza tym jego wyglądowi -
i zapachowi - niczego nie można było zarzucić. Woda na pustyni
służy wyłącznie do picia, dlatego też od kilku dni tak skrupulatnie
unikał kąpieli.
Nie miał przy sobie żadnych dokumentów, ale to akurat nie
miało znaczenia. Kilka rządów próbowało już wyposażyć Bedui-
nów w dowody tożsamości; koczownicy przyjmowali je z wdzięcz-
nością, ponieważ znakomicie nadawały się do wykorzystania jako
papier toaletowy, pełniąc tę funkcję znacznie lepiej od garści żwiru.
Policjant albo żołnierz traciłby tylko czas, domagając się od
Beduina okazania jakiegoś dowodu tożsamości, i wszyscy doskona-
le zdają sobie z tego sprawę. Z punktu widzenia władz okupacyj-
nych najważniejsze jest to, że Beduini nigdy nie stwarzają prob-
lemów, a już na pewno nie przyłączyliby się do żadnego ruchu
oporu.
Zdrzemnął się, obudził o zachodzie słońca, dosiadł wielbłąda
i nakazał mu podnieść się z ziemi. Mały skorzystał z okazji, by
nieco się posilić, a kiedy przestał ssać, wielbłądzica ruszyła przed
siebie tym pozornie flegmatycznym, powolnym krokiem, którym
jednak pokonuje się odległości w zdumiewająco szybkim tempie.
Była dobrze wykarmiona, w zagrodzie zaś napiła się do syta, więc
Martin miał pewność, że starczy jej sił na wiele dni.
Tuż przed ósmą przekroczył granicę sporo na północny zachód
od posterunku w Rukaifa. Noc była ciemna, na niebie słabo
migotały gwiazdy, po prawej zaś stronie zauważył poświatę unoszącą
się nad polem naftowym Manakisz. Z pewnością roiło się tam od
irackich patroli, ale okolica, w której Martin teraz się znajdował,
wydawała się zupełnie pusta.
Według mapy od Sulajbijji, wielkiego ośrodka hodowli wiel-
błądów, położonego niedaleko Al-Kuwajt, dzieliło go jeszcze około
50 kilometrów. Miał zamiar zostawić tam zwierzęta na prze-
chowanie, wcześniej jednak musiał zakopać sprzęt na pustyni
i oznaczyć miejsce. Jeżeli nie wydarzy się nic nieprzewidzianego,
zrobi to tuż przed wschodem słońca, a więc mniej więcej za dziewięć
godzin, pozostawiając sobie jeszcze godzinę na dotarcie do farm.
Kiedy poblask ogni płonących nad szybami naftowymi Manakisz
zniknął za horyzontem, Martin ustalił kierunek za pomocą ręcznego
kompasu i ruszył przed siebie. Irakijczycy mogli patrolować drogi,
a nawet trakty, ale było bardzo mało prawdopodobne, żeby
zapuszczali się na pustynię. Nikt nie próbowałby tędy uciekać, nikt
też nie odważyłby się wybrać tej trasy, aby prześlizgnąć się
niepostrzeżenie do Kuwejtu.
Kiedy dotrze do ferm hodowlanych, z pewnością uda mu się
znaleźć miejsce na jakiejś ciężarówce, która zawiezie go do odległej
o 30 kilometrów metropolii.
Wysoko nad jego głową po ciemnym niebie przesuwał się
satelita KH-11 należący do Narodowego Biura Rekonesansu
Powietrznego. Wiele lat temu, amerykańskie satelity szpiegowskie
dawnych generacji co jakiś czas wysyłały na Ziemię naświetlone
filmy w specjalnych kapsułach, które następnie odszukiwano,
otwierano, a ich zawartość poddawano obróbce chemicznej. Satelity
serii KH-11, długie na 20 metrów i ważące ponad 13 ton, potrafią
znacznie więcej: rejestrują obraz za pomocą kamer, a następnie
zamieniają go w serię zakodowanych impulsów elektronicznych
i posyłają w g ó r ę, do innego satelity, wchodzącego w skład całej
sieci sputników umieszczonych na orbicie geostacjonarnej - ozna-
cza to, że cały czas wiszą nad tym samym punktem na powierzchni
planety.
Zależnie od swego położenia, satelita taki albo przesyła sygnał
bezpośrednio do Stanów Zjednoczonych, albo przekazuje go "ko-
ledze", który wykona tę czynność za niego. Dzięki temu Biuro
Rekonesansu Powietrznego uzyskuje informacje niemal natychmiast,
zaledwie kilka sekund po tym, jak zostały zdobyte.
Podczas wojny daje to ogromne korzyści, gdyż KH-11 może
dostrzec nieprzyjacielski konwój na tyle wcześnie, by zaalarmowani
dowódcy wysłali eskadrę myśliwców bombardujących, które rozbiją
nieprzyjaciela w proch. Nieszczęśni żołnierze przewożeni ciężarów-
kami nigdy nie dowiedzą się, w jaki sposób piloci zdołali ich
odszukać. KH-11 są równie skuteczne w dzień, jak i w nocy, przy
pięknej pogodzie, jak i w deszczu i mgle.
Mówi się o nich "wszystkowidzące", choć jest w tym sporo
przesady. KH-11, przemykający właśnie nad granicą Kuwejtu
i Arabii Saudyjskiej, z pewnością nie zarejestrował samotnego
Beduina podążającego przez pustkowie. Wkrótce potem znalazł się
nad Irakiem, gdzie sfotografował mnóstwo budynków tworzących
całe przemysłowe miasteczka takie jak Al-Hilla, Tarmija, Al-Asir
i Tuwajsa, ale nie był w stanie dojrzeć, co znajduje się pod ich
dachami. Nie przekazał obrazu ani ogromnych zbiorników z trują-
cymi gazami, ani pojemników z sześciofluorkiem uranu, który miał
trafić do dyfuzyjnych wirówek w instalacjach wyodrębniających
izotopy.
Satelita pędził na północ, nad lotniskami, autostradami i mos-
tami. Sfilmował złomowisko samochodów w Al-Kubaj, lecz nie
dostrzegł tam niczego podejrzanego. Zrobił zdjęcia ośrodków
przemysłowych Dżazira, Al-Guwair i Asz-Szarkat położonych na
północ od Bagdadu, ale nie zauważył broni masowej zagłady, którą
w nich wytwarzano. Przeleciał nawet nad Dżabel Al-Hamrin, lecz
analitycy w Stanach Zjednoczonych nie wypatrzyli Fortecy zbudo-
wanej przez inżyniera Usmana Badriego. Zobaczyli tylko górę, taką
samą jak wszystkie dokoła, i wioskę, taką samą jakich wiele
w okolicy. A zaraz potem satelita znalazł się nad Kurdystanem
i Turcją.
Mikę Martin podążał przez noc w kierunku Al-Kuwajt, nie
dostrzeżony przez nikogo, w stroju, jaki poprzednio miał na sobie
ponad dwa tygodnie temu. Uśmiechnął się na wspomnienie o spot-
kaniu z pulchną amerykańską damulką, która wycelowała w niego
aparat fotograficzny i wołała "klik, klik!", niepewna, czy może
zrobić mu zdjęcie.
$
Uzgodniono, że inauguracyjne posiedzenie Komitetu Meduza
odbędzie się w pokoju położonym bezpośrednio pod salą posiedzeń
rządu w Whitehall - przede wszystkim dlatego, że istniała niemal
całkowita pewność, iż nie będzie tam żadnych urządzeń pod-
słuchowych, cały budynek bowiem regularnie przetrząsano w po-
szukiwaniu takich niespodzianek.
Pomieszczenie, do którego zaprowadzono ośmiu gości, znaj-
dowało się dwie kondygnacje pod poziomem gruntu. Terry
Martin słyszał już wcześniej plotki o tych całkowicie odizolowa-
nych od świata zewnętrznego salach i pokojach, ukrytych pod
niepozornym budynkiem naprzeciwko Pomnika Ofiar I Wojny
Światowej.
Pierwszy zabrał głos sir Paul Spruce, elegancki i uprzejmy
urzędnik w randze sekretarza gabinetu. Najpierw się przedstawił,
potem zaś dokonał ogólnej prezentacji. Ambasadę Amerykańską,
a tym samym Stany Zjednoczone, reprezentowali wiceattache
wojskowy oraz Harry Sinclair, bystry i doświadczony oficer z Lan-
gley, już od trzech lat pełniący obowiązki szefa placówki CIA
w Londynie. Był wysokim mężczyzną o kanciastej sylwetce, z upo-
dobaniem nosił tweedowe marynarki, uwielbiał operę i potrafił
znakomicie ułożyć sobie współpracę z brytyjskimi kolegami. Teraz
skinął głową i posłał porozumiewawcze mrugnięcie Simonowi
Paxmanowi, którego jakiś czas temu poznał przy okazji posiedzenia
Komitetu Połączonych Sił Wywiadu.
Zadanie Sinclaira polegało na przekazywaniu do Stanów ewen-
tualnych ustaleń poczynionych przez brytyjskich uczonych. W Wa-
szyngtonie znajdowała się siedziba amerykańskiej, znacznie wię-
kszej części Komitetu Meduza, której członkowie mieli porów-
nywać wyniki badań prowadzonych po obu stronach oceanu,
naturalnie przez cały czas pozostając w bliskim kontakcie z ko-
legami z Londynu.
Przy stole zasiedli także dwaj eksperci z Aldermaston, Ośrodka
Badań nad Bronią położonego w hrabstwie Berkshire. Pełna nazwa
tej instytucji powinna właściwie brzmieć: Ośrodek Badań nad
Bronią Atomową. Opierając się na informacjach napływających
z Ameryki, Europy oraz innych części świata, jak również lotniczych
zdjęciach irackich instalacji nuklearnych, mieli ustalić, jak bardzo
zaawansowane są prowadzone przez Bagdad prace nad skon-
struowaniem bomby atomowej.
Obok nich siedzieli dwaj naukowcy z Porton Down; jeden był
chemikiem, drugi biologiem specjalizującym się w bakteriologii.
Lewicująca/prasa często oskarża ludzi z Porton Down o to, że
tworzą i doskonalą nowe rodzaje broni bakteriologicznej i chemicz-
nej. Tymczasem prawda wygląda w ten sposób, że uczeni ci już od
wielu lat skoncentrowali się na opracowywaniu sposobów obrony
przed tą właśnie bronią, która mogłaby zostać użyta przeciwko
brytyjskim żołnierzom. Tak się jednak składa, że odtrutkę da się
stworzyć dopiero wtedy, kiedy doskonale pozna się truciznę,
w związku z czym ludzie z Porton rzeczywiście mieli do czynienia
z wieloma paskudnymi substancjami, podobnie zresztą jak Saddam
Husajn. Różnica polega jedynie na tym, że Wielka Brytania nie
chciała wykorzystać ich na polu walki, co zaś tyczy się Saddama,
to istniały podstawy do podejrzeń, że iracki dyktator nie będzie taki
wstrzemięźliwy.
Zadanie specjalistów z Porton Down sprowadzało się do tego,
by dokładnie zapoznać się z listą środków chemicznych zakupionych
przez Irak w ciągu kilku minionych lat i na tej podstawie wysnuć
wnioski, ile i jak bardzo szkodliwych paskudztw zdążył wyprodu-
kować Husajn. Mieli także przeanalizować zdjęcia lotnicze wielu
zakładów przemysłowych, aby stwierdzić, czy nie ma tam jakichś
instalacji, które świadczyłyby o tym, że w rzeczywistości są to
wytwórnie śmiercionośnych gazów bojowych.
- Panowie, ciężar odpowiedzialności spoczywa przede wszyst-
kim na waszych barkach - powiedział sir Paul, zwracając się do
czterech naukowców. - My możemy tylko służyć wam radą
i pomocą wszędzie tam, gdzie to będzie możliwe.
Mam przed sobą dwa tomy raportów, jakie do tej pory
otrzymaliśmy od naszych zagranicznych wysłanników, personelu
ambasad, pracowników misji handlowych oraz... hm... tajnych
współpracowników. Ma się rozumieć, to dopiero początek. Doku-
menty te obejmują minione dziesięć lat, dotyczą zaś licencji
eksportowych, jakie w tym okresie uzyskiwały różne firmy prowa-
dzące wymianę handlową z Irakiem. Nie muszę chyba zaznaczać, że
udało nam się je zdobyć dzięki pomocy zaprzyjaźnionych rządów.
Staraliśmy się zarzucić sieć tak szeroko, jak to tylko możliwe.
Braliśmy pod uwagę środki chemiczne, materiały budowlane, sprzęt
laboratoryjny, specjalistyczne narzędzia - krótko mówiąc prawie
wszystko, z wyjątkiem parasoli, włóczki moherowej i zabawek dla
dzieci w wieku przedszkolnym.
Większość z transakcji, które przyjdzie nam zbadać, okaże się
zupełnie niewinna. Będą to całkiem zwyczajne zakupy dokonywane
przez rozwijający się kraj, wykorzystane wyłącznie w celach poko-
jowych. Z góry przepraszam, jeśli analizując je będziecie mieli
poczucie straconego czasu. Proszę jednak, zwracajcie uwagę nie
tylko na technologie lub narzędzia związane w oczywisty sposób
z produkcją zbrojeniową, ale także na te, których można użyć
w dwojaki sposób, albo niewielkim nakładem kosztów przerobić
tak, by służyły zupełnie innemu celowi niż ten, do jakiego były
pierwotnie przeznaczone.
Przypuszczam, że nasi amerykańscy koledzy także zdążyli już
zgromadzić pewną liczbę informacji.
Sir Paul wręczył jeden opasły tom ludziom z Porton Down,
drugi zaś tym z Aldermaston. Przedstawiciel CIA wydobył z teczki
dwa wcale nie cieńsze tomiska i rozdzielił je w taki sam sposób.
Zaskoczeni naukowcy siedzieli bez ruchu, wpatrując się w piętrzące
się przed nimi góry papieru.
Sir Paul odchrząknął niepewnie.
-	Staraliśmy się uniknąć powtarzania tych samych informacji,
ale niektóre dane mogą pojawić się w obu zestawach. Dlatego
z góry proszę panów o wyrozumiałość.
W przeciwieństwie do Anglika, który o mało nie uśpił wszystkich
okrągłymi, starannie formułowanymi zdaniami, szef placówki CIA
w Londynie wyrażał się znacznie konkretniej.
-	Chodzi o to, panowie, żebyśmy załatwili tych drani, zanim
będzie za późno.
Czterej eksperci natychmiast oprzytomnieli i spojrzeli z zainte-
resowaniem na Amerykanina.
-	Jeżeli dojdzie do wojny, najpierw uderzymy na nich z powiet-
rza. Nam też zależy na tym, żeby ograniczyć straty do minimum,
więc będziemy chcieli rozwalić im wszystkie działa, czołgi, samoloty,
wyrzutnie rakiet, stacje radarowe i ośrodki dowodzenia. Jeśli jednak
Saddam zastosuje broń masowej zagłady, i wy, i my dostaniemy
zdrowo po dupie. Dlatego przede wszystkim musimy ustalić dwie
rzeczy.
Po pierwsze: czym on dysponuje? Jak już się w tym po-
łapiemy, będziemy kombinowali, w jaki sposób mamy się przy-
gotować. Po drugie: gdzie to ukrył, do wszystkich diabłów?
Jak i to odkryjemy, zbombardujemy mu fabryki, magazyny,
czy co tam jeszcze, i wytrącimy mu broń z ręki. Dlatego przy-
glądajcie się dobrze zdjęciom i szukajcie wszystkiego, co może
się wydać choć trochę podejrzane, a my w tym czasie zajmiemy się
firmami, które budowały mu te fabryki, i uczonymi uruchamiają-
cymi produkcję. Myślę, że będą mieli do powiedzenia wiele
ciekawych rzeczy. Jednak Irakijczycy mogli wprowadzić sporo
zmian na własną rękę, więc piłeczka i tak wróci do was, panowie.
Stoi przed wami szansa ocalenia życia wielu żołnierzy, więc
przyłóżcie się zdrowo do roboty. Pokażcie nam, co wam się nie
podoba, a my wyślemy tam bombowce i zrównamy to z ziemią.
Czterej eksperci wyraźnie się ożywili; otrzymali konkretne
zadanie, wiedzieli, czego się od nich oczekuje i co mogą osiągnąć.
Tylko sir Paul sprawiał wrażenie lekko zaszokowanego.
-	Tak... eee... Myślę, że wyrażę opinię wszystkich zebranych,
jeśli podziękuję panu  Sinclairowi za jego...  eee...  wyjaśnienia.
Proponuję, żebyśmy zebrali się ponownie, kiedy panowie z Alder-
maston lub Porton Down będą mogli przekazać nam pierwsze
konkretne informacje.
Po wyjściu z budynku Simon Paxman i Terry Martin skierowali
się spacerkiem w stronę placu Parlamentu. Był ciepły sierpniowy
dzień i na placu jak zwykle tłoczyły się turystyczne autokary.
Mężczyznom udało się znaleźć wolną ławkę u podnóża pomnika
Churchilla, spoglądającego wyniośle z góry na kłębiące się rzesze
zwykłych śmiertelników.
 Zna pan najnowsze doniesienia z Bagdadu? - zapytał
Paxman.
 Oczywiście.
Saddam Husajn ogłosił, że wycofa się z Kuwejtu, jeżeli Izrael
opuści Zachodni Brzeg Jordanu, a Syria wycofa swoje wojska
z Libanu. Organizacja Narodów Zjednoczonych natychmiast od-
rzuciła tę ofertę transakcji wiązanej. Rada Bezpieczeństwa podejmuje
kolejne uchwały, odcinając Irakowi dostęp do ulokowanych za
granicą środków finansowych, wprowadzając zakaz importu ropy
naftowej z tego kraju oraz zawieszając komunikację lotniczą
z Bagdadem, w Kuwejcie zaś armia okupacyjna prowadzi dalej
dzieło zniszczenia.
 Myśli pan, że ta propozycja może mieć jakieś znaczenie?
 Nie. To tylko ruchy pozorne, zresztą łatwe do przewidzenia.
Organizacja Wyzwolenia Palestyny jest zachwycona, ale nikt inny
nie ma zamiaru brać tego poważnie pod uwagę.
 Czy Saddam w ogóle ma jakiś sensowny plan? - zastanawiał
się głośno Paxman. - Jeśli tak, to chyba bardzo głęboko ukryty.
Amerykanie uważają go za wariata.
 Wiem. Widziałem wystąpienie Busha w telewizji.
 Pan też uważa Saddama za wariata?
 I to niebezpiecznego.
 Dlaczego nie poszedł dalej na południe, żeby zająć sau-
dyjskie pola  naftowe?  Druga  taka  okazja na pewno  mu  się
nie trafi. Amerykanie dopiero zaczęli przerzucać sprzęt i ludzi,
zresztą tak samo jak my. W rejonie Zatoki jest już trochę
myśliwców i kilka lotniskowców, ale żadnych wojsk lądowych.
Samo  lotnictwo  z  pewnością  nie  zdołałoby  go  powstrzymać.
Ten generał, którego Amerykanie mianowali głównodowodzą-
cym...
 Schwarzkopf. Norman Schwarzkopf.
 Właśnie.  Powiedział,  że  potrzebuje  co  najmniej  dwóch
miesięcy na skompletowanie sił, aby przeciwstawić się inwazji.
Dlaczego Saddam nie skorzystał z okazji?
 Ponieważ musiałby zaatakować arabskie państwo, z którym
nie ma żadnych konfliktów, a to okryłoby go niesławą i nastawiło
przeciwko niemu wszystkich Arabów. Postąpiłby wbrew tradycji.
On chce rządzić całym światem arabskim i być obiektem uwielbienia,
a nie pogardy.
 Jednak dokonał inwazji na Kuwejt - zauważył Paxman.
 To zupełnie inna sprawa. W tym przypadku mógł twierdzić,
że  chce  tylko  zadośćuczynić  krzywdom, jakie jego  narodowi
wyrządzili imperialiści, ponieważ historycznie Kuwejt zawsze sta-
nowił część Iraku. Tak samo postąpił Nehru, kiedy przyłączył do
Indii portugalskie Goa.
 Daj spokój, Terry. Saddam zagarnął Kuwejt, ponieważ jest
bankrutem. Wszyscy o tym wiemy.
 Rzeczywiście, to był prawdziwy powód, ale jego propaganda
twierdzi, że tylko odzyskał to, co prawnie i tak należało do Iraku.
Takie rzeczy zdarzają się na całym świecie. Indie zajęły Goa, Chiny
zaatakowały Tybet, Indonezja upomniała się o Timor Wschodni,
Argentyna  spróbowała  tego  samego  z  Falklandami.  Wszyscy
twierdzili, że biorą to, co im się należy. W ten sposób można łatwo
zyskać poparcie we własnym kraju.
 W takim razie, dlaczego nie poparli go wszyscy Arabowie? -
zapytał oficer SIS.
 Ponieważ uznali, że tym razem nie ujdzie mu to na sucho.
 I nie ujdzie. Mają rację.
 Ale tylko dzięki Ameryce, a nie krajom arabskim. Jeżeli
zależy mu na poparciu świata arabskiego, musi upokorzyć właśnie
Amerykę, nie któregoś ze swoich sąsiadów. Byłeś kiedyś w Bagdadzie?
 Dawno temu.
 Pełno tam portretów Saddama przedstawiających go jako
wojownika na białym koniu, z podniesionym mieczem. Naturalnie
to całkowita bzdura, bo ten człowiek ma mentalność rzezimieszka
z ciemnej ulicy, ale on chce, by go tak postrzegano.
Paxman wstał z ławki.
-	To wszystko tylko teoretyczne rozważania, Terry, ale dzię-
kuję, że zechciałeś podzielić się ze mną swoimi przemyśleniami.
Problem polega jednak na tym, że ja muszę zajmować się spraw-
dzonymi faktami. Tak czy inaczej, nie bardzo sobie wyobrażam,
w jaki sposób mógłby upokorzyć Amerykę. Jankesi mają pieniądze
i technologię; kiedy będą gotowi, po prostu pstrykną palcami
i z całej tej jego armii nie zostanie nawet jedna kuchnia polowa.
Terry Martin spojrzał w górę, mrużąc oczy oślepione blaskiem
słońca.
 To kwestia ofiar, Simon. Ameryka może zgodzić się na wiele
rzeczy, ale nie na wielkie straty własne. Saddamowi jest wszystko
jedno. Nie obchodzi go los jego ludzi.
 Cóż z tego, jeśli nie ma w zasięgu ręki wystarczającej liczby
Amerykanów.
 Tylko na razie, Simon. Tylko na razie.
Rolls-royce wiozący Ahmada al-Chalifa zatrzymał się bezszeles-
tnie przed wejściem do budynku. Obok przeszklonych drzwi
znajdowała się tablica z dwujęzycznym napisem, informującym po
angielsku i arabsku, że tu właśnie mieści się siedziba Al-Chalifa
Trading Corporation.
Barczysty szofer, pełniący jednocześnie funkcję ochroniarza,
wysiadł zza kierownicy, obszedł samochód i otworzył prawe tylne
drzwi.
Być może nie należało korzystać z rolls-royce'a, zważywszy na
okoliczności, ale kuwejcki milioner kategorycznie sprzeciwił się
sugestiom kierowcy, który proponował, żeby wziąć znacznie skrom-
niejsze i mniej rzucające się w oczy volvo.
- Niech wszyscy zgniją w piekle! - warknął przy śniadaniu,
kiedy zdesperowany szofer wspomniał o irackich żołnierzach
pełniących służbę na posterunkach, które rozstawiono przy wszys-
tkich ważniejszych drogach. Jednak podróż z urządzonego z prze-
pychem domu na luksusowym przedmieściu Andalus do biura
położonego w dzielnicy Szamija przebiegła bez żadnych prze-
szkód.
Dziesięć dni po inwazji zdyscyplinowani zawodowi żołnierze
Gwardii Republikańskiej zniknęli z miasta, ich miejsce zaś zajęła
byle jak wyszkolona zbieranina wieśniaków tworzących Armię
Ludową. Al-Chalifa. nienawidził pierwszych, a dla drugich miał
tylko bezbrzeżną pogardę.
Natychmiast po zajęciu Al-Kuwajt Gwardia Republikańska przy-
stąpiła do systematycznego plądrowania miasta. Ahmad al-Chalifa
widział na własne oczy żołnierzy wynoszących z Banku Narodowego
złote monety i sztabki tworzące 5-miliardowe rezerwy finansowe
Kuwejtu. Nie była to jednak grabież na własną rękę, gdyż złoto
zostało zapakowane do skrzyń i odesłane pod eskortą do Bagdadu.
Los rezerw narodowych podzieliły wyroby jubilerskie wartości
co najmniej miliarda dolarów, które zagarnięto na Złotym
Bazarze.
Gwardziści, których można było łatwo rozpoznać po czarnych
beretach i schludnym wyglądzie, wykonywali swoje obowiązki
sprawnie, i ściśle według rozkazów. Dotyczyło to także kontroli na
drogach. Potem jednak okazało się, że są potrzebni na południu
podbitego kraju, gdzie obsadzono nimi pozycje położone najbliżej
granicy z Arabią Saudyjską.
Zastąpili ich obszarpani, zarośnięci i niezdyscyplinowani żoł-
nierze Armii Ludowej. Trudno było przewidzieć ich reakcje, toteż
wydawali się niebezpieczni - bardzo szybko potwierdziła to seria
zabójstw Kuwejtczyków, którzy podczas kontroli odmówili oddania
pieniędzy, zegarka albo samochodu.
W połowie sierpnia żar lał się z nieba jak roztopiona surówka
z pieca hutniczego. W poszukiwaniu cienia iraccy żołnierze pozrywali
płyty chodnikowe i wybudowali z nich coś w rodzaju małych
kamiennych szałasów. Spędzali tam całe dnie, pojawiając się na
ulicach głównie wczesnym rankiem i o zmierzchu, kiedy to pod
pozorem przeszukiwania samochodów napastowali cywilną ludność
oraz kradli żywność i kosztowności.
Ahmad al-Chalifa zazwyczaj zjawiał się w biurze już o siódmej
rano, ale dziś zaczekał do dziesiątej, kiedy słońce stało wysoko na
niebie, i dzięki temu nie niepokojony przejechał przez miasto. Dwaj
żołnierze w brudnych mundurach niezgrabnie zasalutowali mijającej
ich limuzynie, przypuszczając zapewne, że wiezie ona jakiegoś
irackiego dostojnika.
Oczywiście nie mogło to trwać wiecznie; prędzej czy później
jakiś bandzior wyceluje pistolet w głowę kierowcy i zabierze
rolls-royce'a. Nic nie szkodzi. Kiedy agresorzy zostaną wygnani
z Kuwejtu - Al-Chalifa był pewien, że to nastąpi, choć nie wiedział
dokładnie, kiedy - kupi sobie nowego.
Wyszedł na rozpalony chodnik w olśniewająco białej sobie
i ghutrze z cienkiej bawełnianej tkaniny, którą przytrzymywały na
głowie dwa czarne sznury. Kierowca zatrzasnął drzwi i wrócił na
swoje miejsce, by odprowadzić samochód na parking.
-	Wspomóż biednego człowieka, sajjidi. Od trzech dni nie
miałem nic w ustach.
Mężczyzna w obszarpanym stroju, prawdopodobnie Beduin,
jeszcze przed chwilą siedział w kucki na chodniku w pobliżu
wejścia do budynku, teraz zaś stał przed kupcem, wyciągając bła-
galnie rękę.
Kierowca wyskoczył z samochodu, by odegnać natręta, -lecz
Ahmad al-Chalifa powstrzymał go gestem. Był praktykującym
muzułmaninem, który starał się kierować w życiu naukami Koranu,
jedna z nich zaś głosiła, że należy dawać jałmużnę tak często, jak
tylko jest to możliwe.
- Odstaw samochód - polecił szoferowi, po czym sięgnął do
kieszeni, wydobył z niej portfel i wyjął z niego 10-dinarowy
banknot. Beduin wziął datek w obie ręce, co miało oznaczać, że dar
jest tak szczodry, iż trzeba dwóch rąk, aby go utrzymać.
-	Dziękuję, sajjidi, dziękuję! - A potem, tym samym tonem,
dodał: - Kiedy znajdziesz się już w swoim gabinecie, poślij po
mnie. Mam dla ciebie wieści od twojego syna, który jest na południu.
W pierwszej chwili kupiec pomyślał, że się przesłyszał. Kiedy
otrząsnął się ze zdumienia, Beduin był już kilka kroków od niego
i pieczołowicie chował banknot w fałdach ubrania. Al-Chalifa
wszedł do budynku, skinął głową zgiętemu w głębokim ukłonie
portierowi, po czym, wciąż jeszcze lekko oszołomiony, udał się do
swojego gabinetu na ostatnim piętrze. Zasiadłszy w fotelu za
biurkiem zastanawiał się przez chwilę, po czym wcisnął guzik
interkomu.
-	Przed drzwiami kręci się jakiś Beduin. Chcę z nim poroz-
mawiać. Przyślijcie go na górę.
Jeśli nawet sekretarka pomyślała, że jej pracodawca oszalał, to
nie dała tego po sobie poznać. Kiedy pięć minut później wprowa-
dziła Beduina do gabinetu, tylko jej zmarszczony nos świadczył
o tym, co myśli o woni, jaką roztacza wokół siebie niezwykły gość
szefa.
Zaraz potem wyszła, a wówczas kupiec wskazał żebrakowi
krzesło.
-	Powiedziałeś, że masz wiadomości od mojego syna? -
zapytał szorstko, przypuszczając, że Beduin ma nadzieję otrzymać
banknot o jeszcze wyższym nominale.
-	Tak, panie. Dwa dni temu widziałem go w Chafdży.
Serce biznesmena zabiło gwałtowniej. Od dwóch tygodni nie
miał pojęcia, co dzieje się z jego synem. Nieoficjalnie dowiedział się,
że rankiem w dniu inwazji kapitan Al-Chalifa wystartował z bazy
powietrznej Ahmadi, a potem wszelki ślad po nim zaginął. Żaden
z jego przyjaciół nie wiedział, co się z nim stało.
 Masz od niego list?
 Tak, sajjidi.
Kupiec wyciągnął rękę.
 Daj mi go. Szczodrze cię wynagrodzę.
-	List jest w mojej głowie. Nie mogłem wziąć go ze sobą, więc
nauczyłem się go na pamięć.
-	Znakomicie. W takim razie powiedz mi, co napisał mój syn.
Mikę Martin powtórzył słowo w słowo treść krótkiego listu,
który napisał młody pilot skyhawka.
-	"Drogi ojcze, pomimo swego wyglądu, człowiek, którego
widzisz przed sobą, jest angielskim oficerem..."
Al-Chalifa podskoczył w fotelu i wytrzeszczył oczy na Martina.
-	"...który przedostał się potajemnie do Kuwejtu. Teraz, kiedy
o tym wiesz, jego życie jest w twoich rękach. Proszę cię, abyś mu
zaufał, tak jak on tobie, gdyż będzie potrzebował twojej pomocy.
Jestem cały i zdrów. Przydzielono mnie do bazy Saudyjskich
Sił Powietrznych w Zahranie. Wykonałem jeden lot bojowy
przeciwko Irakijczykom, niszcząc im czołg i ciężarówkę. Teraz
będę walczył u boku Saudyjczyków aż do wyzwolenia naszego
kraju.
Codziennie modlę się do Allaha, aby przybliżył chwilę, kiedy
znów będę mógł paść ci w ramiona. Twój kochający syn, Chalid".
Martin umilkł, kuwejcki biznesmen zaś wstał z fotela, podszedł
do okna i przez chwilę oddychał głęboko. Kiedy udało mu się
zapanować nad emocjami, wrócił za biurko.
 Dziękuję ci. Bardzo dziękuję. Czego ode mnie oczekujesz?
 Okupacja Kuwejtu nie potrwa kilku dni ani nawet kilku
tygodni. Trzeba będzie przetrwać parę miesięcy, chyba że Saddam
zdecyduje się wcześniej wycofać...
 Amerykanie nie przyjdą nam z pomocą?
 Amerykanie, Brytyjczycy, Francuzi i cała reszta koalicji
potrzebuje  czasu  na zgromadzenie  odpowiednich  sił.   Saddam
dysponuje czwartą co do wielkości armią na świecie, liczącą ponad
milion ludzi. Niektórzy do niczego się nie nadają, ale wielu zostało
znakomicie wyszkolonych. Garstka żołnierzy to za mało, żeby
zmusić wojska okupacyjne do odwrotu.
 Rozumiem.
 Tymczasem chodzi o to, żeby zatrzymać w Kuwejcie jak
najwięcej żołnierzy, czołgów i ciężarówek, dzięki czemu Bagdad nie
będzie mógł przerzucić ich nad granicę, gdzie...
 Ma pan na myśli zbrojny opór - przerwał mu Al-Chalifa. -
Kilku chłopców już tego spróbowało: ostrzelali iracki patrol, a zaraz
potem zostali rozniesieni na strzępy ogniem z pistoletów maszy-
nowych.
 Wiem o tym. Byli bardzo dzielni, ale głupi. Takie rzeczy robi
się w inny sposób. Celem nie jest to, żeby wybić do nogi wszystkich
Irakijczyków,  albo  samemu  zginąć  śmiercią  bohatera.  Chodzi
o zmuszenie żołnierzy armii okupacyjnej do ciągłego zachowywania
czujności. Muszą wiedzieć, że nigdy nie są zupełnie bezpieczni, ani
w dzień, ani w nocy.
 Posłuchaj mnie, panie Angliku. Wiem, że masz rację, ale
podejrzewam też, że masz doświadczenie w takich sprawach, a może
nawet zostałeś specjalnie przeszkolony. Ja, niestety, nie. Irakijczycy
to okrutni i mściwi ludzie. Znamy ich od dawna. Jeżeli zrobimy to,
o czym mówisz, spotkamy się z natychmiastowym odwetem.
 To jest jak gwałt, panie Al-Chalifa.
 Gwałt?
 Kobieta może albo walczyć, albo zaniechać wszelkiego oporu.
Jeśli jest posłuszna, zostanie na pewno zgwałcona, prawdopodobnie
zmaltretowana, być może zabita. Jeśli walczy, zostanie być może
zgwałcona, na pewno zmaltretowana, być może zabita.
 Domyślam się, że Kuwejt jest kobietą, Irak zaś gwałcicielem.
W takim razie, po co walczyć?
 Ponieważ kiedy nadejdzie jutrzejszy dzień, każdy Kuwejtczyk
spojrzy w lustro. Pański syn ujrzy w nim twarz wojownika.
Ahmad al-Chalifa przez długą chwilę wpatrywał się bez słowa
w zarośniętą twarz Anglika, po czym odparł:
 Jego ojciec" także. Niech Allah ma litość nad mym narodem.
Czego pan chce? Pieniędzy?
 Dziękuję, tych mi nie brakuje.
Martin miał przy sobie 10 000 kuwejckich dinarów, które
ambasador tego kraju w Londynie podjął z konta w Bank of
Kuwait na rogu Baker i George Street.
 Potrzebuję domu, a właściwie aż sześciu...
 Nie ma sprawy. W mieście są setki, jeśli nie tysiące opusz-
czonych mieszkań.
 To nie mają być mieszkania, tylko wolno stojące domy.
W wielopiętrowych budynkach mieszkalnych zawsze można wpaść
na ciekawskiego sąsiada, a nikogo nie zdziwi widok ubogiego
człowieka, którego właściciel wynajął do sprawowania opieki nad
swoją willą.
 Załatwię to.
 I dokumenty. Prawdziwe, nie fałszowane. Trzy zestawy.
Jeden dla lekarza, Kuwejtczyka, drugi dla hinduskiego księgowego,
trzeci dla ogrodnika spoza miasta.
 W porządku.  Znam paru ludzi w Ministerstwie Spraw
Wewnętrznych. Myślę, że mają jeszcze dostęp do czystych blan-
kietów. A co ze zdjęciami?
-	Jeżeli chodzi o ogrodnika, to proszę wziąć z ulicy jakiegoś
starszego człowieka i zapłacić mu za pozowanie do fotografii.
Lekarzem i księgowym może zostać jakiś młody mężczyzna z pań-
skiej firmy, który jest do mnie choć trochę podobny. Musi być
koniecznie ogolony. Nikt nie dopatrzy się różnicy, bo te fotografie
zawsze są marnej jakości.
Oprócz tego muszę mieć trzy samochody. Białe kombi, jeepa
z napędem na cztery koła i starą, obdrapaną furgonetkę. Dla
każdego garaż i nowe numery rejestracyjne.
-	To też da się załatwić. W jaki sposób odbierze pan dokumen-
ty, klucze od domów i kluczyki do samochodów?
-	Wie pan, gdzie jest chrześcijański cmentarz?
Al-Chalifa zmarszczył brwi.
- Słyszałem o nim, ale nigdy tam nie byłem. Dlaczego
pan pyta?
-	Znajduje się przy ulicy Dżahry w Sulajbichat, tuż obok
głównego cmentarza muzułmańskiego.  Wchodzi się -tam przez
boczną furtkę, przy której jest mała tabliczka z napisem "Dla
chrześcijan".   Leżą  tam  głównie  Libańczycy  i  Syryjczycy,   ale
są też Filipińczycy i Chińczycy.  W kącie po prawej  stronie
znajdzie pan marmurowy nagrobek kupca, niejakiego Sheptona.
Jedna z płytek jest obluzowana, a pod nią wygrzebałem niewielkie
zagłębienie. Proszę tam wszystko zostawić, podobnie jak ewen-
tualną wiadomość. Byłoby dobrze, żeby zaglądał pan tam raz
na tydzień,  bo w ten  sam  sposób ja  będę się  kontaktował
z panem.
Oszołomiony Al-Chalifa potrząsnął głową.
-	Nigdy w życiu nie robiłem czegoś takiego.
Mikę Martin zniknął w ludzkim rojowisku wypełniającym wąskie
uliczki i zaułki. Pięć dni później pod obluzowaną marmurową
płytką w nagrobnym pomniku Able'a Sheptona znalazł trzy dowody
tożsamości, trzy zestawy kluczyków samochodowych łącznie z klu-
czami do garaży i ich adresami, oraz pięć kluczy z adresami domów
na przywieszkach.
Nie minęły nawet dwa dni, jak iracka ciężarówka wracająca do
miasta najechała na coś i wyleciała z hukiem w powietrze.
Chip Barber, szef Wydziału Bliskowschodniego CIA, przebywał
w Tel-Awiwie już od dwóch dni, kiedy w biurze, które przydzielono
mu w budynku ambasady, rozległ się brzęczyk telefonu. Dzwonił
miejscowy rezydent Agencji.
- Wszystko w porządku, Chip. Facet wrócił już do miasta.
Umówiłem nas na spotkanie o czwartej po południu, więc potem
powinieneś jeszcze zdążyć na ostatni samolot do Stanów. Chłopcy
powiedzieli, że przyjadą po nas do biura.
Rezydent dzwonił spoza terenu ambasady, w związku z czym
posługiwał się ogólnikami na wypadek, gdyby założono podsłuch.
Rzeczywiście, miał rację, ale podsłuch zamontowali Izraelczycy,
którzy i tak o wszystkim wiedzieli.
"Facetem" był generał Jaakow "Kobi" Dror, dyrektor Mosadu,
"biuro" oznaczało ambasadę, "chłopcy" zaś okazali się dwoma
członkami osobistej ochrony Drora, którzy dziesięć po trzeciej
zajechali pod bramę samochodem z prywatnymi tablicami rejest-
racyjnymi.
Barber pomyślał, że pięćdziesiąt minut zapasu to sporo, jeśli
wziąć pod uwagę fakt, że kwatera główna Mosadu mieści się
niezbyt daleko od ambasady USA, bo w budynku Hadar Dafna
przy bulwarze Króla Saula. Okazało się jednak, że spotkanie
odbędzie się gdzie indziej, gdyż samochód wyjechał z miasta
kierując się na północ, minął lotnisko wojskowe Sade Dow, potem
zaś skręcił na szosę prowadzącą do Hajfy.
Właśnie przy tej trasie, tuż za Hercliją, znajduje się duży
zespół hotelowo-wypoczynkowy o niewyszukanej nazwie Country
Club. Przyjeżdżają tam głównie zamożni Żydzi z różnych krajów
świata, aby wypocząć w luksusowych warunkach, korzystając
z rozlicznych atrakcji proponowanych przez gościnnych gos-
podarzy. Mało kto z nich spogląda na dominujące nad okolicą
wzgórze.
Gdyby to jednak zrobili, dostrzegliby na jego szczycie okazały
budynek, z którego z pewnością roztacza się wspaniały widok na
sąsiednie wzniesienia, a także na morze. Gdyby zaś zapytali, co to
za budowla, usłyszeliby, że jest to letnia rezydencja premiera.
Rzeczywiście, premier Izraela zjawia się tam od czasu do czasu
jako jeden z nielicznych, którym wolno to uczynić, gdyż w rzeczywis-
tości W budynku na szczycie wzgórza mieści się szkoła agentów
Mosadu, znana wśród funkcjonariuszy izraelskiego wywiadu jako
Midrasza.
Jaakow Dror przyjął dwóch Amerykanów w swoim gabinecie
na ostatnim piętrze, w jasnym i obszernym pokoju, z klimatyzacją,
która działała na pełnych obrotach. Sam Dror był niskim, krępym
mężczyzną w przepisowej koszuli z krótkim rękawem, przepisowo
rozpiętej na piersi, palił też przepisowe sześćdziesiąt papierosów
dziennie.
Barber spojrzał z nadzieją na klimatyzator; dym papierosowy
zdecydowanie nie służył jego zatokom.
Szef izraelskich szpiegów wstał zza biurka i lekko utykając
wyszedł gościom na spotkanie.
-	Chip, stary przyjacielu, jak się miewasz?
Serdecznie uściskał znacznie od siebie wyższego Amerykanina.
Uwielbiał przemawiać jak aktor dramatyczny i odgrywać rolę
dobrodusznego niedźwiedzia, co nie miało nic wspólnego z rzeczy-
wistością. W wielu misjach," w których uczestniczył jako katsa, czyli
oficer dowodzący operacją, udowodnił, że jest niezwykle inteligent-
nym i niebezpiecznym człowiekiem.
Chip Barber nie pozostał dłużny, jeśli chodzi o serdeczności.
Obaj mężczyźni znali się od dawna, obaj też mieli co wspominać.
W przypadku Barbera jednym z najświeższych wspomnień była
sprawa Jonathana Pollarda z wywiadu Marynarki Wojennej,
skazanego przez sąd wojskowy za dostarczanie poufnych informacji
Izraelowi. Nie ulegało najmniejszej wątpliwości, iż Pollarda "pro-
wadził" osobiście Kobi Dror.
Po dziesięciu minutach rozmowa zeszła na zasadniczy temat:
Irak.
-	Powiem ci coś, Chip: moim zdaniem rozgrywacie to dokład-
nie tak, jak należy.
Dror nalał gościowi kolejną filiżankę kawy tak mocnej, że
Amerykanin zaczął się już poważnie obawiać, czy uda mu się
zasnąć przez kilka najbliższych dni, po czym zdusił w wielkiej
kryształowej popielniczce trzeciego papierosa. Barber przez chwilę
usiłował nie oddychać, ale wreszcie się poddał.
 Jeżeli Saddam nie wycofa się i będziemy musieli wkroczyć
do akcji, zaczniemy od zmasowanego uderzenia powietrznego.
 Naturalnie.
-	Najważniejsze, żeby udało się zniszczyć jego broń masowej
zagłady. Was także powinno to interesować, Kobi. Przydałaby nam
się wasza pomoc.
-- Chip, my chodzimy koło tej sprawy od lat. Do licha, nawet
ostrzegaliśmy was, co może z tego wyniknąć. Jak myślisz, dla kogo
są przeznaczone te gazy i bakterie? Dla nas. Alarmowaliśmy kogo
się dało, ale nikt się nie przejmował, a jak rozpieprzyliśmy mu
reaktory w Osirak, dzięki czemu cofnął się o dziesięć lat w pracach
nad bombą atomową, cały świat nas potępił. Stany Zjednoczone
także.
 Obaj wiemy, że to były tylko pozory.
 W porządku, Chip. Ale teraz, kiedy chodzi o życie Amery-
kanów, to już nie jest na pokaz, prawda? Teraz, kiedy mogą zginąć
wasi żołnierze...
-	Kobi, wolałbym, żebyś wyzbył się paranoicznego spojrzenia
na świat.
-	Pieprzysz, Chip. Posłuchaj: nie mamy nic przeciwko temu,
żebyście rozwalili mu jego fabryki gazów bojowych, laboratoria
przygotowujące  broń  biologiczną  i  reaktory  atomowe.  Wręcz
przeciwnie,  bardzo  nam to pasuje.  Ze względu na  arabskich
sojuszników wuja Sama nie możemy wtrącać się do awantury. Tak
więc, jeżeli ktoś ma tu jakieś pretensje, to na pewno nie Izrael.
Przekazaliśmy wam wszystko co wiedzieliśmy o jego próbach
skonstruowania tajnej broni. Wszystko co do słowa.
-	Ale my potrzebujemy czegoś więcej, Kobi. Zgoda, przez
ostatnie lata trochę za mało uwagi poświęcaliśmy Irakowi, ale
przecież mieliśmy na głowie zimną wojnę. Teraz, kiedy na tapecie
pojawił się Irak, okazało się, że za mało wiemy. Potrzebujemy
informacji, ale nie bazarowych plotek, tylko konkretnych, stu-
procentowo pewnych danych ze szczytów władzy. Dlatego pytam
cię wprost: czy macie jakiegoś człowieka w najwęższym kręgu
wtajemniczenia w Bagdadzie? Musimy uzyskać odpowiedzi na wiele
pytań i jesteśmy gotowi za nie zapłacić. Znamy zasady.
Kobi Dror przez dłuższą chwilę przyglądał się w zamyśleniu
dymowi unoszącemu się z papierosa. Dwaj pozostali oficerowie
wbili spojrzenia w blat biurka.
- Możesz mi wierzyć, Chip - powiedział wreszcie cicho
dyrektor Mosadu. - Gdybyśmy w tej chwili mieli jakiegoś agenta
w irackim rządzie, na pewno byśmy go wam przekazali. Daję ci na
to moje słowo.
Generał Dror wyjaśnił później rozgniewanemu premierowi
Izraela, że wówczas, kiedy wypowiedział te słowa, były one całkowitą
prawdą.
Mimo wszystko powinien był jednak wspomnieć o Jerychu.

Rozdział szósty
Gdyby Mikę nie zauważył go pierwszy, chłopak z pewnością
musiałby zginąć. Martin jechał obdrapaną, przerdzewiałą furgonetką
załadowaną arbuzami, które kupił na jednej z farm w pobliżu
Dżahry, kiedy nagle dostrzegł głowę w białym zawoju wychylającą
się co jakiś czas zza ciągnącej się wzdłuż szosy pryzmy żwiru, obok
niej zaś lśniącą w słońcu lufę karabinu.
Furgonetka znakomicie spełniała swoje zadanie. Chciał, żeby
wyglądała jak najgorzej, gdyż przypuszczał - całkiem słusznie, jak
się miało okazać - że prędzej czy później Irakijczycy zaczną
rekwirować prezentujące się jako tako samochody.
Błyskawicznie zerknął we wsteczne lusterko, zahamował i zjechał
na pobocze. Szosą od strony Dżahry nadjeżdżała ciężarówka
załadowana żołnierzami Armii Ludowej.
Młody Kuwejtczyk złożył się już do strzału, kiedy nagle jakaś
silna ręka zasłoniła mu usta i ktoś wyszarpnął karabin ze spoconych
z emocji dłoni.
- Nie wydaje mi się, żebyś naprawdę chciał dzisiaj umrzeć -
usłyszał czyjś stłumiony głos. Ciężarówka minęła jego kryjówkę
i po chwili zniknęła w oddali. Chłopak, i tak już zdenerwowany
tym, co miał zamiar zrobić, teraz był wręcz przerażony.
Kiedy żelazny uchwyt zelżał, odwrócił się gwałtownie na plecy
i spojrzał na napastnika. Obok niego klęczał wysoki Beduin
o przeszywającym spojrzeniu czarnych oczu i okolonej brodą
twarzy.
 Kim... kim jesteś? - wyjąkał chłopiec.
 Kimś, kto wie, że nie należy zabijać jednego Irakijczyka,
jeżeli w tej samej ciężarówce siedzi ich jeszcze dwudziestu. Przyszed-
łeś na piechotę?
 Nie.
Chłopak miał jakieś dwadzieścia lat i usilnie starał się zapuścić
pierwszą brodę. Pojazdem okazał się skuter zaparkowany w cieniu
drzew, 20 metrów od szosy. Beduin westchnął ciężko, po czym
zaprowadził chłopca do furgonetki. Minutę później samochód
podjechał do sterty żwiru, karabin - zabytkowy lee enfield 303,
który chłopiec wyszperał chyba w sklepie ze starociami - trafił pod
arbuzy, skuter zaś wylądował na owocach. Kilka z nich pękło.
-	Wsiadaj - polecił krótko Beduin.
Furgonetka zatrzymała się ponownie dopiero w cichym zakątku
niedaleko portu.
-	A teraz powiedz mi, co właściwie chciałeś zrobić - zażądał
kierowca.
Chłopiec wbił wzrok w upstrzoną muchami przednią szybę.
Oczy zaszły mu łzami, usta zaś zaczęły drżeć jak w febrze.
-	Oni... zgwałcili moją siostrę - wyszeptał. - Jest pielęgniar-
ką. Szpital Al-Adan. Było ich czterech...
Beduin poważnie skinął głową.
 Domyślam się, że postanowiłeś zabijać Irakijczyków?
 Tak! Chcę zabić tylu, ilu będę mógł. Zanim umrę.
 Dowcip polega właśnie na tym, żeby nie umrzeć. Jeżeli
zgodzisz się ze mną, być może spróbuję cię trochę podszkolić.
W przeciwnym razie załatwią cię w ciągu jednego dnia.
 Beduini nie walczą! - parsknął pogardliwie chłopak.
 Słyszałeś  kiedyś  o  Legionie  Arabskim? -  Młodzieniec
milczał. - A o księciu Fajsalu i powstaniu arabskim? To wszystko
byli Beduini. Jesteś sam, czy znasz jeszcze kogoś, kto myśli podobnie
jak ty?
Okazało się, że chłopak studiuje prawo na Uniwersytecie
Kuwejckim.
 Jest nas pięciu. Wszyscy marzymy o tym samym. Ja po-
stanowiłem spróbować pierwszy.
 Zapamiętaj ten adres. - Beduin podał chłopcu adres willi
przy bocznej uliczce w dzielnicy Jarmuk. Młody zapaleniec dopiero
za trzecim razem powtórzył go bez pomyłki. Na wszelki wypadek
Martin kazał mu wyrecytować adres głośno jeszcze dwadzieścia
razy. - Dzisiaj wieczorem o siódmej. Będzie już ciemno, ale do
godziny policyjnej zostaną jeszcze trzy godziny. Przyjeżdżajcie
pojedynczo. Pojazdy zostawcie w odległości co najmniej 200 metrów
od domu. Do willi też wchodźcie pojedynczo, co dwie minuty.
Furtka i drzwi będą otwarte.
W chwilę potem odprowadził wzrokiem chłopca na skuterze
i ponownie westchnął. Bardzo surowy materiał, ale na razie nie
mógł liczyć na nic więcej.
Młodzi ludzie zjawili się na czas. Martin obserwował ich
z płaskiego dachu po przeciwnej stronie ulicy. Zachowywali się
nerwowo i niepewnie, co chwila oglądając się za siebie i przemykając
chyłkiem tuż przy parkanach. Chyba naoglądali się zbyt wiele
filmów z Bogartem. Kiedy jeden za drugim zniknęli we wnętrzu
willi, zaczekał jeszcze dziesięć minut, ale nigdzie nie dostrzegł
niczego podejrzanego. Bezszelestnie ześlizgnął się z dachu, i wszedł
do willi tylnymi drzwiami. Cała piątka siedziała w salonie przy
zapalonym świetle i odsuniętych zasłonach. Czterech młodych
mężczyzn i dziewczyna, wszyscy bardzo spięci.
Spoglądali na drzwi prowadzące do hallu, podczas gdy on
pojawił się od kuchni. Zrobił to tak cicho, że nie zdążyli odwrócić
się w jego stronę, zaraz potem zaś zgasił światło.
-	Zasuńcie zasłony - polecił półgłosem. Zrobiła to dzie-
wczyna.  Dopiero kiedy wróciła na miejsce, ponownie włączył
światło.
-	Nigdy nie siedźcie przy włączonym świetle i odsłoniętych
oknach - upomniał ich. - Nikt nie powinien was widzieć
razem.
Domy, do których otrzymał klucze od Al-Chalify, podzielił na
dwie grupy: mieszkał na zmianę w czterech willach, przenosząc się
z jednej do drugiej bez żadnego ustalonego z góry porządku, za
każdym razem zostawiając znane tylko sobie znaki - na przykład
liść wetknięty w zamek albo nitkę rozciągniętą na dywanie. Gdyby
po powrocie nie znalazł jakiegoś z nich, albo przekonał się, że
został poruszony, miałby pewność, że ktoś złożył tu wizytę.
W pozostałych dwóch willach zostawił połowę sprzętu, przeniesio-
nego z kryjówki na pustyni. Dom, w którym postanowił spotkać się
z młodymi ludźmi, był najmniej przydatną z jego rezydencji, teraz
zaś Martin miał zamiar zupełnie przestać z niego korzystać.
Prawie wszyscy studiowali, z wyjątkiem jednego, pracownika
banku. Mikę poprosił, żeby się przedstawili.
 Teraz potrzebujecie nowych imion.  - Nadał każdemu
pseudonim. - Nikt inny nie może ich znać, nawet rodzice albo
rodzeństwo.  Dzięki temu zawsze będziecie mieć pewność, czy
wiadomość albo przesyłka pochodzi od kogoś z nas.
 A jak ty będziesz się nazywał? - zapytała dziewczyna, która
przed chwilą otrzymała imię Rana.
 "Beduin" w zupełności wystarczy. Możesz mi powtórzyć ten
adres? - zwrócił się do chłopca spotkanego przy drodze. Ten
wyjął z kieszeni zmiętą kartkę, którą Martin natychmiast mu
odebrał. - Żadnych notatek.  Wszystko musi być w pamięci.
Żołnierze Armii Ludowej to przygłupy, ale w tajnej policji służą
bardzo inteligentni ludzie. Jakbyś się wytłumaczył, gdyby przyłapa-
no cię z czymś takim?
Okazało się, że troje konspiratorów zapisało sobie adres willi.
Martin kazał im natychmiast spalić notatki.
 Jak dobrze znacie miasto?
 Myślę, że całkiem nieźle - odparł najstarszy,  25-letni
urzędnik bankowy.
 To nie wystarczy. Jutro niech każdy z was kupi sobie
dokładny plan i nauczy się go na pamięć. Musicie znać każdą
uliczkę i alejkę, każdy plac i ogród, każdy przesmyk i zaułek, każdy
ważny budynek. Chyba zauważyliście już, że tabliczki z nazwami
ulic giną jak zaczarowane?
Skinęli głowami. Piętnaście dni po inwazji Kuwejtczycy zdążyli
już dojść do siebie po pierwszym wstrząsie i podjęli próbę
biernego oporu. Była to całkowicie spontaniczna i nieskoor-
dynowana akcja, która zaczęła się od zrywania tabliczek z na-
zwami ulic. Al-Kuwajt i tak jest miastem o dość skomplikowanej
topografii, natomiast bez oznaczeń ulic zamienił się w prawdziwy
labirynt.
Wojskowe patrole miały ogromne kłopoty z powrotem do
koszar, tajna policja zaś musiała nieźle się napocić, aby odnaleźć
podejrzanego pod wskazanym lub zdobytym adresem. Także
drogowskazy umieszczone na głównych skrzyżowaniach znikały
nocą  w  niewytłumaczalny  sposób  albo  zmieniały  położenie,
przyczyniając  się do  powiększenia i  tak już całkiem  sporego
bałaganu.
Podczas pierwszego spotkania Martin wygłosił dwugodzinny
wykład na temat podstawowych zasad konspiracji: Za każdym
razem, kiedy udajesz się w podróż lub na spotkanie, przygotuj sobie
jakieś wiarygodne wytłumaczenie. Nigdy nie noś przy sobie doku-
mentów ani notatek, które mogłyby posłużyć jako dowód przeciwko
tobie. Zawsze okazuj szacunek żołnierzom nieprzyjaciela i nie ufaj
nikomu obcemu.
- Od tej pory w ciele każdego z was zamieszkuje dwóch ludzi.
Jeden, którego wszyscy znali do tej pory: student, urzędnik,
ktokolwiek. Jest uprzejmy, uczynny, niewinny, nieszkodliwy, zawsze
przestrzega prawa. Irakijczycy zostawią go w spokoju, ponieważ
nie stanowi dla nich żadnego zagrożenia. Nie wypowiada się
obraźliwie o ich kraju, nie bezcześci ich flagi ani portretu przywódcy.
Al-Aman al-Amm nie ma żadnego powodu, żeby wziąć go pod
lupę. Drugi człowiek pojawia się tylko przy specjalnych okazjach,
podczas realizacji zadania. Jest dobrze wyszkolony, niebezpieczny,
i stara się uniknąć śmierci.
Mówił im, w jaki sposób zapewnić sobie bezpieczeństwo udając
się na tajne spotkanie. Należy zjawić się sporo wcześniej i zostawić
pojazd w pewnej odległości, a następnie przez co najmniej dwadzieś-
cia minut obserwować z ukrycia okolicę, najwięcej uwagi po-
święcając dachom pobliskich budynków. Trzeba także wytężać
słuch, gdyż w każdej chwili może rozlec się szurgot żołnierskich
butów.
Zakończył wykład na tyle wcześnie, żeby bez problemów zdążyli
dotrzeć do domów przed godziną policyjną. Młodzi konspiratorzy
nie kryli rozczarowania.
 A co z nieprzyjaciółmi? Kiedy zaczniemy ich zabijać?
 Wtedy, kiedy się tego nauczycie.
 Czy nie ma nic, co moglibyśmy robić już teraz?
 Hm... W jaki sposób Irakijczycy poruszają się po mieście?
Na piechotę?
-	Nie.  Ciężarówkami, jeepami  oraz - coraz częściej  -
kradzionymi samochodami osobowymi.
-	Wszystkie one mają korki wlewu paliwa, w większości nie
zamykane na kluczyki. Wystarczy, jeżeli do baku wrzucicie dwa-
dzieścia kostek cukru. Cukier rozpuści się w benzynie, dotrze wraz
z nią do gaźnika, a tam pod wpływem wysokiej temperatury
zakrzepnie, unieruchamiając silnik. Uważajcie jednak, żeby was nie
schwytano. Pracujcie parami, najlepiej po zapadnięciu zmroku.
Jeden się rozgląda, drugi wrzuca kostki do baku. Nie zapomnijcie
zakręcić korka. Cała operacja nie powinna trwać dłużej niż dziesięć
sekund.
Weźcie drewniany klocek o bokach długości mniej więcej
dziesięciu centymetrów, przebijcie go czterema długimi, stalowymi
gwoździami i wepchnijcie pod oponę nieruchomego pojazdu.
W Kuwejcie jest dużo szczurów, a więc są też sklepy, w których
można dostać trutkę. Kupcie białą, na bazie strychniny, domieszajcie
do surowego ciasta, które dostaniecie u piekarza, i upieczcie chleb.
Pamiętajcie, żeby robić to w gumowych rękawiczkach, które zaraz
potem spalicie, i tylko wówczas, kiedy będziecie sami w domu.
Młodzi ludzie wpatrywali się w Martina z szeroko otwartymi
ustami.
 Mamy rozdawać chleb Irakijczykom?
 Skądże znowu. Po prostu nieście go w koszyku albo wrzućcie
do bagażnika. Sami go zabiorą, kiedy będą was kontrolować.
Zobaczymy się za sześć dni.
Już cztery dni później irackim samochodom zaczęły zdarzać
się niewyjaśnione awarie. Większość pojazdów odholowano do
koszar, ale sześć ciężarówek i cztery jeepy zostały tam, gdzie
odmówiły posłuszeństwa. Mechanicy wkrótce odkryli przyczynę
awarii, lecz nikt nie potrafił ustalić, kto był ich sprawcą. Nastała
plaga poprzebijanych opon; tajnej policji przekazano kilka dre-
wnianych klocków ze stalowymi gwoździami, a jej kipiący bezsilną
wściekłością funkcjonariusze pobili na ulicach kilku przypad-
kowych przechodniów.
Potem szpitale zapełniły się chorymi żołnierzami. Wszyscy mieli
gwałtowne torsje i skarżyli się na bóle żołądka. Ponieważ armia nie
troszczyła się o ich wyżywienie, jedli to, co udało im się zdobyć
podczas patrolowania miasta, uznano więc, że przyczyną zatruć jest
nie przegotowana woda.
Jednak kiedy w szpitalu Amin pewien laborant przeprowadził
analizę próbki treści żołądkowej jednego z Irakijczyków, podrapał
się z zakłopotaniem po głowie i zastukał do drzwi gabinetu swego
bezpośredniego zwierzchnika.
-	Wygląda  na  to,  panie  profesorze,  że  zżarł  trutkę  na
szczury, choć on sam twierdzi, że od trzech dni jadł tylko chleb
i owoce.
Profesor nie ukrywał zdziwienia.
 Iracki chleb?
 Nie, bo już od tygodnia nie mieli żadnych dostaw. Zabrał go
jakiemuś przechodniowi.
 Gdzie są te próbki?
 Na stole w laboratorium. Pomyślałem sobie, że najpierw
powiem o tym panu.
-	I dobrze zrobiłeś. A teraz zniszcz je i zapomnij, że kiedykol-
wiek istniały, rozumiesz?
Kiedy laborant wyszedł, profesor przez dłuższą chwilę siedział
za biurkiem, kręcąc ze zdumieniem głową. Trutka na szczury! Do
licha, kto mógł wpaść na taki pomysł?
Komitet Meduza zebrał się ponownie 30 sierpnia, ponieważ
doktor bakteriologii z Porton Down doszedł do wniosku, że
rozeznał się już we wszystkim, co w obecnej chwili wywiad wiedział
o irackim programie produkcji broni bakteriologicznej.
- Obawiam się, że nie jest to nic pewnego - zaczął doktor
Bryant. - Przede wszystkim dlatego, że badania te da się prowadzić
właściwie w każdym przyzwoicie wyposażonym laboratorium,
w dodatku bez użycia substancji albo sprzętu, które trzeba by
sprowadzać z zagranicy.
Dziedzina nauki, jaką mam przyjemność reprezentować, działa
przede wszystkim ku pożytkowi ludzkości, zajmując się poszukiwa-
niem sposobów leczenia różnych chorób. Nie ma więc nic niezwyk-
łego w tym, że rozwijający się kraj prowadzi badania nad beri-beri,
żółtą febrą, malarią, cholerą, tyfusem albo żółtaczką. Wymieniłem
tylko choroby gnębiące ludzi, ale jest jeszcze mnóstwo zwierzęcych,
stanowiących przedmiot zainteresowania weterynarzy.
- A więc właściwie nie można jednoznacznie stwierdzić,
czy Irak dysponuje obecnie bronią bakteriologiczną? - zapytał
Sinclair z CIA.
 Właściwie nie - odparł Bryant. - Udało nam się natomiast
ustalić, że w roku 1974, kiedy Saddam Husajn, że tak powiem, nie
zasiadał jeszcze na tronie...
 Był wtedy wiceprezydentem, ale odgrywał już ważną rolę
w państwie - wtrącił Terry Martin.
 Tak, oczywiście... A więc, Irak zawarł wówczas kontrakt
z Instytutem Metrieux w Paryżu na dostawę nowoczesnego, w pełni
wyposażonego laboratorium, w którym miały być prowadzone
badania nad chorobami zwierzęcymi.
 A co z tymi historiami o możliwościach wykorzystania
wąglika przeciwko ludziom? - zapytał Amerykanin.
 To także jest całkiem możliwe.  Wąglik atakuje przede
wszystkim bydło oraz inne zwierzęta domowe, ale może też przenieść
się na człowieka, jeżeli ten spożyje zarażoną żywność. Nie wiem,
czy panowie pamiętacie,  ale podczas drugiej wojny światowej
Wielka Brytania prowadziła eksperymenty z wąglikiem na małej
wysepce Grinard należącej do archipelagu Hebryd. Otóż wysepka
ta nadal objęta jest kwarantanną.
 Aż takie to niebezpieczne? Gdzie Husajn mógłby zdobyć tę
zarazę?
 Właśnie na tym polega cały problem, panie Sinclair. Na
pewno nie zgłosił się do żadnego renomowanego laboratorium
w Europie ani w Ameryce i nie powiedział: "Dajcie no mi parę
przyzwoitych kultur wąglika, bo chcę wykorzystać je przeciwko
ludziom". Zresztą wcale nie musiałby tego robić. W całym Trzecim
Świecie jest mnóstwo zarażonego bydła. Wystarczy kupić kilka
chorych sztuk, a po takiej transakcji nie zostanie żaden ślad
w dokumentach.
 Tak więc jest całkiem możliwe, że Saddam byłby w stanie
wykorzystać tę chorobę przeciwko naszym wojskom, ale nie mamy
na to żadnego dowodu? - zapytał sir Paul Spruce trzymając złoty
długopis zawieszony nad czystą kartką.
 Tak jest - potwierdził Bryant. - Ale to była zła wia-
domość. Dobra wygląda w ten sposób, że mam poważne wąt-
pliwości, czy akurat wąglik stanowiłby najlepszą broń przeciwko
zbliżającej się armii. Wydaje mi się, że kiedy nieprzyjaciel atakuje,
pierwszym zadaniem strony przeciwnej jest powstrzymanie jego
impetu, prawda?
 Mniej więcej - potwierdził Sinclair.
 Otóż wąglik na pewno by tego nie dokonał. Co prawda jego
przetrwalniki bakteryjne, rozrzucone przez samoloty albo wybu-
chające pociski stałyby się źródłem zakażenia, pamiętajmy jednak,
że warunki panujące na pustyni wyjątkowo nie sprzyjają roz-
mnażaniu się tych bakterii. Poza tym, człowiek musiałby zjeść
mięso zarażonego zwierzęcia albo napić się mleka, a z tego, co
wiem, nasi żołnierze będą jeść wyłącznie szczelnie pakowaną żywność
i pić butelkowaną wodę?
 Już teraz to robią.
 W takim razie pozostaje tylko jeden możliwy sposób zara-
żenia:  poprzez drogi oddechowe.  Bakterie muszą wniknąć do
ludzkiego organizmu przez przewód pokarmowy albo trafić do
płuc. Podejrzewam jednak, że ze względu na niebezpieczeństwo
ataku chemicznego każdy amerykański żołnierz zostanie wyposażo-
ny w maskę przeciwgazową?
 Tak jest.
 Nasi też - dodał pośpiesznie sir Paul.
 Skoro tak,  to wąglik możemy ostatecznie wykreślić -
stwierdził Bryant. - W przeciwieństwie do gazów bojowych nie
powstrzymałby  atakującej  armii,  a  ci,  którzy jednak  by  się
zarazili, zostaliby wyleczeni silnymi antybiotykami. Poza tym, jest
jeszcze coś takiego jak okres wylęgania. Żołnierze mogliby wygrać
wojnę i dopiero wtedy zachorować. Wydaje mi się, że należy
traktować go raczej jako potencjalną broń terrorystów niż środek
przydatny na polu walki. Co innego, gdyby zakazić wąglikiem
ujęcie wody jakiegoś dużego miasta; w takim wypadku doszłoby
do wybuchu epidemii, wobec której służby medyczne mogłyby
okazać się bezradne. Jeżeli jednak miałbym spryskiwać czymś
wojsko na pustyni, to wybrałbym jakiś gaz paraliżujący działanie
systemu nerwowego. Jest niewidoczny, a na efekty nie trzeba
długo czekać.
 Zakładając jednak, że Saddam dysponuje centralnym labo-
ratorium zajmującym się badaniami nad bronią bakteriologiczną,
czy istnieje jakiś sposób, aby ustalić, gdzie ono się znajduje? -
zapytał sir Paul Spruce.
 Przede wszystkim skontaktowałbym się z zachodnimi in-
stytutami weterynaryjnymi oraz ze współpracującymi z nimi nauko-
wcami. Trzeba sprawdzić, czy w ciągu minionych dziesięciu lat
Bagdad proponował im jakieś atrakcyjne stypendia, a jeżeli tak, to
należy dotrzeć do tych, którzy z nich skorzystali, i dowiedzieć się,
czy podczas pobytu w Iraku zdarzyło się, żeby kategorycznie
zakazano im wstępu do jakiegoś instytutu albo laboratorium. Jeśli
tak, to mamy obiekt, którego szukamy.
Sinclair i Paxman pilnie wszystko notowali. Zanosiło się na
sporą robotę.
 Jeżeli jednak nie - ciągnął Bryant - to warto spróbować
z drugiej strony, na przykład u jakiegoś irackiego specjalisty w tej
dziedzinie, który wyemigrował na Zachód. Nas, bakteriologów, nie
ma zbyt wielu i zazwyczaj dość dobrze wiemy, jakie badania
prowadzą koledzy w kraju, nawet jeśli w grę wchodzi państwo,
gdzie panuje ustrój totalitarny. Takiemu człowiekowi mogło co
nieco obić się o uszy.
 Jesteśmy panu ogromnie wdzięczni za wyjaśnienia, doktorze
Bryant - powiedział  sir  Paul  i  uczestnicy  zebrania  zaczęli
podnosić się z foteli. - Mnóstwo dodatkowej pracy dla naszych
detektywów, co, panie Sinclair? Podobno doktor Reinhart z Po-
rton Down najdalej za dwa tygodnie będzie mógł przedstawić
nam swoje ustalenia dotyczące irackich gazów bojowych. Rzecz
jasna, zostaniecie panowie poinformowani  o terminie naszego
kolejnego spotkania, a tymczasem dziękuję za uczestnictwo w dzi-
siejszym.
Leżeli nieruchomo na piasku, obserwując, jak nad pustynią
powoli wstaje nowy dzień. Kiedy minionego wieczoru młodzi
ludzie stawili się w domu Beduina, żaden z nich nie przypuszczał,
że spotkanie potrwa tak długo. Byli pewni, że czeka ich kolejny
wykład.
Nie wzięli ciepłych ubrań, a noce na pustyni są bardzo chłodne,
nawet pod koniec sierpnia. Drżeli teraz z zimna, zastanawiając się,
co powinni powiedzieć zdenerwowanym rodzicom. Że zasiedzieli się
u kolegów i nie chcieli ryzykować powrotu po godzinie policyjnej?
W takim razie, dlaczego nie zatelefonowali? Bo nie mogli się
dodzwonić... To będzie musiało wystarczyć.
Troje spośród pięciorga zastanawiało się także, czy podjęli
właściwą decyzję, ale teraz było już za późno, żeby się wycofać.
Beduin powiedział im tylko tyle, że nadeszła pora, by wzięli udział
w prawdziwej akcji, po czym zaprowadził ich do poobijanego jeepa,
zaparkowanego dwie przecznice od domu. Jeszcze przed godziną
policyjną znaleźli się za miastem, na płaskiej, pokrytej ubitym
piaskiem pustyni. Choć wytężali wzrok, nie dostrzegli na niej
żywego ducha.
Po mniej więcej 30-kilometrowej podróży wśród łagodnych
wydm dotarli do wąskiej drogi łączącej - tak im się przynajmniej
wydawało - leżące na wschodzie pole naftowe Manakisz z bieg-
nącą na zachód od nich szosą. Wszystkie pola naftowe zostały już
obsadzone przez Irakijczyków, na głównych drogach zaś roiło się
od patroli. Na południe od miejsca, w którym się znaleźli, okopało
się szesnaście dywizji Armii i Gwardii Republikańskiej, zwróco-
nych frontem ku Arabii Saudyjskiej i napływającej w coraz
szybszym tempie rzece Amerykanów. Młodzi ludzie nie czuli się
zbyt pewnie.
Troje z nich leżało na piasku obok Beduina, przypatrując się
drodze w poprzedzającej nadejście świtu szarówce. Droga była tak
wąska, że dwa samochody mogły się na niej minąć tylko wtedy, jeśli
oba zjechałyby na pobocze.
Do połowy szerokości traktu sięgała deska ze sterczącymi
ostrymi końcami w górę gwoździami. Beduin wyjął ją z jeepa
i położył na drodze, następnie przykrył rzuconym byle jak workiem,
który, po częściowym przysypaniu piaskiem, niczym nie różnił się
od niezliczonych miniaturowych wydm, jakie wiatr utworzył na
twardej, gruntowej nawierzchni.
Pozostała dwójka, urzędnik bankowy i student prawa, pełniła
funkcję czujek. Każdy z nich leżał na szczycie wydmy 100 metrów
na wschód i na zachód od głównego stanowiska, wypatrując
nadjeżdżających pojazdów. Wcześniej Beduin wytłumaczył im, w jaki
sposób mają sygnalizować rodzaj i liczbę maszyn.
Tuż po szóstej rano student prawa dał ręką znak: "Za dużo dla
nas". Beduin pociągnął za cienką linkę, którą przez cały czas
trzymał, i deska zsunęła się z drogi. Pół minuty później obok
kryjówki przejechały dwie ciężarówki wypełnione irackimi żoł-
nierzami. Kiedy oddaliły się na bezpieczną odległość, Beduin wybiegł
na drogę, by znowu ułożyć deskę.
Dziesięć minut później zamachał ręką urzędnik bankowy. Ten
sygnał oznaczał samochód osobowy. I rzeczywiście, w chwilę
potem na drodze pojawiła się jadąca od strony głównej szosy
limuzyna.
Kierowcy nawet nie przyszło do głowy, żeby ominąć jeden
z niezliczonych, miniaturowych piaszczystych pagórków. Co praw-
da gwoździe przebiły dętkę tylko w jednym przednim kole, ale
okazało się to całkowicie wystarczające. Guma strzeliła głośno,
worek owinął się wokół koła, samochód zaś zboczył raptownie
z drogi. Kierowca zapanował jednak nad maszyną, która za-
trzymała się kilkanaście metrów dalej, przechylona dość mocno
w jedną stronę.
Szofer natychmiast wyskoczył zza kierownicy, z tylnego siedzenia
wygramolili się zaś dwaj oficerowie, major i porucznik, i zaczęli
wrzeszczeć na niefortunnego kierowcę, który usprawiedliwiał się
płaczliwie, wskazując co chwila na sflaczałą oponę. Samochód,
zsunąwszy się na pobocze, był tak bardzo przechylony, że wszelkie
próby użycia podnośnika musiały spełznąć na niczym.
 Zostańcie tutaj - mruknął Beduin do zdumionych studen-
tów, po czym wstał z piasku i ruszył w kierunku drogi. Przez prawe
ramię miał przerzucony mocno już sfatygowany koc. Uśmiechnąw-
szy się szeroko pozdrowił majora.
 Salam alajkum, sajjid major. Widzę, że macie kłopoty. Może
będę mógł pomóc? Moi ludzie są niedaleko stąd.
Major, który na widok nieznajomego w pierwszej chwili sięgnął
po pistolet, teraz wyraźnie się odprężył.
 Alajkum as-salam, Beduinie. Ten wielbłądzi pomiot prawie
władował nas do rowu.
 Ja i moi bracia wypchniemy twój samochód, sajjidi. Jest nas
bardzo wielu.
Kiedy odległość od oficera zmalała do dwóch i pół metra,
Beduin wykonał gwałtowny ruch pod kocem. Kompletując sprzęt
zażyczył sobie pistoletów maszynowych Heckler & Koch MP5 lub
mini-uzi. W Arabii Saudyjskiej o tych ostatnich nie było nawet co
marzyć, a że HK też chwilowo nie dało się zdobyć, zdecydował się
ostatecznie na AK-47 w wersji MS ze składaną kolbą, wyproduko-
wane w Czechosłowacji przez Omnipol. Kolby od razu zdemontował
na stałe, oprócz tego zaś zaokrąglił pilnikiem czubki wszystkich
pocisków kalibru 7,62. Uważał, że dziurawienie ludzi na wylot mija
się z celem.
Strzelał tak, jak nauczono go w SAS: krótka seria, przerwa,
krótka seria, przerwa... Pierwsza seria pocisków trafiła majora
w pierś. Następna skosiła porucznika, który runął bezwładnie na
kierowcę pochylonego nad przednim kołem. Przerażony szeregowiec
wyprostował się raptownie, tylko po to jednak, by zginąć od
trzeciej, ostatniej serii z kałasznikowa.
Wydawało się, że odgłos strzałów powrócił znad wydm zwielok-
rotnionym echem, ale ani na pustyni, ani na drodze nikt się nie
pojawił. Beduin przywołał do siebie troje przerażonych młodych
ludzi.
-	Włóżcie ciała do samochodu - polecił chłopcom. - Kierow-
cę z przodu, tamtych dwóch z tyłu.  - Dziewczynie wręczył
śrubokręt o tak zeszlifowanej końcówce, że raczej przypominał
ostry jak igła przebijak. - Zrób trzy otwory w zbiorniku z paliwem.
Drogą nie nadjeżdżały żadne pojazdy, więc Martin polecił
dziewczynie, żeby zawiązała chusteczkę wokół kamienia i zamoczyła
ją w paliwie. Kiedy trzy ciała znalazły się już w samochodzie,
podpalił przesiąknięty benzyną skrawek materiału, po czym wrzucił
go do powiększającej się kałuży.
-	Szybko!
Nie potrzebowali zachęty, gdyż wszyscy już biegli ku zapar-
kowanemu za wydmą jeepowi. Tylko Beduin pamiętał o tym, żeby
zabrać nabijaną gwoździami deskę. Kiedy on także znalazł się przy
jeepie, rozległa się donośna eksplozja i przechylona na bok limuzyna
stanęła w płomieniach.
Przez dłuższy czas jechali w milczeniu. Dwoje młodych ludzi
siedziało z przodu, troje zaś z tyłu.
 Widzieliście? - zapytał wreszcie Martin. - Przyglądaliście
się uważnie?
 Tak.
-	I co myślicie?
*- To stało się tak... szybko - odezwała się Rana.
 A ja miałem wrażenie, że trwa okropnie długo - powiedział
urzędnik.
 Wydawało ci się. Jak sądzicie, ile czasu spędziliśmy na drodze?
 Pół godziny?...
 Sześć minut. Czy byliście wstrząśnięci?
 Tak.
 To dobrze. Tylko na psychopatach nie robi to żadnego
wrażenia. Był kiedyś taki amerykański generał, Patton... Słyszeliście
o nim?
 Nie.
 Powiedział, że jego zadanie nie polega na tym, żeby pomagać
naszym żołnierzom ginąć za ojczyznę, tylko na dopilnowaniu, żeby
tamci zginęli za swoją. Rozumiecie?
Filozoficzne sentencje George'a Pattona nie dają się łatwo
przełożyć na arabski, ale młodzi Kuwejtczycy chyba pojęli, co
generał miał na myśli.
-	Kiedy idziecie na wojnę, do pewnego momentu możecie
siedzieć w ukryciu i nic nie robić, ale prędzej czy później następuje
chwila, kiedy trzeba podjąć decyzję. Ktoś musi zginąć: albo wy,
albo oni. Chciałbym, żebyście podjęli tę decyzję już teraz. Możecie
walczyć, ale możecie też spokojnie wrócić na studia i do pracy.
Zastanawiali się przez kilka minut. Tym razem milczenie
przerwała Rana.
-	Będę walczyć, jeżeli pokażesz mi, jak mam to robić.
Chłopcom nie pozostało nic innego, jak pójść w ślady dziew-
czyny.
-	Bardzo dobrze. Przede wszystkim nauczę was, jak niszczyć
i zabijać, a jednocześnie samemu pozostać przy życiu. Za dwa dni
spotkamy się o świcie w moim domu, gdy tylko skończy się godzina
policyjna. Przynieście podręczniki - ty też, bankierze. Jeżeli was
zatrzymają, zachowujcie się naturalnie. Jesteście studentami, którzy
idą się uczyć. To zresztą jest prawda. Teraz się rozstaniemy.
Wracajcie do miasta pojedynczo.
Kiedy dojechali do asfaltowej szosy, Martin przystanął przy
stacji benzynowej w pobliżu skrzyżowania z obwodnicą, gdzie
często zatrzymywały się ciężarówki, a kierowcy chętnie zabierali
pasażerów. Następnie wrócił na pustynię, wydobył z ukrycia
nadajnik, oddalił się na pięć kilometrów od kryjówki, rozłożył
antenę satelitarną i nadał zaszyfrowaną wiadomość do Rijadu.
Godzinę później wojskowy patrol natrafił na wypalony wrak
limuzyny. Ciała zostały przewiezione do najbliższego szpitala,
Al-Adan koło Fintas na wybrzeżu.
Anatomopatolog, przeprowadzający autopsję pod okiem sapią-
cego z wściekłości pułkownika Al-Aman al-Amm, bez trudu
dostrzegł na zwęglonych zwłokach niewielkie otworki, które mogły
być tylko śladami po kulach. Ponieważ jednak dobrze znał pielęg-
niarkę, zgwałconą przez irackich żołnierzy, a sam miał dwie córki
mniej więcej w wieku tej dziewczyny, nakrył ciała prześcieradłami
i zaczął ściągać gumowe rękawiczki.
- Obawiam się, że umarli z powodu braku tlenu, kiedy
samochód po wypadku stanął w płomieniach - powiedział. -
Niech Allah zlituje się nad ich duszami.
Pułkownik burknął coś pod nosem i wyszedł.
Podczas trzeciego spotkania z grupką ochotników Beduin
wywiózł ich daleko na pustynię, na zachód od Al-Kuwajt i na
południe od Dżahry, wiedział bowiem, że tu nikt im nie będzie
przeszkadzał. Usadowiwszy się wygodnie niczym na pikniku,
pięcioro młodych ludzi obserwowało, jak ich nauczyciel wyjmuje
z worka i kładzie na kocu z wielbłądziej wełny mnóstwo tajem-
niczych przedmiotów. Zaraz potem zaczął im wyjaśniać, do czego
służą.
-	To jest semtex, rodzaj plastiku, materiał wybuchowy. Bardzo
bezpieczny i łatwy w obsłudze.
Wszyscy nieco zbledli, kiedy zaczął ugniatać w rękach substancję
przypominającą nieco plastelinę. Jeden z chłopców, którego ojciec
prowadził sklep z tytoniem, na polecenie Beduina przywiózł sporo
pustych pudełek po cygarach.
-	To z kolei - ciągnął Martin - jest detonator połączony
z zapalnikiem czasowym w kształcie długopisu. Po przekręceniu tej
motylkowej śrubki, we wnętrzu długopisu zostaje zmiażdżona fiolka
z kwasem, który zaczyna przeżerać cienką miedzianą osłonę. Trwa
to dokładnie sześćdziesiąt sekund. Po upływie tego czasu piorunian
rtęciowy powoduje eksplozję ładunku. Patrzcie.
Nic nie mogłoby odwrócić ich uwagi. Martin oderwał kęs
semteksu wielkości paczki papierosów, umieścił go w pudełku po
cygarach i wetknął w niego detonator.
-	Teraz przekręcam tę śrubkę... o, tak... zamykam pudełko...
i owijam je taśmą klejącą, żeby się nie otworzyło. Pamiętajcie
jednak, żeby zabrać się do tego w ostatniej chwili. - Położył
pudełko na piasku pośrodku składającego  się z sześciu osób
kręgu. - Sześćdziesiąt sekund to znacznie więcej, niż wam się
wydaje. Aż nadto czasu, żeby podejść do irackiej ciężarówki albo
transportera, wrzucić pudełko i spokojnie odejść. Odejść, nie
uciekać. Biegnący człowiek natychmiast zwraca na siebie uwagę.
Gwarantuję wam, że zdążycie skręcić za najbliższy róg. Nie biegnijcie
nawet wtedy, kiedy już usłyszycie eksplozję.
Kątem oka przez cały czas obserwował tarczę zegarka. Minęło
trzydzieści sekund.
 Beduinie... - odezwał się niepewnie urzędnik bankowy.
 Tak?
 Ona chyba nie jest prawdziwa?
 Co?
 Bomba, którą właśnie zrobiłeś. To tylko atrapa, prawda?
Czterdzieści pięć sekund.  Mikę wziął do  ręki pudełko po
cygarach.
-	Skądże znowu. Jest jak najbardziej prawdziwa. Po prostu
chciałem wam pokazać, ile to naprawdę jest sześćdziesiąt sekund.
Pamiętajcie, żeby nigdy nie dać się ogarnąć panice, bo wtedy
czeka was pewna śmierć. Najważniejsze, żeby zawsze zachować
spokój.
Cisnął pudełko za najbliższą wydmę. W chwilę później rozległ
się wybuch, od którego zadrżała ziemia, a wiatr sypnął na siedzących
drobnym piaskiem.
Krążący wysoko nad Zatoką amerykański samolot AWACS
dostrzegł wybuch dzięki jednemu ze swych detektorów podczerwieni.
Operator natychmiast zawiadomił o tym dowódcę misji, który
nachylił się nad ekranem. Obłok ciepła po eksplozji zdążył się już
prawie całkowicie rozproszyć.
-	Jaka siła?
- Mniej więcej pocisku czołgowego, proszę pana.
-	W porządku. Zanotujcie to. Nie podejmujemy żadnej akcji.
- Jeszcze dzisiaj nauczę was samodzielnie robić takie bomby -
powiedział Beduin. - Teraz pokażę wam, w jaki sposób należy
przenosić detonatory.
Otworzył aluminiowy pojemnik na cygaro, owinął detonator
watą i wsadził go do tuby, po czym zakręcił ją starannie.
-	A tak będziecie postępować z plastikiem.
Oderwał kawałek semteksu, ugniatał go przez chwilę, nadając
mu kształt spłaszczonej kostki, następnie zawinął w opakowanie po
mydle, zaklejając je po obu stronach taśmą samoprzylepną.
-	Pudełka po cygarach musicie zdobyć na własną rękę. Nie te
wielkie,  po hawanach,  tylko  trochę mniejsze,  od  cheerotsów.
W pudełku zawsze miejcie co najmniej dwa cygara na wypadek,
gdyby was zatrzymano i przeszukano. Jeżeli żołnierze będą chcieli
zabrać wam cygara, pudełko, pojemnik z detonatorem albo "myd-
ło", nigdy się im nie sprzeciwiajcie.
Ćwiczyli w blasku słońca tak długo, aż wreszcie każde z nich
potrafiło w ciągu niespełna trzydziestu sekund rozpakować
"mydło", wyjąć cygara z pudełka, wepchnąć tam materiał wybu-
chowy, wetknąć detonator, przekręcić śrubę i owinąć pudełko
taśmą.
-	Możecie to robić na tylnym siedzeniu samochodu, w pu-
blicznej toalecie, w bramie, a nocą nawet za drzewem. Najpierw
trzeba wybrać  cel  i upewnić  się,  czy  gdzieś  w pobliżu  nie
ma żołnierzy, którzy znajdą się poza zasięgiem eksplozji. Potem
sprawa jest prosta: semtex do pudełka, detonator, śruba, taśma,
spokojnie podejść, wrzucić albo wsunąć bombę i się oddalić.
W chwili, kiedy uruchomicie detonator, zacznijcie powoli liczyć
do  pięćdziesięciu.  Jeżeli  przed  upływem  pięćdziesięciu  sekund
nie  uda  wam  się  pozbyć  bomby,  w  pięćdziesiątej  pierwszej
rzućcie ją tak daleko od siebie, jak potraficie. Najczęściej bę-
dziecie działać w ciemnościach, więc teraz to właśnie przećwi-
czymy.
Wszyscy zawiązali sobie opaski na oczach, po czym zaczęli po
omacku przygotowywać bomby. Początkowo radzili sobie nie-
szczególnie, ale późnym popołudniem doszli już do sporej wprawy.
Beduin rozdzielił wówczas między młodych ludzi pozostałą część
zawartości plecaka; każdy otrzymał sześć detonatorów i tyle
materiału wybuchowego, żeby zrobić z niego sześć "mydełek". Syn
właściciela sklepu tytoniowego obiecał dostarczyć wszystkim puste
pudełka i aluminiowe pojemniki na cygara. Watę, papier do
pakowania i taśmę samoprzylepną mieli zdobyć na własną rękę.
Kiedy słońce schowało się za horyzontem, mała grupka wróciła
do -miasta.
We wrześniu do kwatery głównej Al-Aman al-Amm w hotelu
Hilton zaczęły napływać raporty o powtarzających się coraz częściej
atakach na irackich żołnierzy i sprzęt wojskowy. I choć wściekłość
pułkownika Sabawiego z dnia na dzień przybierała na sile, nie
zmieniało to faktu, że był całkowicie bezradny.
Działo się coś dziwnego. Przecież mówiono mu, że Kuwejtczycy
to tchórze, którzy nie stanowią żadnego zagrożenia. Wystarczy dać
im posmakować starych, wypróbowanych metod, a będą cisi
i pokorni jak baranki. Niestety, te przepowiednie jakoś nie chciały
się sprawdzać.
Ruch oporu zaczął dawać znać o sobie niemal od razu po
inwazji, choć w większości przypadków było to działanie chaotyczne
i nieskoordynowane. W szyickiej dzielnicy Rumajsija iraccy żołnierze
po prostu niknęli bez wieści. Szyici z Kuwejtu mieli szczególnie
dużo powodów, żeby nienawidzić Irakijczyków, gdyż podczas wojny
iracko-irańskiej ich braci, szyitów z Iranu, masowo mordowano na
wyraźny rozkaz Saddama Husajna. Żołnierze, którzy nierozważnie
zapuścili się w labirynt wąskich uliczek Rumajsiji, lądowali w ryn-
sztoku z poderżniętymi gardłami, a potem ich ciała przepadały bez
śladu.
Z kolei w dzielnicach sunnickich opór koncentrował się w me-
czetach, do których Irakijczycy zaglądali rzadko i niechętnie. Tam
właśnie wymieniano informacje, gromadzono broń oraz planowano
operacje.
Najlepiej zorganizowani byli kuwejccy notable, ludzie wykształ-
ceni i bardzo zamożni. Al-Chalifa stał się głównym bankierem
ruchu oporu, dostarczając żywność najbardziej potrzebującym,
a broń tym, którzy wiedzieli, jaki zrobić z niej użytek.
Ludziom, zdecydowanym podjąć działania przeciwko okupan-
tom, przyświecało sześć głównych celów; realizacja pięciu z nich
przybierała formę mniej lub bardziej zorganizowanego, biernego
oporu. Po pierwsze: fałszowano dowody tożsamości; każdy członek
ruchu oporu dysponował doskonale podrobionymi dokumentami
na fałszywe nazwiska, dostarczonymi przez ludzi z Ministerstwa
Spraw Wewnętrznych. Po drugie: stale przekazywano do Kwatery
Głównej sił koalicyjnych w Rijadzie wyczerpujące informacje na
temat ruchów wojsk agresora, a szczególnie jego uzbrojenia, stanu
osobowego oddziałów oraz fortyfikacji, które jak grzyby po deszczu
zaczęły rosnąć wzdłuż południowej granicy Kuwejtu. Po trzecie:
zapewniano ciągłość działania wodociągów, elektrowni, służby
zdrowia i straży pożarnej, oraz śledzono poczynania Irakijczyków
w zajętych przez nich obiektach przemysłowych. Później, kiedy
wycofujący się okupanci w ostatnim akcie bezsilnej zemsty podpalili
szyby naftowe i zaczęli wylewać do Zatoki tysiące ton ropy,
kuwejccy inżynierowie byli w stanie powiedzieć Amerykanom,
które stacje pomp należy zniszczyć z powietrza, aby nie dopuścić
do zwiększenia się rozmiarów katastrofy.
Po czwarte: Komitety Solidarności Obywatelskiej zapewniały
niezbędną opiekę Europejczykom oraz innym obywatelom Zachodu,
którzy pozostali w ukryciu, dostarczając im żywność i wodę oraz
troszcząc się, aby nie wpadli w ręce tajnej policji.
Wreszcie po piąte: z Arabii Saudyjskiej udało się przeszmuglować
nadajnik łączności satelitarnej. Nie kodował on automatycznie
wiadomości, ale dzięki temu, że znajdował się ciągle w ruchu,
Kuwejtczycy unikali namierzenia przez radionamierniki i kontak-
towali się z Rijadem zawsze, kiedy istniała taka potrzeba. Przez
cały okres okupacji wysłano tą drogą ponad 7 000 depesz.
Działaniami ofensywnymi kierował pułkownik armii kuwejc-
kiej, jeden z tych, którym pierwszego dnia inwazji udało się
wydostać z budynku Ministerstwa Obrony Narodowej. Ponieważ
miał syna Fu'ada, przybrał pseudonim Abu Fu'ad, czyli ojciec
Fu'ada.
Saddam Husajn zrezygnował wreszcie z prób utworzenia mario-
netkowego rządu i powołał na stanowisko gubernatora generalnego
swego przyrodniego brata Ali Hasana Madżida.
Walka z okupantem nie ograniczała się do zabawy w kota
i myszkę - to była brutalna wojna, prowadzona na niewielką skalę
i bez rozgłosu, ale jednak wojna. Al-Aman al-Amm utworzył dwa
obozy śledcze, jeden w Ośrodku Sportowym Kathma, drugi na
stadionie Kadisijja. Stosowano w nich te same metody, którymi
szef Al-Aman al-Amm Umar Chatib posługiwał się w więzieniu
Abu Gharib na przedmieściach Bagdadu. Podczas okupacji w obu
obozach straciło życie ponad 500 Kuwejtczyków, 250 z nich zostało
rozstrzelanych, często po okrutnych torturach.
Hasan Rahmani, szef irackiego kontrwywiadu, siedział za
biurkiem w hotelu Hilton i czytał raporty przygotowane przez
miejscowy personel. Dzisiaj, 15 września, udało mu się na chwilę
oderwać od obowiązków w Bagdadzie i przybyć na krótką inspekcję
do Kuwejtu. Treść dokumentów, które miał przed sobą, nie
wprawiła go w zbyt dobry nastrój.
Notowano coraz częstsze ataki na irackie patrole, posterunki
i samotne pojazdy. Właściwie była to działka Al-Aman al-Amm;
tajna policja miała neutralizować miejscowy ruch oporu, ale ten
brutalny debil Chatib spieprzył sprawę. Rahmani przewidywał, że
może zdarzyć się coś takiego.
W przeciwieństwie do swego rywala z policji politycznej, szef
kontrwywiadu nie uważał tortur za najlepszą metodę zdobywania
informacji. Cenił cierpliwą pracę detektywistyczną, dedukcję i prze-
biegłość, ale nawet on zdawał sobie sprawę, że Saddam Husajn
utrzymuje się przy władzy wyłącznie dzięki terrorowi. Musiał także
przyznać, że ten szczwany psychopata z rynsztoków Tikritu po
prostu go przeraża.
Próbował przekonać prezydenta, aby przekazał mu zwierzchnict-
wo nad działalnością służb specjalnych w Kuwejcie, ale usłyszał
w odpowiedzi stanowcze "nie". Chodziło o zasadę, jak wyjaśnił mu
później minister spraw zagranicznych Tarik Aziz. On, Rahmani, miał
chronić kraj przed szpiegostwem i sabotażem kierowanymi z zagrani-
cy, a rais nigdy nie zgodziłby się przyznać, że Kuwejt jest
"zagranicą". Kuwejt był, jest i już na zawsze pozostanie dziewiętnastą
prowincją Iraku i dlatego porządku musiał tu pilnować Umar
Chatib.
Siedząc tego ranka za biurkiem w hotelu Hilton i przeglądając
stos raportów, Rahmani odczuwał nawet coś w rodzaju zadowole-
nia, ale ta wątpliwa przyjemność nie stała się jego udziałem. Cała
operacja zaanektowania Kuwejtu zaczynała coraz bardziej przypo-
minać koszmar, Saddam zaś rozgrywał partię w najgorszy z moż-
liwych sposobów.
Użycie zachodnich zakładników jako żywych tarcz, które miały
chronić przed atakami z powietrza, okazało się wielkim niewypałem.
Prezydent nie wykorzystał też niepowtarzalnej szansy i nie zajął
saudyjskich pól naftowych, co zmusiłoby króla Fahda do natych-
miastowego podjęcia rokowań, a teraz do Arabii Saudyjskiej
z każdym dniem przybywało coraz więcej Amerykanów.
Wysiłki zmierzające do pełnego zasymilowania Kuwejtu nie
przynosiły żadnych rezultatów, a tymczasem należało się spodziewać,
że najdalej za miesiąc, tuż za jego południową granicą zrobi się aż
czarno od amerykańskich czołgów, transporterów opancerzonych
i dział samobieżnych.
Saddam znalazł się w pułapce: nie mógł wycofać się z Kuwejtu
(gdyż w ten sposób ściągnąłby na siebie niesławę) ani też w nim
pozostać, jeżeli zostanie zaatakowany, bo wtedy upokorzenie będzie
jeszcze większe. Mimo to sprawiał wrażenie niezmiernie pewnego
siebie, jakby wiedział, że zdarzy się coś, co odwróci niekorzystny
bieg wydarzeń. Na co on liczy, do licha? Na to, że sam Attah
podniesie rękę i zmiażdży niewiernych jednym uderzeniem pięści?
Rahmani wstał zza biurka i podszedł do okna. Lubił się
przechadzać, kiedy nad czymś rozmyślał, gdyż wówczas łatwiej
mógł uporządkować myśli. Spojrzał w dół, na rozległy port; niegdyś
zatłoczony i tętniący życiem, teraz przypominał opustoszałe złomo-
wisko.
W raportach było coś, co nie dawało mu spokoju. Wrócił do
biurka i ponownie przejrzał zadrukowane kartki. Tak, to właśnie
to. Niektórych ataków dokonywano za pomocą krótkiej i długiej
broni palnej, podczas innych używano przemysłowego trotylu, ale
znaczną (i szybko rosnącą) część ponad wszelką wątpliwość prze-
prowadzono przy użyciu semteksu. W Kuwejcie do tej pory nie
było ani grama tej substancji. W takim razie, kto z niej teraz
korzysta i w jaki sposób ją zdobył? Oprócz tego ludzie z nasłuchu
radiowego donosili o nadajniku, który wysyłał z pustyni zakodo-
wane depesze. Nadajnik włączał się o różnych porach, zawsze
w innym miejscu, przez dziesięć lub piętnaście minut emitował
bezsensowny bełkot, po czym milkł, by następnym razem odezwać
się na zupełnie innej częstotliwości.
Na biurku leżały także doniesienia o tajemniczym Beduinie,
wędrującym po pustyni, który pojawiał się niespodziewanie w róż-
nych miejscach, a następnie nikł bez śladu, pozostawiając po sobie
śmierć i zniszczenie. Dwaj ciężko ranni żołnierze powiedzieli przed
śmiercią, że jest wyjątkowo wysoki, porusza się pewnym krokiem,
na głowie zaś ma czerwono-białą kufiję, która częściowo zasłania
mu twarz.
Dwaj torturowani Kuwejtczycy także wiedzieli o nieuchwytnym
Beduinie, ale zaklinali się, że nigdy w życiu go nie spotkali. Ludzie
Sabawiego właśnie w tej chwili starali się wydobyć z nich bardziej
precyzyjne zeznania. Głupcy. Więźniowie będą wymyślać niestwo-
rzone rzeczy, żeby tylko przestano ich męczyć.
Im dłużej Hasan Rahmani zastanawiał się nad tą sprawą, tym
większego nabierał przekonania, że ma do czynienia z obcym
agentem. Trudno było mu uwierzyć w istnienie Beduina obeznanego
z nowoczesnymi materiałami wybuchowymi i łącznością satelitar-
ną - oczywiście zakładając, że i jednym, i drugim zajmował się ten
sam człowiek. Naturalnie mógł wyszkolić kilku zamachowców, ale
z raportów jednoznacznie wynikało, że wiele ataków przeprowadzał
osobiście.
Wsadzenie do więzienia wszystkich Beduinów, jakich spotka się
w mieście i na pustyni, mijało się z celem; to znaczy, tajna policja
zapewne postąpiłaby właśnie w ten sposób, po czym przez najbliższe
sto lat wyrywaliby im paznokcie i przypiekali rozpalonym żelazem,
nie uzyskując żadnych rezultatów.
Według Rahmaniego należało spróbować jednego z trzech
sposobów: złapać Beduina podczas akcji, co było jednak ryzykowne,
a przede wszystkim mało realne; wyśledzić któregoś z jego wspól-
ników i nie spuszczać z oka, czekając, aż skontaktuje się z mózgiem
przedsięwzięcia; zgarnąć Beduina wtedy, kiedy zacznie nadawać
wiadomość z pustyni. "*
Rahmani zdecydował się na to trzecie rozwiązanie. Sprowadzi
z Iraku trzy najlepsze zespoły z radionamiernikami, ustawi je
w odpowiednich miejscach i spróbuje zlokalizować usytuowanie
nadajnika. Musi także mieć śmigłowiec, który będzie w każdej
chwili gotów do startu z oddziałem Sił Specjalnych na pokładzie.
Tak, zaraz po powrocie do Bagdadu zajmie się przygotowywaniem
szczegółów operacji.
Hasan Rahmani nie był jedynym człowiekiem w Kuwejcie,
który tego ranka myślał o tajemniczym Beduinie. W podmiejskiej
willi wiele kilometrów od Hiltona przystojny, młody Kuwejtczyk
z czarnymi wąsami, ubrany w białą, powłóczystą szatę, siedział
w fotelu i słuchał przyjaciela, który opowiadał mu o niezwykłym
wydarzeniu.
-	Zatrzymałem samochód na czerwonym świetle i gapiłem się
przed siebie, kiedy nagle zauważyłem po drugiej stronie skrzyżo-
wania iracką ciężarówkę. Stało przy niej kilku żołnierzy - nie-
którzy jedli, inni palili. W chwilę potem z kawiarni na rogu
wyszedł młody chłopak. Trzymał w ręku coś, co z daleka wy-
glądało jak nieduże pudełko cygar. Pewnie nie zwróciłbym na
niego uwagi, gdyby nie to, że nagle wrzucił to pudełko pod
ciężarówkę, a następnie nie spiesząc się skręcił w najbliższą ulicę
i zniknął mi z oczu.
Zapaliło się zielone światło, ale zanim zdążyłem ruszyć, ciężarów-
ka wyleciała w powietrze. Powiadam ci, rozwaliło ją na kawałki.
Z żołnierzy nawet nie było co zbierać. Nigdy bym nie przypuszczał,
że taka mała paczuszka może narobić takich wielkich zniszczeń.
Ma się rozumieć, czym prędzej zawróciłem i uciekłem stamtąd,
zanim zjawili się ludzie z policji.
-	Plastik - mruknął gospodarz, pułkownik kuwejckiej ar-
mii. - Cóż bym dał za choćby kilogram czegoś takiego! To był
zapewne jeden z ludzi Beduina. Kim jest ten drań, do licha?
Chciałbym go poznać.
 Abu Fu'ad, ja znam tego chłopaka.
 Co takiego?
Młody pułkownik wyprostował się w fotelu, wpatrując się
z ożywieniem w twarz przyjaciela.
-	Nie jechałbym taki kawał do ciebie tylko po to, żeby
opowiedzieć ci o czymś, o czym i tak byś się dowiedział. Znam tego
chłopca, bo od dziesięciu lat kupuję papierosy w sklepie jego ojca.
Kiedy trzy dni później doktor Reinhart wystąpił w Londynie
przed członkami Komitetu Meduza, sprawiał wrażenie bardzo
zmęczonego. Mimo że po powrocie do Porton Down odłożył na
później wszystkie inne obowiązki, to przekopanie się przez dokumen-
tację, którą otrzymał podczas pierwszego spotkania, a także przez
napływające niemal bez chwili przerwy informacje uzupełniające,
wymagało nie lada wysiłku.
-	Obraz, jaki uzyskaliśmy, z pewnością nie jest jeszcze kom-
pletny, ale bez większego trudu można dostrzec jego najistotniejsze
zarysy - rozpoczął. - Przede wszystkim nie ulega żadnej wątp-
liwości, że Irak dysponuje potencjałem przemysłowym pozwalającym
produkować znaczne ilości gazów bojowych. Zdolności wytwórcze
oceniam na ponad tysiąc ton rocznie.
Podczas wojny iracko-irańskiej kilku irańskich żołnierzy, któ-
rzy ucierpieli w wyniku zastosowania gazów bojowych, trafiło na
leczenie do Wielkiej Brytanii. Miałem okazję ich widzieć i bez
trudu rozpoznałem ślady działania fosgenu oraz gazu musztar-
dowego.
Co gorsza, nie ulega dla mnie żadnej wątpliwości, że Irak zdołał
zgromadzić spore zapasy dwóch znacznie bardziej niebezpiecznych
gazów, wynalezionych w Niemczech i działających paraliżująco na
system nerwowy. Nazywają się sarin i tabun. Jeżeli ich także użyto
podczas wojny z Iranem - a moim zdaniem tak właśnie się
stało - to przyczyna, dla której żadna z ofiar nie trafiła do nas na
leczenie jest taka, że wszystkie nie żyły.
 Jaką dawkę tych dwóch... eee... specyfików należy uznać
za śmiertelną? - zapytał sir Paul Spruce.
 Czy ma pan żonę, sir?
Elokwentny dygnitarz nie ukrywał zaskoczenia.
 Proszę? Owszem, tak. się składa, że mam.
 A czy lady Spruce posługuje się perfumami w aerozolu?
 Wydaje mi się, że tak.
 Czy zwrócił pan kiedyś uwagę, z jak drobnych kropelek
składa  się mgiełka,  która wydobywa  się z pojemnika z per-
fumami?
 Istotnie, a biorąc pod uwagę, ile one kosztowały, byłem
z tego nawet zadowolony.
Był to dobry żart; w każdym razie, zdaniem jego autora.
- Otóż wystarczy, żeby z pańską skórą zetknęły się dwie takie
kropelki sarinu albo tabunu, i jest pan martwy.
Tym razem nikt się nie uśmiechnął.
-	Irak rozpoczął badania nad gazami paraliżującymi już w roku
1976. Wtedy właśnie rząd w Bagdadzie zaproponował brytyjskiej
firmie ICI kontrakt na zbudowanie fabryki chemicznych środków
ochrony roślin. Jednak po zapoznaniu się z projektem obiektu ICI
odrzuciła ofertę, ponieważ dla zatrudnionych w firmie inżynierów
było oczywiste, że w rzeczywistości w fabryce nie będą produko-
wane pestycydy, lecz gazy bojowe. Do podpisania kontraktu nie
doszło.
 Dzięki Bogu - mruknął sir Paul, odnotowując tę informację.
 Niestety, nie wszyscy okazali się tacy dociekliwi - ciągnął
były wiedeńczyk. - Znaleźli się tacy, którzy bezkrytycznie przyjęli
wyjaśnienia, że po to, by rozwijać produkcję rolną, Irak musi
produkować znaczne ilości herbicydów i pestycydów.
 A może naprawdę nie chodziło o nic więcej? - odezwał się
Paxman.
-	Niemożliwe - odparł Reinhart. - Doświadczony chemik
bez trudu oceni to na podstawie rodzaju poszczególnych instalacji
oraz ich planowanej zdolności produkcyjnej. W roku 1981 pewna
niemiecka firma zbudowała i wyposażyła dość niezwykłe laborato-
rium. Miało ono wytwarzać pięciochlorek fosforu, jedną z substancji
używanych do produkcji gazów działających paraliżująco na system
nerwowy. Żaden normalny instytut badawczy nie potrzebowałby
tak ogromnych ilości śmiertelnie niebezpiecznej substancji. Specjali-
ści, którzy wyposażali to laboratorium, z pewnością zdawali sobie
z tego sprawę.
Wśród wystawianych później zezwoleń eksportowych natrafiliś-
my również na takie, które opiewały na tiodwuglikol. Po zmieszaniu
z kwasem solnym uzyskujecie z niego gaz musztardowy, choć
w mniejszych ilościach tiodwuglikolu używa się także do produkcji
tuszu do wkładów długopisowych.
 Ile go kupili? - zapytał Sinclair.
 Pięćset ton.
 Widocznie wypisały im się naraz wszystkie długopisy -
mruknął Paxman.
 Było to na początku roku 1983 - ciągnął Reinhart. - Latem
tego samego roku uruchomili wielką fabrykę w Samarze, produku-
jącą iperyt, czyli gaz musztardowy. W grudniu po raz pierwszy
użyli go przeciwko Irańczykom.
Ponieważ jednak nadal cofali się przed naporem nieprzyjaciela,
zaczęli stosować mieszankę składającą się z fosforu, iperytu i tabunu,
w 1985 zaś przerzucili się na nową, w której skład wchodziły
cyjanowodór, gaz musztardowy, tabun i sarin. Śmiertelność wśród
zaatakowanych tą miksturą oddziałów irańskiej piechoty dochodziła
do 60 procent.
 Czy możemy jednak skoncentrować się na gazach oddziału-
jących na system nerwowy? - wtrącił Sinclair. - Wydaje mi się,
że one właśnie są najbardziej niebezpieczne.
 I słusznie - odparł doktor Reinhart. - Od roku 1984 na
liście najbardziej poszukiwanych przez Irak substancji chemicz-
nych znajdują się tlenochlorek fosforu - niezbędny przy wy-
twarzaniu  tabunu -  oraz  dwa  związki  używane w  procesie
produkcyjnym sarinu: fosforyn trójmetylu i fluorek potasu. 250
ton pierwszego z nich próbowali kupić od pewnej holenderskiej
firmy. Gdyby z tej ilości wyprodukowano pestycydy, wystarczyło-
by ich do zniszczenia wszystkich roślin, z trawą włącznie, na całym
Bliskim  Wschodzie.   Holendrzy,  podobnie jak  ICI,  odmówili
podpisania kontraktu, ale Bagdad i tak zdołał w tym samym czasie
nabyć dwie inne substancje,  nie objęte żadną kontrolą: dwu-
metyloaminę do produkcji tabunu oraz izopropanol do wytwarza-
nia sarinu.
 Może istotnie zostały wykorzystane do produkowania pes-
tycydów? - zapytał sir Paul.
 Byłoby to nawet prawdopodobne, gdyby nie ilość tych
substancji,  a  także  specjalne  wyposażenie,  które  znalazło  się
w fabrykach. Każdy średnio doświadczony chemik musiał mieć
pełną świadomość, co będzie z nich wytwarzane.
 Czy wie pan, doktorze, kto został głównym kontrahentem
Iraku w okresie, który objęły pańskie badania?
 Oczywiście. Początkowo Bagdad otrzymywał fachową po-
moc ze Związku Radzieckiego i NRD, dostawy zaś napływały
w sumie z ośmiu państw, ale co najmniej 80 procent planów,
sprzętu, środków chemicznych i technologii pochodziło z Niemiec
Zachodnich.
- Od lat wysyłamy do Bonn protesty, a oni robią sobie z nich
papier toaletowy! - warknął Sinclair. - Doktorze, czy na tych
zdjęciach, które pan od nas dostał, jest pan w stanie zidentyfikować
fabryki gazów bojowych?
-	Naturalnie. Niektóre z nich są wymienione w dokumentach,
innym wystarczy przyjrzeć się przez szkło powiększające. - Chemik
położył na stole pięć dużych zdjęć lotniczych. - Nie znam arabskich
nazw, ale przypuszczam, że wystarczą panom te numery, które
znajdują się na odbitkach?
 Jasne. Pan ma tylko wskazać fabryki - odparł Sinclair.
 Tutaj, ten kompleks składający się z siedemnastu budyn-
ków... Ta duża budowla - widzicie panowie płuczkę gazową?...
Ten zespół ośmiu hal... I jeszcze to.
Sinclair sprawdzał każdą pozycję na liście, którą wyjął z teczki.
Kiedy Reinhart skończył, Amerykanin skinął ponuro głową.
-	Tak jak myśleliśmy. Al-Guwajr, Falludża, Al-Hilla, Salman
Pak i Samarra. Doktorze, odwalił pan kawał dobrej roboty. Nasi
chłopcy w Stanach wytypowali te same cele. Wszystkie zostaną
zniszczone w pierwszej kolejności.
Po spotkaniu Sinclair, Simon Paxman i Terry Martin przeszli
spacerkiem na Piccadilly i wstąpili na kawę do Richoux.
-	Nie wiem, jak tam jest z wami, ale my najbardziej obawiamy
się ataku gazowego - powiedział Sinclair, mieszając cappuccino. -
Generał Schwarzkopf polecił dowódcom przygotować oddziały do
tego, co nazwał koszmarnym scenariuszem. Wszyscy żołnierze będą
wyposażeni w maski i specjalne kombinezony chroniące całe ciało.
Na szczęście gazy bojowe po zetknięciu z powietrzem szybko tracą
aktywność... Masz jakąś dziwną minę, Terry.
-	Bo zastanawiam się, w jaki sposób Saddam chce prze-
prowadzić atak gazowy - odparł arabista.
Sinclair wzruszył ramionami.
-	Przypuszczam, że za pomocą artylerii, tak jak to robił
podczas wojny z Iranem.
-	Ale przecież najlepsze działa mają zasięg do 30 kilometrów,
a wy na pewno postaracie się zniszczyć je podczas pierwszej fali
nalotów.
-	Zgadza się - odparł Amerykanin. - Satelity pozwalają
wykryć każdy czołg i każdą armatę, bez względu na to, jak będą
zakamuflowane.
 W takim razie, jeśli zostanie bez artylerii, to co zrobi?
 Użyje myśliwców bombardujących.
 Ale je też zniszczycie w pierwszej fazie działań wojennych -
przypomniał mu Martin. - Ani jedna maszyna nie będzie zdolna
wzbić się w powietrze.
-	Więc pewnie spróbuje scudów, albo czegoś w tym rodzaju,
ale te również zniszczymy jeden po drugim. Przykro mi, chłopcy,
muszę już pędzić.
-	Do czego zmierzasz,  Terry? - zapytał Paxman,  kiedy
funkcjonariusz CIA wyszedł z lokalu.
Terry Martin westchnął głęboko.
 Szczerze mówiąc,  nie wiem.  Chodzi mi tylko o to, że
Saddam i jego generałowie doskonale zdają sobie sprawę z tego,
o czym mówiłem. Na pewno nie łudzą się, że zdołają wygrać
z Amerykanami w powietrzu. Simon, czy możesz dostarczyć mi
wszystkie przemówienia Saddama, jakie wygłosił w ciągu ostatnich
sześciu miesięcy? Koniecznie w oryginale.
 Nie powinno być z tym żadnego problemu. Na pewno mają
je w Cheltenham, a jeśli nie, to sprawdzimy w Sekcji Arabskiej
BBC. Taśmy, czy stenogramy?
 Taśmy, jeśli możliwe.
Przez trzy dni Terry Martin wsłuchiwał się w buńczuczne,
nadęte przemówienia dyktatora z Bagdadu. Przez cały czas
nie mógł uwolnić się od niepokojącego wrażenia, że iracki
despota wcale nie zachowuje się jak człowiek, który wpadł
w poważne tarapaty. Mogły istnieć dwa wytłumaczenia tego
faktu: albo nie zdawał sobie sprawy, w jak beznadziejnym
znalazł się położeniu, albo w zanadrzu miał coś, o czym nie
wiedzieli jego wrogowie.
21 września wygłosił kolejną mowę, a raczej oświadczenie.
Stwierdził w nim stanowczo, że Irak w żadnym wypadku nie
wycofa się z Kuwejtu, a wszelkie próby zmuszenia go do tego siłą
doprowadzą do "Matki Wszystkich Bitew".
W każdym razie, tak właśnie zostało to przetłumaczone. Prasa,
radio i telewizja natychmiast podchwyciły to określenie i powtarzały
je w nieskończoność.
Doktor Martin jeszcze raz uważnie przesłuchał taśmę, po czym
zadzwonił do Simona Paxmana.
 Kiedyś badałem dialekty plemion zamieszkujących górną
część doliny Tygrysu - zaczął.
 Mój Boże, co za hobby! - odparł Paxman.
 Chodzi o to wyrażenie, którego użył: "Matka Wszystkich
Bitew".
 Co z nim?
 Słowo, które przetłumaczono jako "bitwa", oznacza też
"krwawą łaźnię" albo "pogrom".
Na drugim końcu linii zapadła cisza.
- Na twoim miejscu nie przejmowałbym się tym aż tak
bardzo - powiedział wreszcie Paxman.
Terry Martin nie potrafił jednak zastosować się do tej rady.

Rozdział siódmy
Właściciel sklepu z tytoniem był równie przerażony jak jego syn.
- Na litość boską, powiedz im wszystko, co wiesz! - błagał
rozpaczliwie.
Dwaj ludzie z kuwejckiego ruchu oporu bardzo uprzejmie,
niemniej jednak stanowczo zażądali, aby chłopak podzielił się
z nimi tym co wiedział, niczego nie przemilczając ani nie pomijając.
Mimo że sklepikarz zdawał sobie doskonale sprawę, iż żaden
z gości nie przedstawił się swoim prawdziwym nazwiskiem, to
jednak nie ulegało wątpliwości, że są blisko powiązani z potężnymi
i wpływowymi osobami. Co gorsza, wszystko wskazywało na to, że
jego syn wplątał się w bardzo ryzykowną i niebezpieczną grę.
Najbardziej przerażająca w tym wszystkim była jednak świa-
domość, że jego potomek nie współpracował z dzielnymi rodaka-
mi, walczącymi o wolność ojczyzny, lecz wrzucał bomby pod
ciężarówki na rozkaz jakiegoś zagranicznego bandyty, o którym
nikt wcześniej nie słyszał. Zwaliło się na niego tyle przykrości
jednocześnie, że każdy kochający ojciec miał święte prawo dostać
ataku serca.
Siedzieli we czwórkę w salonie wygodnie urządzonego domu
sklepikarza. Jeden z gości cierpliwie wyjaśniał po raz kolejny, że
ruch oporu nie ma nic przeciwko tajemniczemu Beduinowi, lecz
chciałby skontaktować się z nim, by nawiązać współpracę.
Chłopiec wreszcie ugiął się i opowiedział o wszystkim, co
zdarzyło się po brzemiennej w skutki chwili, kiedy jego przyjaciel
został obezwładniony za pryzmą żwiru, gdzie zaczaił się po to, by
ostrzelać iracką ciężarówkę. Mężczyźni słuchali go w milczeniu,
tylko jeden z nich od czasu do czasu rzucał jakieś pytanie. Tym,
który nie odezwał się ani słowem, wpatrując się w chłopca zza
ciemnych okularów, był Abu Fu'ad.
Okazało się, że gości najbardziej interesuje dom, gdzie grupa
młodych ludzi spotykała się z Beduinem. Chłopiec podał dokładny
adres, po czym dorzucił:
- Nie wydaje mi się, żebyście mieli po co tam iść. On jest
nieprawdopodobnie czujny. Jeden z nas zajrzał tam kiedyś, żeby
z nim porozmawiać, ale zastał drzwi zamknięte. Na pewno tam nie
mieszka, a mimo to wiedział, że przyszliśmy, i strasznie się rozzłościł.
Powiedział, że jeżeli coś takiego zdarzy się raz jeszcze, zerwie z nami
kontakt i nigdy już się nie pojawi.
Abu Fu'ad z aprobatą skinął głową. W tym gronie tylko on był
zawodowym żołnierzem i bez trudu zorientował się, że ma do
czynienia z doskonale wyszkolonym fachowcem.
-	Kiedy macie teraz się z nim spotkać? - zapytał cicho,
przerywając milczenie.
Chłopiec mógł odegrać rolę posłańca i przekazać Beduinowi
zaproszenie do negocjacji.
-	Kiedy uzna za stosowne, kontaktuje się z jednym z nas,
a ten zawiadamia pozostałych. Nie wiem, kiedy teraz to może
nastąpić.
Członkowie ruchu oporu uzyskali jedynie numery rejestracyjne
i dokładne opisy dwóch pojazdów: poobijanej furgonetki, takiej
samej jakich setki przywoziły codziennie na targ owoce i warzywa
z podmiejskich plantacji, oraz terenowego samochodu z napędem
na cztery koła, służącego do wypraw na pustynię.
Abu Fu'ad poprosił pracującego w Ministerstwie Transportu
przyjaciela o sprawdzenie numerów, ale bez rezultatu; oba numery
były fałszywe. Pozostała jeszcze tylko jedna szansa na ziden-
tyfikowanie nieuchwytnego Beduina: poprzez dokumenty, które
musiał zdobyć, aby nie mieć kłopotów podczas ustawicznych
kontroli drogowych na rogatkach i posterunkach rozstawionych na
ulicach miasta.
Tym razem Abu Fu'adowi dopisało szczęście. Jeden z jego
ludzi* zatrudniony w Ministerstwie Spraw Wewnętrznych, przypo-
mniał sobie, że przed sześciu tygodniami wystawiał fałszywy dowód
tożsamości jakiemuś ogrodnikowi z Dżahry. O tę przysługę poprosił
go Ahmad al-Chalifa.
Abu Fu'ad był zarazem uradowany i zaintrygowany. Zamożny
kupiec cieszył się wielkim poważaniem w ruchu oporu, ale wszyscy
przypuszczali, że zajmuje się wyłącznie finansami, nie uczestnicząc
bezpośrednio w przygotowywaniu operacji zbrojnych. Jak więc
mogło dojść do tego, że współdziałał z tajemniczym i śmiertelnie
niebezpiecznym Beduinem?
Na południe od granicy Kuwejtu z Arabią Saudyjską amerykań-
skie wojska ekspedycyjne z każdym dniem nabierały coraz większej
wartości bojowej. Generał Norman Schwarzkopf, urzędujący w taj-
nych pomieszczeniach dwa piętra pod budynkiem saudyjskiego
Ministerstwa Lotnictwa przy Old Airport Road w Rijadzie, u schył-
ku września mógł wreszcie odetchnąć z ulgą, gdyż wiedział, że
dysponuje już wystarczającą siłą, aby obronić Saudyjczyków przed
ewentualnym irackim atakiem.
Generał Charles "Chuck" Horner rozpiął w powietrzu stalowy
parasol, na który składały się przemierzające niestrudzenie niebo
znakomite myśliwce i myśliwce bombardujące, latające cysterny,
ciężkie bombowce oraz skonstruowane specjalnie z myślą o nisz-
czeniu czołgów thunderbolty. Było tego dosyć, żeby odeprzeć atak
Irakijczyków zarówno na ziemi, jak i w powietrzu.
Najnowsze radary obejmowały swym zasięgiem całe terytorium
Iraku, zdolne wykryć najmniejszy kawałek metalu poruszający się
po drogach, przemierzający pustynię lub usiłujący wzbić się w po-
wietrze. Inne, równie zaawansowane technicznie urządzenia, dawały
możliwość przechwycenia każdej prowadzonej drogą radiową roz-
mowy oraz zlokalizowania nawet niewielkiego źródła promienio-
wania cieplnego.
Jeżeli chodzi o siły lądowe, to Norman Schwarzkopf miał teraz
pewność, że będzie w stanie powstrzymać każdy atak.
W tym samym czasie, to znaczy u schyłku września, w ścisłej
tajemnicy - nie poinformowano o tym nawet najbliższych sprzy-
mierzeńców - Amerykanie zaczęli przygotowywać plany operacji
ofensywnej. Szykowali się do ataku na Irak, mimo iż obowiązujące
wówczas uchwały Organizacji Narodów Zjednoczonych uprawniały
ich jedynie do zapewnienia ochrony Arabii Saudyjskiej oraz
pozostałym państwom położonym nad Zatoką Perską, i do niczego
więcej.
Jednak generał Schwarzkopf miał także problemy. Jednym
z nich był fakt, że w ciągu sześciu tygodni Irakijczykom udało się
podwoić liczebność wojsk zgromadzonych w pobliżu granicy
Kuwejtu z Arabią Saudyjską, drugim zaś, że po to, by wyzwolić
Kuwejt, on sam potrzebował dwukrotnie większych sił niż te, jakie
wystarczyły do zapewnienia bezpieczeństwa Arabii Saudyjskiej.
Norman Schwarzkopf wziął sobie mocno do serca sentencję
George'a Pattona: za wszelką cenę należało unikać strat wśród
żołnierzy koalicji. Zanim wyda rozkaz do ataku, musi podwoić
liczebność oddziałów, którymi dowodzi, oraz dostać gwarancję, że
zmasowane uderzenie powietrzne zmniejszy co najmniej o 50 procent
wartość bojową wojsk irackich, które zgromadziły się na północ od
granicy.
Oznaczało to, że potrzeba więcej czasu, sprzętu, wyposażenia,
dział, czołgów, samolotów, paliwa, żywności, a przede wszystkim -
więcej pieniędzy. Nie omieszkał poinformować o tym osłupiałych
Napoleonów z Kongresu, a następnie powiedział im, za pośrednic-
twem Colina Powella, że jeśli chcą zwycięstwa, to muszą mu to
wszystko dać.
Politycy uwielbiają bawić się w żołnierzy, ale natychmiast
obrażają się, jeśli ktoś przemówi do nich żołnierskim językiem,
toteż przewodniczący Kolegium Szefów Sztabów, generał Colin
Powell, przekazał im tę wiadomość w znacznie delikatniejszy sposób.
Tak więc plany, które przygotowywano pod koniec września,
były otoczone ścisłą tajemnicą. Całe szczęście, że prace nad nimi
zaczęto tak wcześnie, gdyż Organizacja Narodów Zjednoczonych,
o mało co nie udusiwszy się pod stertą przygotowywanych z nie-
słychaną gorliwością planów pokojowych, dopiero 29 listopada
wyraziła zgodę na użycie sił zbrojnych w celu wyparcia Iraku
z Kuwejtu, wyznaczając termin upływu ultimatum na 16 stycznia.
Gdyby operacja Pustynna Burza zaczęła rodzić się pod koniec
listopada, z pewnością nie udałoby się zdążyć z nią na czas.
Ahmad al-Chalifa był ogromnie zakłopotany. Naturalnie wie-
dział, kim jest Abu Fu'ad i jaką pełni funkcję w ruchu oporu,
a w dodatku uważał jego żądanie za jak najbardziej uzasadnione,
ale wcześniej dał słowo i nie mógł teraz go odwołać.
Nie wyjawił więc rodakowi, iż rzekomy Beduin jest w rze-
czywistości brytyjskim oficerem, ale zgodził się zostawić mu
wiadomość w miejscu, które zostało wyznaczone jako skrzynka
kontaktowa.
Następnego ranka udał się na cmentarz chrześcijański z napisa-
nym własnoręcznie listem, w którym namawiał Beduina, aby zgodził
się spotkać z Abu Fu'adem, i włożył go pod obluzowaną mar-
murową płytę w nagrobku Able'a Sheptona.
Oddział składał się z pięciu szeregowców i dowodzącego nimi
sierżanta. Beduin zauważył ich dopiero wtedy, kiedy wyszedł zza
rogu. Spotkanie było równie zaskakujące dla obu stron.
Mikę Martin wstawił furgonetkę do garażu i właśnie zmierzał
na piechotę do willi, w której miał zamiar spędzić tę noc. Czuł się
wyjątkowo zmęczony, toteż pozwolił sobie na chwilę dekoncentracji.
Kiedy zobaczył Irakijczyków i zorientował się, że oni też go
zauważyli, było już za późno. W myślach obrzucał się najgorszymi
wyzwiskami; w tym fachu nawet sekunda nieuwagi może czasem
kosztować życie.
Godzina policyjna zaczęła się już dawno temu. Do tej pory
Martin niewiele sobie z niej robił, gdyż opanował metodę, która
pozwalała mu bez najmniejszych problemów wracać do domu
z coraz częstszych nocnych eskapad. Po prostu zawsze starał się
poruszać słabo oświetlonymi, bocznymi uliczkami i zaułkami,
wiedząc, że prawie na pewno nie spotka tam irackich patroli,
które - szczególnie nocą - nie opuszczały głównych arterii
komunikacyjnych i największych skrzyżowań.
Jednak po tym, jak Hasan Rahmani wrócił do Bagdadu i złożył
raport o nieudolności Armii Ludowej, zaszły pewne zmiany. Na
ulicach pojawiły się zielone berety Sił Specjalnych.
Choć nie dorównywali pod żadnym względem elitarnym od-
działom Gwardii Republikańskiej, ludzie z Zielonych Beretów byli
przynajmniej znacznie bardziej zdyscyplinowani od zbieraniny
poborowych zwanej Armią Ludową. Właśnie sześciu żołnierzy tej
formacji stało obok wojskowej ciężarówki na skrzyżowaniu, gdzie
nie powinien pojawić się żaden Irakijczyk.
Martin miał tylko tyle czasu, żeby oprzeć się mocno na kiju,
który niósł w ręku, i przybrać postawę starego człowieka. Był to
dobry kamuflaż, gdyż Arabowie niemal zawsze okazują starcom
szacunek, a przynajmniej współczucie.
-	Ej, ty! - zawołał sierżant. - Chodź no tutaj!
Lufy czterech karabinów skierowały się na samotną, zgarbioną
postać w kraciastej kufiji. Starzec przystanął na chwilę, a potem
podreptał ku żołnierzom.
-	Co tu robisz o tej porze, Beduinie?
,  - Jestem starym człowiekiem, sajjidi, który stara się ze wszys-
tkich sił zdążyć do domu przed godziną policyjną! - odparł Martin
płaczliwym tonem.
 No to spóźniłeś się już o dwie godziny, głupcze!
Staruszek potrząsnął bezradnie głową.
 Nie wiedziałem o tym, sajjidi. Nie mam zegarka.
Na Bliskim Wschodzie zegarki nie są przedmiotami codzien-
nego użytku, stanowiąc raczej symbol zamożności. Iraccy żoł-
nierze mieli zegarki, ale tylko dlatego, że zaraz po przybyciu do
Kuwejtu zarekwirowali je lub po prostu ukradli. Martin podał
całkiem prawdopodobną wymówkę, gdyż Beduini znani są
z ubóstwa.
-	Dokumenty! - warknął sierżant.
Starzec zaczął grzebać wolną ręką w fałdach brudnego ubrania.
 Chyba je zgubiłem... - zajęczał.
 Przeszukać go - polecił sierżant.
Jeden z żołnierzy postąpił krok naprzód. Martin nagle odniósł
wrażenie, że ręczny granat, który zawiesił pod ubraniem od
wewnętrznej strony uda, waży tyle co jeden z arbuzów wypeł-
niających skrzynie ładunkową jego furgonetki.
 Nie waż się dotykać moich jąder! - powiedział piskliwym
głosem. Żołnierz zatrzymał się, a jego koledzy parsknęli śmiechem.
Tylko sierżant zdołał zachować powagę.
 Dalej, Zuhajr! Przeszukaj go - powtórzył.
Zuhajr zawahał się, zdając sobie sprawę, że łatwo może wyjść
na durnia.
-	Tylko mojej żonie wolno dotykać moich jąder - oświadczył
stanowczo starzec.
Dwaj żołnierze opuścili karabiny, a-vw chwilę po tym uczyniło
to także dwóch pozostałych. Zuhajr nadal nie wiedział, co robić.
-	Co prawda niewielki ma z tego pożytek, bo jestem za stary
na te rzeczy - dodał Beduin.	"
Tego było już za wiele; cały patrol, łącznie z sierżantem, ryknął
śmiechem.
-	Dobra, staruszku. Zmykaj stąd. Tylko pamiętaj, żebyś więcej
nie szwendał się po nocy.
Beduin dokuśtykał do przecznicy, po czym odwrócił się w stronę
żołnierzy. W chwilę potem rozległ się odgłos, jakby jakiś metalowy
przedmiot toczył się po jezdni, i nagle obok czubka prawego buta
Zuhajra znieruchomiał odbezpieczony granat. Cała szóstka wyba-
łuszyła na niego oczy; zanim ktokolwiek zdążył wykonać jakiś ruch,
granat eksplodował z donośnym hukiem.
W ten sposób zakończył się ostatni dzień września 1990 roku.
Tej samej nocy, daleko od Kuwejtu, bo aż w Tel-Awiwie,
generał Jaakow "Kobi" Dror siedział w swoim gabinecie w bu-
dynku Hadar Dafna, racząc się piwem w towarzystwie starego
przyjaciela i kolegi, Szlomo Gerszona, zwanego przez wszystkich
po prostu Sami.
Sami Gerszon był szefem Wydziału Operacyjnego, czyli komórki
Mosadu odpowiedzialnej za prowadzenie "nielegalnych" agentów.
Jest to najbardziej niebezpieczna dziedzina działalności szpiegows-
kiej. Sami uczestniczył w rozmowie Drora z dwoma Amerykanami,
podczas której dyrektor izraelskiego wywiadu okłamał Chipa
Barbera.
-	Naprawdę nie wydaje ci się, że jednak powinieneś powiedzieć
im prawdę? - zapytał ponownie, gdyż rozmowa po raz kolejny
zboczyła na ten temat.
Dror pociągnął spory łyk z butelki.
-	Pieprzę ich! - warknął. - Niech sami rekrutują sobie
agentów.
Wiosną 1967 roku jako kilkunastoletni żołnierz kulił się na
pustyni w cieniu czołgu, podczas gdy cztery arabskie państwa
szykowały się do decydującej rozprawy z Izraelem. Do dziś nie
mógł zapomnieć, że reakcja świata ograniczyła się do ostrożnego
grożenia palcem.
Jego dowodzony przez dwudziestolatka czołg był jednym z tych,
które przedarły się przez Przełęcz Mitla i zmusiły armię egipską do
ucieczki za Kanał Sueski. Kiedy w trwającej sześć dni wojnie Izrael
rozprawił się z czterema armiami, te same zachodnie środki
masowego przekazu, które w maju przewidywały, że jego kraj lada
chwila zniknie z mapy Bliskiego Wschodu, zaczęły oskarżać Izrael
o hegemonistyczne zapędy.
Wtedy właśnie ukształtowała się filozofia życiowa Kobi Drora:
pieprzyć ich wszystkich. Był sabrą, urodzonym i wychowanym
w Izraelu, i z pewnością nie dysponował umiejętnością spoglądania
na wydarzenia z szerszej perspektywy, charakterystyczną dla ludzi
w rodzaju Elawida Ben Guriona. Związał się z prawicową partią
Likud, do której należeli także Menachem Begin oraz Icchak
Szamir.
Kiedyś, wizytując zajęcia zorganizowane dla rekrutów, usłyszał,
jak wykładowca użył wyrażenia "zaprzyjaźnione agencje wywiado-
wcze". Wstał wówczas z miejsca, przeszedł na przód sali, i powie-
dział:
 Izrael nie ma przyjaciół, może z wyjątkiem Żydów roz-
proszonych po wszystkich kontynentach. Świat dzieli się na naszych
wrogów oraz ludzi nam obojętnych. Macie brać od nich wszystko,
niczego nie dając w zamian. Uśmiechajcie się, poklepujcie po
plecach, pijcie z nimi, prawcie im komplementy, dziękujcie za rady,
ale niczego im nie mówcie.
 Miejmy nadzieję, że nigdy się o tym nie dowiedzą -
powiedział Gerszon.
-	A w jaki sposób mieliby się dowiedzieć? Przecież do tajemnicy
jest dopuszczonych tylko ośmiu ludzi, a wszyscy są tu, w Biurze.
Prawdopodobnie stało się to za sprawą wypitego piwa, ale
generał Dror zapomniał o kimś.
Wiosną 1988 roku brytyjski biznesmen Stuart Harris uczestniczył
w targach przemysłowych w Bagdadzie. Pełnił wówczas funkcję
szefa działu sprzedaży pewnej firmy z Nottingham, zajmującej się
produkcją maszyn drogowych. Targi odbywały się pod patronatem
irackiego Ministerstwa Transportu. Jak większość gości z Zachodu,
Harris został zakwaterowany w hotelu Raszid przy ulicy Jafy,
zbudowanym głównie z myślą o cudzoziemcach i znajdującym się
pod ścisłym nadzorem.
Trzeciego dnia targów po powrocie do pokoju Harris zastał na
podłodze kopertę, którą ktoś musiał wepchnąć przez szparę pod
drzwiami. Zamiast adresu znajdował się na niej numer pokoju.
Numer się zgadzał.
Koperta zawierała pojedynczą kartkę oraz jeszcze jedną kopertę,
tym razem lotniczą. Na kartce ktoś napisał po angielsku drukowa-
nymi literami: PO PRZYJEŹDZIE DO LONDYNU PROSZĘ
PRZEKAZAĆ NIE ROZPIECZĘTOWANĄ KOPERTĘ AM-
BASADZIE IZRAELA W WIELKIEJ BRYTANII.
I nic więcej. Stuart Harris był śmiertelnie przerażony, gdyż
doskonale wiedział, jaką reputacją cieszy się iracka tajna policja.
Zawartość lotniczej koperty mogła sprowadzić na niego aresz-
towanie, tortury, a nawet śmierć.
Na jego korzyść przemawia fakt, że nie wpadł w panikę, tylko
zaczął poszukiwać najlepszego sposobu wyjścia z sytuacji. Przede
wszystkim, dlaczego wybrano właśnie jego? Przecież w Bagdadzie
aż roiło się od angielskich inżynierów. Dlaczego właśnie Stuart
Harris? Przecież nikt nie mógł wiedzieć, że miał żydowskie po-
chodzenie i że jego ojciec w 1935 roku przybył z Niemiec do
Wielkiej Brytanii jako Samuel Horowitz.
Choć on sam nigdy się o tym nie dowiedział, dwa dni wcześniej
w stołówce na terenach wystawienniczych spotkali się dwaj
urzędnicy irackiego Ministerstwa Transportu. Jeden z nich opo-
wiadał koledze o swojej ubiegłorocznej wizycie w Nottingham
i o tym, że Harris był jego przewodnikiem przez dwa dni, by
niespodziewanie zniknąć na trzeci i ponownie zjawić się czwartego.
Gość z Iraku zapytał wówczas organizatorów, czy pan Harris
rozchorował się, na co otrzymał odpowiedź, że nie, tylko otrzymał
jednodniowe zwolnienie, by uczestniczyć w obchodach święta Jom
Kipur.
Dwaj Irakijczycy roześmiali się i zaraz potem zapomnieli
o sprawie, w przeciwieństwie do człowieka, siedzącego przy sąsied-
nim stoliku i słyszącego ich rozmowę. Człowiek ów powtórzył jej
treść swemu zwierzchnikowi, ten zaś pozornie nie wykazał większego
zainteresowania, potem jednak dyskretnie sprawdził, w którym
pokoju w hotelu Rashid zatrzymał się pan Stuart Harris z Not-
tingham.
Harris siedział na łóżku i zastanawiał się, co robić. Nawet jeżeli
anonimowy nadawca listu odkrył jego żydowskie pochodzenie, to
z pewnością nie wiedział o innej sprawie: o tym, że przedziwnym
zbiegiem okoliczności Stuart Harris był sayanem.
Izraelski Instytut Wywiadu i Operacji Specjalnych, założony
w roku 1951 na osobiste polecenie Ben Guriona, znany jest
powszechnie jako Mosad, co po hebrajsku znaczy właśnie "in-
stytut". W jego murach jednak używa się wyłącznie nazwy
"Biuro". Z całą pewnością jest to najmniejsza, ale za to jedna
z najlepszych agencji wywiadowczych na świecie. Tylko w kwaterze
głównej CIA w Langley pracuje 25000 ludzi, zaś Pierwszy
Dyrektoriat KGB, zajmujący się (podobnie jak CIA i Mosad)
działalnością wywiadowczą, u szczytu swej potęgi zatrudniał 15000
oficerów, z czego 3000 na stałe przebywało w jego siedzibie
w Jażeniewie.
W Mosadzie pracuje od 1200 do 1500 ludzi, w tym zaledwie
około czterdziestu oficerów operacyjnych, zwanych katsami.
To, że mimo niewielkiego budżetu i nielicznego personelu
Mosad prowadzi skuteczną działalność, wynika z dwóch czyn-
ników: pierwszym jest niczym nie ograniczona możliwość infilt-
rowania izraelskiej społeczności, zadziwiająco kosmopolitycznej
i różnorodnej, drugim zaś korzystanie z międzynarodowej sieci
pomocników, zwanych po hebrajsku sayanami. Są to rozproszeni
po całym świecie Żydzi (Żydami musieli być oboje rodzice), którzy,
choć lojalni wobec kraju zamieszkania, sympatyzują z państwem
Izrael.
W samym Londynie jest ich około 2000, kolejnych 5000 w całej
Wielkiej Brytanii, .dziesięć razy więcej w USA. Nigdy nie wciąga ich
się do akcji, tylko prosi o przysługę, gwarantując przy tym, że
pomoc, jakiej udzielą, w żaden sposób nie zaszkodzi ich przybranej
ojczyźnie. Nie może być mowy o jakichkolwiek konfliktach sumie-
nia. Dzięki tym ludziom koszty operacyjne maleją nieraz nawet
dziesięciokrotnie.
Oto przykład: agenci Mosadu przybywają do Londynu, aby
przeprowadzić operację przeciwko grupie palestyńskich terrorys-
tów. Potrzebują samochodu. Proszą więc sayana handlującego
używanymi pojazdami o pozostawienie w umówionym miejscu
niczym nie wyróżniającego się samochodu z kluczykami pod
dywanikiem. Natychmiast po akcji samochód wraca do hand-
larza, który nawet nie wie, jakiemu celowi służyło jego auto,
a w razie śledztwa w dokumentach widnieje zapis, że pojazd
znajdował się u potencjalnego klienta, który chciał go wy-
próbować.
Załóżmy, że ten sam oddział musi zakamuflować się na dłużej,
tak, by nie wzbudzić niczyich podejrzeń. Sayan zajmujący się
handlem nieruchomościami udostępnia agentom pusty sklep, inny
sayan, pracujący w branży spożywczej, dostarcza towary, agenci
zaś udają sprzedawców, prowadząc fikcyjny interes tak długo, jak
tego potrzebują.
Podczas wakacyjnego pobytu w izraelskim kurorcie Eilat, Stuart
Harris poznał w barze "Pod Czerwoną Skałą" bardzo sympatycz-
nego, młodego Izraelczyka, mówiącego znakomicie po angielsku.
Nieco później do rozmowy przyłączył się przyjaciel młodzieńca,
siwiejący już mężczyzna, który, pozornie od niechcenia, zadał
Harrisowi kilka pytań dotyczących jego stosunku do państwa
Izrael. Później spotkali się jeszcze kilkakrotnie, a pod koniec
wakacji Harris obiecał, że jeżeli kiedykolwiek mógłby okazać się
przydatny, to...
Po powrocie do domu żył tak jak do tej pory. Przez dwa lata
czekał na wezwanie, lecz ono nie nadchodziło. Od czasu do czasu
zjawiał się natomiast jakiś bardzo uprzejmy nieznajomy - jednym
z najbardziej nudnych zadań oficerów operacyjnych przebywają-
cych za granicą jest kontrolowanie gotowości sayanów na danym
terenie.
A teraz przerażony Stuart Harris siedział w pokoju hotelowym
w Bagdadzie i zastanawiał się, co począć. Istniało duże praw-
dopodobieństwo, że list jest prowokacją; wówczas Harrisowi groziło
aresztowanie na lotnisku. Co robić? Wsunąć go komuś do torby?
Nie wydawało mu się, żeby był do tego zdolny. Poza tym, w jaki
sposób miałby potem odzyskać list w Londynie?
Wreszcie udało mu się jednak obmyślić plan, który następnie,
nie zwlekając, wprowadził w życie. Spalił w popielniczce zewnętrzną
kopertę i kartkę, po czym wrzucił popiół do ustępu i spuścił wodę.
Drugą, zaklejoną kopertę wytarł starannie i położył w szafie na
najwyższej, pustej półce. W razie rewizji mógłby twierdzić, że nie
korzystał z tej półki, kopertę zaś prawdopodobnie zostawił tam
poprzedni mieszkaniec.
Następnie kupił w kiosku dużą, szarą kopertę oraz taśmę
klejącą, na poczcie zaś zaopatrzył się w tyle znaczków, ile trzeba,
żeby przesłać z Bagdadu do Londynu jedno czasopismo. Była to
właściwie propagandowa broszura zachwalająca sukcesy Iraku we
wszystkich możliwych dziedzinach, którą wziął ze stelaża na terenie
targów. Udało mu się także uzyskać specjalną, okolicznościową
pieczątkę na kopercie.
Ostatniego dnia pobytu, tuż przed wyruszeniem na lotnisko,
włożył list do broszury, a tę z kolei wsunął do koperty i starannie
zakleił. Przesyłkę zaadresował do wuja mieszkającego w Long
Eaton. W głównym holu stała skrzynka pocztowa. Pracownik
poczty wybierze z niej listy dopiero za cztery godziny, a nawet
gdyby komuś przyszło do głowy otworzyć kopertę, to on będzie już
wtedy daleko stąd, na pokładzie brytyjskiego samolotu.
Mówi się, że szczęście sprzyja odważnym, ale według innego
powiedzenia, niektórzy miewają więcej szczęścia niż rozumu. Główny
hol znajdował się pod obserwacją funkcjonariuszy tajnej policji,
którzy mieli za zadanie pilnować, czy jakiś Irakijczyk nie będzie
próbował przekazać wiadomości lub przesyłki któremuś z wyjeż-
dżających cudzoziemców. Harris niósł kopertę pod marynarką, nie
zdając sobie sprawy, że jest uważnie obserwowany przez mężczyznę
ukrytego za kioskiem z gazetami. W chwili, kiedy podszedł do
skrzynki, między nim a obserwatorem zatrzymał się wózek załado-
wany wysoko walizami; kiedy odjechał, agent Al-Aman al-Amm
ujrzał Harrisa oddającego klucz w recepcji.
Tydzień później przesyłka dotarła do wuja, który akurat
przebywał na wakacjach, ale ponieważ Harris miał klucze na
wypadek jakiegoś nieszczęścia, bez trudu odzyskał kopertę, z którą
niezwłocznie udał się do Ambasady Izraela w Londynie i zapytał,
czy może widzieć się z Normanem. (Taki pseudonim nosił człowiek
odpowiedzialny za kontakty z sayanami). Zaprowadzono go do
małego pokoju, posadzono na krześle i poproszono żeby zechciał
poczekać.
Po pewnym czasie w pokoju zjawił się mężczyzna w średnim
wieku. Najpierw zapytał go, jak się nazywa, następnie zaś, dlaczego
chce spotkać się z "Normanem". Harris wyjaśnił, o co chodzi,
wyjął z kieszeni kopertę i położył ją na stole. Izraelski dyplomata
wyraźnie pobladł, poprosił go, aby jeszcze trochę zaczekał, po czym
szybko wyszedł.
Budynek ambasady przy Palace Green, wzniesiony w stylu
klasycznym, cieszy oczy przechodniów swoim wyglądem; spo-
glądając nań nie sposób domyślić się, jak skomplikowane zabez-
pieczenia i technologie znajdują się w piwnicach, gdzie mieści się
londyńska siedziba Mosadu. Właśnie z tej podziemnej fortecy
wezwano pośpiesznie jeszcze jednego człowieka. Tymczasem Harris
czekał i czekał.
Choć nic o tym nie wiedział, był uważnie obserwowany przez
szybę z jednostronnie przezroczystego szkła. Zrobiono mu także
kilka zdjęć oraz dokładnie sprawdzono, czy na pewno jest sayanem,
za którego się podał, nie zaś palestyńskim terrorystą. Kiedy
potwierdzono jego tożsamość, drzwi otworzyły się ponownie i do
pokoju wszedł młody katsa.
Przedstawił się z uśmiechem jako Rafi, a następnie poprosił
Harrisa, by ten zechciał zacząć opowieść od samego początku, to
znaczy od kurortu Eilat. Naturalnie Rafi doskonale wiedział, co się
tam zdarzyło (przed chwilą sprawdził to w aktach), ale uznał, że
ostrożności nigdy za wiele. Naprawdę zainteresował się dopiero
wtedy, kiedy Harris dotarł do wydarzeń, które rozegrały się
w Bagdadzie. Początkowo prawie mu nie przerywał, a dopiero
później posypały się pytania. Rafi nie robił notatek, ponieważ
rozmowa była nagrywana. Kiedy wreszcie zaspokoił swoją cieka-
wość, podszedł do wiszącego na ścianie wewnętrznego telefonu
i zamienił po hebrajsku kilka zdań ze starszym kolegą, który przez
cały czas siedział w pokoju obok.
Odwiesiwszy słuchawkę podziękował wylewnie Harrisowi, po-
gratulował mu odwagi i opanowania, zobowiązał do zachowania
całkowitej tajemnicy i życzył bezpiecznego powrotu do domu.
Następnie Stuarta Harrisa odprowadzono do wyjścia.
Kopertę zabrał ze stołu człowiek w pancernym hełmie, kulo-
odpornym kombinezonie i specjalnych rękawicach. List został
sfotografowany i prześwietlony. W ambasadzie wybuchł już kiedyś
list-pułapka, zabijając jednego z pracowników, więc Izraelczycy
woleli dmuchać na zimne.
Dopiero potem otwarto kopertę. Zawierała dwie kartki cien-
kiego, bibułkowego papieru, gęsto pokrytego arabskim pismem.
Rafi nie znał arabskiego, a w londyńskiej placówce Mosadu nie
było nikogo, kto posługiwałby się tym językiem na tyle dobrze,
żeby odczytać niewyraźne, ręczne pismo. W związku z tym katsa
nadał zaszyfrowaną depeszę do Tel-Awiwu, a następnie sporządził
znacznie bardziej szczegółowy raport, który trafił do dyplomatycznej
poczty i jeszcze tego samego wieczoru został wysłany do Izraela.
Na lotnisku Ben Guriona na kuriera czekał już motocyklista
z uzbrojoną eskortą. Zawiózł przesyłkę do budynku mieszczącego
się przy bulwarze Króla Saula, gdzie natychmiast trafiła na biurko
szefa Wydziału Irackiego, młodego i bardzo zdolnego katsy Dawida
Szarona.
Szaron władał arabskim zarówno w mowie, jak i piśmie.
Zapoznawszy się z treścią listu poczuł się nagle tak samo jak wtedy,
kiedy po raz pierwszy wyskoczył ze spadochronem z samolotu nad
pustynią Negew.
Samodzielnie, na maszynie do pisania - wolał nie korzystać ani
z usług sekretarki, ani z komputera - sporządził dosłowne
tłumaczenie listu na hebrajski, po czym zaniósł je, łącznie z orygi-
nałem oraz raportem Rafiego z Londynu, do gabinetu swego
bezpośredniego zwierzchnika, dyrektora Sekcji Bliskowschodniej
Mosadu.
List informował o tym, że jego nadawca należy do najwyższych
kręgów władzy w irackim reżimie i że jest gotów pracować dla
Izraela. Za pieniądze.
Był tam jeszcze numer skrytki na głównej poczcie w Bagdadzie.
I na tym właśnie polegał problem.
Wieczorem w prywatnym gabinecie Kobi Drora odbyło się
spotkanie na wysokim szczeblu. Oprócz gospodarza uczestniczyli
w nim: Sami Gerszon, szef Wydziału Operacyjnego, Eltan Hadar
z Sekcji Bliskowschodniej oraz Dawid Szaron.
Gerszon od początku miał wyrobione zdanie na temat tajem-
niczej oferty.
-	To pułapka - stwierdził stanowczo. - Prymitywna, oczy-
wista pułapka. Nie poślę tam żadnego z moich ludzi, bo skazałbym
go na pewną śmierć. Nie poślę nawet otera, żeby spróbował
nawiązać kontakt.
Oter to Arab, wykorzystywany przez Mosad w celu nawiązania
wstępnych rozmów z innym Arabem. Pełni- jedynie funkcję nie
wtajemniczonego pośrednika i jego ewentualna wpadka nie jest tak
groźna ani bolesna jak utrata kadrowego oficera wywiadu.
Większość zebranych zdawała się podzielać pogląd Gerszona.
List najwyraźniej stanowił próbę zwabienia do Bagdadu doświad-
czonego katsy, który zostałby natychmiast aresztowany, poddany
torturom, osądzony i publicznie zgładzony. Wreszcie Dror zwrócił
się do milczącego do tej pory Szarona.
-	Cóż to, mowę ci odjęło, Dawidzie? Co o tym myślisz?
Szaron niechętnie skinął głową.
-	Myślę, że Sami prawie na pewno ma rację. Popełnilibyśmy
szaleństwo, posyłając tam wartościowego człowieka.
Eltan Hadar spojrzał ostrzegawczo. Między poszczególnymi
wydziałami Mosadu trwała ostra rywalizacja; nie było najmniejszego
powodu, żeby od razu wywieszać białą flagę.
 Na 99 procent mogę sądzić, że to rzeczywiście pułapka -
dodał Szaron.
 Tylko na 99? - zapytał kpiąco Dror. - A co z tym jednym
procentem, mój młody przyjacielu?
 Och, to tylko taki głupi pomysł... Otóż przyszło mi do
głowy, że kto wie, czy oto zupełnie niespodziewanie nie spadł nam
z nieba nowy Pienkowski.
W pokoju zapadła głucha cisza. Ostatnie słowo zawisło w powiet-
rzu niczym otwarte wyzwanie. Gerszon wypuścił powietrze przez
zęby, Kobi Dror wpatrywał się bez słowa w szefa Sekcji Irackiej,
Szaron natomiast z zainteresowaniem oglądał swoje paznokcie.
**
Są cztery sposoby umieszczenia agenta w najwyższych kręgach
władzy obcego kraju.
Pierwszy, zarazem najtrudniejszy: tak znakomicie wyszkolić
jednego z swoich, żeby mógł uchodzić za obywatela innego państwa,
a nawet objąć jakieś z najważniejszych stanowisk. Zadanie jest
prawie niemożliwe do wykonania, chyba że agent urodził się
i wychował w kraju, w którym ma pracować, a potem wrócił do
niego z wiarygodną historią wyjaśniającą dotychczasową nieobec-
ność. Nawet wówczas jednak trzeba długo czekać, zanim uda mu
się wspiąć na odpowiednio wysoki szczebel kariery, gdzie uzyska
dostęp do istotnych informacji. Czasem może to trwać nawet
dziesiątki lat.
Mimo to w swoim czasie izraelski wywiad opanował tę metodę
do perfekcji. Było to możliwe przede wszystkim dlatego, że w po-
czątkowym okresie istnienia państwa Izrael ściągali do niego Żydzi
z całego świata, w tym również tacy, którzy bez najmniejszego
problemu mogli uchodzić za Marokańczyków, Algierczyków, Libij-
czyków, Egipcjan, Syryjczyków oraz Irakijczyków, nie wspominając
już o ludziach przybywających z Rosji, Polski, Europy Zachodniej
oraz obu Ameryk.
Spośród tych agentów największe sukcesy odniósł Elie Cohen,
urodzony i wychowany w Syrii. Przerzucono go do Damaszku.
Udawał Syryjczyka, który po wielu latach wrócił do kraju. Bardzo
szybko zaprzyjaźnił się z wieloma liczącymi się politykami, urzęd-
nikami i oficerami, zapraszając ich na huczne, suto zakrapiane
przyjęcia. Wszystko, co mówili - a mówili dużo i chętnie -
trafiało natychmiast do Izraela. Dotarły tam także plany agresji na
Izrael, która przerodziła się później w Wojnę Sześciodniową.
Wkrótce potem Cohen został zdemaskowany, poddany torturom,
a wreszcie powieszony na Placu Rewolucji w Damaszku. Tego
rodzaju agenci mogą oddać ogromne usługi, ale jest o nich
nadzwyczaj trudno.
Mijały lata, imigranci starzeli się, ich dzieci zaś nie uczyły się
arabskiego i nawet gdyby chciały, nie mogłyby powtórzyć wyczynu
Cohena. Między innymi z tego powodu w roku 1990 Mosad miał
bardzo niewielu specjalistów od krajów arabskich, a w dodatku nie
prezentowali oni najwyższego poziomu.
Ponadto arabskie tajemnice najlepiej rozpracowywało się w Eu-
ropie albo Ameryce. Na przykład: jeżeli Arabowie kupowali
najnowszy amerykański myśliwiec, o szczegółach transakcji znacznie
łatwiej i bezpieczniej było się dowiedzieć na miejscu, w Ameryce.
Jeżeli istniało podejrzenie, że jakiś Arab chciałby podjąć współpracę
z Mosadem, nawiązanie z nim kontaktu w którymś z państw
europejskich nie groziło tym, co werbowanie na terytorium wroga.
Dlatego właśnie większość operacji Mosad przeprowadzał na znacz-
nie bezpieczniejszym, amerykańskim lub europejskim gruncie.
Królem wszystkich agentów działających według przedstawio-
nych zasad był jednak Marcus Wolf, który przez wiele lat kierował
wschodnioniemieckim wywiadem. Miał do dyspozycji jeden, nieza-
przeczalny atut: każdy Niemiec z NRD mógł bez trudu uchodzić za
Niemca z RFN.
"Misza" Wolf przerzucił do Niemiec Zachodnich dziesiątki
swoich ludzi, w tym także kobietę, która została osobistą sekretarką
kanclerza Brandta. Specjalnością Wolfa stały się energiczne, nieza-
mężne sekretarki, tak dobre w swoim fachu, że po pewnym czasie
ich ministerialni szefowie z RFN po prostu nie mogli się bez nich
obejść, one zaś bez najmniejszego trudu fotografowały wszystkie
dokumenty, jakie trafiały na ich biurka, i przekazywały zdjęcia do
wschodniego Berlina.
Kolejna metoda zdobywania informacji polega na wykorzystaniu
rodaka, który, po odpowiednim przeszkoleniu, może podawać się
za obywatela innego państwa. Władze kraju, na którego terenie
działa, wiedzą, że jest cudzoziemcem, ale uważają go za przyjaciela,
a w pewnych wypadkach wręcz za sojusznika.
W tej dziedzinie największym sukcesem w działaniu dla Mosadu
mógł się poszczycić Zeew Gur Arieh. Urodził się w 1921 roku
w Mannheim, w Niemczech, jako Wolfgang Lotz. Wolfgang miał
metr osiemdziesiąt wzrostu, błękitne oczy, jasne włosy, nie obrzezano
go, choć był Żydem. We wczesnej młodości wyemigrował do
Izraela, przybrał nowe nazwisko, walczył w szeregach Haganah,
wstąpił do armii i doszedł do stopnia majora. Wówczas zaintereso-
wał się nim Mosad.
Wolfgang na dwa lata wrócił do Niemiec, aby pozbyć się
wszystkich naleciałości językowych i za pieniądze Mosadu założyć
dobrze prosperujący interes. Ożenił się z rodowitą Niemką, po
czym wyjechał do Kairu i otworzył tam szkółkę jeździecką.
W krótkim czasie szkółka zyskała ogromną popularność. Chętnie
odwiedzali ją przede wszystkim egipscy oficerowie, którzy mogli
pojeździć konno i pogawędzić na różne tematy z nie żałującym
szampana Niemcem o zdecydowanie prawicowych, antysemickich
poglądach. Wzbudzał ich zaufanie, więc często dzielili się z nim
najbardziej poufnymi informacjami, które, rzecz jasna, natychmiast
trafiały do Tel-Awiwu. Lotza ostatecznie schwytano, ale szczęśliwie
uniknął powieszenia, a po Wojnie Sześciodniowej został wymieniony
za egipskich jeńców wojennych.
Jednak jeszcze większe sukcesy odnosił przed drugą wojną
światową inny Niemiec, Richard Sorge - korespondent akredyto-
wany w Tokio. Mówił płynnie po japońsku i miał wielu znajomych
wśród członków rządu Hideki Tojo. Japończycy gorąco popierali
Hitlera i byli pewni, że Sorge jest lojalnym nazistą, on zaś, rzecz
jasna, utrzymywał ich w tym przekonaniu.
Nikomu nawet nie przyszło do głowy, że Sorge w rzeczywistości
jest niemieckim komunistą na usługach Moskwy. Przez wiele lat
informował Kreml o najtajniejszych planach rządu Tojo. Jego
największy wyczyn okazał się jednocześnie ostatnim. W roku 1941
wojska Hitlera dotarły pod Moskwę. Stalin koniecznie musiał
wiedzieć, czy Japonia dokona inwazji na Związek Sowiecki z baz
w Mandżurii. Sorge sprawdził, że odpowiedź brzmi "nie". Stalin
natychmiast przerzucił z Dalekiego Wschodu 40 000 żołnierzy,
którzy przez kilka tygodni stawiali zacięty opór Niemcom, a potem
nadeszła zima i Moskwa została ocalona. W przeciwieństwie do
Sorgego, który zawisł na szubienicy. Jednak ostatnia informacja,
jaką przekazał, prawdopodobnie zmieniła bieg historii.
Najczęściej stosuje się trzecią metodę pozyskiwania informato-
rów: należy zaangażować człowieka wtedy, kiedy jest już tam, gdzie
powinien. Rekrutacja może trwać bardzo długo, ale może okazać
się zaskakująco szybka. Właśnie w tym celu "poławiacze talentów"
niestrudzenie penetrują dyplomatyczny światek w poszukiwaniu
osobników rozczarowanych, zgorzkniałych lub noszących w sercu
zadawnione urazy.
Zagraniczne delegacje są także brane pod lupę, po to, by
stwierdzić, czy któregoś z ich uczestników nie da się wziąć na
stronę, zapewnić mu kilka godzin szampańskiej zabawy, a następnie
złożyć ofertę współpracy. Jeżeli "poławiacz" znajdzie potencjalnego
kandydata, przekazuje go w ręce specjalisty od rekrutacji. Zazwyczaj
zaczyna się od przelotnej znajomości, która wkrótce przeradza się
w przyjaźń, aż wreszcie funkcjonariusz wywiadu prosi niczego nie
podejrzewającą ofiarę o drobną przysługę. Prawie zawsze chodzi
o jakąś mało istotną, wręcz trzeciorzędną informację. Kiedy jednak
pułapka się zatrzaśnie, nie ma już z niej wyjścia, a im bardziej
okrutnemu reżimowi służy zwabiony w potrzask nieszczęśnik, tym
mniejsze jest prawdopodobieństwo, że wycofa się i ujawni wszystko
swoim zwierzchnikom, licząc na ich wielkoduszność.
Rozmaite są przyczyny, dla których ludzie decydują się podjąć
współpracę z obcym wywiadem. Niektórzy toną w długach, innym
nie ułożyło się życie osobiste, jeszcze inni mają żal o to, że nie są
dość szybko awansowani, nienawidzą reżimu, jaki wspierają, albo
po prostu zależy im na pieniądzach. Często szantażuje się ludzi,
wykorzystując wiedzę o ich seksualnych skłonnościach. Zdarzają
się też tacy, którym wystarczą słodkie słówka i pochlebstwa.
Kilku Rosjan, między innymi Pienkowski i Gordijewski, przeszło
na drugą stronę z autentycznej potrzeby sumienia, zdecydowana
większość jednak uczyniła to powodowana niesamowitą próżnością,
która kazała im wierzyć, że mogą odegrać epokową rolę w dziejach
świata.
Najbardziej niezwykły sposób pozyskania nowego współpracow-
nika to "przyjście z ulicy". Jak sama nazwa wskazuje, delikwent po
prostu zjawia się pewnego dnia, przez nikogo nie nakłaniany,
i ofiarowuje swoje usługi.
Ten, komu została złożona ta propozycja, zazwyczaj odnosi się
do niej z ogromnym sceptycyzmem, podejrzewając, iż jest to próba
infiltracji podjęta przez nieprzyjaciela. Dlatego też, kiedy w 1960
roku pewien Rosjanin podszedł do grupy Amerykanów przebywa-
jących w Moskwie z oficjalną wizytą, powiedział im, że jest
pułkownikiem GRU, czyli sowieckiego wywiadu wojskowego,
i zaproponował, że będzie szpiegował dla Zachodu, został zig-
norowany.
Zdziwiony, ale nie zrażony, zgłosił się do Anglików, którzy
postanowili go wypróbować. Oleg Pienkowski okazał się najbardziej
niezwykłym agentem w dziejach światowych służb wywiadowczych.
W czasie swej krótkiej, bo tylko 30-miesięcznej kariery, przekazał
za Żelazną Kurtynę ponad pięć i pół tysiąca dokumentów oznaczo-
nych nagłówkiem: TAJNE lub ŚCIŚLE TAJNE. Świat nigdy się nie
dowiedział, że podczas kryzysu kubańskiego prezydent Kennedy
znał wszystkie karty Chruszczowa, tak jakby dwaj mężowie stanu
grali w pokera, a on widział je w lustrze ustawionym za plecami
sowieckiego przywódcy. Lustrem tym był właśnie Pienkowski.
Rosjanin nie zważał na ryzyko i odmówił ucieczki na Zachód,
kiedy jeszcze można było ją zorganizować. Krótko po kubańskiej
aferze został zdemaskowany przez radziecki kontrwywiad, po-
stawiony przed sądem i skazany na śmierć przez rozstrzelanie.
Izraelczycy, którzy tego wieczoru zebrali się w gabinecie Kobi
Drora, doskonale znali historię Pienkowskiego. W świecie, w którym
żyli, stanowił już legendę. Kiedy Szaron wymienił to nazwisko,
wszystkim trzem przemknęła ta sama myśl: czyżby mieli do czynienia
z autentyczną, bezcenną wtyczką usadowioną blisko szczytu drabiny
władzy w Bagdadzie? Czy to możliwe?
Kobi Dror zmierzył Szarona długim, przenikliwym spojrzeniem.
 Chciałbyś nam coś zaproponować, młody człowieku?
 Pomyślałem, że może jednak warto by wysłać mu list -
odparł Szaron z udawaną obojętnością. - List, nic więcej. Zero
ryzyka. W liście byłoby kilka pytań... trudnych pytań, na które
chcielibyśmy poznać odpowiedzi. Albo ich dostarczy, albo nie.
Dror zerknął na Gerszona. Oficer odpowiedzialny za "nielegal-
nych" agentów wzruszył ramionami. Ten gest miał chyba oznaczać:
"Ja zajmuję się ludźmi, co mnie obchodzą jakieś listy?"
-	W porządku, Dawidzie - podjął decyzję generał Dror. -
Napiszemy do niego list i zadamy kilka pytań. Zobaczymy, co
zrobi. Eltan, zajmiesz się tym wraz z Dawidem. Chcę zobaczyć ten
list, zanim go wyślecie.
Eltan Hadar i Dawid Szaron natychmiast wyszli z gabinetu.
-	Mam nadzieję, że wiesz, co robisz - mruknął szef Sekcji
Bliskowschodniej do swego podwładnego.
List został przygotowany z najwyższą starannością. Nad jego
hebrajską wersją pracowało liczne grono ekspertów. Tłumaczeniem
mieli zająć się na samym końcu.
Dawid Szaron przedstawił się tylko imieniem, podziękował
autorowi poprzedniego listu za trud, jaki ten sobie zadał, oraz
poinformował go, że przesyłka dotarła na miejsce w nienaruszonym
stanie.
Następnie wyraził nadzieję, iż jej nadawca zrozumie chyba, że jego
propozycje wywołały ogromne zaskoczenie oraz wcale nie mniejsze
podejrzenia. Naturalnie nikt nie uważa tajemniczego korespondenta
za głupca, dlatego on, Dawid, pozwala sobie przypuszczać, iż
człowiek w Bagdadzie zrozumie, że przed ewentualnym podjęciem
współpracy muszą uzyskać całkowitą pewność co do jego intencji.
Zaraz potem Dawid pośpieszył z zapewnieniem, że w przypadku,
jeśli taka współpraca zostanie nawiązana, wynagrodzenie nie będzie
stanowiło najmniejszego problemu, z jednym tylko zastrzeżeniem:
cena nie może przekraczać wartości dostarczanego materiału.
W związku z tym, prosi człowieka w Bagdadzie o udzielenie
odpowiedzi na pytania załączone na oddzielnej kartce.
List był znacznie dłuższy i bardziej skomplikowany, ale tak
właśnie można by oddać jego treść. Na koniec Szaron podał
rzymski adres, pod który należy skierować przesyłkę.
Pod adresem tym znajdował się dom wykorzystywany niegdyś
przez włoską delegaturę Mosadu, chwilowo wyłączony z użyt-
kowania. Przebywający w Rzymie agenci mieli wziąć go pod ścisłą
obserwację: gdyby pojawili się tam funkcjonariusze irackich służb
specjalnych, sprawa byłaby wyjaśniona.
Lista pytań liczyła dwadzieścia pozycji, skompletowano zaś ją
bardzo starannie i po długim namyśle. Na osiem pytań Mosad znał
już odpowiedzi, w związku z czym każda próba oszustwa zostałaby
natychmiast wychwycona. Osiem kolejnych pytań sformułowano
w taki sposób, żeby łatwo dało się sprawdzić wiarygodność
odpowiedzi, natomiast cztery pytania dotyczyły spraw, na których
wyjaśnieniu Izraelowi naprawdę zależało. Jedną z nich były praw-
dziwe intencje Saddama Husajna.
- Zobaczymy, ile ten drań naprawdę może - mruknął Kobi
Dror, zapoznawszy się z listą.
Kiedy wszystko było gotowe, poproszono profesora arabistyki
z Uniwersytetu w Tel-Awiwie, aby zechciał przełożyć list. Szaron
podpisał się arabską wersją swego imienia - Daoud.
W liście poruszył jeszcze jedną sprawę: chciałby nadać swemu
korespondentowi jakieś imię, może Jerycho?
List został wysłany z jedynego arabskiego państwa, w którym
Izrael ma ambasadę, to znaczy z Egiptu.
Potem Dawid Szaron wrócił do swoich zwykłych zajęć. Im
dłużej myślał o tej sprawie, tym bardziej wydawała mu się szalona.
Porozumiewanie się za pomocą skrytki pocztowej w kraju, gdzie
szefem kontrwywiadu był tak sprytny człowiek jak Hasan Rahmani,
wiązało się z ogromnymi niebezpieczeństwami. Tak samo jak *
przekazywanie "wprost" rozmaitych tajnych informacji, a nic nie
wskazywało na to, żeby Jerycho miał jakiekolwiek pojęcie o naj-
prostszych choćby szyfrach. Jeśli dojdzie do nawiązania współpracy,
trzeba koniecznie wymyślić coś innego... Jednak miał prawie
pewność, że nic z tego nie wyjdzie.
Mylił się. Cztery tygodnie później do Rzymu dotarła odpowiedź
od Jerycha. Została wsadzona do pancernego pudła i niezwłocznie
przewieziona do Tel-Awiwu, gdzie podjęto nadzwyczajne środki
ostrożności. W kopercie mógł znajdować się materiał wybuchowy,
lub papier nasączony śmiertelną trucizną... List otwarto dopiero
wówczas, kiedy specjaliści stwierdzili z całą pewnością, że jest
"czysty".
Ku zdumieniu wszystkich, którzy mieli związek ze sprawą,
Jerycho dostarczył pierwszorzędny materiał. Odpowiedzi na osiem
pytań dotyczących spraw znanych już Mosadowi zgadzały się co do
joty ze stanem faktycznym. Odpowiedzi na osiem kolejnych,
związanych z przemieszczeniami oddziałów, planowanymi awansami
i degradacjami oraz zagranicznymi podróżami wysokich funkc-
jonariuszy reżimu, musiały dopiero zostać zweryfikowane. Wyjaś-
nienia czterech problemów, które najbardziej gnębiły Tel-Awiw,
zweryfikowane być nie mogły, ale sprawiały wrażenie całkowicie
wiarygodnych.
Dawid Szaron natychmiast wysłał do Bagdadu list sformułowany
w taki sposób, żeby nawet w razie przechwycenia przez irackie
służby specjalne nie wzbudził niczyich podejrzeń: "Drogi wuju,
serdecznie dziękuję za twój list, który właśnie do mnie dotarł.
Ogromnie się cieszę, że miewasz się dobrze i że zdrowie ci dopisuje.
Załatwienie części spraw będzie wymagało sporo czasu, ale jeśli
wszystko ułoży się po naszej myśli, już niedługo ponownie do
Ciebie napiszę. Twój kochający bratanek Daoud".
Pojawiła się nadzieja, że Jerycho naprawdę ma do zaoferowa-
nia, towar najwyższej jakości. Należało więc podjąć natychmias-
towe działania. Wymiana dwóch listów to jedna sprawa, nato-
miast prowadzenie głęboko zakamuflowanego agenta, dysponują-
cego dostępem do najpilniej strzeżonych tajemnic bezwzględnego
reżimu, to coś zupełnie innego. W takiej sytuacji szpieg i katsa nie
powinni porozumiewać się za pomocą niekodowanych listów
wysyłanych normalną drogą i trafiających do skrytek pocztowych,
gdyż prędzej czy później musiałoby to skończyć się katastrofą.
Do Bagdadu trzeba skierować oficera operacyjnego, który
zamieszka tam i będzie prowadził Jerycha zgodnie z najlepszymi
zasadami sztuki szpiegowskiej, po to, by uzyskane informacje
w jak najkrótszym czasie i niezafałszowanej postaci docierały do
Izraela.
 Nie zgadzam się - powtórzył Gerszon. - Nie poślę tam
doświadczonego katsy, żeby działał zupełnie na czarno, bez żadnego
zabezpieczenia. Musi mieć immunitet dyplomatyczny, bo inaczej
nic z tego.
 W porządku, Sami - odparł Dror. - Dostanie immunitet.
Przyjrzyjmy się temu, czym dysponujemy.
Agenta pracującego na czarno mogą aresztować, poddać tor-
turom, nawet powiesić lub rozstrzelać, natomiast akredytowany
dyplomata - nawet w Bagdadzie - ma ogromne szansę uniknięcia
tych nieprzyjemności, gdyż, schwytany na gorącym uczynku, zostaje
zazwyczaj jedynie uznany za persona non grata i wydalony z kraju.
Niemal wszystkie główne wydziały Mosadu, a szczególnie Sekcja
Rozpoznania, wzięły się ostro* do roboty. Gerszon na samym
początku poinformował ich, że nie ma ani jednego swojego
człowieka wśród personelu placówek dyplomatycznych mieszczących
się w Bagdadzie, w związku z czym od razu skoncentrowali się na
poszukiwaniu kogoś, kto mógłby nim zostać.
Sporządzono listę wszystkich dyplomatów akredytowanych
w Bagdadzie, ale nie było wśród nich takiego, który wcześniej
pracowałby dla Mosadu i teraz mógłby zostać ponownie urucho-
miony. Na liście nie znalazł się nawet choćby jeden sayan.
A potem ktoś wpadł na znakomity pomysł: Organizacja Na-
rodów Zjednoczonych. W Bagdadzie mieściła się siedziba wy-
specjalizowanej agencji ONZ, Komisji Ekonomicznej ds. Azji
Zachodniej.
Mosad bardzo często korzystał z usług pracowników Organizacji.
Na liście tych, którzy zostali oddelegowani do Bagdadu, znajdował
się także chilijski dyplomata pochodzenia żydowskiego, niejaki
Alfonso Benz Moncada. Co prawda nie był wyszkolonym agentem,
ale za to był sayanem, a więc powinien wyrazić zgodę na
nawiązanie współpracy.
Tymczasem jedna za drugą potwierdzały się nię sprawdzone do
tej pory informacje, jakich udzielił Jerycho. Zgodnie z jego zapo-
wiedziami dokonano przemieszczeń wojsk, awanse zaś otrzymywali
ci oficerowie, których nazwiska wymienił w liście.
- Albo w tym wszystkim macza palce Saddam, albo Jerycho
jest największym zdrajcą, jakiego widziała historia - ocenił sytuację
Kobi Dror.
Dawid Szaron wysłał trzeci list, także niewinnie sformułowany.
Donosił w nim, że zamówiona przez bagdadzkiego kupca dostawa
szkła i porcelany nieco się opóźni, gdyż trzeba trochę czasu na
przygotowanie transportu w taki sposób, aby żaden z cennych
przedmiotów nie uległ przypadkowemu uszkodzeniu.
Mówiący po hiszpańsku katsa przebywający w Ameryce Połu-
dniowej otrzymał rozkaz, aby natychmiast udać się do Santiago
i przekonać senora Benza, żeby ten wezwał syna do przyjazdu do
domu w związku z poważną chorobą matki. Ojciec niezwłocznie
zatelefonował do Bagdadu, a zatroskany syn poprosił o trzytygod-
niowy urlop, otrzymał go i wsiadł w samolot lecący do Chile.
Jednak w domu nie czekała na niego chora matka, tylko grupa
oficerów Mosadu, którzy zaczęli go namawiać, aby zgodził się
wziąć udział w bliżej nie sprecyzowanej operacji. Młody człowiek
poradził się rodziców, po czym wyraził zgodę. Emocjonalny związek
z państwem Izrael, którego żadne z nich nie widziało na oczy, był
bardzo silny.
Inny sayan mieszkający w Santiago został poproszony o udo-
stępnienie na pewien czas swojej letniej rezydencji położonej
niedaleko od miasta, nad samym morzem, i tam, w obszernej willi,
ukrytej w otoczonym wysokim murem ogrodzie, rozpoczęło się
intensywne szkolenie.
Pełne przygotowanie agenta do prowadzenia działalności na
terytorium nieprzyjaciela trwa zwykle co najmniej dwa lata. Tym
razem to samo trzeba było osiągnąć w trzy tygodnie. Praca trwała
szesnaście godzin na dobę. Oficerowie uczyli 30-letniego Chilijczyka
mikrofotografii, posługiwania się najprostszymi szyframi, zabierali
go na ulice, gdzie pokazywali, w jaki sposób można sprawdzić, czy
jest się śledzonym. Jednocześnie przypominali w nieskończoność, że
nigdy nie powinien próbować pozbyć się "ogona", chyba że akurat
ma przy sobie jakieś kompromitujące materiały. Najlepszym roz-
wiązaniem było zrezygnowanie ze spotkania lub odebrania wiado-
mości i ponowienie próby nieco później.
Pokazali mu też, w jaki sposób można w ciągu kilku sekund
zniszczyć zdjęcia lub dokumenty za pomocą łatwopalnego środka
chemicznego ukrytego w specjalnie spreparowanym długopisie.
Wozili go bez końca samochodami, demonstrując metody
identyfikacji pojazdów nieprzyjaciela. Ćwiczenia trwały tak długo,
że nieszczęśnikowi zaczynało już dzwonić w uszach, bolała go
głowa, i błagał, żeby pozwolono mu wrócić do willi i położyć
się spać.
Wyjaśnili także, co to są skrzynki kontaktowe - ukryte miejsca,
gdzie pozostawia się i odbiera wiadomości. Pokazali, jak przygoto-
wać taką skrzynkę za obluzowaną ścianą w murze, pod płytą
grobowca, w szczelinie drzewa lub pod płytą chodnikową. ,
Po trzech tygodniach Alfonso Benz Moncada pożegnał się
z zatroskanymi rodzicami i odleciał przez Londyn do Bagdadu.
Kierujący grupą szkoleniową oficer padł bez sił na fotel w wynajętej
willi, otarł czoło drżącą ręką, po czym powiedział do współpracow-
ników:
- Jeśli ten palant wróci z Bagdadu w jednym kawałku i do
tego żywy, to pójdę na pielgrzymkę do Mekki.
Żaden z członków grupy nie wiedział, jakie zadanie ma spełnić
Moncada, gdyż taka informacja nie była im do niczego potrzebna.
Nie wiedział tego również Chilijczyk.
Dopiero kiedy wysiadł z samolotu w Londynie, został zawieziony
do hotelu Penta, gdzie czekali już na niego Sami Gerszon i Dawid
Szaron, by przedstawić mu szczegóły operacji.
- Tylko nie próbuj go zidentyfikować! - ostrzegł Gerszon
młodego człowieka. - Zostaw to nam. Twoje zadanie polega
przede wszystkim na zorganizowaniu skrzynek i przekazywaniu
korespondencji. Prześlemy ci listę pytań do niego. Nic z tego nie
zrozumiesz, bo będą po arabsku. Wygląda na to, że Jerycho bardzo
słabo zna angielski, albo nawet wcale. Broń Boże nie staraj się
przetłumaczyć tego, co od nas dostaniesz. Po prostu podrzuć to do
którejś ze skrzynek i zrób w umówionym miejscu znak kredą, żeby
wiedział, że czeka na niego jakaś przesyłka. Kiedy zobaczysz jego
znak, odbierz odpowiedź i natychmiast przekaż ją nam.
W sąsiednim pokoju Alfonso Benz Moncada otrzymał nowy
bagaż. W jego skład wchodził aparat fotograficzny na pierwszy rzut
oka przypominający do złudzenia zwykłego turystycznego pentaxa,
ale zawierający kasetę ze specjalnym, ponad 100-klatkowym filmem,
oraz wyposażony w niepozornie wyglądający statyw, który pozwalał
umieścić go na takiej wysokości nad kartą papieru, by mógł
wykonać najbardziej wyraźne zdjęcia.
Wśród przyborów toaletowych znajdowały się pojemniki z łat-
wopalnymi i żrącymi materiałami udające kosmetyki oraz atramenty
sympatyczne, papeteria zaś zawierała specjalny papier, z którego
miał korzystać przesyłając wiadomości. Powiedzieli mu także, w jaki
sposób powinien je przekazywać; metodę tę wymyślono w czasie,
kiedy on przechodził w Chile intensywne szkolenie.
Otóż będzie pisywał listy na tematy szachowe - był wielkim
miłośnikiem tej gry - do swojego przyjaciela Justina Bokomo
z Ugandy, pracującego w Sekretariacie Generalnym ONZ w Nowym
Jorku. Listy owe miały opuszczać Bagdad w workach z pocztą
dyplomatyczną do Nowego Jorku, odpowiedzi zaś należało się
spodziewać także z tego miasta.
Benz Moncada nic o tym nie wiedział, ale w nowojorskiej
siedzibie ONZ naprawdę pracował Ugandyjczyk nazwiskiem Boko-
mo. W tej samej instytucji, tyle tylko, że w dziale zajmującym się
rozprowadzaniem korespondencji, był także zatrudniony pewien
katsa, który miał przechwytywać listy.
Na odwrocie każdego listu od Bokomo będzie znajdowała się
lista pytań sporządzona za pomocą atramentu sympatycznego.
Moncada "wywoła" ją, zrobi fotokopię, następnie zaś włoży do
jednej ze skrzynek kontaktowych. Odpowiedź Jerycha - zapewne
kilka stron pokrytych niewyraźnym arabskim pismem - należy dla
pewności kilkakrotnie sfotografować, po czym wysłać pod adresem
Bokomo do Nowego Jorku.
Po powrocie do Bagdadu młody Chilijczyk, czując jak żołądek
podchodzi mu do gardła, przygotował sześć skrzynek kontaktowych.
Mieściły się za obluzowanymi cegłami w starych murach, pod
płytami chodnikowymi w bocznych, nieuczęszczanych zaułkach,
jedna zaś pod okiennym parapetem opuszczonego sklepu.
Za każdym razem wydawało mu się, że jest otoczony przez
agentów tajnej policji, ale nigdy nie spotkało go nic złego. Miesz-
kańcy Bagdadu, jak zwykle niezmiernie uprzejmi i dyskretni, nie
zwracali uwagi na ciekawskiego turystę włóczącego się bocznymi
uliczkami Starej Dzielnicy, Dzielnicy Ormiańskiej, targu warzywnego
w Kasra, i wokół starych cmentarzy. Wszędzie tam, bez najmniej-
szego trudu, znajdował miejsca znakomicie nadające się do jego
celów.
Zapisał położenie wszystkich sześciu skrzynek - trzy miały
służyć przekazywaniu wiadomości od niego, trzy pozostałe zrobił
dla Jerycha - po czym znalazł sześć miejsc, w których zarówno on,
jak i Jerycho, bez większego trudu mogli zrobić kredą znak,
informując się wzajemnie, że w jednej ze skrytek czeka na odebranie
przesyłka.
Każda z nich miała swój symbol. Pisemne instrukcje Moncady
były tak precyzyjne, że Jerycho powinien odnaleźć bez kłopotów
zarówno skrytki, jak i pozostałe sześć miejsc.
Młody Chilijczyk przez cały czas sprawdzał, czy nie jest śledzony,
zarówno wtedy, kiedy jeździł samochodem, jak i wówczas, gdy
poruszał się pieszo. Pewnego dnia przekonał się, że znajduje się pod
obserwacją, ale prowadzono ją tak nieudolnie, że nie ulegało
wątpliwości, iż jest to rutynowe działanie Al-Aman al-Amm, który
okazyjnie szpiegował wybranych na chybił-trafił dyplomatów.
Nazajutrz "ogon" zniknął, więc Moncada znowu wziął się do pracy.
Kiedy już wszystko było gotowe, sporządził na maszynie do
pisania szczegółowy raport, zniszczył taśmę, sfotografował zapisane
kartki, które także zniszczył, film zaś wysłał panu Bokomo. Mała
paczuszka najpierw trafiła do działu korespondencji w siedzibie
ONZ przy East River, stamtąd natomiast do Dawida Szarona
w Tel-Awiwie.
Teraz należało przekazać te informacje Jerychowi, z tym zaś
wiązało się ogromne ryzyko, gdyż trzeba było po raz ostatni
wykorzystać tę przeklętą skrytkę pocztową w Bagdadzie. Szaron
napisał w liście, że czasopisma, o które prosił jego "przyjaciel",
dotrą na miejsce dokładnie w południe za czternaście dni, czyli 18
sierpnia 1988, i powinny zostać odebrane najwyżej godzinę później.
Szczegółowe instrukcje, przetłumaczone na arabski, trafiły w ręce
Moncady 16 sierpnia. Za pięć dwunasta 18 sierpnia chilijski
dyplomata wszedł do budynku Poczty Głównej w Bagdadzie i włożył
przesyłkę do skrytki. Nikt go nie aresztował. Godzinę później
Jerycho bez przeszkód odebrał instrukcje.
Teraz, kiedy już ustalono bezpieczny sposób wymiany kore-
spondencji, kontakty znacznie się ożywiły. Jerycho zażądał, aby
procedura wyglądała następująco: po otrzymaniu listy pytań on
sam wyceni wartość każdej odpowiedzi, a kiedy pieniądze wpłyną
na jego konto, natychmiast przekaże Tel-Awiwowi żądane informa-
cje. Podał także numer konta w wiedeńskim Banku Winklera przy
Ballgasse, w pobliżu Franziskanerplatz.
Tel-Awiw zaakceptował warunki i natychmiast sprawdził ten
bank. Była to niewielka instytucja, ściśle przestrzegająca zasad
dyskrecji, a szansę na wydobycie stamtąd jakichkolwiek informacji
na temat Jerycha praktycznie równały się zeru. Izraelczykom nie
pozostało więc nic innego, jak przekazać na konto pierwszą wpłatę
w wysokości 20 000 dolarów.
Mosad zasugerował, aby Jerycho ujawnił swoją tożsamość "dla
jego własnego dobra, na wypadek, gdyby coś poszło nie tak jak
należy i potrzebna by mu była pomoc przyjaciół z Zachodu".
Jednak Irakijczyk stanowczo odmówił, a nawet zagroził, że jeśli
stwierdzi, iż ktoś próbuje go zidentyfikować, albo jeśli nastąpią
jakiekolwiek opóźnienia w przekazywaniu pieniędzy, natychmiast
zerwie wszelkie kontakty.
Mosad zgodził się na te warunki, ale spróbował innych sposo-
bów. Specjaliści tworzyli portret psychologiczny człowieka z Bag-
dadu, grafolodzy analizowali jego pismo, jeszcze inni fachowcy
studiowali listę irackich notabli, usiłując wyłowić spośród nich tego,
który mógłby być tajemniczym Jerychem. Wszyscy zgadzali się, że
jest on człowiekiem w średnim wieku, o wojskowym lub quasi-
-wojskowym przygotowaniu, niezbyt wykształconym, że prawie nie
zna angielskiego.
- Ten opis pasuje co najmniej do połowy generałów z irackiego
Naczelnego Dowództwa, pięćdziesięciu czołowych działaczy partii
Ba's i co najmniej stu tysięcy innych ludzi! - warknął Kobi Dror.
Alfonso Benz Moncada prowadził Jerycha przez dwa lata,
uzyskując produkt wartości 24-karatowego złota. Informacje doty-
czyły polityki, broni konwencjonalnej, planów strategicznych, zmian
na stanowiskach dowódczych, produkcji rakiet, gazów bojowych
i broni bakteriologicznej, a także dwóch prób dokonania zamachu
na Saddama Husajna. Jedynie w sprawie broni jądrowej Jerycho
nie potrafił przekazać szczegółowych danych. Za każdym razem,
kiedy go o to pytano, odpowiadał, że wszystko, co dotyczy tego
tematu, jest otoczone ścisłą tajemnicą, szczegóły zaś zna jedynie
doktor Dżafar al-Dżafar, iracki odpowiednik Roberta Oppen-
heimera. Wszelkie próby szybkiego zdobycia tych informacji mu-
siałyby doprowadzić do natychmiastowej wpadki.
Jesienią 1989 roku Jerycho doniósł Mosadowi, że Irakijczycy
wysłali do Brukseli specjalny oddział, który ma śledzić doktora
Gerry'ego Bulla. Mosad, wykorzystujący wówczas Bulla jako
dodatkowe źródło informacji dotyczących irackiego programu
rakietowego, próbował dyskretnie ostrzec uczonego, choć, rzecz
jasna, nie mógł powiedzieć mu wprost o grożącym niebezpieczeńs-
twie. Dlatego też stacjonujący w Brukseli katsa wraz ze swymi
ludźmi kilkakrotnie odwiedził mieszkanie Bulla podczas jego
nieobecności, pozostawiając wyraźne ślady, takie jak poprzestawiane
naczynia, przewinięta i wyjęta z magnetowidu kaseta czy otwarte
okno balkonowe. Uczony istotnie mocno się zaniepokoił, ale nie
odczytał przesłania. Kiedy z Bagdadu dotarła do Tel-Awiwu
informacja, że podjęto decyzję o zlikwidowaniu Bulla, było już za
późno; wyrok właśnie został wykonany.
Wiadomości, które Jerycho przekazywał Mosadowi, pozwoliły
Izraelczykom śledzić niemal krok po kroku przygotowania Iraku
do inwazji na Kuwejt. To, co miał do powiedzenia na temat broni
masowej zagłady, potwierdzało prawdziwość fotografii dostar-
czonych przez Jonathana Pollarda, odsiadującego dożywotni wyrok.
Rząd w Tel-Awiwie czekał na reakcję Waszyngtonu, przypusz-
czając, że Amerykanie dysponują zbliżonymi informacjami. Ponie-
waż jednak Zachód nie reagował, pozwalając, by Saddam spokojnie
wzmacniał siłę bojową armii, Izrael zachowywał milczenie.
Do sierpnia 1990 roku na konto w wiedeńskim banku przeka-
zano ponad dwa miliony dolarów. Jerycho był drogi, ale nieza-
stąpiony i Tel-Awiw uznał, że interes jednak się opłaca. A potem
doszło do inwazji na Kuwejt i zdarzyło się coś, czego nikt nie mógł
przewidzieć: ONZ uchwaliła 2 sierpnia rezolucję wzywającą Irak do
natychmiastowego wycofania się ze wszystkich zagarniętych tere-
nów, po czym doszła do wniosku, że utrzymując swoje przed-
stawicielstwo w Bagdadzie pośrednio popiera agresora. W związku
z tym 7 sierpnia biuro Komisji Ekonomicznej ds. Azji Zachodniej
zostało zamknięte, dyplomaci zaś odwołani do Nowego Jorku.
Benz Moncada zdążył zrobić już tylko jedno: zostawił w skrytce
wiadomość dla Jerycha o tym, że musi wyjechać, i kontakt ulegnie
chwilowemu zerwaniu. Jednak na wypadek, gdyby wrócił, Jerycho
powinien od czasu do czasu sprawdzać, czy w którymś z umówio-
nych miejsc nie pojawi się wykonany kredą znak. Następnie młody
Chilijczyk odleciał do Nowego Jorku przez Londyn, gdzie został
dokładnie przesłuchany przez Dawida Szarona.
Dlatego właśnie Kobi Dror uważał, że nie okłamał Chipa
Barbera. Przecież zgodnie z prawdą stwierdził tylko, że obecnie nie
ma w Bagdadzie żadnego czynnego agenta. Przyznając się do tego,
że nie zdołał ustalić tożsamości Jerycha, a teraz utracił z nim
kontakt, naraziłby się na wielkie upokorzenie. Kto wie, czy jednak
nie należało powiedzieć Amerykanom całej prawdy?

Rozdział ósmy
Kiedy 1 października Mikę Martin odwiedził grób Able'a
Sheptona na cmentarzu w Sulajbichat, znalazł tam list z prośbą
Ahmada al-Chalify.
Nawet nie był zbytnio zaskoczony. Abu Fu'ad wiedział o nim,
on zaś wiedział o kuwejckim ruchu oporu, w którego szeregi
wstępowało coraz więcej ludzi. Należało się spodziewać, że prędzej
czy później dojdzie do spotkania.
W ciągu sześciu tygodni, jakie minęły od agresji, położenie
wojsk agresora uległo drastycznej zmianie. Sama inwazja przypo-
minała manewry, a niemal całkowity brak oporu w pierwszych
dniach okupacji przekonał Irakijczyków, że w Kuwejcie nie
spotkają ich już żadne przykre niespodzianki. Plądrowanie od-
bywało się bez przeszkód, niszczenie dostarczało rozrywki, kobiety
zaś brali jak chcieli. Tak postępowali zdobywcy już w czasach
Babilonu.
Kuwejt przypominał tłustego gołębia, którego łatwo będzie
oskubać. Tymczasem, po sześciu tygodniach letargu, gołąb zaczął
dziobać. Już ponad stu żołnierzy i ośmiu oficerów zostało zabitych
lub zaginęło bez wieści, a nie wszystkie zaginięcia dało się wy-
tłumaczyć dezercjami. W szeregi sił okupacyjnych powoli wkradał
się strach.
Oficerowie nie chcieli podróżować samotnie sztabowymi limu-
zynami, domagając się eskorty w postaci co najmniej jednej
ciężarówki pełnej żołnierzy. Budynków dowództwa oraz koszar
strzeżono w dzień i w nocy, a by to osiągnąć, oficerowie dyżurni
musieli nieraz strzelać nad głowami śpiących wartowników.
Skończyły się nocne eskapady - jedynie silne oddziały mogły
czuć się w miarę bezpieczne w ciemnościach. Żołnierze, pełniący
służbę na posterunkach drogowych, kulili się we wnętrzu prowizo-
rycznych szałasów, a mimo podwojenia liczebności patroli, wciąż
wybuchały miny. Pojazdy stawały w płomieniach lub zatrzymywały
się na środku ulicy z uszkodzonymi silnikami, nie wiadomo skąd
spadały granaty, a w rynsztokach i na śmietnikach znajdowano
ciała żołnierzy z poderżniętymi gardłami.
Sytuacja stała się w końcu tak groźna, że Naczelne Dowództwo
musiało zastąpić Armię Ludową oddziałami Sił Specjalnych. Two-
rzyli je dobrzy, doświadczeni żołnierze, którzy właściwie powinni
czuwać na pierwszej linii frontu na wypadek, gdyby Amerykanie
zdecydowali się ruszyć do ataku. Parafrazując powiedzenie Chur-
chilla, pierwsze dni października były dla Kuwejtu może jeszcze nie
początkiem końca, ale na pewno końcem początku.
Martin nie miał przy sobie papieru ani przyborów do pisania,
więc nie mógł natychmiast udzielić odpowiedzi na list Al-Chalify.
Umieścił ją w skrytce dopiero rankiem następnego dnia.
Poinformował, że przyjmuje propozycję, ale na ustalonych
przez siebie warunkach. Po to, by wykorzystać przewagę, jaką
dawała mu ciemność, a jednocześnie uniknąć zaczynającej się o 22
godziny policyjnej, wyznaczył spotkanie na wpół do ósmej wieczo-
rem. Udzielił dokładnych wskazówek dotyczących miejsca, gdzie
Abu Fu'ad powinien zostawić samochód, a następnie opisał kępę
drzew, przy której będzie na niego czekał. Miejsce to znajdowało
się w pobliżu szosy prowadzącej z centrum miasta do zniszczonego,
opustoszałego portu lotniczego.
Martin wiedział, że w tamtej okolicy wznosi się wiele zbudowa-
nych z kamienia domów o płaskich dachach. Zamierzał usadowić
się na jednym z nich już dwie godziny przed spotkaniem, aby
sprawdzić, czy Kuwejtczyk będzie śledzony, a jeżeli tak, to przez
kogo: przez swoich ochroniarzy, czy przez iracką tajną policję.
Oficer SAS doskonale zdawał sobie sprawę, że tylko maksymalna
ostrożność daje szansę przetrwania na obcym terenie, gdzie aż roi
się od nieprzyjaciół.
Poza tym, nie wiedział, jakie metody stosuje Abu Fu'ad w celu
zapewnienia sobie bezpieczeństwa, ale miał podstawy, by przypusz-
czać, że nie należą one do najbardziej niezawodnych. Wyznaczyw-
szy termin spotkania na 7 października, wsunął kartkę pod
obluzowaną marmurową płytę. Ahmad al-Chalifa znalazł ją tam
4 października.
Doktor John Hipwell, który zjawił się ponownie na posiedzeniu
Komitetu Meduza, z całą pewnością nie wyglądał na fizyka
jądrowego, a już na pewno w niczym nie przypominał uczonych,
którzy spędzali całe dnie w pilnie strzeżonych budynkach Ośrodka
Badań nad Bronią Atomową w Aldermaston, przygotowując głowice
nuklearne dla pocisków trident.
Średnio uważny obserwator z pewnością uznałby go za jowial-
nego farmera, rubasznego chłopa, który znacznie lepiej prezen-
towałby się na targu jagniąt niż w sterylnym laboratorium, gdzie |
nadzorował powlekanie czystym złotem śmiertelnie groźnych dys-
ków plutonu.
Choć było jeszcze całkiem ciepło, miał na sobie grubą kraciastą
koszulę, wełniany krawat i tweedową marynarkę. Nie pytając
nikogo o pozwolenie wyjął z wewnętrznej kieszeni fajkę z korzenia
wrzosu i zaczął nabijać ją tanim tytoniem. Sir Paul Spruce
zmarszczył z odrazą ostro zakończony nos, po czym dał dyskretnie
znak, aby uruchomiono klimatyzację.
- Mam dla panów dobrą wiadomość - oznajmił Hipwell,
kiedy już niemal zupełnie zniknął w kłębach bladoniebieskiego
dymu. - Saddam nie ma broni jądrowej i nic nie wskazuje na to,
żeby mógł zdobyć ją w najbliższym czasie.
Po tym wstępie umilkł i na dłuższą chwilę skoncentrował się na
swojej fajce. Cóż, dla kogoś, kto codziennie ryzykuje napromienio-
wanie śmiertelną dawką, taka porcja nikotyny nie ma chyba
większego znaczenia, pomyślał Terry Martin.
/ - Irakijczycy rozpoczęli prace nad własną bombą atomową
w połowie lat 70., kiedy Saddam Husajn zdobył pełnię władzy.
Można odnieść wrażenie, że ma obsesję na tym punkcie. Właśnie
wtedy Bagdad kupił od Francji pierwszy kompletny reaktor jądrowy,
nie objęty embargiem wynikającym z podpisanego w 1968 roku
Układu o Zakazie Rozprzestrzeniania Broni Jądrowej.	"
Umilkł ponownie i zaczął z zadowoleniem pykać z niesamowicie
cuchnącej fajki. Na leżące przed nim notatki spadały rozżarzone
drobinki popiołu.
-	Czy z tego wynika, że ten reaktor był przeznaczony tylko do
wytwarzania energii elektrycznej? - zapytał sir Paul.
Hipwell skinął głową.
-	Teoretycznie. Praktycznie nic nie trzymało się kupy, z cze-
go Francuzi doskonale zdawali sobie sprawę. Irak dysponuje
trzecimi co do wielkości złożami ropy naftowej na świecie i na-
prawdę za niewielkie pieniądze mógł wybudować sobie tyle
elektrowni na mazut, ile dusza zapragnie. W  rzeczywistości
chłopcom Saddama chodziło o to, żeby mieć reaktor, do którego
będą mogli kupować koncentrat rudy uranu niskiej jakości zwany
karmelem. Po wykorzystaniu tego koncentratu w reaktorze uzys-
kuje się pluton.
Zebrani skinęli głowami. Wszyscy wiedzieli, że brytyjski reaktor
jądrowy w Sellafield wytwarza nie tylko prąd, który trafia do
krajowej sieci energetycznej, ale także pluton używany przez doktora
Hipwella do produkcji głowic jądrowych.
- Ma się rozumieć, do dzieła natychmiast przystąpili Izrael-
czycy - ciągnął Hipwell. - Najpierw oddział komandosów
wysadził w powietrze turbinę, zanim jeszcze została załadowana na
statek w Tulonie. W ten sposób, już na samym początku, w realizacji
projektu powstało dwuletnie opóźnienie. Następnie, w roku 1981,
izraelskie myśliwce bombardujące zmiotły z powierzchni ziemi
instalacje nuklearne Osirak Jeden i Dwa. Od tamtej pory Saddamowi
nie udało się nigdzie kupić nowego reaktora. Zresztą, po pewnym
czasie przestał nawet próbować.
 Dlaczego, u licha? - zapytał Harry Sinclair.
 Ponieważ zmienił kierunek poszukiwań - odparł Hipwell
z radosnym uśmiechem człowieka, który w ciągu pół godziny
rozwiązał krzyżówkę w Timesie. - Początkowo, że tak się wyrażę,
chciał dojść do bomby atomowej drogą plutonową, potem natomiast
przerzucił się na uran. Odniósł nawet pewne sukcesy, jednak nie
było ich tak wiele, żeby...
- Nic nie rozumiem - przerwał uczonemu sir Paul Spruce. -
Na czym polega różnica między bombą atomową zawierającą
pluton, a taką samą bombą z uranem?
-	Ta z uranem jest znacznie prostsza - wyjaśnił fizyk. -
Istnieje dużo radioaktywnych substancji, które można wykorzystać
do zapoczątkowania reakcji łańcuchowej, ale do tego, żeby skon-
struować prostą, efektywną bombę najlepiej nadaje się właśnie
uran. I do tego też od 1982 roku dąży Saddam. Nie osiągnął celu,
ale cały czas próbuje, i pewnego dnia mu się to uda.
Doktor Hipwell z rozpromienioną miną rozparł się w fotelu,
jakby właśnie odkrył tajemnicę Stworzenia. Sir Paul Spruce,
podobnie jak niemal wszyscy uczestnicy zebrania, nadal miał
mnóstwo wątpliwości.
-	Jeżeli Saddam może bez większych problemów kupować
uran do tego swojego zniszczonego reaktora, to dlaczego nie
potrafi zbudować z niego bomby? - zapytał.
Hipwell tylko czekał na to pytanie.
 Ponieważ do tego potrzeba zupełnie innego rodzaju uranu,
moi drodzy. W ogóle ten uran to zabawny pierwiastek. Niezmiernie
rzadki. Z tysiąca ton rudy uzyskuje się kostkę wielkości pudełka
papierosów. To tak zwany uran naturalny, w którym dziewięć-
dziesiąt kilka procent stanowi izotop 238. Znakomicie nadaje się do
napędzania reaktora, ale nie do zrobienia bomby. Po to, żeby
skonstruować bombę, trzeba lżejszego izotopu, uranu 235.
 Skąd się go bierze? - zapytał Paxman.
 On też znajduje się w tej kostce, tyle tylko, że w mikroskopij-
nych ilościach. Największy problem polega na oddzieleniu tych
dwóch rodzajów uranu. Nazywa się to rozdzielaniem izotopów. To
bardzo skomplikowany proces, niezmiernie kosztowny, wymagający
zaawansowanej technologii, a także bardzo powolny.
 Jednak powiedział pan, że Irak zmierza w tym kierunku -
zauważył Sinclair.
 Owszem, ale jest jeszcze daleko od celu. Istnieje tylko jeden
sensowny sposób uzyskiwania uranu 235. Wiele lat temu, podczas
realizacji Projektu Manhattan, wasi chłopcy próbowali kilku metod,
ale wówczas to wszystko były eksperymenty. Ernest Lawrence
poszedł w jednym kierunku, Robert Oppenheimer w drugim, aż
wreszcie w sumie udało im się wyprodukować tyle uranu 235, że
wystarczyło go do zrobienia "Little Boy" *.
* Tak nazywała się bomba, która 6 sierpnia 1945 roku została zrzucona na
Hiroszimę (przyp. tłum.).
Po wojnie wymyślono metodę wirówkową, którą od tej pory
bezustannie udoskonalano. Obecnie wykorzystuje się tylko tę
metodę. Mówiąc w największym skrócie, polega ona na tym, że
wkłada się paliwo uranowe do dużej wirówki, która obraca się z tak
ogromną prędkością, że cała operacja musi odbywać się w próżni,
gdyż w przeciwnym razie roztopiłyby się łożyska.
Cięższe izotopy - a więc te, których nie potrzebujemy -
przemieszczają się stopniowo w kierunku zewnętrznej ściany wirówki
i uciekają. To, co zostaje, jest odrobinę bardziej czyste od tego, co
mieliśmy na początku. Ale tylko odrobinę. Cały proces trzeba
powtarzać niemal w nieskończoność. Dopiero po kilku tysiącach
godzin uzyskuje się cieniutki opłatek uranu 235 wielkości znaczka
pocztowego.
 Ale Saddam jednak to robi? - nie dawał za wygraną sir Paul.
 Owszem. Mniej więcej od roku. Te wirówki... Po to, by
zaoszczędzić czas, łączy się je w zespoły zwane kaskadami. Trzeba
tysięcy wirówek, żeby stworzyć jedną kaskadę.
 Dlaczego zajęło im to aż tak dużo czasu, skoro zdecydowali
się na tę drogę już w 1982 roku? - zapytał Terry Martin.
 Wirówek dyfuzyjnych nie kupuje się w sklepie z artykułami
metalowymi - zwrócił mu uwagę Hipwell. - Początkowo próbo-
wali sprowadzić je w całości, ale wszędzie spotykali się z odmową,
więc w 1985 zaczęli ściągać poszczególne części, żeby poskładać je
na miejscu. Zgromadzili też około 500 ton wzbogaconego paliwa
jądrowego -- większość pochodziła z Portugalii. Plany wirówek
zdobyli w Niemczech Zachodnich...
 Przecież Niemcy podpisali wszystkie międzynarodowe umowy
ograniczające rozprzestrzenianie technologii jądrowych! - zaprotes-
tował Paxman.
 Może i podpisali - odparł uczony. -Nie znam się na
polityce. Fakty są jednak takie, że niemal cała technologia oraz
znaczna część wyposażenia przybyły z Niemiec. Superwytrzymały
metal, pojemniki z nierdzewnej  stali,  specjalne zawory, piece
"czaszkowe", zwane tak dlatego, że wyglądają właśnie jak czaszki -
wszystko to są wytwory bardzo wysoko rozwiniętego przemysłu.
 Chciałbym, żeby wyjaśnił nam pan jedną sprawę - odezwał
się Harry Sinclair. - Czy Saddam zdołał już uruchomić wirówki
służące rozdzielaniu izotopów?
 Tak, jedną kaskadę. Działa mniej więcej od roku. Wkrótce
rozpocznie się rozruch technologiczny drugiej.
 Wie pan może, gdzie to wszystko się mieści?
 Zakład budujący kaskadę znajduje się w pobliżu miej-
scowości Tadżji,  o,  tutaj.  - Uczony podał Amerykaninowi
duże zdjęcie lotnicze z zaznaczonym czerwonym kółkiem sku-
piskiem budynków. - Funkcjonująca już kaskada jest praw-
dopodobnie ukryta pod ziemią niedaleko zniszczonego  fran-
cuskiego reaktora Osirak w Tuwajsie. Nie wiem, czy uda się
wypatrzyć ją z powietrza, bo na pewno jest starannie zama-
skowana.
 A ta nowa?
 Nie mam pojęcia - odparł fizyk. - Może być gdziekolwiek.
 A najprawdopodobniej jeszcze gdzieś indziej - wtrącił się
Terry Martin. - Od tamtego izraelskiego ataku Irakijczycy przy-
wiązują ogromną wagę do rozproszenia i kamuflażu. Nie ma co
liczyć na to, że znowu popełnią ten sam błąd i wsadzą wszystkie
jaja do jednego koszyka.
Sinclair mruknął coś pod nosem.
 Skąd ta pewność, że Saddam Husajn nie ma jeszcze gotowej
bomby? - zwrócił się sir Paul do Hipwella.
 Bo to głównie kwestia czasu, którego on po prostu nie miał.
Po to, żeby skonstruować najprostszą bombę, trzeba od 30 do 35
kilogramów w miarę czystego uranu 235. Jeden cykl wirowania
trwa dwanaście godzin, a po to, by uzyskać wymagane 93 procent
czystości surowca, trzeba około tysiąca cykli. Nawet jeśli założy-
my, że wirówki będą działać bez przerwy przez 24 godziny na
dobę - co jest niemożliwe - to otrzymujemy minimum 500 dni.
Do tego należy dodać zapas na czyszczenie, obsługę i ewentualne
awarie. Żeby wyprodukować ponad trzydzieści kilogramów uranu,
kaskada składająca się z tysiąca wirówek musiałaby działać bez
przerwy przez pięć lat, a jeżeli w przyszłym roku będą już dwie, to
trzy lata.
 A więc może uzyskać swoje 35 kilogramów najwcześniej
w 1993 roku?
 Zgadza się.
 W takim razie, jeszcze jedno pytanie: gdy będzie już dys-
ponował uranem, jak dużo czasu zajmie mu zbudowanie bomby?
- Nie więcej niż kilka tygodni. Kraj przygotowujący się do
produkcji broni nuklearnej musi prowadzić jednocześnie badania
w wielu dziedzinach. Samo skonstruowanie bomby jest stosunkowo
proste, naturalnie dla kogoś, kto ma pojęcie o tym, co robi.
A doktor Al-Dżafar z pewnością ma pojęcie - przecież sami
nauczyliśmy go wszystkiego w Harwell! Najważniejsze jest jednak
to, że w tej chwili Saddam nie ma wystarczającej ilości uranu.
Wątpię, żeby uzbierał więcej niż jakieś 10 kilogramów. Zgromadze-
nie reszty pochłonie minimum trzy lata.
Przewodniczący podziękował doktorowi Hipwellowi za wysiłek,
jaki ten włożył w przygotowanie analizy, po czym zakończył
zebranie.
Po powrocie do ambasady Sinclair bezzwłocznie sporządził
szczegółowy raport, który zaraz potem został zaszyfrowany i prze-
słany do Stanów, gdzie czekali już na niego amerykańscy analitycy
z Sandii, Los Alamos, a przede wszystkim z laboratorium Lawren-
ce'a Livermore'a w Kalifornii, gdzie od wielu lat ściśle tajny
wydział, oznaczony kryptonimem "Departament Z" śledził na
użytek Pentagonu i Departamentu Stanu rozprzestrzenianie tech-
nologii nuklearnej. Rzecz jasna Sinclair nie miał o tym pojęcia, ale
ustalenia Amerykanów i Brytyjczyków były zaskakująco zbieżne.
Terry Martin i Simon Paxman szli spacerkiem przez Whitehall,
rozkoszując się ciepłymi promieniami październikowego słońca.
- Co za ulga - stwierdził Paxman. - Stary Hipwell wie co
mówi, a nasi przyjaciele zza oceanu chyba całkowicie się z nim
zgadzają. Saddam nie ma jeszcze bomby. Przynajmniej jedno
zmartwienie z głowy.
Rozstali się na rogu. Paxman ruszył na drugą stronę Tamizy,
w kierunku Century House, Martin zaś przeszedł przez Trafalgar
Square i pomaszerował St Martin's Lane ku Gower Street.
Ustalenie, czym dokładnie dysponuje Irak, stanowiło zaledwie
pierwszy krok w pożądanym kierunku, gdyż należało jeszcze to
wszystko odnaleźć. Satelity KH-11 i KH-12 niestrudzenie przemie-
rzały niebo nad iracką ziemią, fotografując wszystko, co znalazło
się w zasięgu ich obiektywów.
W październiku otrzymały wzmocnienie w postaci nowego
samolotu zwiadowczego, którego istnienie było okryte tak ścisłą
tajemnicą, że nie wiedzieli o nim nawet politycy z Kapitolu.
Maszyna ochrzczona kryptonimem "Aurora" docierała niemal do
wrót kosmosu, przemykając wielokrotnie prędzej od dźwięku,
daleko poza zasięgiem irackich rakiet przeciwlotniczych. Ten
supernowoczesny twór zaawansowanej techniki, następca legendar-
nego SR-71 blackbird, był nieuchwytny nawet dla stacji namiaro-
wych rozmieszczonych na terenie dogorywającego ZSRR.
Na ironię zakrawa fakt, że choć blackbird został już wycofany
ze służby, to jego następca wywodził się w prostej linii od jeszcze
starszego samolotu, liczącego sobie już niemal czterdzieści lat U-2.
To właśnie tą maszyną leciał w 1960 roku Gary Po wers, kiedy
został zestrzelony w okolicach Swierdłowska, i to te maszyny
dostrzegły latem 1962 roku pierwsze radzieckie rakiety instalowane
na Kubie, choć dopiero Oleg Pienkowski ujawnił, że jest to broń
ofensywna, demaskując zamiary Chruszczowa i jednocześnie wyda-
jąc na siebie wyrok śmierci.
U-2, w wersji z lat 90. przemianowany na TR-1, stał się raczej
"podsłuchiwaczem" niż "podglądaczem", choć, ma się rozumieć,
wykonywał także zdjęcia.
Informacje napływające jesienią 1990 roku od naukowców,
analityków i tłumaczy, z satelitów i samolotów, tworzyły coraz
bardziej wyraźny i zarazem niepokojący obraz.
Pochodzące z tysiąca źródeł sygnały trafiały ostatecznie do
tajnego pomieszczenia na drugim poziomie podziemi budynku
saudyjskiego Ministerstwa Lotnictwa przy Old Airport Road.
Pokój ten, mieszczący się przy tej samej ulicy co sala konferencyjna,
w której wysocy dowódcy dyskutowali nad - nie zatwierdzonymi
jeszcze przez ONZ - planami ataku na Irak, nazywano po prostu
Czarną Dziurą.
Właśnie w Czarnej Dziurze brytyjscy i amerykańscy specjaliści,
od szeregowca do generała, ustalali kolejność niszczenia najważ-
niejszych celów. Ich praca zaowocowała powstaniem specjalnej
mapy przeznaczonej dla generała Chucka Homera, na której
zaznaczono 700 obiektów. Sześćset z nich było typowymi obiektami
wojskowymi - ośrodki dowodzenia, mosty, lotniska, arsenały,
stanowiska rakiet przeciwlotniczych, obszary koncentracji oddziałów
nieprzyjaciela - sto zaś miało jakiś związek z produkcją broni
masowego rażenia. Do tych ostatnich zaliczały się między innymi
ośrodki badawcze, laboratoria chemiczne, fabryki i magazyny.
Zaznaczono także montownię wirówek w Tadżji oraz przypusz-
czalne usytuowanie ukrytej pod ziemią kaskady w kompleksie
przemysłowym Tuwajsa. Nie było natomiast na tej mapie fabryki
w Tarmijji oraz Al-Kubaj. Nikt nie wiedział o ich istnieniu.
Kopia obszernego raportu nadesłanego z Londynu przez
Harry'ego Sinclaira dołączyła do wielu innych, napływających
z terenu Stanów Zjednoczonych i z zagranicy. Streszczenie
tych wszystkich doniesień trafiło wreszcie do komórki Depa-
rtamentu Stanu, znanej nielicznym wtajemniczonym jako Grupa
Analiz Wydarzeń Politycznych i Informacji Wywiadu. Grupa
ta opracowuje raporty przeznaczone wyłącznie dla osób za-
jmujących najwyższe stanowiska w państwie i podlega bezpo-
średnio sekretarzowi stanu, którym w tamtym czasie był James
Baker.
Dwa dni później Mikę Martin leżał na dachu budynku, z którego
rozciągał się widok na tę część Abrak Hisan, gdzie umówił się na
spotkanie z Abu Fu'adem.
Niemal dokładnie o umówionej godzinie z prowadzącej na
lotnisko autostrady króla Fajsala zjechał samochód, skręcił w bocz-
ną ulicę, przetoczył się powoli kilkadziesiąt metrów i wreszcie
znieruchomiał w miejscu, gdzie nie docierało już jaskrawe światło
latarń stojących przy autostradzie.
Z pojazdu wysiadło dwoje ludzi, mężczyzna i kobieta. Rozejrzeli
się dokoła, a kiedy nabrali pewności, że nie są śledzeni, ruszyli
powoli w kierunku placyku, przy którym rosła kępa wysokich
drzew.
Martin kazał im czekać przez pół godziny. Gdyby w tym czasie
Beduin nie przybył na spotkanie, mieli wrócić do domu. Minęło
jednak czterdzieści minut, zanim ruszyli w drogę powrotną do
samochodu. Oboje byli bardzo zdenerwowani.
- Na pewno zatrzymało go coś niespodziewanego - powie-
dział Abu Fu'ad do swojej towarzyszki, kiedy wsiedli do pojazdu. -
Może natknął się na patrol? Niech to cholera! Będę musiał zacząć
wszystko od początku.
-	Nie rozumiem, dlaczego mu ufasz - odparła kobieta. -
Przecież nic o nim nie wiesz!
Rozmawiali po cichu, penetrując wzrokiem pogrążoną w ciem-
ności ulicę.
 Jest przebiegły, odnosi sukcesy i zachowuje się jak pro-
fesjonalista. To wszystko, co muszę wiedzieć. Chciałbym z nim
współpracować, naturalnie jeżeli on nie będzie miał nic przeciwko
temu.
 Oczywiście, że nie mam.
Oboje aż podskoczyli na fotelach, a kobieta wydała zduszony
okrzyk.
-	Nie odwracajcie się. Porozmawiajmy przez chwilę - powie-
dział głos z tylnego siedzenia.
Abu Fu'ad spojrzał we wsteczne lusterko, ale dostrzegł tylko
niewyraźny zarys głowy owiniętej beduińską kufiją. W chwilę
potem poczuł woń ciała człowieka, który prowadzi surowe życie.
 Poruszasz się wyjątkowo cicho, Beduinie.
 Nie widzę potrzeby robienia hałasu. Hałas przyciąga Irakij-
czyków, a to nie jest mi potrzebne - chyba że wtedy, kiedy jestem
przygotowany na spotkanie z nimi.
Kuwejtczyk obnażył zęby w drapieżnym uśmiechu.
 Wreszcie się spotkaliśmy. Bardzo dobrze, porozmawiajmy...
Ale właściwie dlaczego ukryłeś się w samochodzie?
 Gdybyście próbowali zastawić na mnie pułapkę, dowiedział-
bym się tego z waszych pierwszych słów.
 Sami byśmy się zdemaskowali...
 Oczywiście.
 I co wtedy?
 Zabiłbym was.
 Rozumiem.
 Kim jest ta kobieta? Umówiłem się tylko z tobą.
 Ty wyznaczyłeś miejsce i termin spotkania, więc musiałem
się jakoś zabezpieczyć. To moja dobra znajoma, Asrar Kabandi.
 Witam, panno Kabandi. O czym chcesz rozmawiać, Abu
Fu'ad?
 O broni, Beduinie. O kałasznikowach, granatach i semteksie.
Gdyby moi ludzie dysponowali takim wyposażeniem, z pewnością
byłoby im znacznie łatwiej.
-	Twoi ludzie giną i dostają się do niewoli. Ostatnio dziesięciu
zostało okrążonych przez oddział wojska dowodzony przez oficerów
tajnej policji. Wszyscy zginęli. Byli bardzo młodzi.
Abu Fu'ad milczał. On także miał świeżo w pamięci tę klęskę.
 Dziewięciu - odezwał się wreszcie. - Dziesiąty tylko
udawał martwego. Potem udało mu się odczołgać. Znaleźliśmy go
i zaopiekowaliśmy się nim. To on nam powiedział.
 O czym?
 Że ktoś ich zdradził. Gdyby nie on, nie dowiedzielibyśmy
się o tym.
 Ach, zdrada... Cóż, zawsze należy liczyć się z tym niebez-
pieczeństwem. A co ze zdrajcą?
 Wiemy, kto nim jest. Do tej pory wydawało nam się, że
możemy mu zaufać.
 Ale jest winien?
 Na to wygląda.
 Tylko wygląda?
Abu Fu'ad westchnął bezradnie.
-	Ten, który przeżył, zaklina się, że o terminie i miejscu
spotkania wiedział jeszcze tylko jeden człowiek. Nie można jednak
wykluczyć, że przeciek nastąpił gdzieś indziej, albo że ktoś z nich
był śledzony.
-	W takim razie trzeba poddać próbie tego, którego pode-
jrzewacie, i ukarać, jeżeli okaże się, że to on. Panno Kabandi, czy
mogłaby pani opuścić nas na chwilę?
Młoda kobieta spojrzała pytająco na Abu Fu'ada, który skinął
głową. Wysiadła z samochodu i ukryła się w mroku pod kępą
drzew. Beduin przedstawił Abu Fu'adowi szczegóły swojego planu.
-	Na pewno nie wyjdę z domu przed siódmą wieczorem, więc
pod żadnym pozorem nie wolno ci zadzwonić wcześniej niż wpół
do ósmej - zakończył. - Rozumiesz?
Beduin wyślizgnął się z samochodu i natychmiast zniknął
w ciemnych alejkach biegnących między otoczonymi ogrodami
willami. Kuwejtczyk uruchomił silnik, podjechał po pannę Kabandi
i odwiózł ją do domu.
Beduin nigdy więcej nie spotkał młodej kobiety. Na krótko
przed wyzwoleniem Kuwejtu Asrar Kabandi została schwytana
przez tajną policję, poddana okrutnym torturom, wielokrotnie
zgwałcona, a wreszcie zastrzelona. Trupowi ucięto głowę. Mimo
potwornych męczarni wytrwała do końca i nie powiedziała ani
słowa.
Simon Paxman nie był zanadto zachwycony, kiedy dowiedział
się, że dzwoni Terry Martin. Miał mnóstwo roboty, lecz mimo to
zgodził się odebrać telefon, ponieważ zdążył już polubić przewraż-
liwionego naukowca.
 Przepraszam, że zawracam panu głowę, ale czy może zna
pan kogoś w Rządowym Centrum Informacyjnym?
 Tak, oczywiście - odparł Paxman. - Głównie w sekcji
arabskiej, ma się rozumieć. Nawet samego kierownika.
 Mógłby pan może zadzwonić do niego i poprosić, by zechciał
się ze mną spotkać?
 Myślę, że nie powinno być z tym żadnego problemu. Wpadł
pan na jakiś pomysł?
 Chodzi mi o to, co przechwytują z Iraku. Ma się rozumieć,
słuchałem wszystkich przemówień Husajna, czytałem komunikaty
o zakładnikach i żywych tarczach, a także oglądałem te ich upiorne
programy propagandowe w telewizji, ale chciałbym wiedzieć, czy
nie można dobrać się do czegoś, co nie zostało oficjalnie zaakcep-
towane przez ich Ministerstwo Propagandy?
 No, tym właśnie zajmuje się Centrum - odparł Paxman. -
Na pewno panu pomogą. Jako członek Komitetu Meduza ma pan
prawo żądać od nich wszelkich potrzebnych informacji. Zaraz tam
zadzwonię.
Jeszcze tego samego popołudnia Terry Martin pojechał do
Gloucestershire i zameldował się przy bramie, strzegącej dostępu do
porośniętych lasem anten budynków mieszczących trzeci z najważ-
niejszych działów brytyjskiego wywiadu.
Kierownikiem sekcji arabskiej był Sean Plummer, zaś jednym
z jego pracowników niejaki Al-Churi, który przed jedenastu
tygodniami sprawdzał w restauracji w Chelsea stopień opanowania
przez Mike'a Martina niuansów języka arabskiego. Naturalnie ani
Terry Martin, ani Sean Plummer nie mieli o tym najmniejszego
pojęcia.
Mimo nawału zajęć kierownik zgodził się natychmiast przyjąć
doktora Martina, ponieważ znał jego dokonania naukowe, a naj-
bardziej cenił sobie prace dotyczące kalifatu abbasydzkiego.
-	Co mogę dla pana zrobić? - zapytał, kiedy w pokoju
rozszedł się przyjemny zapach herbaty miętowej. Herbata miętowa
była jedynym luksusem, na jaki Plummer pozwalał sobie w pracy,
a i to tylko dlatego, żeby uniknąć cierpień, jakie niosła ze sobą
służbowa kawa. Martin wyjaśnił, że nieco dziwi go mizerna liczba
rozmów przechwytywanych przez stacje nasłuchowe rozmieszczone
wokół Iraku.
Oczy Plummera natychmiast rozbłysły.
 Oczywiście, ma pan rację! Jak pan doskonale wie, nasi
arabscy przyjaciele zawsze mieli zwyczaj gadać jak najęci, ale od
kilku lat obserwujemy stały spadek liczby połączeń radiowych.
Zjawisko to może mieć tylko dwie przyczyny: albo diabli wzięli
jedną z najbardziej charakterystycznych cech narodowych, albo...
 Łączność przewodowa - domyślił się Martin.
 Otóż to. Chłopcy Saddama zdołali zakopać w ziemi ponad
70 000 kilometrów światłowodów i pomału przestają korzystać
z radia. Dla mnie to ordynarne świństwo. Niech pan sam powie,
w jaki sposób mam teraz zdobywać dla tych palantów z Londynu
najświeższe irackie prognozy pogody albo listę rzeczy, które oddała
do magla mamuśka naszego przyjaciela Saddama?
Martin doskonale zdawał sobie sprawę, że Centrum dostarczało
znacznie poważniejszych informacji.
-	To znaczy, nadal gadają przez radio, i to prawie wszyscy, od
ministrów i generałów poczynając, na załogach czołgów okopanych
w pobliżu granicy z Arabią Saudyjską kończąc, ale te naprawdę ważne,
ściśle tajne rozmowy znikneły z eteru. Chce pan zobaczyć to, co mamy?
Przez następne cztery godziny Terry Martin przeglądał stosy
stenogramów. To, czego szukał, mogło okazać się pozornie błahą
rozmową telefoniczną, trudną do wyjaśnienia pomyłką, może jakimś
zagadkowym przejęzyczeniem. Wreszcie zrezygnował i ponownie
zastukał do drzwi gabinetu kierownika sekcji arabskiej.
-	Czy mógłby pan zawiadomić mnie, gdybyście trafili na coś
naprawdę dziwnego, co na pierwszy rzut oka nie ma najmniejszego
sensu?
Mikę Martin doszedł do wniosku, że pewnego dnia musi
napisać przewodnik turystyczny po dachach Al-Kuwajt. Coraz
więcej czasu spędzał leżąc na którymś z nich i przypatrując się
uważnie okolicy. Z drugiej strony, nie powinien narzekać, gdyż
znakomicie spełniały swoje zadanie.
Na tym dachu przebywał już niemal dwa dni, obserwując dom,
którego adres podał Abu Fu'adowi. Była to jedna z sześciu willi,
oddanych mu do dyspozycji przez Al-Chalifę; teraz korzystał z niej po
raz ostatni.
Choć do dzisiejszego dnia, czyli do 9 października, nie powinno
nic się wydarzyć, jednak nie spuszczał willi z oczu w dzień i w nocy,
żywiąc się owocami i chlebem, które zabrał ze sobą.
Gdyby iraccy żołnierze zjawili się przed wpół do ósmej wieczorem
9 października, wówczas byłoby jasne, że zdrajcą jest sam Abu
Fu'ad. Mikę zerknął na zegarek: dokładnie siódma trzydzieści.
Zgodnie z instrukcją Kuwejtczyk powinien właśnie przystąpić do
realizacji najważniejszej części planu.
Rzeczywiście, w drugim końcu miasta Abu Fu'ad podniósł
słuchawkę i wykręcił numer. Po trzecim sygnale ktoś odebrał
telefon.
 Salah?
 Tak, kto mówi?
 Nigdy się nie spotkaliśmy, ale słyszałem o tobie wiele
dobrych rzeczy. Podobno jesteś dzielny i lojalny. Nazywają mnie
Abu Fu'ad.
Człowiek na drugim końcu linii wstrzymał oddech.
 Potrzebuję twojej pomocy. Czy mogę na ciebie liczyć?
 O, tak, Abu Fu'ad! Powiedz tylko, czego ode mnie chcesz!
 Nie chodzi o mnie, tylko o przyjaciela. Został ranny. Wiem,
że jesteś aptekarzem. Zabierz ze sobą bandaże, antybiotyki i środki
przeciwbólowe. Czy słyszałeś o człowieku zwanym Beduinem?
** Tak, oczywiście. Chcesz powiedzieć, że to o niego chodzi?
 Współpracujemy już od wielu tygodni. Jest dla nas bezcenny.
 Zaraz zejdę do apteki i wezmę wszystko, czego potrzeba.
Gdzie mogę go znaleźć?
 Ukryliśmy go w willi w Szuwajch. Na pewno nie zdoła
ruszyć się stamtąd o własnych siłach. Weź coś do pisania.
Abu Fu'ad podyktował adres otrzymany od Beduina.
 Natychmiast tam pojadę, Abu Fu'ad. Możesz mi ufać -
powiedział Salah.
 Jesteś dobrym człowiekiem. Zostaniesz sowicie wynagro-
dzony. .>
Abu Fu'ad odłożył słuchawkę. Teraz nie pozostało mu nic
innego, jak tylko czekać. Beduin obiecał, że jeśli okaże się,
iż aptekarz jest "czysty", zadzwoni z tą informacją następnego
dnia rano.
Pierwszą ciężarówkę Mikę Martin usłyszał - bo nie zobaczył -
tuż po wpół do dziewiątej. Toczyła się rozpędem z wyłączonym
silnikiem, minęła skrzyżowanie, po czym zatrzymała się kilkanaście
metrów dalej, w najgłębszej ciemności. Martin z uznaniem skinął
głową.
W chwilę potem to samo uczyniła druga ciężarówka. Z każdego
z pojazdów wyskoczyło bezszelestnie dwudziestu żołnierzy: Zielone
Berety, nieźli fachowcy. Dowodził nimi oficer prowadzący przed
sobą ubranego na biało, i przez to doskonale widocznego w ciem-
ności, cywila. Przypuszczalnie pełnił funkcję przewodnika, bo choć
przy furtkach wisiały szyldy z numerami domów, po tabliczkach
z nazwami ulic nie pozostał nawet ślad.
Cywil zatrzymał się przy ogrodzeniu i wyciągnął rękę. To tutaj.
Kapitan wydał szeptem polecenie sierżantowi, który zabrał piętnastu
ludzi i zniknął z nimi w bocznej alejce.
Kapitan pchnął metalową furtkę prowadzącą do niewielkiego
ogrodu. Otworzyła się z cichym skrzypnięciem, a oficer wraz ze
swymi ludźmi wkroczył na teren posesji.
Z ogrodu wyraźnie widać było przyćmione światło w pokoju na
piętrze. Niemal cały parter zajmowały puste garaże. Kiedy oddział
dotarł do drzwi frontowych, oficer zrezygnował ze środków ostroż-
ności; przekonawszy się, że drzwi są zamknięte, posłał w zamek
krótką serię z pistoletu maszynowego.
Zielone Berety wpadły do środka. Część żołnierzy zajęła się
przeszukiwaniem parteru, pozostali zaś pobiegli za kapitanem na
piętro, do sypialni.
Już ze schodów kapitan ujrzał wnętrze oświetlonego słabym
blaskiem lampki pokoju, odwrócony tyłem do drzwi fotel i wystający
zza górnej krawędzi oparcia fragment kraciastej kufiji. Mimo to nie
otworzył ognia, gdyż rozkazy, jakie otrzymał od pułkownika
Sabawiego, były jasne: Al-Aman al-Amm musi dostać tego człowie-
ka żywcem. Młody oficer wpadł do sypialni, nie poczuwszy, że
zerwał nogą żyłkę rozpiętą tuż nad podłogą.
Zaraz za nim wbiegli jego ludzie. Kiedy kapitan zbliżył się
ostrożnie do fotela, zobaczył kukłę zrobioną z poduszek, Jaśków
i starych ubrań, z głową wykonaną z arbuza owiniętego kraciastą
kufiją. Ogarnięty wściekłością odwrócił się w stronę drżącego ze
strachu aptekarza i otworzył usta, żeby obsypać go stekiem
wyzwisk.
Mogłoby się wydawać, że dwa kilogramy semteksu to niezbyt
duża ilość, tym bardziej że taka porcja rzeczywiście nie wygląda
nazbyt imponująco. Okoliczne wille zostały zbudowane z solidnej
cegły i kamienia, co uchroniło je przed poważniejszymi znisz-
czeniami, ale dom, do którego wtargnęli iraccy żołnierze, po prostu
przestał istnieć. Fragmenty dachówek znajdowano później w odleg-
łości kilkuset metrów od miejsca eksplozji.
Beduin nie czekał, żeby podziwiać efekt swojej pracy. W chwili,
kiedy nastąpił wybuch, był już dwie przecznice dalej; niemłody,
ubogi człowiek, powłóczący nieco nogami, najwyraźniej pogrążony
głęboko w myślach.
Następnego dnia, już po zmroku, wydarzyły się trzy rzeczy.
Najpierw Beduin ponownie spotkał się z Abu Fu'adem. Tym
razem Kuwejtczyk przyszedł sam na spotkanie, które zostało
wyznaczone w cieniu łukowato sklepionej bramy zaledwie 200
metrów od hotelu Sheraton, gdzie zamieszkali iraccy oficerowie.
 Słyszałeś już, Abu Fu'ad?
 Oczywiście. Całe miasto aż huczy od plotek. Zginęło ponad
dwudziestu żołnierzy, a wielu jest rannych. *- Westchnął ciężko. -
Znowu będą represje.
 Chcesz się wycofać?
 Nie. Nie możemy tego zrobić. Ale jak długo jeszcze będziemy
cierpieć?
 Pewnego dnia Amerykanie i Brytyjczycy przyjdą i was
wyzwolą.
 Niech Allah sprawi, żeby stało się to jak najprędzej... Czy
Salah przyjechał z żołnierzami?
 Przyprowadził ich. Zauważyłem tylko jednego cywila, więc
to na pewno był on. Nie mówiłeś nikomu więcej?
 Nie, tylko jemu. Miał na sumieniu życie dziewięciu młodych
ludzi. Na pewno nie ujrzy raju.
 Też tak uważam. Czego jeszcze chcesz ode mnie?
 Nie pytam, kim jesteś ani skąd przybywasz. Jako oficer
domyślam się jednak,  że nie możesz być zwykłym Beduinem
z pustyni. Masz zapasy materiałów wybuchowych, broń, amu-
nicję,   granaty...   Moim  ludziom  bardzo  by  się  to  wszystko
przydało.
 Jak brzmi twoja propozycja?
 Przyłącz się do nas i udostępnij nam swoje zapasy, albo
działaj dalej na własną rękę, ale wspomóż nas sprzętem. Nie
przyszedłem tu po to, żeby grozić, tylko żeby prosić. Powinieneś się
zgodzić, jeżeli naprawdę chcesz nam pomóc.
Mikę Martin zastanawiał się przez chwilę. Po ośmiu tygodniach
działalności została mu jeszcze połowa tego, co przywiózł z Arabii
Saudyjskiej. Większość leżała zakopana na pustyni, część zaś ukrył
w dwóch willach, które wykorzystywał jako magazyny. Z pozo-
stałych czterech domów jeden uległ zniszczeniu, drugi zaś - ten,
w którym spotykał się ze studentami - został wyłączony z użyt-
kowania. Mógłby przekazać sprzęt ruchowi oporu, a następnie
poprosić o dostarczenie drogą lotniczą kolejnej porcji broni i amu-
nicji. Nocny zrzut na pustyni był dosyć ryzykownym przedsię-
wzięciem, ale z pewnością dałoby się to zorganizować - naturalnie
pod warunkiem, że Irakijczycy nie przechwytują jego komunika-
tów wysyłanych do Bagdadu. Mógłby też odbyć jeszcze jedną
podróż na grzbiecie wielbłąda i wrócić z nowym ładunkiem, ale
z tym także wiązało się spore ryzyko, gdyż Irak zgromadził nad
granicą szesnaście dywizji, a więc trzykrotnie więcej niż osiem
tygodni temu.
Najwyższa pora, żeby ponownie skontaktować się z Rijadem
i poprosić o instrukcje. Tymczasem odda Abu Fu'adowi prawie
wszystko co ma. Na południe od granicy czekało mnóstwo tego
towaru; należało tylko wymyślić jakiś sposób, żeby go tu
ściągnąć.
 Gdzie chcesz to odebrać? - zapytał.
 Korzystamy z magazynu rybnego w porcie. To bezpieczne
miejsce. Właściciel jest jednym z nas.
 Za sześć dni - powiedział Martin.
Ustalili czas i miejsce, w którym zaufany współpracownik Abu
Fu'ada będzie czekał na Beduina, żeby zaprowadzić go do magazy-
nu. Martin opisał dokładnie swój pojazd oraz uprzedził, jak się
ubierze.
Tego samego wieczoru, tyle tylko, że dwie godziny później,
Terry Martin siedział w niewielkiej restauracji w pobliżu swojego
mieszkania i obracał w dłoni kieliszek z winem. Człowiek, na
którego czekał, zjawił się po kilku minutach; był to starszy już
mężczyzna o siwych włosach, w okularach i muszce.
-	Tutaj, Mosze!
Izraelczyk podszedł szybkim krokiem do stolika i serdecznie
przywitał się z Martinem.
 Terry, mój drogi chłopcze, jak się miewasz?
 Znacznie lepiej, kiedy cię widzę, Mosze. Nie mogłem po-
zwolić, żebyś będąc w Londynie nie zjadł ze mną kolacji i choć
chwilę nie pogadał.
Siwowłosy mężczyzna mógłby być ojcem doktora Martina, ale
przyjaźń tych dwóch ludzi opierała się na mocnych podstawach,
którymi były wspólne zainteresowania. Obaj uczeni specjalizowali
się w historii, kulturze i językach arabskich cywilizacji, jakie na
przestrzeni dziejów rozkwitały i upadały na Bliskim Wschodzie.
Profesor Mosze Hadari przebył długą drogę życiową. Jako młody
człowiek uczestniczył w pracach wykopaliskowych prowadzonych
w Ziemi Świętej przez Jigaela Jadina, uczonego i generała. Ogromnie
żałował, że jako Izraelczyk nie ma dostępu do wielu interesujących
miejsc na Bliskim Wschodzie, ale mimo tych przeszkód zdobył sobie
mocną pozycję w świecie nauki, a ponieważ dziedzina, w której się
specjalizował, była dość wąska, nie należało się dziwić, że przed
dziesięciu laty, przy okazji jednego z seminariów, Hadari poznał
młodego, świetnie się zapowiadającego brytyjskiego naukowca.
Teraz, podczas smacznego posiłku, rozmawiali o swoich naj-
nowszych badaniach, dotyczących codziennego życia w blisko-
wschodnich królestwach przed dziesięcioma stuleciami.
Terry Martin doskonale zdawał sobie sprawę, że nie wolno mu
wspomnieć ani słowem o jego trwającej od niedawna współpracy
z Century House, ale przy kawie rozmowa w całkiem naturalny
sposób zeszła na temat kryzysu nad Zatoką Perską i ewentualnej
wojny.
-	Myślisz, Terry, że on wycofa się z Kuwejtu? - zapytał
profesor.
Martin pokręcił głową.
-	Na pewno nie, chyba że stworzy mu się szansę, obiecując
ustępstwa, które iracka propaganda przedstawi jako jego zwycięst-
wo. W przeciwnym razie byłby skończony.
Hadari westchnął głęboko.
 Cóż za szkoda, cóż za okropna szkoda! Te pieniądze, dzięki
którym można by zamienić Bliski Wschód w raj na ziemi, ci
nieszczęśliwi młodzi ludzie... I po co to wszystko? Terry, jeżeli
dojdzie do wojny, czy Brytyjczycy staną u boku Amerykanów?
 Oczywiście. Już posłaliśmy tam 7. Brygadę Pancerną, a zdaje
się, że 4. Pancerna też szykuje się do wyjazdu. W sumie to już cała
dywizja, nie licząc samolotów i okrętów. Ale ty nie masz się czego
obawiać, Mosze. To chyba jedyna wojna na Bliskim Wschodzie,
w której Izrael pod żadnym pozorem nie może wziąć udziału.
 Wiem, wiem... - odparł ponuro starszy mężczyzna. - Ale
i tak zginie wielu młodych ludzi.
Martin pochylił się nad stołem i poklepał przyjaciela po ramieniu.
 Tego szaleńca trzeba w jakiś sposób powstrzymać. Przypusz-
czam, że tylko wy wiecie, do jakich rozmiarów udało mu się
rozbudować arsenał broni masowej zagłady. My dopiero teraz
zaczęliśmy odkrywać prawdę.
 Ale przecież nasi ludzie z pewnością wam pomagają! Nie
trzeba wielkiej wyobraźni, żeby domyślić się, że będziemy stanowić
jeden z jego głównych celów.
 Owszem, pomagają - odparł Martin. - W ustalaniu
priorytetowych celów, z czym sami dalibyśmy sobie radę. Problem
polega na czym innym: ani Londyn, ani Waszyngton, ani nawet
Tel-Awiw nie dysponują wiarygodnymi, aktualnymi informacjami
z najwyższych kręgów władzy Iraku. Nie mamy swojego człowieka
w Bagdadzie, i to nas bardzo martwi.
Dwadzieścia minut później obaj mężczyźni wyszli z restauracji
i profesor Hadari wsiadł do taksówki, która odwiozła go do hotelu.
Koło północy, na rozkaz urzędującego w Bagdadzie Hasana
Rahmaniego, w Kuwejcie zostały zainstalowane trzy radionamier-
niki. Miały one przechwycić sygnały tajemniczej radiostacji
nadającej z pustyni i ustalić jej położenie. Jeden z nich ulokowano
na dachu wysokiego budynku w dzielnicy Ardijja, na połu-
dniowych przedmieściach Al-Kuwajt. Jego antena była stale
skierowana w stronę pustyni. Dwa pozostałe mieściły się w ogro-
mnych ciężarówkach z antenami na dachach, zaopatrzonych
w potężne generatory wytwarzające prąd elektryczny. W zaciem-
nionym wnętrzu operatorzy siedzieli przy jarzących się słabym
blaskiem ekranach w oczekiwaniu na sygnał, który, jak powie-
dzieli im zwierzchnicy, powinien nadejść z obszaru rozciągającego
się między południowym skrajem miasta a granicą z Arabią
Saudyjską.
Jedna ciężarówka stała na szosie pod Dżahrą, sporo na zachód
od stacjonarnego radionamiernika w Ardijji, drugą zaś zaparkowano
na terenie szpitala Al-Adan, gdzie na samym początku inwazji
Irakijczycy zgwałcili jedną z pielęgniarek. Dzięki namiarom prze-
prowadzanym jednocześnie przez wszystkie trzy stacje można było
zlokalizować źródło sygnałów z dokładnością do kilkudziesięciu
metrów.
W bazie lotniczej Al-Ahmadi, skąd Chalid al-Chalifa wystar-
tował swoim skyhawkiem do jedynego lotu bojowego w obronie
ojczyzny, stał gotowy w każdej chwili do startu radziecki śmigłowiec
bojowy "Łania" z uzbrojonymi po zęby ludźmi na pokładzie. Po
to, by uzyskać na to zgodę dowódcy Irackich Sił Powietrznych,
Rahmani musiał użyć bardzo poważnych argumentów. Z ob-
sadzeniem radionamierników miał znacznie mniej problemów, gdyż 
użył do tego własnych ludzi/ najlepszych, jakimi dysponował 
w Bagdadzie.
Profesor Hadari spędził bezsenną noc. Nie dawało mu spokoju
to, co usłyszał od swego angielskiego przyjaciela. Uważał się za
całkowicie lojalnego Izraelczyka, urodzonego w starej żydowskiej
rodzinie, która wyemigrowała do Palestyny na przełomie wieków
wraz z takimi ludźmi jak Ben Jehuda i Dawid Ben Gurion. On sam
urodził się na przedmieściach Jafy, kiedy był to jeszcze kipiący
życiem port zamieszkany niemal wyłącznie przez Palestyńczyków,
i już jako dziecko nauczył się mówić po arabsku.
Wychował dwóch synów, z których jeden zginął w zasadzce
w Południowym Libanie. Miał pięcioro wnucząt. Nikt nie będzie
mógł im powiedzieć, że dziadek nie kocha swojego kraju.
A jednak Mosze Hadari uważał, że stało się wielkie zło. Jeżeli
wybuchnie wojna, zginie wielu młodych ludzi, takich jak jego Zeew.
I co z tego, że to będą Brytyjczycy, Amerykanie i Francuzi? Czy
akurat teraz Kobi Dror powinien dawać pokaz mściwego, mało-
stkowego szowinizmu?
Wstał wcześnie, uregulował rachunek, spakował się i zamówił
taksówkę na lotnisko. Przed opuszczeniem hotelu kręcił się przez
chwilę w pobliżu zainstalowanych w głównym holu automatów
telefonicznych, ale w końcu zmienił zamiar.
Dopiero mniej więcej w połowie drogi na lotnisko polecił
kierowcy, żeby ten zjechał z autostrady M4 i poszukał budki
telefonicznej. Taksówkarz spełnił jego życzenie, mamrocząc coś
pod nosem o stracie czasu i zawracaniu głowy. Hadari miał szczęście.
-	Złapał go pan już w drzwiach - powiedział Hilary z miesz-
kania w Bayswater.
W chwilę potem do telefonu podszedł Terry Martin.
 Terry, mówi Mosze. Muszę się streszczać. Powiedz swoim
ludziom, że Mosad ma kogoś bardzo wysoko w Bagdadzie. Powiedz
im, żeby zapytali, co się stało z Jerychem. Do zobaczenia, przyja-
cielu.
 Zaraz, chwileczkę! Mosze, jesteś tego pewien? I skąd to
właściwie wiesz?
-	Nieważne. Ja nic ci nie powiedziałem. Do widzenia.
Profesor  odwiesił  słuchawkę,  wsiadł do  taksówki i  ruszył
w dalszą drogę na Heathrow. Kiedy uświadomił sobie, co napraw-
dę zrobił, zaczął trząść się jak w febrze. Czy mógł jeszcze wyjaśnić
Terry'emu, że to właśnie on, profesor arabistyki z uniwersytetu
w Tel-Awiwie, tłumaczył pierwszy list, którego adresatem był
tajemniczy Jerycho?
Tuż po dziesiątej Terry Martin złapał telefonicznie Simona
Paxmana.
-	Lunch? Przykro mi, ale nic z tego. Mam od cholery roboty.
Może jutro.
-	Za późno. To bardzo ważne, Simon.
Paxman westchnął ciężko. Ani chybi znakomity uczony znalazł
nowe wyjaśnienie fragmentu jakiegoś irackiego komunikatu i uważa,
że to zmieni losy świata.
 O lunchu naprawdę nie ma mowy, bo urządzili nam jakieś
zebranie.  Możemy się umówić najwyżej  na szybkiego drinka.
Hole-in-the-Wall, to taki pub pod mostem Waterloo, o dwunastej.
Będę miał dla ciebie najwyżej pół godziny, Terry.
 W zupełności wystarczy. Do zobaczenia.
Kilka minut po dwunastej siedzieli przy piwie w niewielkim
lokalu, nad którym co chwila przejeżdżały pociągi do Kentu,
Sussex i Hampshire. Martin powtórzył wiadomość, którą otrzymał
rano, nie ujawniając jednak jej źródła.
 A niech mnie cholera! - szepnął Paxman. - Od kogo
to masz?
 Nie mogę powiedzieć.
 Musisz.
 Posłuchaj, on sam z tym do mnie przyszedł. Dałem mu
słowo. To bardzo poważny człowiek, uczony. Tyle musi ci wy-
starczyć.
Paxman zastanawiał się głęboko. Uczony, znajomy Terry'ego
Martina... Z pewnością także arabista. Kto wie, może wykonywał
jakieś zlecenia dla Mosadu? Tak czy owak, należało jak najprędzej
zawiadomić Century House. Podziękował Martinowi, zostawił ledwo
napoczęte piwo i szybkim krokiem wrócił do niepozornej siedziby
brytyjskiego wywiadu.
Na szczęście Steve Laing był w budynku, gdyż brał udział
w wyznaczonym w porze lunchu zebraniu. Paxman poprosił go na
bok i przekazał mu wiadomość, Laing zaś bezzwłocznie udał się do
samego Szefa.
Sir Golin, który nigdy nie dawał ponieść się nerwom, oznajmił,
że Uważa generała Kobi Drora za "wyjątkowo nieciekawego
osobnika", zrezygnował z lunchu w restauracji, kazał sobie przynieść
parę kanapek do gabinetu na ostatnim piętrze i podniósł słuchawkę
zabezpieczonego przed podsłuchem telefonu, by połączyć się z sędzią
Williamem Websterem, dyrektorem CIA.
W Waszyngtonie było dopiero wpół do dziewiątej, ale sędzia
należał do ludzi, którzy wstają z kurami, więc siedział już przy
biurku. Wysłuchał uważnie tego, co miał do powiedzenia jego
brytyjski kolega, zadał mu kilka pytań dotyczących źródła infor-
macji, mruknął coś niechętnie, kiedy nie uzyskał satysfakcjonującej
odpowiedzi, niemniej jednak zgodził się z opinią, że sprawie należy
nadać bieg możliwie jak najszybciej.
Zaraz potem poinformował o wszystkim Billa Stewarta, swojego
zastępcę ds. operacyjnych, który najpierw zareagował wybuchem
wściekłości, następnie zaś odbył prawie półgodzinną rozmowę
z Chipem Barberem, szefem Wydziału Bliskowschodniego Agencji.
Gniew Barbera był jeszcze większy, gdyż to on właśnie siedział
w fotelu naprzeciwko generała Drora w przestronnym pokoju na
szczycie wzgórza w pobliżu Hercliji i wysłuchiwał tego, co okazało
się stekiem kłamstw.
We dwóch ustalili, jak należy postąpić, po czym poinformowali
dyrektora o swoim planie.
Wczesnym popołudniem William Webster spotkał się z Bren-
tem Scowcroftem, przewodniczącym Rady Bezpieczeństwa Naro-
dowego, który następnie przedstawił sprawę prezydentowi Bu-
showi. Webster otrzymał zgodę na natychmiastowe przystąpienie
do działania.
Potrzebna była jeszcze pomoc sekretarza stanu, a James Baker
udzielił jej bez najmniejszego wahania. Jeszcze tej samej nocy
Departament Stanu wysłał do Tel-Awiwu pilną depeszę, która co
prawda trafiła do rąk adresata dopiero rano, ale za to tylko trzy
godziny po jej nadaniu, a to dzięki różnicy czasu między dwiema
stolicami.
W tamtym okresie wiceministrem spraw zagranicznych Izraela
był Benijamin Natanjahu, przystojny, elegancki, szpakowaty dyp-
lomata, brat Jonatana Natanjahu, jedynego Izraelczyka zabitego
podczas ataku na port lotniczy w Entebe, kiedy to przysłani
z Tel-Awiwu komandosi odbili francuski samolot porwany przez
palestyńskich i niemieckich terrorystów.
Benijamin Natanjahu był sabrą w trzecim pokoleniu i część
wykształcenia zdobył w Ameryce. Do utworzonego przez partię
Likud rządu Icchaka Szamira trafił dzięki politycznej giętkości
połączonej z gorącym nacjonalizmem i bardzo często prezentował
zachodnim dziennikarzom poglądy państwa Izrael na zagadnienia
związane z aktualną sytuacją międzynarodową.
Dwa dni później, 14 października, wysiadł z samolotu na
waszyngtońskim lotnisku Dullesa, cokolwiek zaskoczony nagłym
zaproszeniem wystosowanym przez Departament Stanu do od-
wiedzenia USA w celu omówienia spraw o dużym znaczeniu.
Zdumienie jego znacznie wzrosło, kiedy w trakcie trwających
dwie godziny rozmów z zastępcą sekretarza stanu Lawrence'em
Eagleburgerem okazało się, iż Amerykanie chcieli jedynie do-
konać kompleksowego przeglądu wydarzeń, jakie miały miejsce
na Bliskim Wschodzie po 2 sierpnia. Z trudem ukrywając
irytację dotrwał jakoś do końca spotkania, przez cały czas
myśląc o czekającym go, całonocnym locie powrotnym do Tel-
-Awiwu.
Kiedy wychodził już z budynku Departamentu Stanu, do-
ręczono mu zaadresowaną do niego kopertę. Wewnątrz znaj-
dowała się kartka kosztownego czerpanego papieru z kilkoma
zdaniami skreślonymi eleganckim, ozdobnym pismem. Autor
listu prosił, żeby przed odlotem z Waszyngtonu minister Na-
tanjahu zechciał odwiedzić go w jego domu w celu "omówienia
kilku kwestii niezwykle ważnych dla obu naszych krajów i na-
rodów".
Minister wielokrotnie widział ten podpis, znał człowieka, który
go złożył, i wiedział, jak wielkim dysponuje on bogactwem. Przed
drzwiami czekała już limuzyna. Izraelski dyplomata szybko podjął
decyzję: polecił sekretarzowi odebrać z ambasady bagaże i za dwie
godziny przyjechać po niego pod wskazany adres w Georgetown.
Stamtąd udadzą się prosto na lotnisko.
Nigdy wcześniej nie gościł w tym domu, a to, co zobaczył,
przechodziło najśmielsze wyobrażenia. Był to okazały budynek po
lepszej stronie M Street, zaledwie 300 metrów od Uniwersytetu
Georgetown. Służący wprowadził ministra do biblioteki o ścianach
wykładanych szlachetnymi gatunkami drewna, zawieszonej obra-
zami niezwykłej urody. Chwilę później do pokoju wszedł gospodarz
i z wyciągniętą ręką ruszył na spotkanie gościa.
- Mój drogi Bibi, jak to miło z twojej strony, że znalazłeś dla
mnie trochę czasu!
Saul Nathanson był bankierem i finansistą. Zdobył ogromną
fortunę, nie uciekając się jednak do oszustw i matactw, które
spowszedniały na Wall Street za panowania Boesky'ego i Milkena.
Nigdy nie chełpił się swoim bogactwem, ale XVI- i XVII-wieczne
obrazy na ścianach jego rezydencji nie były kopiami, zaś szczodre
datki na rzecz instytucji dobroczynnych, w tym także tych, które
działały w Izraelu, stały się już legendą.
Wskazał gościowi dwa głębokie skórzane fotele stojące przy
kominku, w którym płonął prawdziwy ogień. Do pokoju bezszeles-
tnie wszedł ubrany w liberię kamerdyner, niosąc na srebrnej tacy
butelkę i dwa kieliszki.
-	Pomyślałem sobie, przyjacielu, że szlachetny trunek uprzyje-
mni nam nieco pogawędkę.
Kamerdyner podał Izraelczykowi kieliszek. Minister zanurzył
usta w krwistoczerwonym płynie, a Nathanson uniósł pytająco brwi.
-	Wyśmienite - powiedział Natanjahu.   Chdteau Mouton
Rothschild rocznik 61 nie kupuje się w supermarkecie i nie przełyka
jednym haustem.  Służący postawił tacę z butelką na  stoliku
w zasięgu ręki i zniknął równie cicho, jak się pojawił.
Saul Nathanson był zbyt subtelnym człowiekiem, żeby od razu
przejść do rzeczy. Zaczął od drobnych uprzejmości, a następnie
skierował rozmowę na problemy Bliskiego Wschodu.
-	Wygląda na to, że będziemy mieli wojnę - stwierdził ze
smutkiem.
 Nie mam co do tego żadnych wątpliwości - odparł Na-
tanjahu.
 Zanim dobiegnie  końca,  zginie mnóstwo  Amerykanów,
wspaniałych młodych ludzi, którzy niczym nie zasłużyli sobie na
śmierć. Musimy dołożyć wszelkich starań, aby oszczędzić ich tylu,
ilu się tylko da.
-	Całkowicie się z tobą zgadzam.
O co może mu chodzić, do wszystkich diabłów? Wiceminister
spraw zagranicznych Izraela naprawdę nie miał pojęcia.
 Saddam to groźny człowiek - ciągnął Nathanson, wpatrując
się w ogień. - Koniecznie trzeba go powstrzymać. Wydaje mi się,
że dla Izraela stanowi większe zagrożenie niż dla jakiegokolwiek
innego państwa w tym rejonie świata.
 Powtarzamy to od lat, ale kiedy zbombardowaliśmy jego
reaktor jądrowy, Ameryka nas potępiła.
Nathanson machnął pogardliwie ręką.
-	Ludzie Cartera. To oczywista bzdura, czcza gadanina. Po
prostu chcieli wyjść z twarzą. Obaj doskonale zdajemy sobie z tego
sprawę. Mój syn służy teraz nad Zatoką.
-	Nie wiedziałem o tym. Oby szczęśliwie wrócił do domu.
Nathanson nie starał się ukryć wzruszenia.
 Dziękuję ci, Bibi. Bardzo dziękuję. Codziennie modlę się
o to. Mój pierworodny, jedyny syn... Pomyślałem sobie, że w obliczu
tej groźnej sytuacji współpraca między nami powinna układać się
bez zakłóceń.
 Bez wątpienia.
Izraelczyk nie mógł uwolnić się od niemiłego przeczucia, że za
chwilę wybuchnie bomba.
-	Chodzi o to, żeby ograniczyć do minimum liczbę ofiar.
Dlatego  właśnie  proszę  cię   o  pomoc,   Benijaminie.   Przecież
znajdujemy się po tej samej stronie barykady, nieprawdaż? Nigdy
nie zapominam, że jestem nie tylko Amerykaninem, ale także
Żydem.
Kolejność, w jakiej wymienił te dwie narodowości, nie była
przypadkowa.
 A ja jestem Izraelczykiem i Żydem - odparł Natanjahu,
dając w ten sposób do zrozumienia, że on także kieruje się w swoim
postępowaniu pewną hierarchią wartości.
 Naturalnie - zgodził się chętnie finansista, ani trochę nie
zbity z tropu. - Jednak dzięki wykształceniu, jakie tu zdobyłeś,
z pewnością potrafisz bez trudu sobie wyobrazić, jak bardzo
emocjonalnie reagują czasem Amerykanie. Czy mogę być z tobą
zupełnie szczery?
Nareszcie, pomyślał z ulgą izraelski dyplomata.
-	Gdyby komuś, choć w niewielki sposób, udało się przyczynić
do zmniejszenia liczby ofiar, wdzięczność Ameryki dla tego kogoś
nie miałaby granic.
Druga część stwierdzenia pozostała nie wypowiedziana, ale dla
tak doświadczonego dyplomaty jak Natanjahu była aż nadto
oczywista. Gdyby ktoś mógł przyczynić się do zmniejszenia
liczby ofiar, a jednak nie uczynił tego, gniew Ameryki okaże się
straszny, a zemsta okrutna.
-	Czego ode mnie oczekujesz? - zapytał gospodarza.
Saul Nathanson podniósł kieliszek do ust i przez chwilę
wpatrywał się w ogień.
- Wszystko wskazuje na to, że w Bagdadzie jest pewien
człowiek o pseudonimie Jerycho...
Jakiś czas później zastępca ministra spraw zagranicznych Izraela
wyszedł z eleganckiej rezydencji i wsiadł do czekającej na niego
limuzyny. Wyglądało na to, że będzie miał o czym myśleć podczas
długiego lotu do Tel-Awiwu.

Rozdział dziewiąty
Kiedy Mikę Martin dostrzegł posterunek na skrzyżowaniu ulicy
Muhammada Ibn Kasima z Czwartą Obwodnicą, w pierwszym
odruchu chciał wcisnąć hamulec, wykonać skręt o 180 stopni
i ruszyć z powrotem tam, skąd przybył. W porę jednak dostrzegł
żołnierzy rozstawionych po obu stronach ulicy; ich zadanie polegało 
właśnie na zatrzymywaniu pojazdów, których kierowcy starali się
uniknąć kontroli. Zakręcając z niewielką prędkością stanowiłby
łatwy cel, więc rad nie rad zdecydował się zająć miejsce na końcu
kolejki aut czekających na sprawdzenie.
Jak zwykle, kiedy jeździł po mieście, starał się unikać ważniej-
szych ciągów komunikacyjnych, gdzie najczęściej wystawiano pos-
terunki, ale po to, by przekroczyć którąkolwiek z sześciu obwodnic
otaczających Al-Kuwajt koncentrycznymi kręgami, musiał zdecy-
dować się na jedną z głównych ulic. Miał nadzieję, że późnym
przedpołudniem zdoła wtopić się bez śladu w gęstniejący ruch, albo
że iraccy żołnierze schronią się przed upałem do swoich prowizorycz- |
nych bud. Jednak była już połowa października, upał znacznie
zelżał, a żołnierze Sił Specjalnych okazali się znacznie bardziej
zdyscyplinowani od zbieraniny obdartusów tworzących Armię
Ludową. Nie pozostało mu więc nic innego, jak spokojnie siedzieć
za kierownicą białego volvo kombi i czekać.
Ciemną nocą pojechał jeepem daleko na pustynię i wydobył
z ukrycia pozostałą część ekwipunku, którą obiecał przekazać Abu
Fu'adowi. Jeszcze przed świtem dotarł do garażu przy jednej
z bocznych uliczek dzielnicy Firdas, gdzie przerzucił broń i amunicję
do volvo. Kiedy uporał się z tym zadaniem, zdołał jeszcze zdrzemnąć
się trochę za kierownicą, a w południe wyprowadził volvo z garażu,
na jego miejsce zaś wstawił jeepa i starannie zamknął drzwi. Gdyby
zostawił go na ulicy, samochód z pewnością bardzo szybko zostałby
skonfiskowany.
Potem przebrał się, zastępując brudny, cuchnący strój Beduina
czystym, białym ubraniem kuwejckiego lekarza.
Samochody zbliżały się powoli do grupy żołnierzy zgromadzo-
nych przy zagradzających drogę beczkach ze skamieniałym cemen-
tem. Niektórzy kierowcy byli przepuszczani zaraz po okazaniu
dokumentów, inni musieli zjeżdżać na bok, gdzie samochody
dokładnie przeszukiwano. Zazwyczaj dotyczyło to tych pojazdów,
które wiozły jakiś ładunek.
Dwie skrzynie zajmujące niemal całą przestrzeń bagażową
dużego kombi zawierały taki towar, że w razie jego odkrycia
Martin zostałby natychmiast aresztowany i oddany w ręce policji
politycznej.
Wreszcie przyszła jego kolej. Na widok skrzyń z tyłu samochodu
dowodzący żołnierzami sierżant nawet nie pofatygował się, żeby
zażądać dokumentów, tylko od razu kazał kierowcy podjechać do
krawężnika i krzyknął coś do czekających tam podwładnych.
Martin opuścił szybę. Ubrany w oliwkowy mundur żołnierz,
który do niego podszedł, miał na twarzy kilkudniowy szczeciniasty
zarost.
-	Wysiadać.
Martin posłusznie wysiadł, zatrzasnął drzwi i uśmiechnął się
uprzejmie. Od strony barykady zbliżał się sierżant o ponurej,
pokrytej śladami po ospie, twarzy.
-	Dokumenty - warknął.
Przez dłuższą chwilę wpatrywał się w dowód tożsamości,
przenosząc spojrzenie z niewyraźnego zdjęcia na stojącego przed
nim człowieka i z powrotem. Nawet jeżeli dostrzegł różnicę między
brytyjskim oficerem a podobizną jednego z urzędników z firmy
Ahmada al-Chalify, to nie dał niczego po sobie poznać.
Z daty umieszczonej na dowodzie wynikało, że został wydany
przed rokiem, a przez rok każdy może zapuścić krótką czarną brodę.
- Jesteś lekarzem?
 Tak, sierżancie. Pracuję w szpitalu.
 Gdzie?
 Przy ulicy Dżahry.
 Dokąd jedziesz?
 Do szpitala Amiri w Dasmanie.
Sierżant z pewnością nie był człowiekiem wykształconym, wśród
Arabów zaś zawód lekarza cieszy się dużym poważaniem. Irakijczyk
mruknął coś pod nosem i podszedł do samochodu.
-	Otwierać - polecił, wskazując tylną klapę.
Martin posłusznie otworzył klapę, której krawędź uniosła
się wysoko nad ich głowy. Sierżant przez chwilę przyglądał
się skrzyniom.
 Co to jest?
 Próbki, sierżancie. Wiozę je do laboratorium w szpitalu Amiri.
 Otwierać!
Martin powoli wyjął z kieszeni pęk kluczy. Każda skrzynia,
przypominająca kształtem staromodny kufer podróżny, była za-
mknięta na dwie kłódki.
 Wie pan, że one są termoizolowane? - zagadnął od nie-
chcenia.
 Termo... co?
 W środku panuje niska temperatura, w której wirusy są
nieaktywne. Obawiam się, że kiedy podniosę wieka, zimne powietrze
ucieknie, a wirusy natychmiast się uaktywnią. Lepiej niech pan się
odsunie.
Sierżant zmarszczył groźnie brwi, szybkim ruchem ściągnął
z ramienia pistolet maszynowy i wycelował go w Martina.
-	Co to ma znaczyć? - warknął.
Martin bezradnie wzruszył ramionami.
-	Przykro mi, ale nic na to nie poradzę. Wirusy po prostu
ulecą w powietrze.
- Jakie wirusy?
Sierżant stawał się coraz bardziej nerwowy, gdyż irytowała go
zarówno własna ignorancja, jak i zachowanie lekarza.
 Nie powiedziałem panu, gdzie pracuję? - zdziwił się Martin.
 W szpitalu!
 W szpitalu zakaźnym. W tych skrzyniach są wirusy ospy
i bakterie cholery, które wiozę do analizy.
Sierżant odskoczył jak oparzony. Ślady na jego twarzy nie
kłamały; jako dziecko o mało nie umarł na ospę.
- Zabieraj się z tym, szybko!
Martin jeszcze raz grzecznie przeprosił, zamknął klapę, usiadł za
kierownicą i odjechał. Godzinę później wprowadził samochód do
wnętrza magazynu rybnego w porcie i przekazał ładunek Abu
Fu'adowi.
Departament Stanu USA
Waszyngton, DC 20520
MEMORANDUM
DLA: James Baker, sekretarz stanu
OD: Grupa Analiz Wydarzeń Politycznych i Informacji Wywiadu
DOTYCZY: zniszczenia irackiej machiny wojennej
DATA: 16 października 1990
KLASYFIKACJA: ściśle tajne
W ciągu dziesięciu tygodni, jakie minęły od inwazji Iraku na
Emirat Kuwejtu, zarówno my, jak i nasi brytyjscy sojusznicy,
podjęliśmy intensywne działania mające na celu ustalenie ilości, stanu
przygotowania oraz rodzaju uzbrojenia, jakim dysponuje prezydent
Saddam Husajn.
Nasi krytycy, mądrzejsi o doświadczenia tych tygodni, mogą
stwierdzić, że taką analizę należało przeprowadzić znacznie wcześniej.
Trzeba jednak pogodzić się z faktem, że tak się nie stało, i uważnie
przeanalizować obraz, który dopiero teraz zaczął się wyłaniać w całej
okazałości. Nie da się ukryć, iż stan rzeczy jest bardzo niepokojący.
Same siły konwencjonalne Iraku, składające się z armii liczącej
milion dwieście pięćdziesiąt tysięcy żołnierzy, wojsk pancernych,
artylerii, wojsk rakietowych oraz nowoczesnego lotnictwa, czynią ten
kraj największą potęgą militarną na Bliskim Wschodzie.
Dwa lata temu uważano, że w wyniku krwawej wojny irańskie siły
zbrojne zostały zredukowane do takich rozmiarów, iż przestały
stanowić dla kogokolwiek realne zagrożenie. Przeważał pogląd, jakoby
identyczny los spotkał iracką machinę wojenną. Teraz jednak stało się
jasne: o ile w przypadku Iranu nałożone z naszej inicjatywy embargo
odniosło zamierzony skutek, uniemożliwiając odbudowę sił zbrojnych
tego kraju, o tyle Irak wykorzystał minione dwa lata na intensywne
dozbrojenie i powiększenie swojej armii.
Jak pan doskonale wie, panie sekretarzu, zachodnia polityka
wobec rejonu Zatoki Perskiej, a także całego Bliskiego Wschodu,
opiera się na zasadzie równowagi. U jej podstaw legło przekonanie,
że pokój w tym zakątku świata można utrzymać jedynie wówczas,
jeśli żadna ze stron nie stanie się na tyle potężna, by próbować
podporządkować sobie sąsiadów, dążąc do dominacji w tym ważnym
strategicznie rejonie.
Biorąc pod uwagę jedynie konwencjonalne siły zbrojne, trzeba
wyraźnie stwierdzić, że Irak stał się już taką potęgą i wyraźnie dąży
do dominacji.
Jednak największy niepokój autorów tego raportu wzbudził inny
aspekt wojennych przygotowań Iraku, to znaczy nagromadzenie
wielkich zapasów broni masowej zagłady, a także realizacja za-
krojonych na szeroką skalę planów produkcji środków ich przenoszenia
o ogromnym, kto wie, czy nawet nie międzykontynentalnym zasięgu.
Krótko mówiąc, jeżeli nie uda się znaleźć sposobu całkowitego
zniszczenia tej broni oraz środków jej przenoszenia, najbliższa
przyszłość rysuje się w dość ponurych barwach.
Wyniki badań przedstawione Komitetowi Meduza -potwierdzone
w całej rozciągłości rezultatami prac naszych brytyjskich kolegów -
wskazują jednoznacznie, że najdalej za trzy lata Irak będzie dys-
ponował własną bombą jądrową oraz możliwością dokonania uderzenia
atomowego w dowolnym miejscu położonym w promieniu 2000
kilometrów od Bagdadu. Do tego należy dodać stuprocentowo pewne
informacje o liczących tysiące ton zapasach śmiercionośnych gazów
bojowych oraz znacznych ilościach broni bakteriologicznej, w skład
której wchodzą między innymi bakterie wąglika, tularemii, a przypusz-
czalnie także dżumy dymieniczej i zapalenia płuc.
Fakty te musiałyby wzbudzić niepokój nawet wówczas, gdyby
Irakiem rządzili ludzie o pokojowych zamiarach. Tymczasem niepo-
dzielnym władcą tego kraju jest prezydent Saddam Husajn, ponad
wszelką wątpliwość dotknięty dwoma schorzeniami psychicznymi:
megalomanią i paranoją.
Jeżeli w ciągu trzech najbliższych lat nie zostanie podjęta żadna
akcja prewencyjna, Irak stanie się realnym zagrożeniem dla obszarów
rozciągających się od północnej granicy Turcji do Zatoki Adeńskiej,
oraz od portu Hajfa na zachodzie do Gór Kandahar na wschodzie.
Ze spostrzeżeń tych można wysnuć tylko jeden wniosek: polityka
Zachodu musi ulec drastycznej i natychmiastowej zmianie, a jej
głównym celem powinno stać się całkowite unicestwienie irackiej
potęgi wojskowej, a szczególnie broni masowej zagłady. Wyzwolenie
Kuwejtu nie ma w tej chwili najmniejszego znaczenia i może służyć
jedynie jako pretekst do rozpoczęcia działań na znacznie większą skalę.
Realizację tego planu uniemożliwiłoby tylko jednostronne wycofa-
nie się Iraku z zajętych terenów. Dlatego też trzeba uczynić wszystko,
żeby tak się nie stało.
Od tej pory polityka Stanów Zjednoczonych oraz naszych brytyjs-
kich sojuszników powinna służyć realizacji czterech głównych celów:
a) prowokowaniu Saddama Husajna i ograniczaniu jego pola
manewru, tak by uniemożliwić mu podporządkowanie się rezolucjom
ONZ i wycofanie się z Kuwejtu;
b) odrzucaniu wszelkich kompromisowych propozycji, jakie mógłby
zgłaszać, gdyż w wypadku ich przyjęcia stracilibyśmy pretekst do
przeprowadzenia inwazji i zniszczenia jego potęgi wojskowej;
c) wywieraniu silnego nacisku na Radę Bezpieczeństwa ONZ, aby
w krótkim terminie zatwierdziła, bez żadnych poprawek, tekst rezolucji
numer 678,  uprawniającej siły koalicyjne do  rozpoczęcia  wojny
powietrznej natychmiast, gdy tylko osiągną pełną gotowość;
d)	tworzeniu pozorów, że witamy z radością każdy plan pokojowy,
który pozwoliłby Husajnowi wycofać się z twarzą z obecnej sytuacji,
przy jednoczesnym torpedowaniu go na wszystkie możliwe sposoby.
Pod tym  względem największe niebezpieczeństwo przedstawiają
sekretarz generalny ONZ, Paryż oraz Moskwa. Ma się rozumieć,
opinia publiczna powinna być przekonana, że jesteśmy zwolennikami
każdego, nawet najbardziej naiwnego pomysłu, który miałby zapobiec
temu, czego nie da się uniknąć.
Z wyrazami szacunku
GAWPiIW
-	Wydaje mi się, Icchak, że w tej sprawie powinniśmy jednak
pójść na pełną współpracę.
Na wielkim obrotowym fotelu za potężnym biurkiem w ufor-
tyfikowanym gabinecie pod gmachem Knessetu w Jerozolimie,
premier Izraela wydawał się jeszcze mniejszy niż w rzeczywistości.
Dwaj uzbrojeni w pistolety maszynowe uzi spadochroniarze, peł-
niący wartę za pancernymi drzwiami, nie słyszeli ani słowa z pro-
wadzonej w pokoju rozmowy.
Icchak Szamir wymachiwał z wściekłością krótkimi nogami,
mimo że przed fotelem stał specjalny podnóżek. Poorana nie-
zliczonymi zmarszczkami, zachmurzona twarz premiera bardziej
niż kiedykolwiek przypominała oblicze swarliwego trolla.
Wiceminister spraw zagranicznych różnił się od niego pod
każdym względem: wysoki, elegancki i opanowany, w niczym nie
przypominał niskiego, cholerycznego i chodzącego w wiecznie
wymiętych ubraniach Szamira. Mimo to współpraca między nimi
zawsze układała się znakomicie, gdyż obaj mieli te same, bezkom-
promisowe poglądy na kwestię stosunków Izraela z Palestyńczykami.
Urodzony w Polsce premier bez wahania wspierał karierę kosmo-
politycznego dyplomaty.
Benijamin Natanjahu przedstawił sprawę z właściwej strony.
Izrael potrzebuje Ameryki: jej poparcia (niegdyś udzielanego niejako
automatycznie dzięki wpływom żydowskiego lobby, obecnie już nie
tak oczywistego w związku z krytycznymi głosami w Kongresie
i środkach masowego przekazu), jej pomocy finansowej, jej broni,
wreszcie jej veta w Radzie Bezpieczeństwa ONZ. Wszystko to
mogło zawisnąć na włosku za sprawą jednego agenta, o którego
istnieniu Kobi Dror nie chciał powiedzieć swoim amerykańskim
kolegom.
-	Niech sobie przejmą tego Jerycha, kimkolwiek on jest -
atakował Natanjahu. - Jeżeli pomoże im zniszczyć Saddama, tym
lepiej"dla nas.
Premier mruknął coś niewyraźnie, skinął głową i wcisnął guzik
interkomu.
-	Proszę znaleźć generała Drora i powiedzieć mu, żeby się
u mnie zjawił - polecił sekretarce. - Nie, nie wtedy, kiedy będzie
miał czas, tylko zaraz!
Cztery godziny później potwornie wściekły Kobi Dror opuścił
gabinet premiera. Siedząc w limuzynie pędzącej z powrotem do
Tel-Awiwu doszedł do wniosku, że chyba jeszcze nigdy w życiu nie
był tak zdenerwowany.
Usłyszeć od premiera, że popełniło się błąd, to nic przyjemnego,
ale usłyszeć, że jest się skretyniałą dupą wołową, to już zupełnie
inna historia.
Zazwyczaj z przyjemnością spoglądał przez okno samochodu
na sosnowe lasy, które w czasach, kiedy zamiast nowoczesnej
szosy wiódł przez nie gruntowy trakt, stanowiły miejsce za-
ciętych walk o dokonanie wyłomu w pierścieniu palestyńskich
wojsk otaczających Jerozolimę. Dzisiaj w ogóle nie zwrócił na nie
uwagi.
Zasiadłszy za biurkiem w swoim gabinecie wezwał Samiego
Gerszona i podzielił się z nim nowiną.
 Skąd jankesi się o tym dowiedzieli?! - wykrzyknął szef
Wydziału Operacyjnego Mosadu.
 Ktoś puścił farbę. Ale kto?
 Na pewno nikt od nas - stwierdził stanowczo Gerszon. -
Może ten profesor? Dopiero co wrócił z Londynu.
 Przeklęty zdrajca! - warknął Dror. - Kości mu połamię!
 Angole pewnie spili go do nieprzytomności - domyślił
się Gerszon. - Wychwalali jego osiągnięcia, i tak dalej... Daj
mu spokój, Kobi. Co się stało, już się nie odstanie. Co teraz
zrobimy?
-	Powiemy im wszystko na temat Jerycha - odparł Dror,
zgrzytając zębami z wściekłości. - Ale ja na pewno się tego nie
podejmę. Poślij Szarona. Ma się spotkać z nimi w Londynie, tam,
gdzie nastąpił przeciek.
Gerszon przez chwilę zastanawiał się nad czymś, a potem
uśmiechnął się szeroko.
-	Co w tym takiego zabawnego? - zapytał groźnym tonem
Dror.
-	Och, nic specjalnego. Tylko tyle: straciliśmy kontakt z Jery-
chem, więc teraz niech oni go nawiążą. Nie wiemy, kim jest ten
drań, więc niech oni to sprawdzą. Przy odrobinie szczęścia dadzą
dupy, że aż miło.
Na twarz Drora powoli wypełzł złośliwy uśmiech.
-	Niech Szaron jeszcze dzisiaj poleci do Londynu, a my
rozpoczniemy nową operację. Myśl o niej chodziła mi po głowie już
od dłuższego czasu. Nazwiemy ją Operacją Jozue.
 Dlaczego? - zapytał niezbyt pewnie Sami Gerszon.
 Nie pamiętasz, co Jozue zrobił z Jerychem?
Bili Stewart, zastępca dyrektora Centralnej Agencji Wywiadow-
czej ds. operacyjnych, uznał, że londyńskie spotkanie jest na tyle
ważne, by osobiście pofatygować się na drugą stronę Atlantyku
w towarzystwie Chipa Barbera, szefa Wydziału Bliskowschodniego.
Zatrzymali się w jednym z "bezpiecznych" mieszkań Agencji - był
to apartament położony niedaleko budynku ambasady przy Gros-
venor Square. Zaraz potem zjedli kolację z zastępcą dyrektora SIS
i Steve'em Laingem, który pełnił jedynie funkcje protokolarne, jako
równy rangą Stewartowi; podczas rozmów z Dawidem Szaronem
na jego miejscu miał zasiąść Simon Paxman, który zajmował się
sprawami Iraku.
Dawid Szaron przyleciał z Tel-Awiwu z paszportem opiewają-
cym na inne nazwisko. Na lotnisku czekał na niego katsa
z ambasady izraelskiej. Ponieważ jednak brytyjski kontrwywiad,
czyli MI-5, bardzo nie lubi, kiedy obcy agenci - nawet ci
"zaprzyjaźnieni" - prowadzą jakieś gry na terenie Królestwa,
skwapliwie skorzystał z informacji przekazanej przez SIS i wziął
Izraelczyka pod dyskretną, ale czujną opiekę. Zaraz po tym, jak
katsa powitał "pana Elijahu" z Tel-Awiwu, brytyjscy agenci
wkroczyli do akcji, życząc panu Szaronowi miłego pobytu w Lon-
dynie i proponując swoją pomoc w uczynieniu tego pobytu
rzeczywiście jak najprzyjemniejszym.
Następnie Brytyjczycy odprowadzili oniemiałych z wściekłości
funkcjonariuszy Mosadu do samochodu, pomachali im serdecznie
na pożegnanie, po czym wsiedli do swojego wozu i ruszyli pięć
metrów za nimi w drogę do centrum Londynu.
"Przesłuchanie" Dawida Szarona zaczęło się następnego ranka
i zakończyło dopiero późno w nocy. SIS uznała, że najlepszym
miejscem spotkania będzie całkowicie pewne i wyposażone w zna-
komicie działającą instalację podsłuchową mieszkanie w połu-
dniowym Kensington.
Rozmowy toczyły się w pokoju jadalnym bardzo obszernego
apartamentu. W jednej z sypialni zainstalowano nowoczesne mag-
netofony, obsługiwane przez dwóch techników. Energiczna młoda
dama przysłana przez Century House kierowała akcją dostarczania
kolejnych tac z mocną kawą i kanapkami.
Przez cały poprzedni dzień w holu na parterze kręcili się dwaj
solidnie zbudowani mężczyźni, udając, że naprawiają działającą bez
zarzutu windę. W rzeczywistości mieli dopilnować, żeby nikt, poza
stałymi mieszkańcami budynku, nie dostał się na wyższe piętra.
W pokoju jadalnym przy dużym stole zasiedli Dawid Szaron,
katsa z ambasady, pełniący funkcję "oficjalnego" agenta, Stewart
i Barber z Langley oraz Laing i Paxman z Century House.
Na prośbę Amerykanów Szaron zaczął od samego początku
i opowiedział, jak się wszystko zaczęło.
 Płatny informator? - przerwał mu Stewart. - I w dodatku
ochotnik? Nie nabiera nas pan?
 Otrzymałem polecenie, żeby niczego nie ukrywać - odparł
Szaron. - To szczera prawda.
Amerykanie nie mieli nic przeciwko płatnym informatorom;
wręcz przeciwnie, w takim wypadku zazwyczaj sprawa stawała się
znacznie prostsza. Z punktu widzenia rekrutującej agencji wywia-
dowczej byłoby najlepiej, gdyby wszyscy zdrajcy kierowali się
chęcią zysku, bo wtedy przynajmniej wiadomo, na czym się stoi.
Żadnych głębokich rozterek moralnych, żadnych wahań, żadnych
psychologicznych podchodów mających na celu przygłaskanie
nastroszonych piórek i podreperowanie nadszarpniętego poczucia
własnej wartości. Płatny informator w świecie wywiadu jest czymś
w rodzaju dziwki; nie potrzeba nużących kolacji przy świecach
i słodkich słówek. W zupełności wystarczy zwitek dolarów na
nocnym stoliku.
Szaron opowiedział o gorączkowych poszukiwaniach kogoś,
kto mógłby przebywać przez dłuższy czas w Bagdadzie, korzystając
z immunitetu dyplomatycznego, o odnalezieniu Alfonso Benza
Moncady, o intensywnym szkoleniu, jakie młody człowiek przeszedł
w Santiago oraz o jego powrocie do Iraku.
- Zaraz, chwileczkę - przerwał mu ponownie Stewart. - Chce
pan powiedzieć, że ten amator prowadził Jerycha przez dwa lata,
ponad siedemdziesiąt razy pośredniczył w przekazywaniu wiadomo-
ści i wyszedł z tego cało?
 Słowo honoru.
 Co o tym myślisz, Steve?
Laing wzruszył ramionami.
 Po prostu miał szczęście, jak wielu początkujących. Mimo
wszystko nie wysłałbym go do Berlina Wschodniego ani do Moskwy.
 Ani ja. Naprawdę nie został zdemaskowany i nikt nie
powziął żadnych podejrzeń?
 Kilka razy śledzono go, ale zdarzało się to sporadycznie,
a w dodatku wywiadowcy byli wyjątkowo nieudolni. Bez trudu
dostrzegł ich i zamiast do skrzynki kontaktowej poszedł prosto
do domu.
Laing nie dawał za wygraną.
 Przypuśćmy jednak, że ktoś go obserwował, znalazł skrytkę,
przejął wiadomość  i  zdemaskował Jerycha,  którego  następnie
Rahmani zmusił do współpracy...
 Wówczas natychmiast obniżyłaby się jakość dostarczanego
przez niego towaru - odparł Szaron. - Działalność Jerycha
naprawdę przynosiła Irakijczykom ogromne szkody, więc Rahmani
nie mógłby dopuścić do tego, żeby taka sytuacja trwała nadal.
Najprawdopodobniej bylibyśmy świadkami pokazowego procesu
i publicznej egzekucji, Moncada zaś miałby sporo szczęścia, gdyby
został tylko wydalony z Iraku.
Wszystko wskazuje na to, że śledzili go funkcjonariusze
Al-Aman al-Amm, równie nieporadni jak zawsze, mimo że z zasady
cudzoziemcami zajmowali się ludzie Rahmaniego. Jak wszyscy
wiemy, policja polityczna bez przerwy próbuje ingerować w działania
kontrwywiadu.
Zebrani skinęli głowami. Tego rodzaju rywalizacja nie stanowiła
dla nich żadnej nowości, gdyż każdy znał ją także z własnego
podwórka.
Kiedy Szaron opowiedział im, jak Moncada musiał niemal
z dnia na dzień opuścić Irak, Bili Stewart nie wytrzymał.
 Jak to, straciliście z nim kontakt?! - wykrzyknął.
 Obawiam się, że tak - potwierdził spokojnie Szaron, po
czym spojrzał na Chipa Barbera. - Generał Dror nie kłamał
mówiąc panu, że obecnie nie ma w Bagdadzie żadnego czynnego
agenta. Mosad jest przekonany, że Operacja Jerycho dobiegła końca.
Na twarzy Amerykanina nie drgnął ani jeden mięsień.
-	Chcemy ponownie nawiązać z nim kontakt - wyjaśnił
spokojnie Laing. - W jaki sposób możemy to uczynić?
Szaron podał dokładną lokalizację wszystkich sześciu skrytek.
W ciągu 24 miesięcy działalności, Moncada zmienił położenie
dwóch z nich: w jednym przypadku dlatego, że stary mur został
zburzony podczas przygotowywania terenu do prac budowlanych,
w drugim zaś, z powodu remontu i ponownego uruchomienia
opuszczonego sklepu. Izraelczyk ujawnił także położenie sześciu
miejsc służących jako "tablice informacyjne"; obecność wykonanego
kredą znaku świadczyła o tym, że w jednej ze skrytek znajduje się
przesyłka.
-	Może poprosimy jakiegoś zaprzyjaźnionego dyplomatę, żeby
przy okazji oficjalnego spotkania szepnął mu dyskretnie, że jesteśmy
gotowi wznowić współpracę na jeszcze bardziej korzystnych warun-
kach? - zastanawiał się głośno Barber. - W ten sposób nie
tracilibyśmy czasu na te wszystkie bzdury ze skrytkami i tajnymi
znakami.
 Nic z tego - stwierdził stanowczo Szaron. - To niemożliwe.
 Dlaczego? - zapytał Stewart.
 Może trudno wam będzie w to uwierzyć, ale my po prostu
nie wiemy, kto to jest. Przysięgam, że mówię prawdę.
Czterej mężczyźni przez co najmniej minutę wpatrywali się
w milczeniu w izraelskiego agenta.
 Nie zidentyfikowaliście go? - zapytał wreszcie Stewart.
 Nie. Próbowaliśmy go przekonać, żeby sam ujawnił swoją
tożsamość na wypadek, gdyby kiedyś potrzebował naszej pomocy,
ale on kategorycznie odmówił, a w dodatku zagroził, że zerwie
z nami wszelkie kontakty, jeżeli będziemy przy tym obstawać.
Przeprowadziliśmy badania grafologiczne, sporządziliśmy portret
psychologiczny, dokonaliśmy analizy dostarczanych przez niego
informacji, a także tych, do których, jak twierdził, nie ma dostępu.
Po  wielu  trudach  sporządziliśmy  listę  trzydziestu  kilku  ludzi
z najbliższego  otoczenia Saddama Husajna. Wszyscy są albo
członkami Rady Dowództwa Rewolucji, albo Naczelnego Dowódz-
twa, albo władz Ba's.
Tylko tyle udało nam się osiągnąć. Dwa razy wprowadziliśmy
do pytań angielskie terminy techniczne i dwa razy otrzymaliśmy
prośbę o wyjaśnienia. Wynikałoby z tego, że Jerycho nie zna
angielskiego, ale równie dobrze mógł tylko mydlić nam oczy,
wiedząc, że w ten sposób zmusza nas do rozszerzenia zasięgu
poszukiwań. Jego doniesienia są pisane ręcznie, zawsze po arabsku.
-	Coraz bardziej przypomina mi "Głębokie Gardło" - mruk-
nął Stewart.
Chodziło o tajemniczego człowieka, który odegrał kluczową
rolę w aferze Watergate, przekazując poufne informacje dzien-
nikarzom Washington Post.
 Ale chyba Woodwardowi i Bernsteinowi udało się ziden-
tyfikować tamtego informatora? - zainteresował się Paxman.
 Tak twierdzą, choć ja osobiście mocno w to wątpię - odparł
Stewart. - Zdaje się, że chłoptaś pozostał w cieniu, tak jak Jerycho.
Panowała już głęboka noc, kiedy pozwolili wyczerpanemu
Szaronowi wrócić do ambasady. Nawet jeżeli wiedział coś jeszcze,
to nie mieli szans, żeby to z niego wyciągnąć. Steve Laing był
jednak pewien, że tym razem Mosad niczego nie ukrywał, gdyż Bili
Stewart powiedział mu, jaki nacisk na Izrael wywarto w Waszyng-
tonie.
Zarówno Brytyjczycy, jak i Amerykanie mieli już dosyć kanapek
i kawy, więc przenieśli się do oddalonej o kilkaset metrów re-
stauracji. Cierpiący na owrzodzenie żołądka Bili Stewart bez
przekonania skubał widelcem wędzonego łososia; napięcie ostatnich
kilkunastu godzin przyczyniło się do zaostrzenia dolegliwości.
 To może być złota żyła, Steve. Musimy postąpić tak samo
jak Mosad: trzeba znaleźć jakiegoś dyplomatę, który ma trochę
pojęcia o nielegalnej robocie i przekonać go, żeby zaczął dla nas
pracować. Można mu nawet zapłacić, bo Langley jest gotowe
przeznaczyć na tę operację naprawdę duże środki. Kiedy zacznie się
wojna, informacje uzyskane od Jerycha ocalą życie wielu ludziom.
 W takim razie zastanówmy się, z czego możemy wybierać -
zaproponował Barber. - Połowa ambasad w Bagdadzie już została
zamknięta, a reszta znajduje się pod ścisłą obserwacją. Irlandczycy?
Szwajcarzy? Szwedzi? Finowie?
 Żadne państwo neutralne nie będzie chciało maczać w tym
palców, a poza tym, bardzo wątpię, czy wśród ich dyplomatów jest
choć jeden doświadczony agent. Gdybyśmy wzięli takiego kogoś,
trzeba by go błyskawicznie przeszkolić.
 Nie mamy na to czasu, Steve. Sprawa jest pilna. Poza tym,
trzy tygodnie to za mało. Izraelczycy mogli sobie wtedy na to
pozwolić, ale teraz Saddam wkroczył na wojenną ścieżkę i trzeba
się liczyć ze znacznymi obostrzeniami tam, na miejscu. Gdybyśmy
musieli kogoś szkolić od podstaw, należałoby poświęcić na to co
najmniej trzy miesiące.
Stewart skinął głową.
 Ponieważ nie mamy na to czasu,  trzeba wymyślić coś
innego. Może jakiś biznesmen? Kręci ich się tam jeszcze całkiem
sporo, szczególnie Niemców i Japończyków. Moglibyśmy podstawić
któregoś z naszych ludzi.
 Problem polega na tym, że oni przylatują i odlatują, a nam
potrzebny jest ktoś, kto będzie na miejscu przez co najmniej cztery
miesiące. Może dziennikarz? - zaproponował Laing.
Paxman potrząsnął głową.
-	Rozmawiałem ze wszystkimi, powracającymi stamtąd. Byli
pilnowani przez 24 godziny na dobę. Każdy miał swojego opiekuna
z Al-Aman al-Amm, który ani na chwilę nie spuszczał go z oka.
Poza tym, nie zapominajcie o jednym: to bardzo niebezpieczna
operacja. Czy ktoś ma jakieś wątpliwości, co stanie się z agentem,
który wpadnie w łapy Umara Chatiba?
Wszyscy mężczyźni siedzący przy stole doskonale wiedzieli, jaką
opinią cieszy się Umar Chatib, szef irackiej policji politycznej,
zwany także Katem.
 Czasem trzeba podejmować ryzyko - zauważył Barber.
 Owszem, ale gdzie znajdzie pan dziennikarza albo biznes-
mena, który zgodzi się wykonać to zadanie, wiedząc, co mu grozi
w razie wpadki? Ja osobiście wolałbym mieć do czynienia z KGB
niż z Al-Aman al-Amm.
Bili Stewart dał wreszcie spokój łososiowi, odłożył widelec
i poprosił kelnera o szklankę mleka.
-	Nie pozostaje nam więc nic innego, jak poszukać dobrze
wyszkolonego agenta, który mógłby uchodzić za Irakijczyka.
Paxman zerknął z ukosa na Steve'a Lainga, ten zastanowił się
przez chwilę, po czym lekko skinął głową.
 Mamy takiego człowieka - powiedział Paxman.
 Arabskiego współpracownika? My też takich mamy, ale to
nie ten poziom. Tutaj chodzi o szczególnie ważną operację związaną
z koniecznością podjęcia olbrzymiego ryzyka.
-	Ten człowiek to Brytyjczyk, major SAS.
Stewart znieruchomiał ze szklanką mleka w ręku, Barber zaś
odłożył sztućce i zupełnie stracił zainteresowanie dla steku.
 Mówić po arabsku to jedno, a udawać Irakijczyka w Iraku
to drugie - zauważył Stewart.
 Wiemy o tym. Ma śniadą cerę, czarne włosy i brązowe oczy,
ale jest 100-procentowym Brytyjczykiem. Urodził się i wychowywał
w Bagdadzie. Nie sposób odróżnić go od Araba.
 I w dodatku jest odpowiednio wyszkolony? - zdumiał się
Barber. - Gdzie macie ten skarb, do jasnej cholery?
 Chwilowo przebywa w Kuwejcie - odparł Laing.
 Niech to szlag trafił Utknął?
 Wręcz przeciwnie. Z tego, co wiem, porusza się bez żadnych
ograniczeń.
 Skoro może uciec, to co tam jeszcze robi?
 Zabija Irakijczyków.
Stewart zastanawiał się przez chwilę, po czym skinął głową.
 Facet z jajami - mruknął. - Możecie go stamtąd odwołać?
Chętnie byśmy go sobie pożyczyli.
 Z tym nie powinno być żadnego problemu. Każemy mu
wracać, jak tylko skontaktuje się z nami. Ale pod jednym warun-
kiem: to m y będziemy go prowadzić, dzieląc się z wami wszystkim,
co uzyskamy.
Stewart ponownie skinął głową.
-	Zgoda. W końcu to wy dowiedzieliście się o istnieniu Jerycha.
Załatwię to z Szefem.
Paxman wytarł usta serwetką i wstał od stołu.
-	A ja zawiadomię Rijad.
Mikę Martin nigdy nie liczył na uśmiech losu i sam dbał o swoje
bezpieczeństwo, ale tym razem uszedł z życiem wyłącznie dzięki
szczęśliwemu zbiegowi okoliczności.
Nocą 19 października miał przesłać drogą radiową wiadomość
do placówki SIS na przedmieściach Rijadu. Tej samej nocy czterej
wysokiej rangi funkcjonariusze CIA i Century House jedli kolację
w londyńskiej restauracji.
Gdyby wszystko potoczyło się zgodnie z planem, zakończyłby
rozmowę na dwie godziny przed tym, jak Simon Paxman wstał od
stołu, udał się do siedziby brytyjskiego wywiadu i przesłał wiado-
mość do Rijadu. Co gorsza, jego rozmowa trwałaby pięć do
dziesięciu minut, gdyż tyle właśnie czasu potrzebowałby na przed-
stawienie listy broni, amunicji i innego wyposażenia, które chciał
przy najbliższej okazji sprowadzić do Kuwejtu.
Na szczęście, kiedy tuż przed północą wszedł do garażu,
w którym zostawił jeepa, przekonał się, że z jednej z opon uszło
powietrze.
Klnąc na czym świat stoi, niemal przez godzinę walczył z czte-
rema śrubami pokrytymi przypominającą najtwardszy cement
substancją, która powstała w wyniku wymieszania smaru i brudu
z pustynnym piaskiem. Za kwadrans pierwsza wyjechał wreszcie
z garażu, tylko po to jednak, by przekonać się, że dętka w wymie-
nionym kole także przepuszcza powietrze.
Nie pozostało mu nic innego, jak zrezygnować z nadania
wiadomości i wrócić do garażu.
Naprawa obu dętek zajęła dwa dni. Dopiero nocą 21 pa-
ździernika Martin znalazł się na pustyni, daleko na południe
od pogrążonego we śnie miasta. Rozłożył przenośną antenę
satelitarną, wycelował ją w odpowiedni punkt na niebie, po
czym nacisnął guzik, wysyłając serię zakodowanych impulsów
stanowiących jego identyfikację, a jednocześnie informujących
tych w Rijadzie, że za chwilę rozpocznie nadawanie właściwej
wiadomości.
Nadajnik, którym dysponował, był bardzo prostym, 10-kanało-
wym urządzeniem, zaprogramowanym w taki sposób, żeby auto-
matycznie szyfrować i rozszyfrowywać transmisje oraz zmieniać
kanał. 21 października ponownie przypadła kolej na kanał pierwszy.
Po wysłaniu wstępnego sygnału Martin przełączył się na odbiór
i czekał. Niebawem otrzymał odpowiedź.
- Skalista Góra, Czarny Niedźwiedź, słyszę cię pięć.
W ten sposób rozmówca potwierdził swoją tożsamość oraz
poinformował, że jest gotowy na przyjęcie transmisji.
Martin ponownie przełączył się na nadawanie i zaczął mówić do
mikrofonu.
Kilkanaście kilometrów na północ, w mieszkaniu na ostatnim
piętrze wysokiego budynku, migające światełko na konsolecie
zawiadomiło młodego irackiego technika, że jedna z anten stacji
nasłuchowej wykryła działający nadajnik.
-	Panie kapitanie!
Oficer kontrwywiadu szybkim krokiem podszedł do konsolety.
Światełko nadal migało, technik zaś ostrożnie manipulował po-
krętłami.
 Ktoś właśnie zaczął nadawać, panie kapitanie.
 Gdzie?
 Na pustyni.
Technik przez chwilę wsłuchiwał się w modulowane popis-
kiwanie.
 To elektronicznie szyfrowana transmisja, panie kapitanie.
 A więc to on! Masz już kierunek?
Sięgnął po słuchawkę telefonu, by zaalarmować załogi stacji
namiarowych koło Dżahry i na terenie szpitala Al-Adan.
-	Dwa-zero-dwa.
Dwa-zero-dwa oznaczało południe z niewielkim 22-stopniowym
odchyleniem na zachód. W tym kierunku nie było absolutnie nic,
jeśli nie liczyć ogromnej pustyni ciągnącej się hen, daleko w głąb
Półwyspu Arabskiego.
-	Częstotliwość? - warknął oficer. W tej samej chwili uzyskał
połączenie z ruchomą stacją namiarową koło Dżahry.
Okazało się, że nadajnik pracuje na rzadko używanej, niskiej
częstotliwości.
-	Kapitanie, proszę zawiadomić bazę Ahmadi! - wykrzyknął
technik. - Zaraz będziemy mieli dokładny namiar.
Tymczasem Martin ponownie przełączył urządzenie na odbiór,
oczekując odpowiedzi z Rijadu. Wkrótce odpowiedź nadeszła, ale
nie taka, jakiej oczekiwał.
-	Skalista Góra, Czarny Niedźwiedź, wracaj do jaskini. Po-
wtarzam: wracaj do jaskini. Bardzo pilne. Koniec.
Iracki kapitan podał częstotliwość załogom dwóch pozostałych
stacji namiarowych. Anteny 120-centymetrowej średnicy zaczęły
natychmiast przesuwać się w prawo i w lewo. Gdyby wszystkie trzy
stacje zdołały wziąć namiar, bez trudu dałoby się ustalić położenie
nadajnika i wysłać w to miejsce śmigłowiec z dziesięcioma uzbrojo-
nymi po zęby żołnierzami.
-	Macie go? - zapytał niecierpliwie kapitan.
Technik wpatrywał się z napięciem w okrągły ekran zaopatrzony
w podziałkę odpowiadającą podziałce kompasu. Jeszcze przed
chwilą ze środka ekranu wybiegała jaskrawozielona linia, ale teraz
ekran był pusty. Linia pojawi się dopiero z chwilą wznowienia
transmisji przez nadajnik.
 Przestał nadawać, panie kapitanie. Prawdopodobnie czeka
na odpowiedź.
 Zaraz się odezwie - stwierdził z przekonaniem oficer.
Jednak się mylił. Czarny Niedźwiedź zmarszczył ze zdzi-
wieniem brwi, wyłączył nadajnik, zamknął pokrywę i złożył
antenę.
Irakijczycy jeszcze przez wiele godzin nie tracili nadziei. Dopiero
o świcie pilot wyłączył silniki gotowego do startu śmigłowca,
a zmęczeni żołnierze wysiedli z maszyny, z trudem prostując
zdrętwiałe nogi.
Brzęczyk telefonu obudził Simona Paxmana, który zdrzemnął
się na chwilę na kozetce w swoim gabinecie. Dzwonił szyfrant
z mieszczącej się w podziemiach Sekcji Łączności.
-	Zaraz zejdę - powiedział Paxman.
Dopiero co rozszyfrowana wiadomość z Rijadu, która na niego
czekała, była bardzo krótka: rozkaz dotarł do Martina.
Po powrocie do gabinetu Paxman zadzwonił do Chipa Barbera.
 Już wraca, ale nie wiemy, kiedy dokładnie przekroczy
granicę - oznajmił. - Steve mówi, że powinienem czekać na niego
tam, na miejscu. Leci pan ze mną?
 Jasne - odparł Barber. - Bili wraca rano do Langley, ale
ja polecę z panem. Muszę zobaczyć tego faceta.
22 października ambasada amerykańska oraz brytyjskie Minis-
terstwo Spraw Zagranicznych zwróciły się do ambasady Arabii
Saudyjskiej z prośbą o udzielenie w trybie pilnym akredytacji dwóm
dyplomatom. Ambasada, po skontaktowaniu się z Rijadem, nie
czyniła najmniejszych problemów. Dwa paszporty - żaden z nich
nie opiewał na nazwisko Barber ani Paxman - zostały bezzwłocznie
owizowane, dzięki czemu obaj mężczyźni mogli wsiąść do samolotu
odlatującego z Heathrow o 20.45 i tuż przed świtem znaleźć się
w międzynarodowym porcie lotniczym w Rijadzie.
Na Chipa Barbera czekała już tam limuzyna z ambasady USA,
by zawieźć go prosto do placówki, pełniącej zarazem funkcję
centrum operacyjnego CIA w tym rejonie. Znacznie mniejszy
samochód zabrał Paxmana do willi, w której ulokowali się ludzie
z brytyjskiej SIS. Jak na razie wszystko wskazywało na to, że
Martin nie przekroczył jeszcze granicy.
Rozkaz powrotu znacznie łatwiej było wydać, niż wykonać.
Mikę Martin przystąpił do jego realizacji jeszcze przed świtem 22
października, kiedy tylko zamknął jeepa w garażu po powrocie
z pustyni.
W skrytce w grobowcu Able'a Sheptona zostawił krótki liścik
dla Al-Chalify, w którym z przykrością poinformował kupca, że
musi nagle opuścić Kuwejt. Drugi list, przeznaczony dla Abu
Fu'ada, zawierał wskazówki ułatwiające odnalezienie miejsc, gdzie
była jeszcze ukryta broń i amunicja.
Około południa uporał się ze wszystkim, co miał do zrobienia
w mieście, wsiadł do obdrapanej furgonetki i pojechał na wielbłądzią
farmę, na skraju pustyni, w Sulajbijji.
Czekały tam na niego wielbłądy, oba w znakomitej formie. Cielę
znacznie podrosło i wszystko wskazywało na to, że będzie z niego
wspaniałe zwierzę. Martin zostawił je właścicielowi farmy jako
zapłatę za jego starania. Krótko przed zmierzchem dosiadł wiel-
błądzicy i ruszył na południe z niewielkim odchyleniem na zachód;
kiedy zapadła noc, a wraz z nią nadszedł przenikliwy chłód, Martin
znajdował się już daleko od wszelkich siedzib ludzkich.
Dotarcie do miejsca, gdzie schował radio, zamiast godziny
zajęło mu aż cztery. Kryjówka znajdowała się w pobliżu prze-
rdzewiałego wraku samochodu, który kiedyś zepsuł się tutaj i został
porzucony.
Martin włożył nadajnik do jednego z juków wypełnionych dla
niepoznaki daktylami. Mimo że dość pękate, wydawały się znacznie
lżejsze niż dziewięć tygodni temu, kiedy zawierały broń i materiały
wybuchowe. Jednak jeśli nawet wielbłądzica była mu za to wdzięcz-
na, to nie okazała tego w żaden sposób; pluła i parskała z wściek-
łością, protestując przeciwko temu, że zabrano ją z wygodnej
zagrody, lecz ani na chwilę nie zwolniła rozkołysanego kroku,
niestrudzenie pokonując kilometr za kilometrem.
Podróż bardzo różniła się od tej z połowy sierpnia, gdyż teraz,
w miarę jak posuwał się na południe, bez trudu dostrzegał liczne
ślady świadczące o obecności ogromnej armii, która rozlokowała
się na pustyni między stolicą podbitego kraju a jego południową
granicą.
Starannie unikał zbliżania się do widocznych z daleka płomieni
spalanego gazu, unoszących się nad szybami naftowymi, gdyż
wiedział, że wszystkie instalacje tego typu są z pewnością obsadzone
przez irackich żołnierzy. Uważnie wciągał powietrze, dzięki czemu
kilkakrotnie zwęszył dym z ogniska i w porę skręcił, omijając
obozowisko. Raz jednak niewiele brakowało, a wpadłby prosto na
kolumnę czołgów ukrytych za łukowato wygiętą, wysoką wydmą
i zwróconych w kierunku niewidocznego nieprzyjaciela. Na szczęście
w ostatniej chwili usłyszał metaliczne szczęknięcie i zdołał uniknąć
niebezpieczeństwa.
W sierpniu, kiedy wędrował w kierunku Al-Kuwajt, na południe
od miasta stacjonowały zaledwie dwie dywizje Gwardii Repub-
likańskiej. Teraz dołączyła do nich Dywizja Hammurabiego i jede-
naście kolejnych, które miały stanowić przeciwwagę dla rosnących
w siłę po drugiej stronie granicy wojsk Amerykanów oraz ich
sojuszników.
Czternaście dywizji to mnóstwo ludzi, nawet jeżeli rozproszą się
po pustyni. Na szczęście dla Martina nikomu nie przyszło do głowy
wystawiać strażników, wszyscy żołnierze zaś zdawali się spać pod
czołgami i ciężarówkami, ale sama ich liczba sprawiała, że musiał
skręcać coraz dalej na zachód.
Choć w linii prostej kuwejcką farmę wielbłądów dzieliło od
saudyjskiej wioski Hamadija zaledwie 50 kilometrów, to Martin
chcąc nie chcąc zbaczał coraz wyraźniej na zachód, ku granicy
Iraku wyznaczonej przez głębokie, suche koryto Wadial-Batin,
którego wolałby nie przekraczać.
Świt zastał go daleko na zachód od pola naftowego Manakisz
i wciąż jeszcze na północ od opustoszałego posterunku policyjnego
w Al-Mufrad, wyznaczającego miejsce, gdzie jeszcze nie tak dawno
znajdowało się przejście graniczne.
Teren stawał się coraz bardziej górzysty, dzięki czemu Martin
bez trudu znalazł dogodne miejsce, żeby ułożyć się do snu i prze-
czekać dzień. Kiedy cała tarcza słońca pojawiła się nad horyzontem,
spętał wielbłądzicę - z odrazą powąchała kamienistą ziemię,
pozbawioną nawet ciernistych krzewów, które można by schrupać
na śniadanie - po czym zawinął się w koc i natychmiast zasnął.
Tuż po południu obudził go donośny łoskot gąsienic. Uświa-
domił sobie wówczas, że znajduje się za blisko głównej drogi
prowadzącej z Dżahry w Kuwejcie i przekraczającej granicę
Arabii Saudyjskiej w As-Salmi. W związku z tym nie wyruszył
w dalszą drogę zaraz po zachodzie słońca, ale zaczekał prawie 
do północy. Wiedział, że od granicy dzieli go nie więcej niż
dwadzieścia kilometrów.
Podróżując o tej porze miał największe szansę uniknięcia
irackiego patrolu. Po pewnym czasie w blasku księżyca dostrzegł
po lewej stronie posterunek Kaima Subah, a kiedy pokonał
następne trzy kilometry, mógł być pewien, że znajduje się
już po drugiej stronie granicy. Jednak na wszelki wypadek
podążał dalej na południe, aż wreszcie dotarł do biegnącej
równolegle do granicy drogi, która łączy Hamadiję z Ar-Rugi.
Dopiero tam zatrzymał się, wyjął z juków nadajnik i zmontował
antenę.
Ponieważ po stronie kuwejckiej Irakijczycy zajęli pozycje kilka
kilometrów od granicy, po saudyjskiej zaś dowodzone przez generała
Schwarzkopfa wojska także odsunęły się od niej na sporą odległość, 
aby nie dopuścić do prowokacji, Martin znalazł się na ziemi
niczyjej. Już niebawem miała tędy przewalić się wezbrana rzeka
koalicyjnych sił lądowych zmierzających na północ, do Kuwejtu,
ale tuż przed świtem 24 października oprócz majora Mike'a Martina
nie było tu żywej duszy.
Paxmana obudził jeden z młodszych funkcjonariuszy SIS.
-	Simon, dostaliśmy wiadomość od Czarnego Niedźwiedzia.
Przekroczył granicę.
Simon Paxman wyskoczył z łóżka i pognał w piżamie do pokoju
łączności. W eleganckiej niegdyś sypialni całą ścianę zajmowała
ogromna konsoleta radiowa, obsługiwana przez operatora porusza-
jącego się na obrotowym krzesełku na kółkach. Ponieważ był już
dwudziesty czwarty dzień miesiąca, kod uległ zmianie.
-	Lynx rufus do Teksaskiego Trapera, gdzie jesteś? Powtarzam:
podaj jeszcze raz swoje położenie.
Głos, jaki rozległ się zaraz potem, brzmiał trochę piskliwie, ale
bardzo wyraźnie.
-	Na południe od Kaima Subah, przy drodze z Hamadiji do
Ar-Rugi.
Operator spojrzał pytająco na Paxmana, który wcisnął jeden
z guzików i powiedział:
 Traper, nie ruszaj się stamtąd. Wysyłamy po ciebie taksówkę.
Potwierdź odbiór.
 Rozumiem - rozległ się ponownie głos. - Czekam na
czarną taksówkę.
Dwie godziny później nad drogą między Hamadiją i Ar-Rugi
pojawił się amerykański śmigłowiec blackhawk. Przypięty pasami
nawigator siedział przy otwartych drzwiach i spoglądał przez
lornetkę na piaszczysty trakt noszący dumne miano drogi. Z wyso-
kości 120 metrów bez trudu dostrzegł Beduina stojącego spokojnie
przy swoim wielbłądzie; miał już dać znak pilotowi, żeby lecieć
dalej, kiedy Beduin zaczął nagle wymachiwać rękami.
Blackhawk zawisł nieruchomo w powietrzu. Pilot nie był zbyt
zachwycony faktem, że znajduje się tak blisko granicy, ale otrzymał
rozkaz, żeby przylecieć właśnie w to miejsce.
Dowództwo bazy lotnictwa wojskowego w Rijadzie na prośbę
Chipa Barbera zgodziło się udostępnić śmigłowiec blackhawk wraz
z załogą w celu zabrania z pustyni Brytyjczyka, który właśnie
przekroczył granicę okupowanego Kuwejtu. Tylko ten typ śmig-
łowca miał wystarczająco duży zasięg. Nikt jednak nie uprzedził
pilota, że powinien szukać Beduina na wielbłądzie.
Amerykańscy lotnicy obserwowali nieufnie, jak człowiek w kra-
ciastej kufyi pospiesznie układa na ziemi kamienie. Kiedy skończył,
cofnął się o kilka kroków, odsłaniając swoje dzieło. Kamienie
tworzyły prosty napis: JAK SIĘ MACIE.
-	To na pewno on - powiedział nawigator do mikrofonu. -
Schodzimy po niego.
Pilot skinął głową. W chwilę potem maszyna zawisła pół metra
nad ziemią, nie więcej niż dwadzieścia metrów od Beduina i zwierzęcia.
Martin już wcześniej rozsiodłał wielbłąda i położył juki przy
drodze. Nadajnik oraz 13-strzałowy browning kalibru 9 mm,
ulubioną broń żołnierzy SAS, wepchnął do przewieszonej przez
ramię torby.
Kiedy śmigłowiec zaczął się zniżać, ogarnięta paniką wielbłądzica
uciekła w pustynię. Martin odprowadził ją wzrokiem. Pomimo
paskudnego charakteru doskonale wywiązała się ze swego zadania,
więc teraz zasłużyła sobie na odrobinę wolności. Nic jej nie
groziło - przez pewien czas będzie wędrować po pustyni, aż
wreszcie znajdzie ją jakiś Beduin, stwierdzi, że nie ma wypalonego
znaku właściciela, i z radością przyłączy do swojego stada.
Martin zgiął się wpół i podbiegł do otwartych drzwi maszyny.
 Pańskie nazwisko?! - zapytał nawigator, przekrzykując
łoskot wirnika.
 Major Martin!
Amerykanin wyciągnął rękę i pomógł Martinowi wskoczyć do
środka.
-	Witamy na pokładzie, majorze.
Łoskot przybrał na sile, uniemożliwiając dalszą rozmowę, więc
nawigator wręczył Martinowi ochronne słuchawki, po czym maszyna
ruszyła w drogę powrotną do Rijadu.
W pobliżu miasta pilot otrzymał polecenie, żeby skierować się
do odosobnionej willi na przedmieściu. Tuż za okalającym ją
ogrodzeniem, na spłachetku ubitej ziemi rozłożono jaskrawopoma-
rańczowe pokrowce na meble, tworzące wielką literę H. Blackhawk
zawisł nieruchomo metr nad ziemią, mężczyzna w arabskim stroju
wyskoczył z maszyny, pomachał załodze, a następnie szybkim
krokiem ruszył w kierunku budynku. Dwaj służący zaczęli po-
śpiesznie zbierać pokrowce.
Martin przeszedł przez łukowato sklepioną bramę i znalazł się
na dziedzińcu wyłożonym dużymi płaskimi kamieniami. Na progu
willi czekali dwaj mężczyźni. Jednego z nich spotkał przed kilku
tygodniami w kwaterze głównej SAS w zachodnim Londynie.
-	Simon Paxman - przedstawił się mężczyzna, wyciągając
rękę do Martina. - Cholernie się cieszę, że pan wrócił. A to jest
Chip><Barber, jeden z naszych kuzynów z Langley.
Barber także podał rękę nowo przybyłemu, przyglądając się
z niedowierzaniem długiej, niegdyś białej, a teraz przeraźliwie
brudnej szacie, pasiastej torbie z "koca przewieszonej przez ramię,
czerwono-białej kufiji przytrzymywanej przez dwa czarne sznurki
oraz szczupłej, pokrytej szczeciniastym zarostem twarzy o smagłej
cerze i ostrych rysach, z której spoglądały bystre, ciemne oczy.
 Miło mi pana poznać, majorze. Wiele o panu słyszałem. -
Zmarszczył lekko nos. - Chyba przydałaby się panu gorąca
kąpiel, co?
 Zaraz każę wszystko przygotować - zapewnił Paxman.
 Dzięki - powiedział Martin, po czym wszedł do chłodnego
wnętrza willi. Paxman i Barber ruszyli za nim; Amerykanin był
wręcz oszołomiony. Niech mnie szlag trafi! - pomyślał. To się
może udać!
Martin zażył nie jednej, ale trzech kąpieli w marmurowej
wannie, żeby pozbyć się nagromadzonego przez wiele tygodni
brudu i przykrego zapachu potu. Następnie, z ręcznikiem owiniętym
wokół bioder zasiadł w fotelu, a specjalnie sprowadzony fryzjer
zajął się jego zmierzwionymi włosami. Zaraz potem Martin ogolił
się, korzystając z przyborów toaletowych Simona Paxmana.
Służący zabrał jego ubranie do ogrodu i spalił je tam. Dwie
godziny później, w bawełnianych spodniach Paxmana i koszuli
z krótkim rękawem, Mikę Martin siedział przy stole, na którym
czekał już złożony z pięciu dań lunch.
 Czy moglibyście mi powiedzieć,  dlaczego  kazaliście mi
wracać? - zapytał.
 Dobre pytanie, majorze - odparł Chip Barber. - Cholernie
dobre pytanie. Jedno z tych, które zasługują na równie dobrą
odpowiedź, prawda? Otóż chodzi o to, że chcielibyśmy wysłać pana
do Bagdadu, najlepiej już w przyszłym tygodniu. Sałatkę, czy rybę?

Rozdział dziesiąty
Zarówno CIA, jak i SIS, ogromnie zależało na czasie.
Choć wówczas, pod koniec października - a nawet potem -
wiedziało o tym bardzo niewiele osób, to Centralna Agencja
Wywiadowcza rozwinęła w Rijadzie działalność na niespotykaną
do tej pory skalę. Bardzo szybko stało się to powodem nie-
porozumień z dowódcami wojskowymi urzędującymi w pod-
ziemiach budynku saudyjskiego Ministerstwa Lotnictwa; zde-
cydowana większość generałów - szczególnie tych z Sił Po-
wietrznych - żywiła przekonanie, że wyrafinowane środki te-
chniczne, jakimi dysponowali, pozwolą im bez trudu dowiedzieć
się wszystkiego o irackich umocnieniach i rozlokowaniu wojsk
nieprzyjaciela.
A środki te istotnie były wręcz niewiarygodnie wyrafinowane.
Oprócz krążących w kosmosie satelitów, które bez przerwy dostar-
czały zdjęć całego terytorium Iraku, oprócz samolotów aurora
i U-2, które robiły to samo, tyle tylko, że z mniejszej wysokości,
istniały jeszcze inne, niezmiernie skomplikowane urządzenia, skon-
stru§wane z myślą o zdobywaniu informacji.
Zupełnie inne satelity, zawieszone nad Bliskim Wschodem na
geostacjonarnej orbicie, pełniły funkcję superczułych uszu. Mogły
przechwycić każdy sygnał nadany drogą radiową, nie potrafiły
natomiast podsłuchiwać rozmów odbywających się za pośrednict-
wem umieszczonej pod ziemią, liczącej kilkadziesiąt tysięcy kilo-
metrów sieci światłowodowych połączeń.
Spośród samolotów najważniejszą rolę spełniał AWACS, czyli
Powietrzny System Kontroli i Wczesnego Ostrzegania. Były to
boeingi 707 wyposażone w wielki radar zainstalowany w tylnej
części kadłuba. Krążące bez przerwy nad północną częścią Zatoki
Perskiej maszyny mogły w ciągu kilku sekund powiadomić Rijad
o wszystkim, co działo się w przestrzeni powietrznej Iraku. Ledwie
jakiś iracki  samolot oderwał się  od ziemi,  a już dowództwo
koalicyjnego lotnictwa w Rijadzie znało jego typ, kierunek lotu,
prędkość i pułap.
Inna wersja boeinga 707, E8-A, znana jako J-STAR, kon-
trolowała ruchy jednostek naziemnych. Zainstalowany na niej
potężny radar Nordena wysyłał wiązki promieni do przodu
i na boki,  dzięki czemu samolot mógł kontrolować całe  te-
rytorium Iraku, bez konieczności wchodzenia w jego przestrzeń
powietrzną.
Generałowie byli całkowicie pewni, że cała ta skomplikowana
maszyneria, na którą Waszyngton wydał wiele miliardów dolarów,
pozwoli im usłyszeć każde słowo, dostrzec każdy ruch, a następnie
pomoże zniszczyć wszystko, co wymaga zniszczenia. Deszcz czy
mgła, noc czy dzień - nie miało to najmniejszego znaczenia. Tym
razem nieprzyjaciel nie ukryje się w gęstej dżungli; oczy-na-niebie
wypatrzą go zawsze i wszędzie.
Oficerowie wywiadu z Langley podchodzili do sprawy znacznie
bardziej sceptycznie i wcale nie starali się tego ukryć, co wywoływało
irytację wojskowych. Wszystkich czekała ciężka robota, wiedzieli,
że na pewno dadzą sobie radę, i nie mieli najmniejszej ochoty na
zimny prysznic.
Po brytyjskiej stronie sytuacja przedstawiała się nieco inaczej.
Zaangażowanie SIS w rejonie Zatoki Perskiej pod żadnym względem
nie dorównywało zaangażowaniu CIA, ale, przynajmniej z punktu
widzenia Century House, ta operacja brytyjskiego wywiadu także
należała do największych w jego historii, tyle tylko, że była
prowadzona znacznie bardziej dyskretnie niż analogiczne działania
Centralnej Agencji Wywiadowczej. W dodatku Brytyjczycy wy-
znaczyli na dowódcę swoich sił w rejonie Zatoki, a jednocześnie
zastępcę generała Schwarzkopfa, niezwykłego człowieka o jeszcze
bardziej niezwykłej przeszłości.
Norman Schwarzkopf był dużym, krzepkim mężczyzną o wiel-
kim wojskowym doświadczeniu, prawdziwym żołnierzem z krwi
i kości. Nazywano go "Norman Piorun" albo "Niedźwiedź", bo
choć zazwyczaj dobroduszny i łagodny, nierzadko dawał upust
gniewowi w gwałtownych, lecz nie trwających zbyt długo eksplozjach
wściekłości, zwanych przez podwładnych "erupcjami". Trudno
sobie wyobrazić kogoś bardziej odmiennego niż jego brytyjski
kolega.
Sir Peter de la Billiere, który przybył nad Zatokę w pierwszych
dniach października, był pozornie delikatnym, szczupłym człowie-
kiem, raczej milczącym i nieśmiałym w obejściu. Potężny amerykań-
ski ekstrawertyk i chudy brytyjski introwertyk tworzyli dziwną
parę, ale współpraca między nimi układała się bardzo dobrze,
przede wszystkim dzięki temu, że każdy potrafił dostrzec w partnerze
jego prawdziwe zalety.
Sir Peter, zwany przez podwładnych "PB", był najczęściej
odznaczanym żołnierzem w brytyjskiej armii. Nikt jednak nie
zdołał go nigdy namówić, by opowiedział o swoich dokonaniach,
i tylko ci, którzy brali wraz z nim udział w niektórych operacjach,
wspominali przy piwie jego niesamowity spokój nawet pod najcięż-
szym ostrzałem. Kiedyś dowodził SAS, dzięki czemu dysponował
sporą, obecnie niezmiernie przydatną wiedzą na temat świata
arabskiego oraz tajnych operacji, a ponieważ wielokrotnie współ-
pracował z SIS, znacznie poważniej niż generał Schwarzkopf brał
pod uwagę ostrzeżenia wywiadu.
Kontyngent SAS zjawił się już w Arabii Saudyjskiej i prze-
bywał w wydzielonej części wielkiej bazy wojskowej w Rijadzie.
Jako dawnemu dowódcy tych ludzi, generałowi PB bardzo za-
leżało, żeby ich niezwykłe umiejętności zostały wykorzystane
we właściwy sposób. Żołnierze SAS byli najwyższej klasy spe-
cjalistami w głębokiej penetracji terenu nieprzyjaciela i uwalnianiu
zakładników. Początkowo planowano, że zajmą się oswobo-
dzeniem Brytyjczyków, których Saddam chciał użyć w charakterze |
żywych tarcz, ale trzeba było zrezygnować z tego projektu,
kiedy okazało się, że zakładnicy zostali rozproszeni po całym
kraju.
Jednak pod koniec października zespół złożony z oficerów CIA
i SIS, obradujący niemal bez przerwy w odizolowanej willi na
przedmieściach Rijadu, przygotował plan, którego realizacja wy-
magała unikatowych talentów ludzi z SAS. Plan przedstawiono
miejscowemu dowódcy jednostki, który bezzwłocznie zajął się
opracowywaniem szczegółów.
Przez całe popołudnie pierwszego dnia pobytu Martina
w willi zaznajamiano go z okolicznościami, w jakich alianci
dowiedzieli się o istnieniu irackiego zdrajcy o pseudonimie
Jerycho, a także ze szczegółami dotychczasowej działalności
szpiega. Martin mógł jeszcze odmówić udziału w operacji i wrócić
do swego oddziału. Wieczorem, po głębokim namyśle, powiedział
ludziom z CIA i SIS:
- Wchodzę w to, ale mam kilka warunków, które musicie
spełnić.
Wszyscy zdawali sobie sprawę, że najważniejszy jest kamuflaż.
Tym razem nie chodziło o błyskawiczną akcję opartą na szybkim
działaniu i jednorazowym zmyleniu czujności irackiego kontr-
wywiadu, a w dodatku Martin nie mógł liczyć na pomoc miejs-
cowego ruchu oporu, nie miał też możliwości dotarcia do przedmieść
Bagdadu w przebraniu Beduina.
Pod koniec października 1990 roku Irak przypominał ogromny
obóz wojskowy. Nawet pozornie zupełnie puste, odludne zazwyczaj
tereny roiły się teraz od zmotoryzowanych patroli, a w samym
Bagdadzie było aż gęsto od posterunków żandarmerii i policji
politycznej; żandarmeria szukała dezerterów, Al-Aman al-Amm zaś
polował na wszystkich, którzy z jakichkolwiek powodów wydawali
się podejrzani.
Oficerowie brytyjskiego i amerykańskiego wywiadu doskonale
zdawali sobie sprawę ze strachu, jaki w irackim społeczeństwie
wzbudza znienawidzona policja polityczna. Informacje uzyskane
od biznesmenów, dziennikarzy, a także dyplomatów, zmuszonych
do opuszczenia Bagdadu, potwierdzały wszechobecność agentów
tajnej policji, stanowiącej jeden z filarów, na których opierał się
reżim Saddama Husajna.
Jeżeli Martinowi w ogóle uda się dotrzeć do Bagdadu, to
powinien zamieszkać tam na dłużej. Prowadzenie takiego agenta
jak Jerycho z pewnością nie będzie należało do łatwych zadań. Po
pierwsze, trzeba porozumieć się z nim poprzez jedną ze skrzynek
kontaktowych i powiadomić, że współpraca zostaje wznowiona,
tyle tylko, że zmienił się pracodawca. Istniało poważne niebez-
pieczeństwo, że skrzynki są pod obserwacją, samego zaś Jerycha
aresztowano i zmuszono do wyznania wszystkiego.
Po drugie, Martin musi mieć jakiś dom, skąd by przekazywał
informacje i odbierał przesyłane, także drogą radiową, instrukcje.
Dom ma stanowić bazę, z której mógłby swobodnie wyruszać
w miasto, by dokonywać obchodu skrytek i przejmować dostarczone
przez Jerycha informacje.
Po trzecie - i to wydawało się najgorsze - nie będzie
dysponował ochronną tarczą immunitetu dyplomatycznego, w zwią-
zku z czym w przypadku aresztowania z pewnością nie udałoby mu
się uniknąć sali tortur w więzieniu Abu Gharib.
 Jakie konkretnie warunki ma pan na myśli? - zapytał Paxman.
 Skoro nie mogę być dyplomatą, muszę przynajmniej zostać
zatrudniony w domu jakiegoś dyplomaty.
 To nie takie łatwe. Ambasady są pod ścisłą obserwacją.
 Nie powiedziałem "w ambasadzie", tylko "w domu jakiegoś
dyplomaty".
 Jako kierowca? - zapytał Barber.
 Nie, to za bardzo rzucałoby się w oczy. Poza tym, kierowca
najczęściej nie rusza się z samochodu i jest obserwowany prawie tak
samo uważnie jak sam dyplomata.
 W takim razie, jako kto?
 Jeżeli od czasów, kiedy tam byłem, nie zaszły jakieś istotne
zmiany, to wielu wysokich rangą dyplomatów mieszka poza terenem
ambasady, często w willi otoczonej ogrodem i wysokim murem.
Dawniej przy każdej takiej willi zatrudniano ogrodnika, do którego
obowiązków należało także robienie zakupów i spełnianie różnych
drobnych poleceń.
 Ogrodnik? - zdumiał się Barber. - Przecież natychmiast
zostałby pan wcielony do armii!
 Wcale nie. Ogrodnik zajmuje się nie tylko zielenią, ale także
dba o dom i załatwia sprawunki, a mieszka zazwyczaj w jakiejś
budzie ukrytej głęboko na terenie posesji.
 Do czego zmierzasz, Mikę? - zapytał Paxman.
 Do tego, że jest prawie niewidzialny. Nikt nie zwraca na
niego uwagi. Jeśli go zatrzymają, dokumenty ma w porządku, a na
wszelki wypadek nosi przy sobie napisany po arabsku list, w którym
wyjaśnia się, że pracuje dla zagranicznego dyplomaty. Jeżeli nie
popełni jakiegoś przestępstwa albo poważnego wykroczenia, właś-
ciwie nic mu nie grozi, gdyż każdy policjant albo żołnierz, który by
go zatrzymał, musi liczyć się z ostrą reakcją swoich zwierzchników,
gdyż ambasada natychmiast wystosowałaby stanowczy protest.
Dwaj oficerowie wywiadu zastanawiali się przez chwilę w mil-
czeniu.
-	To nawet ma sens - przyznał wreszcie Barber. - Nie
rzucający się w oczy, prawie niewidzialny... Co o tym myślisz,
Simon?
-	Cóż... - mruknął Paxman.- Jedyny problem widzę w tym,
że trzeba by dopuścić do spisku tego dyplomatę.
-	Tylko częściowo - odparł natychmiast Martin. - Wystar-
czyłoby, żeby dostał od swojego rządu polecenie zatrudnienia
takiego to a takiego człowieka, który się do niego zgłosi. Na pewno
coś by podejrzewał, ale to już jego sprawa. Jeżeli zależałoby mu na
dalszej karierze, z pewnością położyłby uszy po sobie i wykonał
polecenie - pod warunkiem, że wyda je ktoś odpowiednio wysoko
postawiony, ma się rozumieć.
-	Nasza ambasada nie wchodzi w grę - stwierdził Pax-
man.- Irakijczycy skorzystają z każdej okazji, żeby uprzykrzyć
nam życie.
-	To samo z nami - dodał Barber. - Kogo miałeś na
myśli, Mikę?
Kiedy Martin powiedział im, kogo miał na myśli, obaj mężczyźni
z niedowierzaniem wybałuszyli oczy.
 Chyba nie mówisz poważnie? - zapytał Amerykanin.
 Najpoważniej w świecie - odparł spokojnie Martin.
 Do diabła, takie coś musiałoby uzyskać aprobatę samego
premiera! - zaprotestował Paxman.
 I prezydenta - dorzucił Barber.
 Zdaje się, że teraz wszyscy jesteśmy przyjaciółmi, prawda?
Czy jeden telefon to tak dużo, jeżeli informacje, których dostarczy
Jerycho, przyczynią się do zminimalizowania naszych strat?
Chip Barber spojrzał na zegarek; w Waszyngtonie było siedem
godzin wcześniej niż nad Zatoką. W Langley właśnie dobiegał
końca lunch. Różnica czasu między Rijadem a Londynem wynosiła
zaledwie dwie godziny, ale wyżsi urzędnicy być może nie poszli
jeszcze do domów.
Barber pośpiesznie wrócił do ambasady, skąd wysłał pilną,
zaszyfrowaną depeszę do Billa Stewarta, zastępcy dyrektora CIA
ds. operacyjnych. Ten, po zapoznaniu się z jej treścią, pokazał ją
natychmiast Williamowi Websterowi, który z kolei zadzwonił do
Białego Domu i poprosił prezydenta o spotkanie.
Simon Paxman miał sporo szczęścia, gdyż zastał Steve'a Lainga
przy jego biurku w Century House, a po zakończonej rozmowie
Laing bezzwłocznie wykręcił domowy numer Szefa. Sir Colin nie
zastanawiał się długo, tylko połączył się z sekretarzem gabinetu
pani premier, sir Robinem Butlerem.
W uzasadnionych przypadkach szef brytyjskiego wywiadu ma
prawo zwrócić się do premiera z prośbą o spotkanie w cztery oczy,
a Margaret Thatcher była znana z tego, że bardzo chętnie widuje
się z ludźmi z Century House i Sił Specjalnych. Zaprosiła sir Colina
na ósmą rano następnego dnia, do swego prywatnego gabinetu
przy Downing Street 10.
Jak zwykle zaczęła pracę przed świtem, dzięki czemu w chwili,
kiedy szef SIS wszedł do gabinetu, z biurka pani premier już prawie
zniknęły piętrzące się tam jeszcze kilka godzin temu stosy papierów.
Margaret Thatcher z lekkim zdziwieniem wysłuchała zaskakującej
prośby sir Colina, zadała kilka dodatkowych pytań, zastanowiła się
nad otrzymanymi odpowiedziami, po czym błyskawicznie podjęła
decyzję.
 Omówię tę  sprawę z prezydentem Bushem i wspólnie
ustalimy, co możemy zrobić. Czy ten człowiek... Naprawdę może
mu się udać?
 Będzie robił wszystko, aby tak się stało, proszę pani.
 Czy to ktoś z pańskich ludzi, sir Colin?
 Nie. Jest majorem w SAS.
Pani premier wyraźnie się rozchmurzyła.
 Niezwykły człowiek.
-*>Bez wątpienia, proszę pani.
 Chciałabym go poznać, kiedy będzie już po wszystkim.
 Nie widzę najmniejszych przeszkód, proszę pani.
Zaraz po wyjściu szefa wywiadu sekretarz pani premier za-
dzwonił do Białego Domu, mimo że w Waszyngtonie panowała
jeszcze głęboka noc, i ustalił, że telefoniczna rozmowa dwojga
przywódców odbędzie się o ósmej rano czasu waszyngtońskiego,
czyli o pierwszej po południu czasu londyńskiego. W związku z tym
lunch pani premier przesunięto o trzydzieści minut.
Prezydent George Bush, podobnie jak jego poprzednik Ronald
Reagan, nie bardzo potrafił odmówić czegokolwiek brytyjskiej pani
premier, zwłaszcza kiedy jej na czymś szczególnie zależało.
 W porządku, Margaret - powiedział z rezygnacją po pięciu
minutach rozmowy. - Ja też zadzwonię do niego.
 Najwyżej odmówi, choć raczej nie powinien tego zrobić -
zwróciła mu uwagę pani Thatcher. - Bądź co bądź, ostatnio ma
nam sporo do zawdzięczenia.
 Istotnie - przytaknął prezydent.
Oboje szefowie rządów zadzwonili w godzinnych odstępach do
tego samego człowieka. Ich mocno zdziwiony rozmówca zgodził się
bez oporów: oczywiście, udzieli specjalnym wysłannikom prywatnej
audiencji, jak tylko zjawią się na miejscu.
Tego samego wieczoru Bili Stewart wyruszył w drogę z Waszyn-
gtonu, natomiast Steve Laing wsiadł do ostatniego samolotu
odlatującego w tym samym kierunku z Heathrow.
Jeżeli nawet Mikę Martin zdawał sobie sprawę z zamieszania,
jakie wywołała jego propozycja, to nie dał tego w żaden sposób po
sobie poznać. Dwa dni, 26 i 27 października, spędził odpoczywając,
jedząc i śpiąc. Przestał jednak się golić, więc brodę i policzki
ponownie pokryła mu ciemna szczecina.
Jego bezczynność rekompensowała jednak z nawiązką gorącz-
kowa aktywność, jaka zapanowała w wielu innych miejscach.
Rezydent SIS w Tel-Awiwie zgłosił się do generała Kobi Drora
z jeszcze jedną sprawą. Szef Mosadu przez chwilę mierzył Anglika
pełnym niedowierzania spojrzeniem.
-	A więc jednak postanowiliście spróbować, co? - zapytał
wreszcie.
-	Ja o niczym nie wiem, Kobi. Miałem ci tylko przekazać to,
co powiedziałem.
-	Puszczacie go tam na czarno? Chyba wiecie, co mu grozi,
gdyby go złapali?
 Możesz to zrobić, Kobi?
 Oczywiście.
-	W ciągu dwudziestu czterech godzin?
Kobi Dror bez trudu wszedł w rolę skrzypka na dachu.
-	Dla ciebie, przyjacielu, pozwoliłbym nawet odrąbać sobie
prawą rękę. Mimo to uważam, że popełniacie szaleństwo. - Wstał,
wyszedł zza biurka i w serdecznym geście objął Anglika.- Złamaliś-
my co najmniej połowę naszych żelaznych zasad, ale mieliśmy
nieprawdopodobne szczęście.  Zazwyczaj  nasi ludzie nigdy nie
odbierają niczego ze skrzynek kontaktowych, żeby uniknąć pułapki.
Dla nas taka skrzynka jest jak jednokierunkowa ulica: od katsy do
szpiega. Jednak w przypadku Jerycha postąpiliśmy inaczej. Moncada
odbierał informacje w ten sam sposób, jak dostarczał pytania, bo
po prostu nie było innego wyjścia. Trudno uwierzyć, ale przez dwa
lata wszystko szło jak po maśle. Pamiętaj jednak, że chronił go
immunitet dyplomatyczny, więc w razie czego... Naprawdę tego
chcecie?
Po raz kolejny podniósł do oczu małą fotografię przedstawiającą
smutnego człowieka o arabskich rysach twarzy, czarnych włosach,
takich samych wąsach i szczeciniastym zaroście. Zdjęcie to, które
przyniósł Anglik, godzinę wcześniej przyleciało z Rijadu na pokładzie
służbowej, dwusilnikowej maszyny generała de la Billiere'a. (Był to
jedyny sposób, gdyż między stolicami Arabii Saudyjskiej i Izraela
nie istnieje żadne regularne połączenie lotnicze.) Teraz mały
pasażerski odrzutowiec stał na płycie lotniska wojskowego Sde
Dov, starannie pilnowany i obfotografowywany ze wszystkich stron.
Dror wzruszył ramionami.
-	W porządku. Wasza sprawa. Jutro rano wszystko będzie
gotowe.
Nie ulega wątpliwości, że Mosad dysponuje chyba najlepszymi
służbami technicznymi na świecie. Oprócz głównego komputera,
w którego pamięci zmagazynowano nazwiska niemal dwóch mi-
lionów ludzi z całego świata wraz ze szczegółowymi danymi,
oprócz znakomitych specjalistów od dyskretnego otwierania nawet
najbardziej skomplikowanych zamków, w najgłębszych podzie-
miach kwatery głównej agencji znajduje się kilka pomieszczeń
o starannie kontrolowanej i regulowanej temperaturze oraz wil-
gotności powietrza.
W pomieszczeniach tych są przechowywane "papiery" bardzo
szczególnego rodzaju: oryginały prawie wszystkich paszportów
używanych na świecie, oprócz nich zaś egzemplarze najróżniejszych
dowodów tożsamości, praw jazdy, legitymacji ubezpieczeniowych
i wielu innych dokumentów. Są tam także czyste blankiety i książe-
czki, które można wypełnić według uznania, wzorując się na
oryginałach.
W tej części podziemi "wytwarza się" nie tylko dokumenty.
W razie potrzeby można tam wyprodukować niemal dowolną
liczbę znakomicie podrobionych banknotów, albo po to, by przy-
czynić się do pogorszenia stanu gospodarki jednego z sąsiednich,
wrogich Izraelowi państw, albo w celu sfinansowania jakiejś
"nieoficjalnej" operacji Mosadu, o której ani premier, ani Knesset
nie wiedzą lub nie chcą wiedzieć.
Początkowo CIA i SIS nie miały zamiaru zwracać się do
Mosadu z prośbą o pomoc, ale w końcu musiały to uczynić, gdyż
same po prostu nie były w stanie wyprodukować dokumentu
tożsamości dla 45-letniego irackiego wieśniaka. Tak się złożyło, że
wcześniej nikt nie pomyślał o tym, aby zdobyć oryginał, który teraz
można by skopiować.
Na całe szczęście Sajeret Matkal, specjalna grupa zwiadowcza -
jej istnienie otoczone jest w Izraelu ścisłą tajemnicą - przed
dwoma laty dokonała wypadu w głąb terytorium Iraku, by zapewnić
ochronę arabskiemu oterowi, mającemu skontaktować się z jakimś
mało ważnym agentem. Po drodze Izraelczycy natrafili na dwóch
wędrujących do miasta wieśniaków, obezwładnili ich, związali
i pozbawili dowodów tożsamości.
Zgodnie z obietnicą Drora specjaliści Mosadu pracowali przez
całą noc. Nad ranem dokument był gotów: iracki dowód osobisty,
wymięty i brudny, opiewający na nazwisko niejakiego Mahmuda
Al-Churi, lat 45, urodzonego w górskiej wiosce położonej na
północ od Bagdadu, obecnie mieszkającego i pracującego w stolicy.
Specjaliści owi nie wiedzieli jednak, że Martin przybrał nazwisko
niejakiego Al-Churi, który na początku sierpnia sprawdzał w lon-
dyńskiej restauracji jego znajomość arabskiego, oraz że wskazał jako
miejsce swego urodzenia wioskę, z której pochodził ogrodnik jego
ojca. Wiele lat temu ten wiekowy już wówczas człowiek opowiadał
małemu angielskiemu chłopcu o osadzie, gdzie przyszedł na świat,
o meczecie i sklepiku z kawą, o polach lucerny i plantacjach
melonów. Było jeszcze sporo rzeczy, o jakich fałszerze z Mosadu
nie mieli najmniejszego pojęcia. Rano Kobi Dror wręczył fałszywy
dowód tożsamości rezydentowi SIS w Tel-Awiwie.
- Lepszy od oryginału - stwierdził z dumą, po czym popukał
palcem w niewyraźną fotografię. - Coś ci jednak powiem: ten
Arab, którego zatrudniliście, najdalej w ciągu tygodnia albo was
zdradzi, albo wpadnie w ręce tajnej policji.
Anglik mógł na to tylko wzruszyć ramionami. Nawet on nie
wiedział, że mężczyzna z fotografii wcale nie jest Arabem. Nie
musiał o tym wiedzieć, więc nikt go nie poinformował. Podzięko-
wawszy Drorowi zrobił to, co do niego należało: przekazał doku-
ment załodze odrzutowca, który natychmiast wystartował w drogę
powrotną do Rijadu.
Tam także trwały intensywne przygotowania. Czekał już
strój irackiego chłopa, składający się z ciemnobrązowej kufiji,
prostej szaty i prymitywnych, wiązanych na rzemień sandałów,
a pewien stary wytwórca koszy zrobił niezwykły, pleciony kufer.
Nie zadawał jednak żadnych pytań, gdyż był tylko ubogim
saudyjskim wieśniakiem, niewierny zaś, który złożył dziwne za-
mówienie, miał zapłacić dobrą cenę, więc starzec pracował naj-
szybciej, jak tylko mógł.
Niedaleko od Rijadu, w tajnej bazie wojskowej, przygotowywano
dwa specjalne pojazdy. Dostarczone na pokładzie transportowego
herculesa z głównej bazy SAS w Omanie zostały niemal całkowicie
zdemontowane, teraz zaś składano je z powrotem, wprowadzając
pewne istotne modyfikacje.
Ich podstawowym celem było zwiększenie prędkości i pojemności
baków dwóch land-roverów. Każdy z nich miał zabrać czterech
żołnierzy SAS, jeden nadprogramowego pasażera, drugi zaś, duży
motocykl na szerokich terenowych oponach, także wyposażony
w dodatkowe zbiorniki paliwa.
Amerykanie także włączyli się do przygotowań, oddając do
dyspozycji dwa śmigłowce chinook o dużym udźwigu. Na razie
maszyny miały po prostu czekać w pogotowiu.
Kiedy zabrzęczał interkom, a w chwilę później kobiecy głos
poinformował o przybyciu dwóch specjalnych wysłanników z Lon-
dynu i Waszyngtonu, Michaił Siergiejewicz Gorbaczow siedział za
biurkiem w swoim prywatnym gabinecie na szóstym, ostatnim
piętrze budynku Komitetu Centralnego KPZR przy Nowym Placu
w Moskwie. Oprócz niego w pokoju znajdowali się dwaj osobiści
sekretarze.
Od dwudziestu czterech godzin nie dawała mu spokoju jedno-
brzmiąca prośba amerykańskiego prezydenta i brytyjskiej pani
premier o przyjęcie ich osobistych wysłanników. Nie polityków, nie
dyplomatów, tylko po prostu wysłanników, których zadanie pole-
gało na przekazaniu pewnej wiadomości. Co to za wiadomość,
jakiej przy dzisiejszym stanie techniki nie da się bezpiecznie przesłać
zwykłymi kanałami dyplomatycznymi? Przecież mogli skorzystać ze
specjalnie zabezpieczonej przed podsłuchem gorącej linii łączącej
stolice obu supermocarstw - chociaż wtedy treść rozmowy znaliby
tłumacze i technicy.
Sekretarz generalny KPZR i zarazem prezydent ZSRR był
bardzo zaintrygowany, a ponieważ ciekawość stanowiła jedną
z głównych cech jego charakteru, wprost nie mógł się doczekać
chwili, kiedy wreszcie dowie się, o co w tym wszystkim chodzi.
Dziesięć minut później dwaj goście weszli do gabinetu -
długiego, wąskiego pokoju z oknami tylko w jednej ścianie, z których
roztaczał się widok na Nowy Plac. Prezydent siedział odwrócony
plecami do krótszej ściany przy samym końcu długiego stołu
konferencyjnego.
W przeciwieństwie do swoich poprzedników, Andropowa i Czer-
nienki, znacznie od nich młodszy Gorbaczow lubił lekkie, jasne
meble. Zarówno biurko jak i stół zostały wykonane z buczyny,
proste krzesła sprawiały wrażenie dość wygodnych. W oknach
wisiały firanki.
Na widok gości podniósł się z miejsca i ruchem ręki odprawił
sekretarzy.
-	Witam panów - powiedział po rosyjsku. - Czy któryś
z was mówi moim językiem?
-	Chyba przyda nam się tłumacz, panie prezydencie - odparł
ten, który wyglądał na Anglika.
-	Witalij! - zawołał Gorbaczow za zmierzającymi do drzwi
sekretarzami. - Przyślij tu Jewgienija.
Następnie uśmiechnął się i wskazał gościom krzesła. Zaraz
potem zjawił się jego osobisty tłumacz i zajął miejsce z boku biurka.
-	Nazywam się William Stewart, panie prezydencie. Jestem
zastępcą dyrektora do spraw operacyjnych Centralnej Agencji
Wywiadowczej - przedstawił się Amerykanin.
Gorbaczow lekko zmarszczył brwi.
-	A ja jestem Stephen Laing, szef Sekcji Bliskowschodniej
brytyjskiego wywiadu.
Prezydent ZSRR był już zupełnie zdezorientowany. Szpiedzy
w jego gabinecie! O co tu chodzi, do wszystkich diabłów?!
 Agencje, w których pracujemy, zwróciły się do naszych
przywódców z prośbą o to, by zechcieli umożliwić nam rozmowę
z panem - zabrał ponownie głos Laing. - Doskonale zdajemy
sobie sprawę, że Bliski Wschód znalazł się na krawędzi wojny.
Jeżeli mamy uczynić wszystko co w ludzkiej mocy, żeby jej uniknąć,
musimy dokładnie znać zamiary irackiego rządu. Naszym zdaniem
jego deklaracje nie mają wiele wspólnego z prawdziwymi, trzy-
manymi w ukryciu planami.
 To nic nowego- zauważył sucho Gorbaczow.
 Istotnie, panie prezydencie. Jednak w tym wypadku mamy
do czynienia z wyjątkowo niestabilnym,  żeby nie powiedzieć:
niebezpiecznym rządem. Niebezpiecznym dla nas wszystkich. Gdy-
byśmy wiedzieli, jakie decyzje zapadają w tej chwili w gabinecie
prezydenta Husajna, moglibyśmy lepiej przygotować się do nad-
chodzącej wojny.
 Jeśli się nie mylę, to zadanie dla dyplomatów - zauważył
Rosjanin.
 Zazwyczaj tak, panie prezydencie. Jednak są chwile, kiedy
dyplomacja nie może dobrze wypełniać swojej roli, gdyż środki,
jakimi dysponuje, nie wystarczają do zapewnienia pełnej dyskrecji
i bezpieczeństwa. Z pewnością pamięta pan historię Richarda
Sorge?
Gorbaczow skinął głową. Każdy Rosjanin słyszał o Richardzie
Sorger*Jego podobizna znalazła się nawet na znaczkach pocztowych,
a pośmiertnie otrzymał tytuł Bohatera Związku Radzieckiego.
-	Dostarczona przez niego informacja, że Japonia nie ma
zamiaru uderzyć od wschodu, miała ogromne znaczenie dla waszego
kraju, a przecież nie dało się jej uzyskać drogą dyplomatyczną.
Obecnie sytuacja przedstawia się w ten sposób, że mamy podstawy
przypuszczać, iż pewien człowiek z najwyższych kręgów władzy
w Bagdadzie byłby skłonny informować nas o tym, co dzieje się
w najbliższym otoczeniu Saddama Husajna. Kto wie, czy dzięki
temu nie udałoby nam się uniknąć wojny, skłaniając Irak do
dobrowolnego wycofania się z Kuwejtu.
Michaił Gorbaczow ponownie skinął głową. On także nie żywił
zbyt ciepłych uczuć do Saddama Husajna; Irak, niegdyś pokorny
satelita ZSRR, ostatnio zaczął się coraz bardziej usamodzielniać,
zaś jego niezrównoważony przywódca wielokrotnie obrażał sąsiada
z północy.
Prócz tego radziecki prezydent doskonale zdawał sobie sprawę,
że po to, by kontynuować reformy, jakie zapoczątkował, będzie
potrzebował ogromnego, finansowego i gospodarczego wsparcia
Zachodu. Zimna wojna dobiegła końca. Między innymi z tego
właśnie powodu Związek Radziecki poparł Stany Zjednoczone
podczas głosowania w Radzie Bezpieczeństwa nad rezolucją potę-
piającą Irak za inwazję na Kuwejt.
 Skoro tak, panowie, to koniecznie skontaktujcie się z tym
człowiekiem. Będziemy bardzo zadowoleni, jeżeli zdołacie uzyskać
informacje, które pomogą rozwiązać konflikt. Nasz kraj także nie
chce wojny na Bliskim Wschodzie.
 Bardzo chętnie byśmy to zrobili, panie prezydencie, ale nie
możemy - odparł Stewart. - Człowiek ten nie chce się ujawnić,
i szczerze mówiąc, wcale mu się nie dziwię. Podejmuje przecież
ogromne ryzyko. Droga dyplomatyczna jest wykluczona, gdyż dał
nam jasno do zrozumienia, że w grę może wchodzić jedynie tajna
współpraca.
 Jeżeli tak, to czego ode mnie oczekujecie?
Anglik i Amerykanin niemal jednocześnie nabrali głęboko
powietrza w płuca.
 Chcemy posłać do Bagdadu naszego człowieka, który po-
średniczyłby w kontaktach z informatorem - powiedział Barber.
 Agenta?
 Tak, panie prezydencie. Agenta udającego Irakijczyka.
Gorbaczow przyglądał im się uważnie.
 Macie kogoś takiego?
-	Owszem. Problem polega na tym, że on musi gdzieś mieszkać,
nie zwracając na siebie niczyjej uwagi, żeby odbierać wiadomości
i dostarczać nasze pytania. Chcemy pana prosić, aby umożliwił pan
zatrudnienie go w charakterze służącego w domu któregoś z waszych
dyplomatów akredytowanych w Bagdadzie.
Gorbaczow przez chwilę pocierał brodę wierzchem dłoni. Nie
był nowicjuszem, jeżeli chodzi o tajne operacje, gdyż osobiście
nadzorował kilka z tych, jakie przeprowadzało KGB. Teraz po-
proszono go, żeby pomógł odwiecznym wrogom Komitetu i aby
zachodni agent mógł skorzystać z ochrony radzieckiej ambasady.
Wydawało mi się to tak niedorzeczne, że aż parsknął śmiechem.
 Jeżeli ten człowiek zostanie schwytany, narazimy się na
kompromitację.
 Wcale nie, panie prezydencie. Jeżeli zostanie schwytany, to
stwierdzicie z oburzeniem,  że po  raz kolejny padliście  ofiarą
podstępnych diabłów z Zachodu. Saddam z pewnością w to uwierzy.
Michaił Gorbaczow zastanowił się głęboko. Wciąż miał świeżo
w pamięci, że z prośbą o pomoc zwrócili się do niego osobiście
prezydent Stanów Zjednoczonych i premier Wielkiej Brytanii. Bez
wątpienia bardzo im na jej spełnieniu zależało, jemu z kolei zależało
na ich przychylności.
Wreszcie skinął głową.
-	Zgoda* Wydam polecenie generałowi Kriuczkowowi, żeby
okazał wam wszelką niezbędną pomoc.
Kriuczkow pełnił wówczas funkcję szefa KGB. Dziesięć miesięcy
później, kiedy Gorbaczow przebywał na wakacjach nad Morzem
Czarnym, Kriuczkow, wraz z ministrem obrony Jazowem oraz
kilkoma innymi wysokimi funkcjonariuszami państwowymi, podjął
próbę obalenia prezydenta.
Anglik i Amerykanin wymienili szybkie spojrzenia.
-	Proszę nie brać nam tego za złe, panie prezydencie, ale czy
można liczyć na to, że powierzy pan tę tajemnicę tylko ministrowi
spraw zagranicznych?
Piastujący to stanowisko Eduard Szewardnadze był bliskim
przyjacielem Gorbaczowa.
 I nikomu więcej?
 Nikomu. Zyska pan naszą ogromną wdzięczność.
 W porządku. Proszę kontaktować się tylko z Ministerstwem
Spraw Zagranicznych.
Kiedy dwaj oficerowie zachodnich służb wywiadowczych wyszli
z gabinetu, Gorbaczow długo siedział bez ruchu, pogrążony głęboko

w myślach. Tylko on i Szewardnadze, nikt więcej... Dlaczego nie
Kriuczkow? Czyżby Zachód wiedział o czymś, o czym on, prezydent
Związku Socjalistycznych Republik Radzieckich, nie miał pojęcia?
Zespół wyznaczony do realizacji Operacji Jozue składał się
z dziesięciu agentów Mosadu podzielonych na dwa zespoły po pięć
osób, oraz z oficera kierującego akcją, którego Kobi Dror wybrał
osobiście, zwalniając go z nudnego obowiązku szkolenia rekrutów
w ośrodku koło Hercliji.
Jeden zespół tworzyli ludzie z Jaridu, wydziału Mosadu za-
jmującego się rozpoznaniem i ochroną, drugi zaś specjaliści z Ne-
wiotu, prawdziwi mistrzowie w dziedzinie zakładania podsłuchów,
otwierania zamków i uruchamiania pojazdów - krótko mówiąc,
we wszystkim, co miało jakikolwiek związek z techniką.
Ośmiu z nich lepiej lub gorzej mówiło po niemiecku, dowodzący
oficer zaś posługiwał się tym językiem równie biegle jak każdy
mieszkaniec Wiednia. Dwaj pozostali byli jedynie technikami.
Wszyscy przybyli do stolicy Austrii w ciągu trzech dni, docierając
tam z różnych miejsc w Europie i posługując się doskonale
spreparowanymi paszportami.
Podobnie jak podczas Operacji Jerycho, Kobi Dror omijał
niektóre przepisy, ale żaden z podwładnych nie miał o to do niego
pretensji. Ponieważ operację nadzorował sam szef, należało się
domyślać, że ma ona szczególną wagę.
Zazwyczaj zespoły sekcji Jarid i Newiot liczą od siedmiu do
dziewięciu członków, ale ze względu na to, że w tym wypadku
obiekt miał być osobą cywilną, nie stwarzającą żadnego zagrożenia,
zmniejszono ich liczebność do pięciu ludzi.
Szef placówki Mosadu w Wiedniu znalazł trzy bezpieczne
lokale; każdym z nich opiekował się jeden bodel, utrzymując go
w czystości i dbając o to, żeby zawsze znajdowało się tam pod
dostatkiem zapasów.
Bodel - w liczbie mnogiej: bodlim - to zazwyczaj młody
Izraelczyk, często student, o właściwym pochodzeniu i nienagannej
przeszłości, zaangażowany przez Mosad jako pomocnik. Ma do-
starczać przesyłki, wypełniać różne drobne polecenia i nie zadaje
żadnych pytań. W zamian pozwala mu się mieszkać za darmo
w wynajętym przez Mosad lokalu - dla niezamożnego studenta
jest to poważna ulga finansowa - z tym jednak zastrzeżeniem, że
musi w każdej chwili liczyć się z koniecznością przenosin do innego
mieszkania, gdyby to, które zajmuje, nagle okazało się potrzebne
do innych celów.
Mimo że Wiedeń nie należy do najważniejszych stolic europejs-
kich, to w świecie wywiadu zawsze odgrywał istotną rolę. Przyczyn
tego faktu należy szukać w wydarzeniach roku 1945, kiedy Wiedeń,
pełniący funkcję drugiej stolicy Trzeciej Rzeszy, dostał się pod
okupację aliantów i podzielono go na cztery sektory: francuski,
brytyjski, amerykański i rosyjski. W przeciwieństwie do Niemiec,
Austria bardzo szybko odzyskała niezależność, choć za cenę
całkowitej neutralności. W roku 1948, podczas blokady Berlina,
kiedy trwała już w najlepsze zimna wojna, Wiedeń stał się rajem dla
szpiegów. Nic dziwnego: był stolicą neutralnego państwa właściwie
pozbawionego własnego kontrwywiadu, położoną blisko granicy
z Czechami i Węgrami, otwartą na Zachód, ale jednocześnie często
odwiedzaną przez mieszkańców Europy Wschodniej.
Utworzony w 1951 roku Mosad błyskawicznie docenił te zalety;
wkrótce szef wiedeńskiej placówki był funkcjonariuszem ważniej-
szym od ambasadora.
Zaangażowanie Mosadu okazało się niezmiernie przydatne
wówczas, kiedy elegancka dawna stolica Cesarstwa Austro-Węgier-
skiego stała się ośrodkiem bankowym, w którym dyskretnie prze-
prowadzano nawet największe operacje finansowe, siedzibą trzech
wyspecjalizowanych agencji Organizacji Narodów Zjednoczonych,
a także ulubionym punktem tranzytowym dla najróżniejszych
terrorystów, w tym także Palestyńczyków, starających się przeniknąć
do innych krajów.
Przywiązana do idei neutralności Austria przez wiele lat miała
tak słabo rozwinięte służby wywiadu i kontrwywiadu, że izraelscy
agenci określali pełnych dobrych chęci austriackich funkcjonariuszy
mianem "fertsalach", co oznacza mniej więcej tyle samo co
"wypierdek".
Oficer, wyznaczony przez Kobiego Drora do kierowania akcją,
był doświadczonym katsą. Spędził wiele lat w Berlinie, Paryżu
i Brukseli. Gideon Barzilai, gdyż tak nazywał się ten człowiek,
służył także w jednym z oddziałów rozesłanych po świecie w ślad
za arabskimi terrorystami, którzy podczas Igrzysk Olimpijskich
w Monachium dokonali masakry izraelskich sportowców. Na
szczęście dla siebie i swojej dalszej kariery nie miał nic wspólnego
z największą kompromitacją w historii Mosadu, kiedy to taki
właśnie oddział zastrzelił w norweskiej miejscowości Lillehammer
niewinnego Marokańczyka, błędnie zidentyfikowanego jako Ali
Hasan Salameh, główny autor akcji podczas Olimpiady.
Gideon "Gidi" Barzilai nazywał się teraz Ewald Strauss i re-
prezentował producenta armatury łazienkowej z Frankfurtu. Rzecz
jasna, wszystkie dokumenty miał w absolutnym porządku, a gdyby
ktoś zajrzał do jego teczki, znalazłby tam odpowiednie broszury
reklamowe, cenniki oraz papier listowy i koperty z firmowymi
nadrukami. Jeśli zaś ta ciekawska osoba, wciąż nieusatysfakc-
jonowana, zechciała zadzwonić do Frankfurtu, bez trudu uzyskałaby
potwierdzenie tożsamości Herr Straussa, gdyż numer na nadrukach
był numerem telefonicznym biura, w którym również urzędowali
agenci Mosadu.
Papier listowy, firmowe koperty, a także katalogi i blankiety
zamówień zostały spreparowane przez wydział Mosadu sąsiadujący
z działem zajmującym się dokumentami. W tym samym podziemiu,
tyle tylko, że kilkanaście metrów dalej, zgromadzono ogromną
liczbę najróżniejszych firmowych druków niemal z całego świata;
posługując się nimi jako wzorami można bez większego trudu
wyposażyć każdego agenta Mosadu, który udaje się w zagraniczną
podróż, w stos papierów potwierdzających autentyczność jego
całkowicie fikcyjnej funkcji, zawodu albo stanowiska.
Zaraz po ulokowaniu się w zwolnionym przez bodela mieszkaniu,
Barzilai odbył długą rozmowę z szefem wiedeńskiej placówki
Mosadu, a następnie zaczął realizację misji od stosunkowo prostego
zadania: polegało ono na zdobyciu wszelkich dostępnych informacji
o przywiązującym ogromną wagę do tradycji i niezmiernie dyskret-
nym Banku Winklera, który mieścił się w pobliżu Franziskanerplatz.
W ten sam weekend dwa amerykańskie chinooki wzbiły się
w powietrze z bazy na przedmieściach Rijadu i skierowały na
północ, ku drodze, biegnącej wzdłuż granicy saudyjsko-irackiej od
Chafdżi aż do Jordanii.
Każdy śmigłowiec miał na pokładzie land-rovera, w wersji
z wydłużonym nadwoziem, bez jakichkolwiek zbędnych dodatków,
natomiast z ogromnymi zbiornikami paliwa. Za plecami załogi,
w ciasnej przestrzeni tłoczyli się czterej żołnierze w mundurach SAS.
Zasięg chinooków nie pozwoliłby im na dotarcie do punktu
przeznaczenia, gdyby nie to, że na przygranicznej drodze czekały
już dwie cysterny, które dotarły tam z położonego nad Zatoką
Perską portu Dammam.
Spragnione śmigłowce wylądowały na drodze, a mechanicy
natychmiast przystąpili do przepompowywania paliwa. Gdy tylko
zbiorniki wypełniły się po brzegi, maszyny ponownie wzbiły się
w powietrze i ruszyły wzdłuż drogi w kierunku Jordanii. Leciały
nisko nad ziemią, by uniknąć wykrycia przez irackie stacje radarowe
rozlokowane po drugiej stronie granicy.
Wylądowały po raz drugi tuż za miasteczkiem Badanah, blisko
miejsca, gdzie stykają się granice Arabii Saudyjskiej, Iraku i Jordanii.
Czekały tam dwie następne cysterny, w tym też miejscu śmigłowce
miały pozbyć się swego ładunku i pasażerów.
Nawet jeśli amerykańscy piloci wiedzieli dokąd udają się milczący
Anglicy, to nie dali tego po sobie poznać, a jeżeli nie wiedzieli, to
o nic nie pytali. Kiedy pomalowane w maskujące, szaro-żółte plamy
samochody zjechały po rampach na ziemię, Amerykanie uścisnęli
dłonie brytyjskim kolegom, życzyli im powodzenia, a następnie
uzupełnili paliwo i, nie zwlekając, wystartowali w drogę powrotną
do bazy. Cysterny potoczyły się za nimi w tym samym kierunku.
Ośmiu żołnierzy w mundurach SAS odprowadziło wzrokiem
śmigłowce, wsiadło do samochodów i ruszyło w przeciwną stronę.
Land-rovery zatrzymały się dopiero osiemdziesiąt kilometrów na
północny zachód od Badanah.
Kapitan dowodzący grupą dokładnie ustalił pozycję małego
oddziału. W czasach, kiedy na libijskiej Pustyni Zachodniej działał
pułkownik David Stirling, można było tego dokonać wyłącznie na
podstawie pomiarów położenia słońca, gwiazd i księżyca. Techno-
logia lat 90. uczyniła zadanie znacznie łatwiejszym, dając jednocześ-
nie gwarancję większej dokładności wyników.
W lewej ręce kapitan trzymał urządzenie wielkości niezbyt
grubej książki, zwane Światowym Systemem Pozycyjnym (GPS),
SATNAV, lub "Magellanem". Mimo niewielkich rozmiarów GPS

jest w stanie z dokładnością do 10 metrów ustalić położenie tego,
kto nim się posługuje, i to w dowolnym punkcie na kuli ziemskiej.
GPS może działać w trybie d albo w trybie P. Tryb P zapewnia
10-metrową dokładność, ale korzystać z niego można tylko wów-
czas, kiedy nad horyzontem znajdują się cztery amerykańskie
satelity nawigacyjne NAYSTAR. W trybie Q wystarczy obecność
zaledwie dwóch satelitów, ale wówczas błąd pomiaru może wynieść
"aż" 100 metrów.
Tego dnia nad horyzontem wisiały tylko dwa satelity, ale nie
miało to większego znaczenia. 100-metrowa dokładność na piasz-
czystym pustkowiu, wiele kilometrów od najbliższej osady, była
całkowicie wystarczająca. Stwierdziwszy, że dowodzony przez niego
oddział znalazł się dokładnie w miejscu wyznaczonego spotkania,
kapitan wyłączył GPS i skrył się w cieniu rozpiętej między dwoma
samochodami sieci maskującej. Termometr wskazywał 55 stopni
Celsjusza.
Godzinę później z południa nadleciał brytyjski śmigłowiec
"Gazela". Podróż z Rijadu do miasteczka Al-Dżauf, gdzie znaj-
dowało się położone najbliżej granicy cywilne lotnisko, major Mikę
Martin odbył na pokładzie transportowego herculesa RAF-u. W tym
samym samolocie znajdował się także helikopter ze zdemontowa-
nymi łopatami wirnika, jego pilot, mechanicy oraz dodatkowe
zbiorniki z paliwem, które było niezbędne, jeżeli śmigłowiec miał
pokonać odległość dzielącą miasteczko od wyznaczonego miejsca
spotkania, a następnie wrócić na lotnisko.
Na wypadek gdyby nawet to pustkowie znajdowało się pod
obserwacją irackich stacji radarowych, pilot prowadził maszynę
nisko nad ziemią. Odnalezienie dwóch zakamuflowanych samo-
chodów nie sprawiło mu najmniejszego kłopotu, gdyż dowodzący
grupą kapitan wystrzelił flarę, żeby wskazać miejsce postoju.
Gdy tylko podwozie gazeli zetknęło się z ziemią, Martin
wyskoczył z kabiny. Przez ramię miał przewieszony wojskowy
tornister, w ręku zaś trzymał wiklinowy kosz z dwiema żywymi
kurami, co skłoniło pilota do niewesołych rozmyślań, czy zamiast
do RAF-u nie trafił przez pomyłkę do jakiegoś związku rolników.
Poza tym strój Martina niczym nie różnił się od ubioru ośmiu
czekających na niego mężczyzn: sznurowane wysokie buty, luźne
spodnie z mocnego płótna, koszula, sweter i kurtka w maskujące
plamy. Na szyi miał zawiązaną kufiję, którą w razie potrzeby
można było naciągnąć na twarz, chroniąc nos i usta przed niesionym
przez wiatr pyłem, na głowie zaś wełnianą kominiarkę i zsunięte na
czoło gogle.
Pilot podejrzewał, że cała dziewiątka niebawem umrze z gorąca.
Nigdy nie był nocą na pustyni i nie wiedział, jak bardzo jest wtedy
zimno.
Żołnierze wytoczyli ze śmigłowca plastikowe beczki z benzyną
i przelali paliwo do zbiorników aut. Kiedy uporali się z tym
zadaniem, pilot pomachał im ręką i poderwał maszynę w powietrze,
by czym prędzej wrócić do Al-Dżauf, a stamtąd do Rijadu, byle
dalej od tych szaleńców zabierających kury na przejażdżkę po
pustyni.
Kiedy łoskot silnika ucichł w oddali, Martin przywitał się
z kolegami. Mimo że należeli do batalionu D, w którego skład
wchodzili specjaliści od pojazdów lądowych, on zaś służył w bata-
lionie A, czyli spadochronowym, znał prawie wszystkich. Zaraz
potem zrobili to, co zawsze robią brytyjscy żołnierze, jeśli mają
trochę czasu: zaparzyli dzbanek mocnej herbaty.
Do podjęcia decyzji, że przekroczą granicę Iraku akurat w tym
miejscu, skłoniły kapitana dwa powody: po pierwsze, im bardziej
dziki i niedostępny teren, tym mniejsze prawdopodobieństwo
napotkania nieprzyjacielskiego patrolu, a przecież nie chodziło o to,
by wymknąć się ewentualnej pogoni, lecz by niezauważalnie
przemknąć na terytorium sąsiedniego kraju.
Drugi powód był taki, że kapitan chciał dostarczyć towar
możliwie najbliżej szosy, która wiedzie z Bagdadu na zachód,
poprzez rozległą pustynię, aż do punktu kontrolnego Ruwajszid na
granicy z Jordanią.
Po inwazji na Kuwejt ten niewielki posterunek na piaszczystej
równinie poznali telewidzowie niemal na całym świecie, gdyż właśnie
tutaj docierały tłumy filipińskich, bengalskich i palestyńskich
uciekinierów, uchodzących przed wojną i spowodowanym przez nią
chaosem.
Z miejsca, gdzie teraz znajdowali się Brytyjczycy, to znaczy
z wysuniętego najdalej na północny zachód zakątka Arabii Saudyj-
skiej, można było najszybciej dotrzeć w pobliże szosy. Co prawda
kapitan wiedział, że nieco bardziej na wschód natrafiliby na gładką

jak stół bilardowy pustynię - tam dałoby się poruszać ze znaczną
prędkością - ale należało się spodziewać, że obecnie aż roi się na
niej od patroli i obserwatorów. Na zachód wznosiły się wzgórza
poprzecinane licznymi wąwozami. W porze deszczowej płynęły tędy
wezbrane strumienie. Wąwozy te stanowiły uciążliwą przeszkodę,
ale za to prawdopodobieństwo spotkania irackiego patrolu równało
się niemal zeru.
Po przekroczeniu niewidocznej granicy, która znajdowała się 50
kilometrów na północ od miejsca postoju, musieli pokonać jeszcze
dwa razy większą odległość, żeby znaleźć się przy drodze z Bagdadu
do Ruwajszid. Nie było to dużo, ale kapitan liczył się z tym, że aby
pokonać tę drogę, będzie potrzebował całej nocy, całego dnia, który
spędzą pod siatkami maskującymi, i jeszcze jednej nocy. Wówczas
jego "ładunek" znajdzie się tak blisko drogi, że bez problemu
dotrze do niej nawet na piechotę.
Wyruszyli o czwartej po południu. Słońce nadal płonęło na
niebie, upał zaś był taki, jakby ktoś otworzył drzwi gigantycznego
pieca. Jednak już dwie godziny później zaczął zapadać zmierzch,
i spadła temperatura. O siódmej zrobiło się zupełnie ciemno i zimno.
Dopiero teraz okazało się, jak bardzo przydatne będą grube swetry,
które wywołały takie zdziwienie pilota gazeli.
Nawigator siedzący w pierwszym samochodzie bez przerwy
sprawdzał kurs. W bazie spędził wraz z kapitanem wiele godzin
studiując ogromne płachty zdjęć wykonanych za pomocą aparatów
z obiektywami o wielkiej rozdzielczości, znacznie bardziej przydatne
od najdokładniejszej nawet mapy. Fotografie wykonał, podczas
specjalnej misji, amerykański samolot U-2, który dwa dni wcześniej
wystartował z bazy Al-Ta'if.
Jechali bez świateł, ale nawigator posługiwał się ołówkową
latarką, nanosząc najmniejsze nawet zmiany kursu, kiedy jakiś
wąwóz lub wyniesienie terenu zmuszało ich do chwilowej zmiany
kierunku jazdy.
Co godzinę zatrzymywali się, żeby ustalić swoje położenie za
pomocą "Magellana". Nawigator miał mniejsze kopie tych samych
zdjęć, nad którymi ślęczał w bazie; wcześniej pozaznaczał na nich
południki i równoleżniki, tak że teraz, odczytując cyfrowe wskazania
GPS, mógł bez trudu wskazać miejsce, gdzie się znajdowali.
Pokonywali odległość bardzo powoli, przede wszystkim dlatego,
że przed każdym wzniesieniem samochody zatrzymywały się, kilku
ludzi zaś czołgało się na grzbiet pagórka, by stamtąd zbadać teren
i upewnić się, czy po drugiej stronie nie czeka na nich jakaś przykra
niespodzianka.
Godzinę przed świtem dotarli do suchego koryta potoku
o stromych ścianach, wjechali do niego i przykryli samochody
sieciami maskującymi. Jeden z żołnierzy wspiął się następnie na
szczyt pobliskiego wzniesienia, by ocenić ich dzieło. Kiedy wprowa-
dzili kilka poprawek, nabrał pewności, że zwiadowczy samolot
odkryłby ich tylko wtedy, gdyby rozstrzaskał się w korycie wy-
schniętego strumienia.
Przez cały dzień na zmianę jedli, pili i spali. Dwóch ludzi
trzymało straż na wypadek pojawienia się w pobliżu jakiegoś
zabłąkanego pasterza albo innego samotnego wędrowca. Kilka-
krotnie do ich uszu dotarł huk przelatujących wysoko w górze
irackich odrzutowców, a raz usłyszeli meczenie kóz wspinających
się na sąsiednie wzgórze. Jednak kozy, najwyraźniej wędrujące bez
opieki pasterza, poszły w przeciwną stronę. Po zachodzie słońca
oddział ruszył w dalszą drogę.
Około czwartej nad ranem dostrzegli w oddali światła irackiego
miasteczka Ar-Rutba, przez które przebiega droga wiodąca ku
granicy. "Magellan" potwierdził, że dotarli tam, gdzie chcieli;
znajdowali się na południe od miasta, zaledwie osiem kilometrów
od drogi.
Czterej mężczyźni zaczęli przeszukiwać teren, aż wreszcie jeden
z nich znalazł kolejne łożysko wyschniętego potoku, tyle tylko, że
o miękkim, piaszczystym dnie. Natychmiast wszyscy wzięli się do
roboty i błyskawicznie wykopali obszerną dziurę, w której ukryli
motocykl na szerokich terenowych oponach oraz zapasowe pojem-
niki z benzyną. Zarówno motocykl, jak i kanistry zostały uprzednio
starannie owinięte polietylenowymi płachtami, nie tylko dla ochrony
przed piaskiem, ale i przed wodą, gdyż zbliżała się pora deszczowa.
Po zasypaniu kryjówki ułożyli na wierzchu sporo kamieni, aby
zapobiec wywiewaniu piasku przez wiatr i wymywaniu przez wodę.
Zaraz potem nawigator wspiął się na szczyt wzniesienia i dokładnie
ustalił położenie kryjówki w stosunku do masztu radiowego
w Ar-Rutbie, którego czerwone światełko ostrzegawcze błyszczało
wyraźnie w ciemnościach.
Tymczasem Mikę Martin zrzucił wojskowy mundur, założył zaś
prosty strój Mahmuda Al-Churiego, wieśniaka, ogrodnika i pomoc-
nika do wszystkiego. Wkrótce potem, z przerzuconą przez ramię
parcianą torbą, w której znajdował się chleb, ser i oliwki na
śniadanie, podniszczony portfel z dowodem tożsamości i zdjęciami
rodziców Mahmuda, obdrapane metalowe pudełko z niewielką
sumą pieniędzy oraz mały nóż, był gotów do wymarszu. Land-rovery
musiały wyruszyć w drogę co najmniej na godzinę przed świtem.
 Połamania nóg - powiedział kapitan.
 I smacznego żarcia - dorzucił nawigator.
 Przynajmniej będziesz miał świeże jajka na śniadanie - dodał
ktoś inny, wzbudzając powszechną wesołość. Ludzie służący w SAS
nigdy nie życzą sobie powodzenia. Mikę Martin pomachał na
pożegnanie i ruszył przez pustynię w kierunku szosy. Kilka minut
później land-rovery odjechały w przeciwną stronę i w korycie
wyschniętego strumienia znowu zapanował spokój.
Szef placówki Mosadu w Wiedniu miał na swojej liście sayana,
który był wysokim urzędnikiem w jednym z największych austriac-
kich banków. Właśnie ten człowiek został poproszony o przygoto-
wanie możliwie najbardziej wyczerpującego raportu na temat Banku
Winklera. Powiedziano mu tylko tyle, że kilka poważnych firm
izraelskich postanowiło nawiązać bliskie kontakty z tą instytucją,
ale wcześniej chciałyby upewnić się co do jej solidności oraz poznać
jej przeszłość i metody działania. W dzisiejszym świecie, w którym
aż roi się od oszustów, taka ostrożność jest ze wszech miar godna
polecenia.
Sayan całkowicie zgodził się z tą opinią i z zapałem wziął się do
roboty. Osiągnął całkiem sporo, szczególnie jeśli weźmie się pod
uwagę, że jedną z pierwszych informacji, jakie uzyskał na temat
Banku Winklera, była ta, iż bank ów w swej działalności kieruje się
obsesyjnie przestrzeganą zasadą zachowania ścisłej dyskrecji.
Został założony niemal sto lat temu przez ojca obecnego
właściciela i prezesa. Winkler z roku 1990 liczył sobie 91 lat
i w wiedeńskich kręgach finansowych nazywano go der Alte, czyli
Starzec. Pomimo zaawansowanego wieku nie zgodził się ustąpić ze
stanowiska ani przekazać swojego pakietu akcji. Owdowiały i bez-
dzietny, nie miał naturalnych spadkobierców, w związku z czym
sprawa sukcesji mogła wyjaśnić się dopiero wtedy, gdy pewnego
dnia zostanie odczytana jego ostatnia wola.
Tymczasem bieżącymi sprawami związanymi z funkcjonowaniem
banku zajmowali się trzej wiceprezesi. Mniej więcej raz na miesiąc
spotykali się z pryncypałem w jego domu, głównie po to, by
wysłuchać napomnień starego człowieka, podkreślającego koniecz-
ność ścisłego przestrzegania starych, wypracowanych w ciągu wielu
dziesięcioleci, zasad.
Konkretne decyzje podejmowali wyłącznie trzej wiceprezesi:
Kessler, Gemutlich i Blei. Ma się rozumieć, bank, w którym
pracowali, nie prowadził rachunków bieżących i nie wystawiał
książeczek czekowych. Jego zadanie polegało na przechowywaniu
znacznych depozytów i lokowaniu pieniędzy klientów w stuprocen-
towo pewnych inwestycjach, głównie na rynku europejskim.
Fakt, że dochód uzyskiwany dzięki tym inwestycjom nigdy nie
był oszałamiający, nie miał najmniejszego znaczenia. Klientów
Banku Winklera nie interesowały krociowe profity ani błyskawiczne
podwajanie lub potrajanie kapitału, tylko pewność i całkowita
anonimowość. Akurat te dwie rzeczy stary Winkler mógł im
zagwarantować.
Wpajane pracownikom staromodne zasady, których sam właś-
ciciel przestrzegał przez całe życie, szły w parze z jego nie skrywaną
niechęcią wobec tego, co pogardliwie określał mianem "nowomod-
nych wymysłów". Z tego właśnie powodu Bank Winklera nie
używał komputerów, ograniczał do minimum posługiwanie się
faksem i bardzo niechętnie tolerował telefony. Co prawda urzędnicy
przyjmowali dyspozycje wydawane przez klientów drogą telefonicz-
ną, ale sami nigdy nie udzielali w ten sposób żadnych informacji.
Kiedy tylko istniała taka możliwość, pisano listy na kosztownym
czerpanym papierze; na terenie Wiednia dostarczali je adresatom
posłańcy, a z usług poczty korzystano jedynie wówczas, gdy
korespondencja musiała dotrzeć do innego miasta lub za granicę.
Jeżeli chodzi o konta na hasło, założone przez zagranicznych
klientów - sayan miał poświęcić szczególną uwagę właśnie temu
tematowi - nikt dokładnie nie wiedział, ile ich jest, chociaż, jeśli
wierzyć plotkom, łączna suma zgromadzonych na nich depozytów
sięgała setek milionów dolarów. Jeżeli tak było w istocie, to -
biorąc pod uwagę, że pewna część klientów umierała śmiercią
naturalną lub ginęła w nagłych okolicznościach, nie zdążywszy
nikogo poinformować o sposobie posługiwania się kontem - można
było przyjąć, że Bank Winklera ma się całkiem dobrze.
Po zapoznaniu, się z raportem sayana Gidi Barzilai klął długo
i soczyście. Nawet jeśli stary Winkler nigdy w życiu nie słyszał
o włamaniach do systemów komputerowych i podsłuchach telefo-
nicznych, to podświadomie bezbłędnie wyczuwał, z której strony
może mu grozić największe niebezpieczeństwo.
Przez długie lata, kiedy Irak rozbudowywał swój potencjał
przemysłowy w celu opanowania technologii produkcji gazów
bojowych, płatności za wszystkie zakupy, jakich dokonywał w Nie-
mczech, odbywały się za pośrednictwem trzech szwajcarskich
banków. Mosad wiedział, że Centralnej Agencji Wywiadowczej
udało się dobrać do pamięci komputerów we wszystkich trzech
bankach - uczyniono to w poszukiwaniu pieniędzy "pranych"
w Europie przez handlarzy i producentów narkotyków - dzięki
czemu Waszyngton mógł zasypywać Bonn niezliczonymi protestami
dotyczącymi tych transakcji. CIA nie ponosiła winy za to, że
kanclerz Kohl nie zwracał na te protesty najmniejszej uwagi;
informacje, które Agencja dostarczała Białemu Domowi, były
stuprocentowo dokładne.
Jeżeli Gidi Barzilai żywił do tej pory złudne nadzieje, iż uda mu
się włamać do głównego komputera Banku Winklera, to teraz
nadzieje te rozwiały się bez śladu. Taki komputer po prostu nie
istniał. Co prawda pozostawały jeszcze inne środki - podsłuch
pomieszczeń, podsłuch telefoniczny, przechwytywanie korespon-
dencji - ale wiele wskazywało na to, że żadna z tych metod nie
okaże się skuteczna.
Często zdarza się, że po to, by podjąć pieniądze z konta lub
dokonać ich transferu, trzeba podać hasło znane jedynie bankowi
i właścicielowi konta. Hasło to zazwyczaj można przekazać przez
telefon, faksem albo nawet listownie. Jednak biorąc pod uwagę
metody działania Banku Winklera należało przypuszczać, iż kieru-
jący nim ludzie wymyślili jakiś znacznie bardziej skomplikowany
system zabezpieczeń,  szczególnie jeśli w grę wchodziło  konto
zagranicznego klienta, na które regularnie wpływały znaczne kwoty.
Być może właściciel rachunku musiał stawić się osobiście w siedzibie
banku, albo przynajmniej przesłać tam pismo sporządzone według
skomplikowanego, uzgodnionego wcześniej schematu, z kluczowymi
słowami lub wyrażeniami umieszczonymi w precyzyjnie określonych
miejscach.
Bank Winklera nie stosował takich środków ostrożności w przy-
padku przyjmowania gotówki; Mosad wiedział o tym, gdyż
przekazywanie honorarium Jerycha odbywało się bez żadnych
przeszkód. Wystarczyło podać numer konta. Jednak wydobycie
z tegoż konta choćby jednego centa stanowiło zupełnie oddzielny,
znacznie bardziej skomplikowany problem.
W jakiś niezwykły sposób stary Winkler, który większą część
życia spędził siedząc w szlafroku i słuchając kościelnej muzyki,
domyślił się, że technologia przechwytywania informacji będzie
rozwijać się znacznie szybciej od technologii zabezpieczania tejże
informacji przed przechwyceniem. Niech go szlag trafi! Sayan mógł
ręczyć głową jedynie za to, że operacjami dotyczącymi kont, na
które wpłacano naprawdę wysokie kwoty, zajmowali się osobiście
trzej wiceprezesi banku. Starzec bardzo starannie dobrał sobie
współpracowników: wszyscy trzej byli całkowicie pozbawieni po-
czucia humoru, nieprzystępni i doskonale opłacani. Krótko mówiąc,
całkowicie godni zaufania. Sayan zakończył swój raport stwier-
dzeniem, że nikt, kto kiedykolwiek zetknął się z tym bankiem,
nigdy nie miał jakichkolwiek powodów do narzekań. Nawet nie
przypuszczał, jak bardzo się pomylił; pod koniec pierwszego
tygodnia listopada Gidi Barzilai miał już serdecznie dosyć Banku
Winklera.
Godzinę po wschodzie słońca nadjechał autobus. Na widok
samotnego człowieka, który wstał z leżącego na poboczu kamienia
i zamachał ręką, kierowca zwolnił i zatrzymał pojazd. Podróżny
wsiadł, wręczył kierowcy dwa wymięte banknoty, zajął miejsce
w tylnej części autobusu, postawił sobie na kolanach wiklinowy
kosz z kurami i niemal natychmiast zasnął.
W centrum miasteczka, gdzie autobus ponownie zatrzymał się
z sapnięciem hamulców, czekał już policyjny patrol. Funkcjonariusze
dokładnie sprawdzali dokumenty wszystkich wysiadających i wsia-
dających, ale nie weszli do środka, ograniczając się do zerknięcia
do wnętrza przez zakurzone boczne szyby. Nie zainteresowali się
kilkoma pasażerami jadącymi dalej, wśród których znajdował się
także niepozorny wieśniak z wiklinowym koszem na kolanach.
Policjanci wyłapywali ludzi sprawiających podejrzane wrażenie,
wyglądających na szpiegów lub dywersantów.
Godzinę później autobus ruszył w dalszą drogę na wschód,
kołysząc się na wybojach, a od czasu do czasu zjeżdżając na
pobocze, by przepuścić podążającą w przeciwnym kierunku kolumnę
wojskowych pojazdów. Zarośnięci, brudni żołnierze siedzieli nieru-
chomo na ciężarówkach, wpatrzeni tępo w kłęby pyłu unoszące się
z drogi.
Mikę Martin siedział z zamkniętymi oczami i przysłuchiwał się
rozmowom współpasażerów, starając się wchłonąć miejscowy
akcent i wychwycić nowe, nieznane słowa. Arabski, jakim po-
sługiwano się w tej części Iraku, różnił się dość znacznie od tego,
jaki znał. Jeżeli Martin miał odgrywać rolę prostego, niewykształ-
conego wieśniaka, to prowincjonalny akcent i archaiczne wyrażenia
mogły okazać się bardzo przydatne. Mało kto traktuje prowinc-
juszy z większą pogardą i lekceważeniem niż policjant z wielkiego
miasta.
Trudy podróży dały się mocno we znaki kurom uwięzionym
w koszyku, mimo że nasypał im trochę ziarna, a nawet podzielił się
z nimi wodą z manierki. Na każde szarpnięcie autobusu ptaki
reagowały oburzonym gdakaniem, zanieczyszczając i tak już pokryte
odchodami dno koszyka.
Trzeba by bardzo bystrego oka, aby stwierdzić, że zewnętrzne
wymiary koszyka były aż o 10 centymetrów większe od wewnętrz-
nych, oraz że kosz ma podwójne dno. W pustej przestrzeni ukryto
kilka przedmiotów, które z pewnością wzbudziłyby zainteresowanie
policjantów z Ar-Rutby.
Między innymi znajdowała się tam antena satelitarna, po
złożeniu przypominająca rozmiarami małą parasolkę, a także
nadajnik o znacznie większej mocy niż ten, którego Martin używał
w Kuwejcie. Różnił się od tamtego jeszcze jedną, bardzo ważną
cechą, wynikającą z faktu, że w Bagdadzie nie było mowy o swobod-
nym przenoszeniu się z miejsca na miejsce. Długie transmisje nie
wchodziły w grę i dlatego właśnie do nadajnika dołączono mag-
netofon o dość szczególnej konstrukcji.
Niemal wszystkie urządzenia wykorzystujące najnowocześniejsze
technologie są początkowo duże i nieporęczne, potem jednak
inżynierowie przystępują do ich błyskawicznego modernizowania,
co pociąga za sobą skutki trojakiego rodzaju: "wnętrzności" stają
się coraz bardziej skomplikowane, obsługa prostsza, a wymiary
i waga znacznie maleją.
Radiostacje, które agenci brytyjskiego wywiadu przerzucali do
Francji podczas drugiej wojny światowej, według dzisiejszych
standardów były po prostu jednym wielkim koszmarem. Zajmujące
sporą walizkę potrzebowały długiej anteny, miały monstrualne
lampy wielkości żarówek, nadawały zaś jedynie sygnały alfabetem
Morse'a. W związku z tym przekazanie nawet najprostszej wiadomo-
ści ciągnęło się w nieskończoność, a w tym czasie niemieckie stacje
namiarowe bez trudu lokalizowały nadajnik.
Ukryty w podwójnym dnie koszyka magnetofon był bardzo
prostym w obsłudze i zarazem niezmiernie użytecznym urządzeniem.
Najpierw należało, powoli i wyraźnie, odczytać wiadomość do
mikrofonu. Wmontowany mikroprocesor zamieniał dźwięki w elek-
troniczny jazgot, niemożliwy do odszyfrowania nawet w przypadku
przechwycenia transmisji. Po naciśnięciu guzika taśma cofała się,
następnie zaś zakodowana wiadomość była powtórnie odtwarzana,
tyle tylko, że z wielokrotnie większą prędkością, dzięki czemu
zamieniała się w kilkusekundową "eksplozję", prawie niemożliwą
do przechwycenia.
Po podłączeniu magnetofonu do nadajnika z rozstawioną anteną
"eksplozja" ulatywała w eter. W Rijadzie wystarczyło ją zarejest-
rować, spowolnić i rozszyfrować za pomocą identycznego mikro-
procesora jak ten, który zainstalowano w magnetofonie.
W Ramadi autobus skończył trasę, więc Martin przesiadł się do
innego, jadącego do Bagdadu. Po drodze minęli Jezioro Habbanijja,
oraz dawną bazę RAF-u, gdzie obecnie stacjonował dywizjon
nowoczesnych myśliwców Irackich Sił Powietrznych. Na przed-
mieściu stolicy autobus zatrzymał się i wszyscy pasażerowie wysiedli,
by poddać się kontroli dokumentów.
Martin stał grzecznie w kolejce, przyciskając do piersi koszyk
z kurami. Kiedy wreszcie dotarł do stołu, za którym siedział
mężczyzna w mundurze sierżanta policji, postawił koszyk na ziemi
i podsunął funkcjonariuszowi dowód tożsamości. Policjant zerknął
od niechcenia na dokument. Było bardzo gorąco, a on miał za sobą
ciężki dzień i ogromnie chciało mu się pić.
-	Gdzie to jest? - zapytał, wskazując nazwę miejscowości,
z której pochodził stojący przed nim mężczyzna.
-	Na północ od Badżi, bej. Mamy tam wspaniałe melony.
Sierżant skrzywił się pogardliwie. Używane w celu okazania
szacunku słowo "bej" stanowiło zabytek z czasów imperium
tureckiego i przetrwało jedynie w najbardziej zacofanych rejonach
Iraku. Machnął ze zniecierpliwieniem ręką, nakazując wieśniakowi,
żeby czym prędzej zabrał swoje śmierdzące kury i wrócił do
autobusu.
Tuż przed siódmą wieczorem major Mikę Martin znalazł się na
głównym dworcu autobusowym w Bagdadzie.

Rozdział jedenasty
Dzielnicę Mansur, w której stał dom zajmowany przez pierw-
szego sekretarza ambasady ZSRR, dzieliła spora odległość od
usytuowanego w północnej części miasta dworca autobusowego,
ale Martin nie miał nic przeciwko wieczornemu spacerowi - po
pierwsze z tego powodu, że minione dwanaście godzin spędził
w autobusie, pokonując w tym czasie niespełna 400 kilometrów,
jakie dzieliły Ar-Rutbę od Bagdadu, po drugie zaś dlatego, że długi
spacer dawał mu szansę na ponowne "wchłonięcie" atmosfery
miasta. Nie widział go od chwili, kiedy jako trzynastoletni chłopiec
wszedł na pokład samolotu odlatującego do Londynu. Działo się to
dwadzieścia cztery lata temu.
Przez ten czas wiele się zmieniło. Bagdad, jaki Mikę zachował
we wspomnieniach, był miastem o zdecydowanie arabskim charak-
terze, znacznie mniejszym niż obecnie. Życie koncentrowało się
w centralnie położonych dzielnicach Szajch Umar i Sa'adun na
północno-zachodnim brzegu Tygrysu w Rusafie oraz w Alam po
drugiej stronie rzeki, w Karch. Obszar ten zajmowała plątanina
wąskich uliczek i zaułków, poprzetykana niezliczonymi targowis-
kami i meczetami - ich wysokie minarety dominowały w krajob-
razie miasta, przypominając mieszkańcom o posłuszeństwie, jakie
winni byli Allahowi.
W wyniku trwającego od dwudziestu lat boomu naftowego
przez puste niegdyś przestrzenie biegły teraz szerokie autostrady,
po których mknęły tysiące samochodów, w nocne niebo zaś pięły
się drapacze chmur, niczym wysłannicy bożka pieniądza rzucającego
wyzwanie Wszechmogącemu Bogu.
Kiedy Martin dotarł wreszcie do dzielnicy Mansur, prawie jej
nie poznał. Pamiętał, że wokół klubu, do którego w sobotnie
i niedzielne popołudnia ojciec zabierał całą rodzinę, rozciągały się
puste pola. Co prawda Mansur bez wątpienia zachował ekskluzywny
charakter, ale na dawnych polach wyrosły niezliczone rezydencje
tych, którzy mogli sobie pozwolić na życie w wielkim stylu.
Otoczenie zmieniło się tak bardzo, że nie wiedząc o tym minął
ulicę, przy której wznosiła się stara szkoła podstawowa pana
Hartleya, gdzie niegdyś uczył się i bawił ze swoimi przyjaciółmi,
Hasanem Rahmani i Abd al-Karimem Badri.
Wiedział, czym zajmuje się teraz Hasan, natomiast już od
niemal ćwierć wieku nie miał żadnej wiadomości o dwóch synach
doktora Badri. Czy młodszy, Usman, który przejawiał wielkie
zainteresowanie matematyką, został w końcu inżynierem? I czy
Abd al-Karim, zdobywający nagrody w konkursach recytatorskich,
zrealizował swoje marzenia i stał się poetą albo pisarzem?
Gdyby Mikę maszerował tak, jak go nauczono w SAS, to
znaczy stawiając energicznie stopy i poruszając ramionami, z pew-
nością dotarłby na miejsce dwa razy szybciej, ale zapewne usłyszałby
po drodze tę samą uwagę, jaką dzieci uraczyły dwóch brytyjskich
inżynierów w Kuwejcie: "Przebrałeś się za Araba, ale chodzisz jak
Anglik".
Poza tym, na nogach nie miał wysoko sznurowanych butów
o twardej podeszwie, lecz, jak przystało na ubogiego irackiego
fellacha, zawiązywane na sznurki sandały, więc szedł powłócząc
nogami, ze zgarbionymi plecami i pochyloną głową.
W Rijadzie dano mu do przestudiowania nie tylko najnowszą
mapę Bagdadu, ale także powiększone zdjęcia lotnicze tej części
miasta; były one tak znakomitej jakości, że za pomocą szkła
powiększającego dało się bez trudu dojrzeć ukryte za murami
baseny i luksusowe samochody możnych i wpływowych mieszkań-
ców stolicy.
Martin dokładnie zapamiętał topografię terenu, dzięki czemu
bez trudu trafił na miejsce. Skręcił w lewo, w ulicę Jordańską,
przeciął niewielki placyk, następnie zaś skręcił w prawo, w wysa-
dzaną drzewami aleję, gdzie mieszkał radziecki dyplomata.
W latach 60. za czasów Kasima i generałów, którzy objęli rządy
bezpośrednio po nim, Związek Radziecki cieszył się w Iraku
wielkimi względami. Władcy Kremla w arabskim nacjonalizmie
dostrzegali jedynie antyzachodnie akcenty, a jednocześnie próbowali
nawrócić cały świat arabski na komunizm. Ponieważ rosnąca liczba
dyplomatów i pracowników nie mogła już pomieścić się w budynku
ambasady, zakupiono kilkanaście rezydencji w innych częściach
miasta, a na mocy specjalnej umowy wszystkie te nieruchomości
otrzymały status terytorium ZSRR. Nawet Saddam Husajn nie
próbował cofnąć tego przywileju, co było zresztą nietrudne do
zrozumienia, jeśli wziąć pod uwagę, że jeszcze w połowie lat 80.
większość dostaw uzbrojenia docierała do Iraku właśnie z Moskwy,
a ponad 6000 rosyjskich doradców uczyło Irakijczyków, jak
obsługiwać radzieckie czołgi i samoloty.
Martin dotarł wreszcie do bramy, obok której przytwierdzono
do muru niewielką mosiężną tabliczkę informującą, że obiekt ten
stanowi własność ambasady ZSRR. Pociągnął za łańcuch i czekał.
Po kilku minutach furtkę otworzył krępy, krótko ostrzyżony
Rosjanin w białej marynarce.
-	Da?
Martin odpowiedział po arabsku, bojaźliwym tonem kogoś, kto
zdaje sobie sprawę, że zwraca się do lepszego od siebie. Rosjanin
skrzywił się, więc Martin sięgnął do kieszeni i wyjął dowód osobisty.
Służący natychmiast wyciągnął rękę i zabrał mu dokument; w swojej
ojczyźnie przyzwyczaił się do tego, że znacznie ważniejsze od
człowieka są jego papiery.
-	Zaczekaj - nakazał po arabsku, po czym zamknął furtkę.
Wrócił po pięciu minutach i dał znak skromnie ubranemu,
znużonemu podróżą Irakijczykowi, żeby szedł za nim. Poprowadził
go ku schodom wiodącym do głównego wejścia do budynku. Kiedy
tam dotarli, drzwi otworzyły się i stanął w nich gospodarz.
-	Ja się tym zajmę - poinformował służącego, który obrzucił
Araba jeszcze jednym pogardliwym spojrzeniem, po czym zniknął
we wnętrzu willi.
Jurij Kulikow, pierwszy sekretarz ambasady Związku Socjalis-
tycznych Republik Radzieckich, był zawodowym dyplomatą o wielo-
letnim doświadczeniu. Choć polecenie, jakie otrzymał z Moskwy,
wywołało jego oburzenie, to doskonale zdawał sobie sprawę, że
musi je wykonać. Teraz w dodatku chyba wstał od kolacji, gdyż
ocierał usta trzymaną w ręku serwetką.
-	A więc jesteś - warknął po rosyjsku, schodząc po scho-
dach. - Słuchaj mnie uważnie: nie wiem, o co chodzi w całej tej
bzdurze i nie chcę mieć z nią nic wspólnego. Panimajesz?
Martin, który nie znał rosyjskiego, wzruszył bezradnie ra-
mionami.
-	Słucham, bej? - powiedział płaczliwie.
Kulikow uznał to zachowanie za przejaw bezczelności, gdyż był
święcie przekonany, że jego nowy ogrodnik jest Rosjaninem,
przysłanym do Bagdadu przez tych zidiociałych matołów z Łubianki.
-	Proszę bardzo, możemy rozmawiać po arabsku, jeśli sobie
tego życzysz - odparł wyniośle.  Władał całkiem nieźle tym
językiem, choć z wyraźnym obcym akcentem, i nie miał najmniej-
szego zamiaru dać się zapędzić W kozi róg zarozumiałemu agentowi
KGB. - Tu masz swoje dokumenty, a to jest list, który kazali mi
przygotować. Będziesz mieszkał w szopie na końcu ogrodu, dbał
o zieleń i robił zakupy dla kucharza. Poza tym nic mnie nie
interesuje. Jeżeli cię złapią, powiem tylko tyle, że zatrudniłem cię,
bo wyglądałeś na uczciwego człowieka. A teraz idź i bierz się do
roboty. Aha, zrób coś z tymi cholernymi kurami! Nie mam ochoty
zakładać w ogrodzie hodowli kurczaków.
Nie ma co, pięknie mnie urządzili! - pomyślał z goryczą,
wracając do przerwanej kolacji. Jeśli ten dureń da się złapać,
wkrótce cały Al-Aman al-Amm dowie się, że jest Rosjaninem,
a wówczas nikt nie uwierzy, że jedynie przez przypadek został
przyjęty do pracy w ogrodzie pierwszego sekretarza ambasady.
Jurij Kulikow jeszcze nigdy nie był aż tak wściekły na swoich
moskiewskich pracodawców.
Kwatera Martina mieściła się przy tylnym murze ogrodu
zajmującego powierzchnię około tysiąca metrów kwadratowych.
Wyposażenie jednego małego pokoiku składało się z wąskiego
łóżka, stołu, dwóch krzeseł, kilku haczyków na ścianie i miednicy
w kącie. Dokładniejsze oględziny ujawniły obecność kranu z zimną
wodą przy murze posesji oraz prymitywnej toalety kilka metrów od
domku. Najwyraźniej były to wszystkie wygody, na jakie mógł
liczyć, jeżeli zaś chodzi o żywność, to prawdopodobnie miał ją
dostawać przy kuchennych drzwiach willi. Martin westchnął ciężko;
luksusowa rezydencja w Rijadzie wydała mu się nagle niesamowicie
odległa.
W pokoiku znalazł także kilka świec i zapałki. Zapalił świecę,
zasłonił kocem okno i zabrał się do pracy. Po godzinie dłubania
nożem w podłodze udało mu się wyjąć cztery ceramiczne płytki, zaś
po kolejnych sześćdziesięciu minutach wygrzebał na tyle obszerną
dziurę, żeby bez problemu zmieściły się w niej nadajnik, magnetofon
i złożona antena. Ułożywszy płytki na miejscu wtarł w ich złącza
trochę ziemi wymieszanej ze śliną i przyjrzał się uważnie swemu
dziełu; nic nie wskazywało na to, że pod podłogą znajduje się
kryjówka.
Tuż przed północą wyciął nożem fałszywe dno koszyka i wyjął
je, przesypując nieczystości na prawdziwe. Kury natychmiast
skorzystały ze swobody i wyruszyły na poszukiwanie smakowitych
ziaren, ale ponieważ nie były zbyt wybredne, zadowoliły się kilkoma
owadami.
Martin zjadł do końca oliwki i ser, resztkami chleba zaś
podzielił się ze skrzydlatymi towarzyszami podróży. Następnie
nalał im pełną miskę wody, po czym wsadził z powrotem do kosza.
Jeżeli nawet ptaki zorientowały się, że ich więzienie jest teraz
o dziesięć centymetrów głębsze, to nie zgłaszały żadnych zastrzeżeń.
Miały za sobą męczący dzień, więc od razu poszły spać. Martin
zrobił to samo, ale przedtem nie mógł sobie odmówić tej drobnej
satysfakcji i odlał się na klomb z najpiękniejszymi różami pierwszego
sekretarza Kulikowa.
Bez pomocy budzika wstał o czwartej rano. Zarejestrował
wiadomość dla Rijadu, przyśpieszył ją dwieście razy, podłączył
magnetofon do nadajnika i ustawił antenę na środku pomieszczenia,
kierując ją w otwarte drzwi. O 4.45 nadał wiadomość na kanale
przewidzianym dla tego właśnie dnia, po czym zdemontował sprzęt
i ukrył go pod podłogą.
Niebo nad Rijadem wciąż jeszcze było ciemne, kiedy bardzo
podobna antena zainstalowana na dachu placówki SIS wychwyciła
trwający jedną sekundę sygnał i przekazała go na dół, do centrali
łączności. "Okno" przewidziane na transmisję trwało od 4.30 do
5.00, więc technicy siedzieli w pełnej gotowości przy aparaturze.
Wiadomość uległa automatycznemu rozszyfrowaniu, a następnie
została odpowiednio spowolniona. Jeden z radiooperatorów zano-
tował ją, przepisał szybko na maszynie i wybiegł z centrali.
O 5.15 gwałtowne szarpanie za ramię obudziło Juliana Greya,
szefa placówki SIS w Rijadzie.
-	To Czarny Niedźwiedź, proszę pana. Dotarł na miejsce.
Gray błyskawicznie zapoznał się z treścią depeszy i pobiegł
obudzić Paxmana. Szef komórki irackiej SIS został na dłużej
oddelegowany do Rijadu, przekazawszy uprzednio zastępcy swoje
obowiązki w Londynie. On także natychmiast otrząsnął się ze snu
i przebiegł wzrokiem po kartce maszynopisu.
 Niech mnie licho! Jak na razie, wszystko w porządku.
 Problemy mogą pojawić się dopiero wtedy, kiedy spróbuje
skontaktować się z Jerychem - zauważył Gray.
Rzeczywiście, dawny informator Mosadu "nie działał" już od
trzech miesięcy. W tym czasie mógł zostać zdemaskowany, zmuszony
do współpracy z kontrwywiadem, albo po prostu zmienić zdanie.
Kto wie, czy w ogóle przebywał jeszcze w Bagdadzie; jeżeli był
jednym z wyższych dowódców irackiej armii, równie dobrze mógł
zostać wysłany do Kuwejtu.
Simon Paxman wstał z łóżka.
 Chyba od razu zawiadomię Londyn. Są jakieś szansę na
filiżankę kawy?
 Powiem Muhammadowi, żeby się tym zajął - odparł Gray.
Ruch w domu zaczął się o wpół do szóstej, kiedy Mikę Martin
podlewał już w najlepsze kwiaty. Kucharka - Rosjanka o potężnym
biuście - zobaczyła go przez okno i dała znak, żeby się zbliżył.
 Kok tiebia zowut? - zapytała, po czym zastanowiła się przez
chwilę. - Imię? - powiedziała po arabsku.
 Mahmud - odparł Martin.
 Masz tu kubek kawy, Mahmud.
Mikę Martin z radosnym uśmiechem na twarzy kilkakrotnie
skłonił głowę, wymamrotał: Szukran, szukrani wziął gorący kubek
w obie ręce. Wcale nie udawał. Kawa była wspaniała, a on nie miał
nic gorącego w ustach od chwili, kiedy opuścił Arabię Saudyjską.
Śniadanie, na które zawołano o siódmej, składało się z miski
soczewicy i chleba. Okazało się, że kucharka jest żoną służącego,
który poprzedniego wieczoru otworzył Martinowi furtkę, natomiast
pierwszy sekretarz Kulikow mieszka w willi sam, bez żony. Po
śniadaniu Mikę poznał kierowcę dyplomaty - Irakijczyka mówią-
cego trochę po rosyjsku.
Martin postanowił nie spoufalać się nadmiernie z kierowcą,
który mógł pracować dla tajnej policji. Problem rozwiązał się sam,
gdyż niezależnie od tego, czy kierowca był agentem, czy też nie,
okazał się nieprawdopodobnym snobem i odnosił się do nowego
ogrodnika z nie ukrywaną pogardą. Zgodził się jednak wyjaśnić
kucharce, że Martin musi wyjść na chwilę z domu, gdyż jego nowy
pracodawca polecił mu pozbyć się kur.
Znalazłszy się na ulicy Martin uwolnił kury w pobliżu poroś-
niętego chwastami placyku, po czym skierował się w stronę dworca
autobusowego.
Podobnie jak w większości arabskich miast, dworzec autobusowy
w Bagdadzie jest nie tylko miejscem, z którego można dojechać na
prowincję lub do innego miasta, ale kipiącym życiem rojowiskiem
ludzi, gdzie niemal każdy chce coś sprzedać albo kupić. Tam
właśnie Martin nabył po długich targach poobijany rower, który
żałośnie skrzypiał przez całą drogę powrotną do domu, ale po
dokładnym nasmarowaniu sprawiał wrażenie jeszcze całkiem zdat-
nego do użytku.
Naturalnie nie było mowy o tym, żeby skromny ogrodnik
poruszał się po mieście samochodem, nawet motocykl to zbyt
luksusowy pojazd dla ubogiego przybysza ze wsi. Mikę Martin
doskonale pamiętał z dzieciństwa, że służący ojca jeździł właśnie
rowerem, codziennie przywożąc z targu zakupy i właśnie dlatego on
także zaopatrzył się w taki sam środek lokomocji.
Kosz, w którym jeszcze niedawno mieszkały kury, po dokładnym
oczyszczeniu zamienił się w kosz na zakupy. Mikę przymocował go
do bagażnika roweru za pomocą dwóch poprzecieranych pasków
klinowych - znalazł je na zapleczu jakiegoś warsztatu.
Doprowadziwszy rower do porządku popedałował z powrotem
do centrum i kupił cztery kawałki kolorowej kredy od sprzedawcy,
który rozłożył swój kram niemal dokładnie naprzeciwko wejścia do
katolickiego kościoła św. Józefa, gdzie odprawiali swoje nabożeńs-
twa chrześcijanie obrządku chaldejskiego.
Pamiętał tę okolicę jeszcze z dzieciństwa; w Agid al Nasara,
czyli Dzielnicy Chrześcijan, a szczególnie na ulicach Szaradży
i Bankowej, nadal stawały zaparkowane wbrew przepisom samo-
chody i roiło się od cudzoziemców buszujących w niezliczonych
sklepikach z ziołami i przyprawami.
Kiedy Martin był małym chłopcem, brzegi Tygrysu spinały
jedynie trzy mosty: most kolejowy na północy, Nowy Most
pośrodku oraz most króla Fajsala na południu. Teraz naliczył ich
aż dziewięć. (Cztery dni po rozpoczęciu przez aliantów wojny
powietrznej wszystkie przestały istnieć, gdyż zostały uznane za cele
o dużym znaczeniu strategicznym i jako takie zniszczone w pierwszej
kolejności. Jednak na początku listopada służyły jeszcze dziesiątkom
tysięcy ludzi i tysiącom pojazdów.)
Martinowi natychmiast rzuciła się w oczy widoczna na każdym
kroku obecność agentów tajnej policji. Większość z nich nawet
nie starała się ukryć. Stali na skrzyżowaniach i siedzieli w sa-
mochodach, obserwując śpieszących ulicą ludzi. Dwukrotnie
był świadkiem, jak zatrzymywali cudzoziemców, prosząc ich
o okazanie dokumentów, dwa razy widział też, jak to samo
spotkało Irakijczyków. Cudzoziemcy reagowali na zatrzymanie
ze zrezygnowaną irytacją, natomiast Irakijczycy z wyraźnym
strachem.
Pozornie wszystko wskazywało na to, że życie w mieście toczy
się tak samo jak przed laty, a ludzie są równie pogodni i przyjaźnie
nastawieni do świata, jak dawniej, jednak wyczulony szósty zmysł
podpowiadał Martinowi, że pod zwodniczo spokojną powierzchnią
wrze przerażenie wywołane przez tyrana mieszkającego w ogromnym
pałacu nad rzeką, w pobliżu mostu 14 Tammuza.
Tylko raz udało mu się zaobserwować zachowanie świadczące
o tym, co naprawdę czują i myślą mieszkańcy Bagdadu. Znajdował
się wtedy na targu owocowym w Nasrze, po przeciwnej stronie
rzeki niż jego nowy dom, i targował się zawzięcie z wiekowym
sprzedawcą. Jeżeli Rosjanie mieli zamiar żywić go wyłącznie
soczewicą i chlebem, to on przynajmniej urozmaici sobie dietę
świeżymi owocami.
Nagle tuż obok czterej agenci tajnej policji chwycili młodego
mężczyznę, kazali stanąć mu w rozkroku z rękami opartymi
o ścianę, przeszukali brutalnie, po czym dali kopniakiem znać, że
może iść w swoją stronę.  Stary sprzedawca splunął za nimi
z rozmachem, o mało nie trafiając w stos własnych gruszek.
 Pewnego dnia zjawią się Bani Nadżi i zniszczą to plugast-
wo! - wymamrotał.
 Ostrożnie, starcze - szepnął Martin, wybierając najbardziej
dojrzałe brzoskwinie. - To nierozważne słowa.
Sprzedawca spojrzał na niego badawczo.
 Skąd jesteś, bracie?
 Z daleka. Mieszkam w wiosce na północy, wiele kilometrów
od Badżi.
 Jeżeli chcesz skorzystać z rady starego człowieka, to wracaj
tam czym prędzej. Moje oczy wiele już widziały. Pewnego dnia Bani
Nadżi spadną nagle z jasnego nieba, a wraz z nimi Bani al-Kalb.
Splunął ponownie, lecz tym razem gruszki nie miały takiego
szczęścia, jak poprzednio. Martin zapłacił za brzoskwinie i cytryny,
i pogrążony w myślach ruszył w drogę powrotną do domu. Do willi
Kulikowa dotarł w samo południe. Kierowca już dawno temu zawiózł
pierwszego sekretarza do ambasady, więc choć Martin otrzymał od
kucharki ostrą reprymendę, to nic z niej nie zrozumiał, gdyż nie miał
mu kto jej przetłumaczyć. Niewiele sobie robiąc z krzyków kobiety
wzruszył ramionami i spokojnie wziął się do pracy w ogrodzie.
Wciąż jednak myślał o starym sprzedawcy. Wyglądało na to, że
byli w Iraku ludzie, którzy potrafili przewidzieć zbliżające się
uderzenie aliantów i nie mieli nic przeciwko temu. Wyrażenie
"zniszczą to plugastwo" odnosiło się z pewnością do tajnej policji,
a pośrednio także do Saddama Husajna.
Na ulicach Bagdadu Brytyjczyków określa się mianem Bani Nadżi.
Nie bardzo wiadomo, kim właściwie był tajemniczy Nadżi, ale
powszechnie uważa się go za bardzo mądrego, świętego człowieka.
Podobno młodzi brytyjscy oficerowie odbywający służbę w tej części
Imperium często go odwiedzali, siadali u jego stóp i słuchali mądrości,
które im prawił. Chociaż byli chrześcijanami, a więc niewiernymi,
traktował ich jak swoje dzieci, i stąd wzięła się nazwa synowie Nadżiego.
O Amerykanach mówi się Bani al-Kalb. Kalb znaczy po arabsku
pies, a w tym kręgu kulturowym zwierzę to nie jest darzone
specjalnym szacunkiem.
Raport na temat Banku Winklera dostarczony Barzilaiowi
przez sayana miał przynajmniej jedną zaletę: wskazywał kierunek,
w którym należało prowadzić dalsze poszukiwania.
Podstawowe zadanie polegało na ustaleniu, który z trzech
wiceprezesów - Kessler, Gemutlich czy Blei - prowadził konto
irackiego zdrajcy o pseudonimie Jerycho. Na pozór wydawało się,
że najprościej będzie zadzwonić do banku i po prostu o to zapytać,
ale z danych zawartych w raporcie wynikało, że żaden z pracow-
ników Winklera nie udzieli takiej informacji przez telefon.
W związku z tym Barzilai wysłał z zajmowanego przez Mosad,
ufortyfikowanego podziemia ambasady Izraela w Wiedniu, zaszyf-
rowaną depeszę do Tel-Awiwu i niebawem otrzymał za pośrednic-
twem kuriera to, czego sobie zażyczył.
Był to list napisany na oryginalnym papierze z firmowym
nadrukiem, uzyskanym niezbyt legalną drogą z jednego z najstar-
szych i cieszących się najlepszą renomą londyńskich banków,
świadczącego usługi nawet dworowi Jej Królewskiej Mości. Znako-
micie podrobiony podpis był nie do odróżnienia od oryginalnego
autografu wysokiego urzędnika Coutts Bank zajmującego się
operacjami zagranicznymi, ani na kopercie zaś, ani w samym liście
nie wymieniono nazwiska adresata. Tekst zaczynał się od tradycyj-
nego: "Szanowny Panie..."
Nadawca przedstawiał sprawę krótko i w prostych słowach.
Pewien ważny klient Coutts Bank ma zamiar w niedługim czasie
przekazać sporą sumę do Banku Winklera, na konto numer taki to
a taki. Klient ów poinformował jednak swoich londyńskich ban-
kierów, że z ważnych a niezależnych od niego powodów operacja
ulegnie opóźnieniu o kilka dni. Gdyby właściciel konta w Banku
Winklera zaniepokoił się zwłoką i pragnął poznać jej przyczyny,
Coutts Bank uprzejmie prosi, aby uspokojono go i zapewniono, że
pieniądze nadejdą w najbliższym możliwym terminie. Jednocześnie
Coutts byłby bardzo wdzięczny za potwierdzenie otrzymania tego
listu.
Barzilai liczył na to, że ponieważ wszystkie banki bardzo chętnie
przyjmują wszelkie wpłaty - a chyba żaden nie czyni tego chętniej
od Banku Winklera - urzędnicy z Ballgasse zechcą udzielić
kolegom z Londynu listownej odpowiedzi.
Koperta, do której włożono podrobiony w Tel-Awiwie list,
także miała firmowy nadruk i została opatrzona brytyjskimi
znaczkami, ostemplowanymi dwa dni wcześniej w urzędzie po-
cztowym na Trafalgar Square. Zaadresowano ją do zastępcy
prezesa ds. kont osobistych. Rzecz jasna, w Banku Winklera
nie istniała taka funkcja, gdyż obowiązki, jakie musiałby wy-
konywać pełniący ją człowiek, były rozdzielone między trzy
osoby.
Koperta została wrzucona nocą do skrzynki na listy umiesz-
czonej na drzwiach banku.
Tymczasem już od tygodnia oddział wywiadowców prowadził
dokładną obserwację budynku, notując i fotografując wszystko, co
mogło przydać się w przyszłości: godziny otwarcia i zamknięcia,
sposób odbierania poczty, godzinę, o której wyruszał posłaniec
z listami i przesyłkami, zachowanie recepcjonistki siedzącej w głów-
nym holu oraz uzbrojonego strażnika zajmującego miejsce za
biurkiem vis-a-vis niej.
Jak należało się spodziewać, siedziba Banku Winklera nie
mieściła się w nowej budowli. Zarówno sama Ballgasse, jak
i Franziskanerplatz, wraz z otaczającymi go uliczkami, znajdują się
w starej dzielnicy miasta, w pobliżu Singerstrasse. Budynek zajmowany
obecnie przez bank, niegdyś musiał służyć zamożnej kupieckiej
rodzinie - sprawiał wrażenie niezmiernie solidnego, miał potężne
drzwi z ciemnego drewna, a o tym, że mieści się tam bank,
informował jedynie napis na niewielkiej mosiężnej tabliczce. Sądząc
z rozkładu wnętrz niemal identycznego domu przy pobliskim placu,
który agenci Mosadu dokładnie zwiedzili, podając się za potencjal-
nych klientów mieszczącej się tam kancelarii adwokackiej, budynek
miał pięć pięter, na każdym zaś znajdowało się nie więcej niż sześć
pomieszczeń.
Agenci Mosadu zaobserwowali między innymi, że zamiejscową
pocztę wynoszono z banku codziennie wieczorem i wrzucano do
skrzynki na placu, mniej więcej godzinę przed końcem urzędowania.
Zadanie to należało do portiera, który zaraz potem wracał do
banku, by otwierać drzwi wychodzącym z pracy urzędnikom. Na
koniec wpuszczał nocnego strażnika i sam także udawał się do
domu, strażnik zaś starannie zamykał się od wewnątrz, zasuwając
tyle metalowych sztab, że potężne drzwi z pewnością wytrzymałyby
nawet uderzenie rozpędzonego wozu opancerzonego.
Jeszcze zanim list z Coutts Bank w Londynie trafił do Banku
Winklera, specjalista z grupy technicznej Mosadu obejrzał dokład-
nie skrzynkę pocztową na Franziskanerplatz i wykrzywił pogard-
liwie usta. Żaden problem. Jeden z jego ludzi uporał się z zamkiem
w ciągu trzech minut, po czym bez najmniejszego trudu dorobił
klucz, który po niewielkich poprawkach obracał się w zamku bez
żadnych oporów.
Dalsza obserwacja pozwoliła stwierdzić, że samochód pocztowy
zajeżdża przed skrzynkę dokładnie o szóstej po południu, a więc
dwadzieścia do trzydziestu minut po dostarczeniu przesyłek przez
strażnika.
Tego dnia, kiedy.list z Londynu został wsunięty do otworu
w drzwiach banku, zespół obserwatorów połączył siły z zespołem
technicznym. Jak tylko strażnik wrócił do budynku przy Ballgasse
z krótkiej przechadzki na Franziskanerplatz, agent Mosadu otworzył
skrzynkę. Listy z Banku Winklera leżały na samym wierzchu.
Wyjęcie ich, odnalezienie tego, który był zaadresowany do Coutts
Bank w Londynie, włożenie reszty na miejsce i zamknięcie skrzynki
zajęło dokładnie trzydzieści sekund.
Pięciu członków zespołu obserwacyjnego stało w różnych
punktach placu na wypadek, gdyby ktoś zaczął przejawiać nad-
mierne zainteresowanie tym, co dzieje się przy skrzynce pocztowej.
Nic takiego jednak nie nastąpiło, gdyż spokojnym wiedeńczykom
nawet przez chwilę nie zaświtałaby myśl, że agenci z Bliskiego
Wschodu mogą zajmować się włamywaniem do skrzynek po-
cztowych w ich uroczym mieście. Na placu, naturalnie oprócz
funkcjonariuszy Mosadu, znajdowały się tylko dwie osoby, ale
żadna z nich nie zwróciła najmniejszej uwagi na człowieka
w mundurze - zakupionym dzień wcześniej w sklepie z używanymi
rzeczami - który, jak na skrupulatnego pracownika poczty
przystało, opróżniał skrzynkę pocztową. Dwadzieścia minut póź-
niej na placu pojawił się prawdziwy ambulans pocztowy, ale
wówczas nie było tam już nikogo, kto mógłby nabrać jakichś
podejrzeń.
Po otwarciu koperty Barzilai stwierdził, iż zawiera ona krótkie,
ale uprzejme potwierdzenie otrzymania zawiadomienia, napisane
dość przyzwoitą angielszczyzną i opatrzone podpisem Wolfganga
Gemutlicha. Teraz kierujący operacją katsa wiedział już, kto zajmuje
się kontem Jerycha. Pozostało tylko wydobyć z tego człowieka
interesujące Mosad informacje.
Gideon Barzilai nie zdawał sobie jednak sprawy, że dopiero
teraz zaczną się dla niego prawdziwe kłopoty.
Było już po zachodzie słońca, kiedy Mikę Martin opuścił
teren rezydencji w dzielnicy Mansur. Nie musiał defilować przez
główną bramę, gdyż otrzymał klucz od małej, zardzewiałej
furtki w tylnej części ogrodu. Wyprowadził rower, zamknął
za sobą furtkę na klucz, wsiadł na dwukołowy wehikuł i ruszył
w drogę.
Wiedział, że czeka go długa noc. Kiedy Moncada został
odwołany z Bagdadu, dokładnie opisał oficerom Mosadu położenie
trzech skrzynek kontaktowych, których używał do przekazywania
informacji zdrajcy ukrywającemu się pod pseudonimem Jerycho,
a także miejsc, gdzie należało zrobić kredą znak, aby zawiadomić
go, że czeka tam wiadomość. Martinowi nie pozostało nic innego
jak umieścić w każdej z nich identyczną informację.
Napisał po arabsku na cienkim lotniczym papierze trzy jedno-
brzmiące liściki, włożył je do plastikowych torebek, te zaś przykleił
sobie do wewnętrznej strony uda. Kawałki kredy wrzucił do kieszeni.
Najpierw zatrzymał się przy cmentarzu Alwazia w dzielnicy
Risafa po drugiej stronie rzeki. Doskonale pamiętał to miejsce
z dzieciństwa, w Rijadzie zaś dokładnie przestudiował najnowsze
zdjęcia lotnicze okolicy, ale okazało się, że odnalezienie po ciemku
obluzowanej cegły w murze to zupełnie inna, znacznie trudniejsza
sprawa.
Zajęło mu to ponad dziesięć minut, ale przynajmniej miał
pewność, że trafił tam, gdzie powinien. Wyjął cegłę, wsunął zawinięty
w celofan kawałek papieru do wnęki w murze i umieścił cegłę na
miejscu.
Druga skrytka także znajdowała się w murze, prawie roz-
padającym się ze starości, w pobliżu zniszczonej cytadeli w Azamijji,
gdzie jedynie zarośnięty staw z cuchnącą wodą świadczy o tym, że
niegdyś była tam głęboka fosa. Z ruinami cytadeli sąsiaduje
świątynia Imama Al-Azama, oddzielona od niej częściowo zburzo-
nym murem. Martin bez trudu znalazł stare drzewo, stanął tuż za
nim twarzą do muru i odliczył dziesięć rzędów cegieł od jego
szczytu. Dziesiąta cegła chwiała się niczym zepsuty ząb. Druga
koperta trafiła do wnętrza małej niszy, cegła zaś wróciła na swoje
miejsce. Martin rozejrzał się uważnie, aby upewnić się, że nie jest
śledzony, ale nigdzie w pobliżu nie było żywej duszy. Nikt przy
zdrowych zmysłach nie odwiedza po zapadnięciu zmroku takich
zakazanych zakątków.
Trzecia kryjówka znajdowała się także na cmentarzu, tyle tylko,
że brytyjskim i bardzo zaniedbanym, w dzielnicy Waziraja niedaleko
ambasady tureckiej. Podobnie jak w Kuwejcie, skrytkę umieszczono
w grobowcu, lecz tym razem nie pod obluzowaną płytką, a w nie-
wielkim kamiennym wazonie ustawionym w miejscu, gdzie powinna
wznosić się tablica nagrobna.
- Nic się nie przejmuj, świetnie sobie radzisz - mruknął
Martin do spoczywającego od wielu lat pod płytą obywatela
Imperium. - Oby tak dalej.
Moncada mieszkał daleko od centrum, w wynajmowanym przez
ONZ budynku przy autostradzie prowadzącej do lotniska, ale
bardzo słusznie doszedł do wniosku, że miejsca, w których miały
pojawiać się znaki informujące o tym, że w jednej ze skrytek jest do
odebrania kolejna przesyłka, powinny znajdować się znacznie bliżej
dzielnicy Mansur, gdzie bez trudu można je dostrzec z okien
przejeżdżającego samochodu. Obowiązywała następująca zasada:
ten, do kogo był adresowany znak, powinien przy pierwszej okazji
zetrzeć go, tak by ten, kto go narysował, wiedział, że wiadomość
dotarła do właściwego człowieka.
W ten sposób chilijski dyplomata i Jerycho porozumiewali się
ze sobą przez dwa lata i nigdy się nie spotkali.
Martin nie miał samochodu, w związku z czym całą drogę odbył
na rowerze. Pierwszy znak - przypominający krzyż św. Andrzeja -
zrobił niebieską kredą na kamiennym murze, przy bramie prowa-
dzącej na teren opuszczonej rezydencji. Drugi znak - białą kredą,
kształt zbliżony do krzyża lotaryńskiego - znalazł się na pokrytych
rdzą metalowych drzwiach garażu na tyłach dużego budynku
w dzielnicy Jarmuk. Trzeci znak Martin narysował czerwoną kredą:
islamski półksiężyc przekreślony w połowie poziomą kreską, na
murze siedziby Związku Dziennikarzy Arabskich w dzielnicy
Mutanabbi. Iraccy dziennikarze zdążyli już przywyknąć do tego, że
nie oczekuje się od nich nadmiernej dociekliwości, w związku
z czym można było mieć nadzieję, że niepozorny znak namazany
kredą na murze nie trafi następnego dnia na czołówki gazet.
Martin nie miał pojęcia, czy Jerycho - mimo iż Moncada
uprzedził go, że pewnego dnia współpraca może zostać ponownie
nawiązana - nadal regularnie odwiedza umówione miejsca, wypat-
rując charakterystycznych znaków. Mógł tylko codziennie spraw-
dzać, czy któryś ze znaków nie zniknął, i czekać.
7 listopada nie było już znaku zrobionego białą kredą. Może po
prostu właściciel garażu postanowił oczyścić zardzewiałe drzwi?
Martin popedałował dalej. Brama opuszczonej rezydencji, ściana
budynku... Wszędzie znaki przepadły bez śladu.
Wieczorem odwiedził trzy skrzynki kontaktowe, za których
pośrednictwem Jerycho przekazywał meldunki prowadzącemu go
agentowi.
Pierwsza mieściła się w niszy za obluzowaną cegłą w murze
otaczającym targ warzywny przy ulicy Sa'adun. W skrytce leżała
złożona kilka razy kartka cienkiego papieru. Identyczne kartki
czekały na niego w dwóch pozostałych skrytkach: pod rozpadającym
się parapetem pustego domu przy jednej z niezliczonych uliczek,
tworzących targ na północnym brzegu rzeki w pobliżu mostu
Szuhada oraz pod dużym płaskim kamieniem na dziedzińcu zruj-
nowanej willi przy Abu Nuwas.
Wszystkie trzy kartki Martin przylepił sobie taśmą klejącą do
wewnętrznej strony uda, po czym nie zwlekając wrócił do rezydencji
rosyjskiego dyplomaty w Mansur.
W domu zamknął drzwi, zasłonił okno kocem, zapalił świeczkę
i przeczytał je uważnie. Wszystkie zawierały identyczną wiadomość:
Jerycho żyje i ma się dobrze. Jest gotów nawiązać współpracę
z Zachodem, gdyż przypuszcza, że teraz jego mocodawcami będą
Anglicy i Amerykanie. Ponieważ jednak ostatnio ogromnie wzrosło
ryzyko, wzrosnąć musi także jego wynagrodzenie. Oczekuje zgody
na ten warunek oraz sprecyzowania zakresu informacji, jakich ma
dostarczać.
Martin spalił trzy karteluszki, a następnie wyszedł na dwór
i wdeptał popiół w ziemię. Wiedział, że Langley było gotowe
zapłacić bardzo wiele, pod warunkiem jednak, że uzyska towar
pierwszej jakości. Co do zakresu informacji, to przed wyprawą do
Bagdadu zapamiętał długą listę pytań dotyczących zamiarów
Saddama, jego koncepcji strategicznych, a także lokalizacji głównych
ośrodków dowodzenia i fabryk wytwarzających broń masowej
zagłady.
Tuż przed świtem wydobył nadajnik z ukrycia i przesłał do
Rijadu wiadomość: JERYCHO WRÓCIŁ DO GRY.
10 listopada, po powrocie do swego małego, zawalonego
książkami i papierami gabinetu na Wydziale Orientalistyki i Af-
rykanistyki Uniwersytetu Londyńskiego, doktor Terry Martin zastał
na biurku kartkę z następującą informacją od sekretarki:
Dzwonił jakiś pan Plummer. Powiedział, że ma pan jego numer
i będzie wiedział, o co chodzi.
Treść notatki świadczyła o paskudnym nastroju panny Words-
worth, która za wszelką cenę starała się otoczyć swoich naukowców
taką opieką, jaką kwoka otacza kurczęta. W związku z tym
uważała, że za wszelką cenę, zawsze i wszędzie musi wiedzieć
o wszystkim, co się dzieje. Ktoś, kto dzwonił do jednego z jej
podopiecznych, a nie chciał ujawnić, jaką ma do niego sprawę, nie
mógł liczyć na jej przychylność.
Jesienny semestr trwał już w najlepsze, codziennie odbywały się
zajęcia ze studentami, więc nic dziwnego, że Terry Martin prawie
zapomniał o prośbie, jaką przedstawił kierownikowi sekcji arabskiej
w Rządowym Centrum Informacyjnym w Gloucestershire.
Natychmiast zadzwonił do Plummera, tylko po to jednak, aby
dowiedzieć się, że ten wyszedł na lunch. Potem Martin aż do
czwartej miał ćwiczenia ze studentami, w związku z czym ponownie
zadzwonił do Gloucestershire dopiero kilka minut przed piątą.
Tym razem sprzyjało mu szczęście.
 A, to pan - powiedział Plummer. - Tak, telefonowałem
do pana. Przypomina pan chyba sobie, że poprosił nas pan,
żebyśmy zwracali uwagę na wszystko, co dziwne albo pozornie
pozbawione sensu? Otóż wczoraj nasza stacja na Cyprze prze-
chwyciła coś, z czym nie bardzo możemy sobie poradzić. Może pan
tego posłuchać, jeśli ma pan ochotę.
 Tutaj, w Londynie?
 Obawiam się, że nie. Naturalnie mógłbym przesłać panu
taśmę, ale chyba byłoby lepiej, gdyby skorzystał pan z naszego
specjalistycznego sprzętu. Jakość nagrania jest nie najlepsza, i chyba
między innymi właśnie dlatego nawet moi Arabowie nie potrafią
dociec, o co tam właściwie chodzi.
Do końca tygodnia obaj mężczyźni nie mieli ani chwili wolnego
czasu. Ostatecznie stanęło na tym, że Martin przyjedzie w niedzielę,
Plummer zaś obiecał mu lunch w przytulnym pubie położonym
niespełna dwa kilometry od Centrum.
Żadnego ze stałych bywalców lokalu nie zdziwiło pojawienie się
dwóch mężczyzn w tweedowych marynarkach, którzy usiedli
w zacisznym kącie i zamówili danie dnia: befsztyk i pudding.
-	Nie wiemy, kto z kim rozmawia, ale nie ulega wątpliwości,
że to szychy - wyjaśnił Plummer. - Z jakiegoś powodu ten,
który dzwonił, korzystał z ogólnie dostępnej sieci telefonicznej.
Wszystko wskazuje na to, że niedawno wrócił z Kuwejtu. Ponie-
waż rozmowa nie odbywała się po wojskowych łączach, to może
ten, do kogo dzwoniono także nie jest wojskowym, tylko wysokim
urzędnikiem.
Umilkł, gdyż kelnerka przyniosła befsztyki, pieczone ziemniaki
i sałatkę. Kiedy kobieta odeszła, Plummer zaczął mówić dalej:
-	Ten,  który dzwoni,  zdaje  się  komentować  doniesienia
pilotów Irackich Sił Powietrznych, wielokrotnie meldujących, że
amerykańskie i brytyjskie samoloty coraz częściej  zbliżają się
z dużą prędkością do granicy Iraku, jakby miały zamiar ją
przekroczyć, ale w ostatniej chwili zakręcają, by wkrótce zjawić się
powtórnie.	\
Martin skinął głową, on także słyszał o tej taktyce. Miała na
celu sprowokowanie przeciwnika do uruchomienia radarów i wpro-
wadzenia w stan gotowości wyrzutni pocisków ziemia-powietrze,
a tym samym ujawnienia ich usytuowania krążącym bez przerwy
nad Zatoką AWACS-om.
- Wspomina coś o Bani al-Kalb, psich synach, czyli Ameryka-
nach, na co jego rozmówca wybucha śmiechem i odpowiada, że
Irak nie powinien reagować na te prowokacje, gdyż są to tylko
nieudolne próby rozpracowania jego systemu obronnego.
I właśnie wtedy następuje ten fragment, z którym nie możemy
sobie poradzić. Nagle pojawiają się jakieś zakłócenia, a w dodatku
ten, który mówi, wyraźnie ścisza głos.
Mimo to jego informator przerywa mu gwałtownie i każę
natychmiast zakończyć rozmowę, co tamten niezwłocznie czyni.
Chciałbym, żeby pan wysłuchał właśnie tego ostatniego fragmentu.
Po lunchu Plummer zawiózł Martina do Rządowego Centrum
Informacyjnego - działa ono przez siedem dni w tygodniu,
dwadzieścia cztery godziny na dobę. Kiedy znaleźli się w wyłożonym
dźwiękochłonnymi płytami pomieszczeniu, przypominającym nieco
studio nagrań, Plummer poprosił jednego z technikówoodtworzenie
taśmy z zagadkowym nagraniem. Dwaj mężczyźni siedzieli w mil-
czeniu, wsłuchując się w gardłowe, zniekształcone głosy.
Rozmowa przebiegała dokładnie tak, jak mówił Plummer. Pod
koniec Irakijczyk, który telefonował do Bagdadu, stał się wyraźnie
podekscytowany.
-	To już niedługo, rafik. Wkrótce będziemy...
Właśnie wtedy pojawiły się zakłócenia i słowa mężczyzny zginęły
w nagłej erupcji szumów i trzasków. Z pewnością dotarły jednak do
uszu człowieka w Bagdadzie, gdyż natychmiast przerwał swojemu
rozmówcy.
-	Zamilcz, ibn-al-gahbal
Zaraz potem odłożył z trzaskiem słuchawkę, jakby dopiero
teraz uświadomił sobie, że rozmowa odbywa się na linii nie
zabezpieczonej przed podsłuchem.
Technik odtworzył taśmę trzykrotnie, za każdym razem z nieco
inną prędkością.
 I co pan o tym myśli? - zapytał Plummer.
 Na pewno obaj są wysokimi funkcjonariuszami partii, gdyż
tylko oni zwracają się do siebie "rafik", czyli "towarzyszu",
 Zgadza się. Mamy więc dwóch ważniaków plotkujących
o amerykańskich pozornych  atakach lotniczych na pozycje irackie.
 Potem jeden z nich wyraźnie się zaperza, ale jest w tym też
jakby triumfalna nuta. Używa Wyrażenia , już niedługo..."
 Tak jakby czynił aluzję do jakichś zmian, które mają
niebawem nastąpić?
 Całkiem możliwe - odparł Martin.
 Potem pojawiają się zakłócenia, ale proszę zwrócić uwagę na
reakcję tego z Bagdadu. Zanim rzucił słuchawkę na widełki, nazwał
swego rozmówcę "synem ulicznicy". To chyba amunicja dużego
kalibru, prawda?
 Bardzo dużego. Ten, kto jej użył, musi być kimś naprawdę
bardzo ważnym, skoro odważył się na coś takiego. Ale co mogło
go aż tak bardzo zdenerwować? - zastanawiał się głośno Terry
Martin.
 Na pewno ten fragment z zakłóceniami. Posłuchajmy go raz
jeszcze.
Technik ponownie odtworzył tę część rozmowy.
 Coś o Allahu! - zaryzykował Plummer. - Wkrótce będzie-
my z Allahem! W rękach Allaha!
 Moim zdaniem to brzmi tak: "Wkrótce będziemy... cośtam...
cośtam... Allah".
 Chyba ma pan rację. Wkrótce będziemy... doświadczać łaski
Allaha!
 Gdyby  chodziło   o  coś  takiego,  to  dlaczego  ten  drugi
zareagował wybuchem wściekłości? - zapytał Martin. - Od
wieków ludzie odwołują się do opieki Opatrzności i nigdzie nie
uważa się tego za bluźnierstwo. Naprawdę, nie mam pojęcia... Czy
mógłbym dostać do domu kasetę z tą rozmową, żeby jeszcze się
zastanowić?
 Oczywiście.
 Zwracaliście się może w tej sprawie do naszych amerykańs-
kich kuzynów?
Mimo że Terry Martin zaledwie kilka tygodni temu wkroczył
w świat tajnych operacji, w szybkim tempie przyswajał sobie
obowiązujące tam słownictwo. Dla funkcjonariuszy brytyjskich
służb wywiadowczych ich rodacy z pokrewnych służb są "przyjaciół-
mi", natomiast koledzy z Ameryki "kuzynami".
-	Jasne. Fort Meade przechwycił za pomocą satelity tę samą
rozmowę, ale oni też nie wiedzą, jak sobie poradzić. Szczerze
mówiąc, nie przywiązują do niej większej wagi i chyba nie pracują
zbyt usilnie nad jej wyjaśnieniem.
Ku niezadowoleniu Hilary'ego, Terry Martin po powrocie do
domu przez cały wieczór odtwarzał niemal bez przerwy nagranie,
które przywiózł z wycieczki do Gloucestershire. Kiedy Hilary
wreszcie zaprotestował, Terry zwrócił mu uwagę, że jemu także
zdarza się przez kilka godzin poszukiwać właściwego hasła do
krzyżówki w Timesie.
-	Ale ja przynajmniej je znajduję, jeśli nie od razu, to na
pewno następnego ranka! - odparł z oburzeniem Hilary, po czym
odwrócił się na drugi bok i w dalszym ciągu próbował zasnąć.
Terry Martin nie znalazł odpowiedzi ani nazajutrz rano, ani
następnego dnia, ani jeszcze następnego. Słuchał taśmy w przerwach
między wykładami i niemal w każdej wolnej chwili, poszukując
sposobu wyjaśnienia zagadki, wciąż jednak bez skutku. Dlaczego
niewinna wzmianka o Allahu wywołała tak wielki gniew partyjnego
dostojnika?
Dopiero pięć dni później gardłowe, zniekształcone dźwięki
niespodziewanie ułożyły mu się w sensowną całość.
Martin natychmiast spróbował skontaktować się z Simonem
Paxmanem z Century House, ale powiedziano mu, że pan Simon
wyjechał służbowo i nie wiadomo, kiedy wróci. To samo dotyczyło
Steve'a Lainga. Naturalnie doktor Terry Martin nie mógł mieć
pojęcia, że Paxman został czasowo oddelegowany do kwatery SIS
w Rijadzie, Laing zaś udał się do tego samego miasta na spotkanie
z Chipem Barberem z CIA.
Człowiek zwany "fotografem" przyleciał do Wiednia z Tel-
-Awiwu przez Londyn i Frankfurt. Wiedział, że na lotnisku
Schwechat nikt nie będzie na niego czekał, więc od razu wsiadł do
taksówki i kazał się zawieźć do hotelu Sheraton, gdzie miał
zarezerwowany pokój.
Rumiany i jowialny, wyglądał jak typowy amerykański prawnik
z Nowego Jorku i miał wszelkie niezbędne dokumenty, żeby
potwierdzić swą profesję. Mówił bezbłędnie po angielsku z wyraź-
nym amerykańskim akcentem - co było całkiem zrozumiałe, jeśli
wziąć pod uwagę to, że przez kilkanaście lat mieszkał w Stanach.
Dość sprawnie posługiwał się także niemieckim.
Natychmiast po rozlokowaniu się w pokoju skorzystał z usług
jednej z zawodowych sekretarek, jakie Sheraton oddaje do dys-
pozycji gości, i podyktował jej bardzo uprzejmy list, który zaraz
potem został przepisany na firmowym papierze nowojorskiej
kancelarii adwokackiej. Adresatem listu okazał się niejaki Wolfgang
Gemutlich, wiceprezes Banku Winklera.
Firmowy papier był całkowicie prawdziwy, a gdyby ktoś zechciał
zadzwonić pod podany w nagłówku numer telefonu, dowiedziałby
się, że autor listu istotnie jest jednym z głównych wspólników tej
firmy. Tak się jednak złożyło, że człowiek ten przebywał obecnie na
urlopie (Mosad wiedział to na pewno) i nie miał nic wspólnego
z mężczyzną, który zjawił się w Wiedniu.
List był nie tylko uprzejmy, ale zarazem intrygujący, czyli
dokładnie taki, jak powinien. Nadawca informował w nim, że
reprezentuje interesy bardzo zamożnego, cieszącego się wielkim
poważaniem klienta. Zapragnął on zainwestować część swego
majątku w Europie, a dowiedziawszy się od przyjaciela o tym, jak
wspaniałą reputacją cieszy się Bank Winklera, polecił swemu
prawnikowi - czyli autorowi listu - aby ten skontaktował się
z tą instytucją, a konkretnie z jej wiceprezesem, Herr Ge-
mutlichem.
Nadawca zdaje sobie sprawę, że powinien wcześniej uzgodnić
termin spotkania, ale ponieważ zarówno jego firma prawnicza, jak
i sam klient, którego interesy reprezentuje, przykładają ogromną
wagę do dyskrecji, wszędzie tam, gdzie tylko jest to możliwe, stara
się nie omawiać poufnych spraw przez telefon i nie korzystać
z faksu. Dlatego też pozwolił sobie przy okazji swej europejskiej
podróży zjawić się osobiście w Wiedniu.
Napięty rozkład zajęć sprawia jednak, że Amerykanin będzie
mógł pozostać w stolicy Austrii zaledwie trzy dni, w związku
z czym pozwala sobie zwrócić się do Herr Gemutlicha z uprzejmą
prośbą o wyznaczenie spotkania właśnie w tym okresie.
List został wieczorem wrzucony do skrzynki na korespondencję
na drzwiach banku, a nazajutrz w południe specjalny posłaniec
dostarczył do hotelu odpowiedź: Herr Gemutlich z przyjemnością
spotka się z amerykańskim prawnikiem jutro o dziesiątej rano.
Od chwili, kiedy "fotograf przekroczył próg banku, jego
wzrok nie ominął niczego. Mężczyzna nie sporządzał żadnych
notatek, gdyż nie musiał tego robić; znakomita, wręcz foto-
graficzna pamięć pozwalała mu potem odtworzyć każdy szcze-
gół. Recepcjonistka poprosiła go o jakiś dowód tożsamości,
sprawdziła przez telefon, czy rzeczywiście człowiek ów jest ocze-
kiwany, a następnie portier zaprowadził go na górę, aż do
skromnych drewnianych drzwi, w które zapukał. Gość ani na
chwilę nie został sam.
Na głośne: Herein! portier otworzył drzwi, zaczekał, aż Amery-
kanin wejdzie do środka, po czym zamknął je i wrócił za swoje
biurko do holu na parterze.
Herr Wolfgang Gemutlich podniósł się z miejsca, uścisnął rękę
gościowi, wskazał mu gestem fotel, po czym znowu zajął miejsce za
biurkiem.
Słowo "gemutlich" znaczy po niemiecku tyle co "miło" i "przy-
tulnie". Trudno sobie wyobrazić, żeby nazwisko mniej pasowało do
człowieka niż w tym wypadku. Ponad 60-letni Herr Gemutlich był
wręcz chorobliwie chudy, miał na sobie szary garnitur, szary
krawat, a jego szarosiwe włosy okalały twarz doskonale pasującą
do całości. Wprost emanował szarością. W jego wyblakłych oczach
nie widziano nigdy choćby śladu poczucia humoru, zaś grymas
jakby wyciętych z papieru ust bardziej przypominał pośmiertny
skurcz niż przyjazny uśmiech.
Gabinet sprawiał identyczne wrażenie jak jego właściciel: na
ścianach obitych ciemnym drewnem zamiast obrazów wisiały
oprawione w ramy dyplomy, a na ozdobnym wielkim biurku
panował nienaganny porządek.
Wolfgang Gemutlich na pewno nie zajmował się bankowością
dla zabawy, a wiele wskazywało na to, że jest człowiekiem, który
w ogóle nie pochwala jakiejkolwiek wesołości. Pieniądze to poważna
sprawa, a kto wie, czy nie najważniejsza w życiu. Należało je
oszczędzać, najlepiej w Banku Winklera. Jeżeli istniało coś, do
czego Herr Gemutlich czuł szczere obrzydzenie, to tym czymś było
wydawanie pieniędzy. Każde polecenie wypłaty wywoływało u niego
ostre bóle żołądka, a konieczność dokonania przelewu większej
sumy do innego banku psuło mu humor na cały tydzień.
"Fotograf znalazł się w gabinecie po to, by wszystko do-
kładnie zapamiętać. Najważniejsze zadanie, które już zostało
wypełnione, polegało na poznaniu wiceprezesa banku, tak by
później oddział wywiadowczy nie miał żadnych problemów z iden-
tyfikacją. Wysłannikowi Mosadu kazano także szukać sejfu, gdzie
mogła znajdować się informacja o czynnościach, jakich należy
dokonać, aby uzyskać dostęp do konta Jerycha, oraz zwrócić
uwagę na rodzaj zamków, zabezpieczeń i systemów alarmowych.
Krótko mówiąc, przeprowadzał dokładny rekonesans przed ewen-
tualnym włamaniem.
Unikając szczegółów na temat transferu, ale co chwila podkreś-
lając, że w grę wchodzi znaczna suma pieniędzy, "fotograf uparcie
sprowadzał rozmowę na temat środków podejmowanych przez
Bank Winklera w celu zapewnienia jego klientom maksymalnej
dyskrecji. Herr Gemutlich z dumą stwierdził, że właściwie nie ma
sposobu, żeby ktoś niepowołany poznał tożsamość klienta, który
ma w banku konto na hasło.
W pewnej chwili mężczyźni przerwali rozmowę, gdyż otworzyły
się boczne drzwi i do gabinetu cicho jak mysz weszła kobieta
z trzema listami wymagającymi podpisu pryncypała. Gemutlich
zmarszczył z niezadowoleniem brwi.
-	Nie przeszkadzałabym panu, Herr Gemutlich, ale sam pan
powiedział, że to bardzo ważne...
Po bliższym przyjrzeniu się można było stwierdzić, że kobieta
ma najwyżej czterdzieści lat, choć zebrane w kok włosy, tweedowy
kostium, fildekosowe pończochy oraz pantofle na płaskim obcasie
zdawały się wskazywać na więcej.
-	Ja, ja - mruknął ze zniecierpliwieniem wiceprezes banku
i wyciągnął rękę po listy. - Entschuldigung... - rzucił pod adresem
gościa.
Rozmowa toczyła się po niemiecku, gdyż okazało się, że
Gemutlich ma poważne problemy z angielskim. Niespodziewanie
"fotograf poderwał się z fotela i ukłonił się lekko kobiecie.
-	Gruss Gott, Fraulein - powiedział.
Sekretarka była wyraźnie zmieszana, gdyż goście szefa za-
zwyczaj nie okazywali jej aż takich względów. Zachowanie Ame-
rykanina sprawiło jednak, że Gemutlich odchrząknął niepewnie
i wymamrotał:
-	Ehm... Tak, to moja prywatna sekretarka, panna Har-
denberg.
"Fotograf zanotował to w pamięci i ponownie usiadł w fotelu.
Wkrótce potem pożegnał się z wiceprezesem banku, przyjąwszy
zapewnienia, że jego nowojorskiego klienta ponad wszelką wątp-
liwość zadowoli poziom usług oferowanych przez Bank Winklera.
Rytuał się powtórzył: wezwany z dołu portier zjawił się przy
drzwiach, by odprowadzić gościa do drzwi.
Kiedy wsiedli do małej windy o drzwiach wykonanych z metalo-
wych prętów, "fotograf zapytał, czy mógłby skorzystać z toalety.
Portier zmarszczył brwi, jakby zaspokajanie potrzeb fizjologicznych
nie było zbyt mile widziane na terenie Banku Winklera, ale zatrzymał
windę na półpiętrze i wskazał amerykańskiemu prawnikowi drew-
niane drzwi nie opatrzone żadnym napisem.
Wyposażenie przeznaczonej dla męskiej części personelu toalety
składało się z pojedynczej kabiny, pisuaru, umywalki, pojemnika
z papierowymi ręcznikami oraz ściennej szafy. "Fotograf odkręcił
kran, po czym dokładnie obejrzał pomieszczenie. Małe, zamknięte
na głucho okienko było podłączone do systemu alarmowego,
wentylację zapewniał ścienny wyciąg, w szafie zaś znajdowały się
szczotki, wiadra, środki czystości oraz odkurzacz. A więc Bank
Winklera odwiedzały także sprzątaczki, ale kiedy wykonywały
swoje obowiązki? Nocą, czy w niedziele? Należało się spodziewać,
że nie wolno im było samym pozostawać w gabinetach najwyższych
urzędników banku; zapewne towarzyszył im wtedy strażnik, którym
łatwo można by się zająć, ale takie rozwiązanie nie wchodziło
w grę. Kobi Dror wydał wyraźny rozkaz, żeby nie zostawiać
żadnych śladów.
Kiedy Amerykanin opuścił toaletę, portier czekał na niego przy
windzie. Dostrzegłszy szerokie marmurowe schody prowadzące do
głównego holu "fotograf uśmiechnął się, wskazał w ich kierunku
i nie czekając na reakcję portiera ruszył w dół. Umundurowany
mężczyzna chcąc nie chcąc podążył za gościem i otworzył przed nim
drzwi. "Fotograf usłyszał wyraźne trzaśniecie masywnej zasuwy.
Ciekawe, czy recepcjonistce wolno otwierać drzwi, jeżeli portier jest
akurat zajęty w innej części budynku? - przemknęło mu przez
głowę.
Przez dwie kolejne godziny opowiadał Barzilaiowi o tym, co
zaobserwował we wnętrzu banku. Obraz, jaki wyłaniał się stopniowo
z tej opowieści, był raczej mało zachęcający. Dowódca oddziału
Mosadu co chwila kręcił ponuro głową.
Włamanie nie przedstawiało żadnych problemów; wystarczyło
zlokalizować centralę systemu alarmowego i wyłączyć ją. Jeżeli
jednak chodzi o to, by nie pozostawiać śladów, tu mogły pojawić
się spore kłopoty. Po godzinach urzędowania, banku pilnuje
nocny strażnik, który z pewnością co jakiś czas obchodzi cały
budynek, a poza tym, czego właściwie mieliby szukać? Sejfu?
Jakiego typu? Z jakim zamkiem? Gdzie ukrytego? Takie po-
szukiwania musiałyby potrwać kilka godzin, nie obyłoby się
więc bez "uciszenia" strażnika, a to oznaczało ślady, mnóstwo
śladów. Dror wyraźnie tego zabronił.
Nazajutrz "fotograf odleciał do Londynu, a stamtąd z po-
wrotem do Tel-Awiwu, wcześniej jednak wskazał na zdjęciach,
które robiono wszystkim wchodzącym i wychodzącym z banku,
Wolfganga Gemutlicha oraz pannę Hardenberg. Zaraz po jego
wyjeździe Barzilai odbył poważną rozmowę z szefem zespołu
technicznego.
- Potrzebuję więcej informacji, Gidi. Zbyt wiele spraw jest
jeszcze dla mnie niejasnych. Na przykład, gdzie jest ten sejf,
w którym są papiery, których potrzebujesz? W ścianie? W podłodze?
W pokoju sekretarki? A może w podziemiach? Koniecznie trzeba
się tego dowiedzieć.
Barzilai mruknął coś pod nosem. Dawno temu, podczas szkole-
nia, jeden z instruktorów powiedział mu, że nie istnieje ktoś taki
jak człowiek bez słabych punktów. Wystarczy ustalić ten punkt
i mocno ucisnąć, a zyska się chętnego współpracownika. Nazajutrz
z samego rana oba zespoły wzięły Wolfganga Gemutlicha pod
ścisłą obserwację.
Wkrótce miało się jednak okazać, że chudy wiedeńczyk stanowi
wyjątek od reguły, wyznawanej przez instruktora Mosadu.
Steve Laing i Chip Barber mieli poważny problem. W połowie
listopada Jerycho dostarczył pierwszych odpowiedzi na pytania
przekazane mu za pośrednictwem skrzynek kontaktowych w Bag-
dadzie. Cena okazała się wysoka, ale rząd Stanów Zjednoczonych
bez słowa protestu przesłał należność na specjalne konto na hasło
w jednym z wiedeńskich banków.
Jeżeli informacje dostarczone przez Jerycha były prawdziwe -
a nie istniał żaden powód, by przypuszczać, że jest inaczej - to
miarjfone ogromną wagę. Nie odpowiedział jeszcze na wszystkie
pytania, ale wyjaśnił już sporo wątpliwości i potwierdził kilka
domysłów.
Najważniejsze, że podał dokładną lokalizację siedemnastu obiek-
tów związanych z produkcją broni masowej zagłady. W stosunku
do ośmiu z nich alianci żywili takie podejrzenia, ale o istnieniu
dziewięciu pozostałych nie mieli do tej pory pojęcia. Wśród tej
dziewiątki znajdowała się także kaskada wirówek wytwarzających
uran 235, niezbędny do zbudowania bomby atomowej.
Problem polegał na tym: w jaki sposób wskazać te cele
wojskowym, nie zdradzając jednocześnie, że Century House i Lan-
gley dysponują informatorem usadowionym w najwyższych kręgach
władzy w Bagdadzie?
Nie chodziło przy tym bynajmniej o brak zaufania, tylko
o wierność starej, wielokrotnie sprawdzonej zasadzie, mówiącej,
że człowiek, który nic nie wie, niczego nie może ujawnić, nawet
przez zwykłą nieostrożność albo głupotę. Gdyby cywile nagle
wyciągnęli z rękawa zupełnie nową listę celów, wielu generałów
i dowódców wyższego szczebla z pewnością domyśliłoby się jej
pochodzenia.
W drugiej połowie miesiąca Barber i Laing spotkali się w pod-
ziemiach saudyjskiego Ministerstwa Lotnictwa z generałem Bus-
terem Glossonem, zastępcą generała Chucka Homera dowodzącego
lotnictwem sprzymierzonych nad Zatoką Perską.
Choć Glosson z pewnością miał jakieś imię, nikt nigdy nie
mówił o nim inaczej niż "Buster". To on właśnie był głównym
autorem planu zmasowanych ataków powietrznych na Irak, które -
wszyscy doskonale zdawali sobie z tego sprawę - miały stanowić
wstęp do natarcia sił lądowych.
Londyn i Waszyngton już dawno temu doszły do wniosku, że
bez względu na wydarzenia, jakie rozegrały się w Kuwejcie, należy
zniszczyć potęgę wojskową Saddama Husajna i pozbawić go
możliwości wytwarzania śmiercionośnych gazów, broni bakterio-
logicznej oraz bomb atomowych.
Plany wojny powietrznej były gotowe na długo przed tym,
zanim w wyniku operacji Pustynna Tarcza pozbawiono Irak
możliwości przeprowadzenia ataku na Arabię Saudyjską.
16 listopada Organizacja Narodów Zjednoczonych wspoma-
gana przez wielu dyplomatów z różnych krajów nadal rozpa-
czliwie usiłowała stworzyć jakiś plan pokojowy, pozwalający
rozwiązać kryzys bez konieczności oddania choćby jednego strza-
łu lub zrzucenia nawet jednej bomby. Trzej mężczyźni, którzy
tego dnia spotkali się w ukrytym pod ziemią pomieszczeniu
w Rijadzie, wiedzieli doskonale, że nic takiego nie będzie mo-
żliwe.
Barber mówił zwięźle i na temat.
-	Jak wiesz, Buster, razem z Brytyjczykami od kilku miesięcy
próbowaliśmy ustalić lokalizację irackich fabryk broni masowej
zagłady.
Amerykański generał lotnictwa skinął ze znużeniem głową;
w pokoju, do którego wchodziło się z tego samego korytarza, miał
mapę upstrzoną czerwonymi szpilkami jak jeżozwierz igłami. Każda
szpilka oznaczała jeden cel.
 Co dalej?
 Zaczęliśmy od sprawdzania zezwoleń eksportowych, żeby
ustalić najpierw, z jakich państw pochodziły dostawy, następnie
znaleźć właściwe firmy, na końcu zaś dotrzeć do poszczególnych
uczonych realizujących zamówienia na miejscu, w Iraku. Okazało
się jednak, że albo byli codziennie dowożeni na miejsce auto-
busami o zasłoniętych oknach, albo przez kilka miesięcy mieszkali
na terenie fabryki, nie bardzo wiedząc, gdzie ona się właściwie
znajduje.
Na koniec wzięliśmy się za inżynierów, którzy budowali Sad-
damowi te wszystkie zabawki. Okazało się, że dopiero wtedy
trafiliśmy w dziesiątkę. Część z nich miała do powiedzenia mnóstwo
ciekawych rzeczy.
Barber podał generałowi nową listę celów. Glosson przyjrzał się
jej z zainteresowaniem. Wymienione miejsca były pozbawione
dokładnych współrzędnych, ale dzięki szczegółowym opisom ich
odnalezienie na zdjęciach lotniczych nie powinno nastręczać żadnych
kłopotów. Niektóre znajdowały się na wcześniej sporządzonych
listach, przy kilku do tej pory stały znaki zapytania, większość
jednak stanowiła zupełną nowość.
Generał uniósł brwi.
 Jesteście tego pewni? - zapytał.
 Całkowicie - odparł milczący do tej pory Anglik. -
Budowlańcy stanowią jedno z najlepszych źródeł informacji (jeżeli
w ogóle nie najlepsze), bo przez cały czas dokładnie wiedzieli co
robią, a w dodatku są bardziej skłonni do rozmów niż panowie
uczeni.
Glosson podniósł się z miejsca.
-	W porządku - mruknął. - Myślicie, że znajdziecie jeszcze
coś nowego?
 Na pewno będziemy szukać, Buster - odparł Barber. -
Rozesłaliśmy ludzi po całej Europie i jeżeli czegoś się dowiedzą,
natychmiast damy ci znać. Wiesz, Saddam sporo budował pod
ziemią, nawet tam, gdzie wydaje się, że jest tylko pustynia.
 Powiedzcie mi tylko, gdzie to jest, a zwalimy im tę pustynię
na głowy - zapewnił generał.
Nieco później zaniósł listę Chuckowi Homerowi. Dowódca
USAF był niższy od Glossona, miał twarz przypominającą pysk
ogara, ponure spojrzenie, jeśli zaś chodzi o subtelność - przypo-
minał słonia w składzie porcelany. Niemniej bardzo kochał swoich
ludzi, zarówno pilotów, jak i tych z obsługi naziemnej, oni zaś
w pełni odwzajemniali to uczucie.
Wszyscy doskonale wiedzieli, że w razie potrzeby potrafi
zawzięcie walczyć z dostawcami sprzętu, urzędnikami i politykami,
nawet tymi z Białego Domu, posługując się przy tym słownictwem,
które najdelikatniej określa się mianem "koszarowego". W nikim,
kto widział go choć raz w życiu, nie mogło to budzić najmniejszego
zdziwienia.
Przebywając nad Zatoką Perską w Bahrajnie, Abu Zabi albo
Dubaju, gdzie stacjonowała większość jego maszyn, unikał jak
ognia luksusowych Hiltonów i Sheratonów, jedząc w żołnierskich
stołówkach i śpiąc na takich samych pryczach, na jakich spali piloci
i mechanicy.
Żołnierze bardzo szybko wyczuwają obłudę, a jeśli choć raz
zostaną oszukani, nic i nikt nie zmusi ich, żeby darzyli szacun-
kiem kogoś, kto zawiódł ich zaufanie. Gdyby Chuck Horner
wydał taki rozkaz, piloci USAF wystartowaliby przeciwko irac-
kim myśliwcom nawet na dwupłatowcach, ze sklejki, płótna
i drutu.
Generał przez chwilę przyglądał się liście dostarczonej przez
ludzi z wywiadu i wymamrotał coś pod nosem. W dwóch spośród
wymienionych miejsc nie było nic oprócz rozpalonej słońcem
pustyni.
 Skąd oni to wytrzasnęli? - zapytał Glossona.
 Mówią, że od ludzi, którzy pracowali przy budowie - odparł
jego zastępca.
 Pieprzenie - warknął Horner. - Te fiuty mają kogoś
w Bagdadzie. Buster, trzymaj gębę na kłódkę. Nikomu ani słowa.
Po prostu zaznacz te gówna na naszej mapie. - Umilkł, by po
chwili namysłu dodać: - Jestem kurewsko ciekaw, skąd wytrzasnęli
tego drania.
Kiedy Steve Laing wrócił 18 listopada do Londynu, zastał
stolicę w stanie wrzenia w związku z kryzysem, który ujawnił się
w łonie rządzącej Partii Konserwatywnej, kiedy jeden z jej drugo-
rzędnych parlamentarzystów wykorzystał partyjny regulamin, by
usunąć Margaret Thatcher z fotela premiera.
Laing znalazł na biurku wiadomość pozostawioną przez Ter-
ry'ego Martina i pomimo zmęczenia natychmiast zadzwonił na
uniwersytet. Uczony wydawał się czymś niezmiernie podekscytowa-
ny, więc Laing umówił się z nim na szybkiego drinka zaraz po
pracy, żeby móc jak najszybciej wrócić do domu usytuowanego na
odległym przedmieściu Londynu.
Kiedy usiedli przy stoliku w zacisznym kącie niewielkiego baru
w West Endzie, Martin wyjął z teczki przenośny magnetofon
i kasetę, po czym powiedział Laingowi o prośbie, jaką kilka tygodni
temu przedstawił Seanowi Plummerowi oraz o ich, spotkaniu
w minioną niedzielę.
 Chce pan posłuchać? - zapytał.
 Cóż, jeżeli chłopcy z Centrum nie dali sobie z tym rady, to
ja nie mam żadnych szans - odparł Laing. -Wśród pracowników
Plummera są rodowici Arabowie, choćby taki Al-Churi, więc jeśli
oni też nic nie zrozumieli...
Mimo to pozwolił uczonemu odtworzyć nagranie.
 Usłyszał pan zgłoskę "k" zaraz po słowie "mieli"? -
zapytał z podnieceniem Martin. - Ten człowiek nie odwołuje się
do pomocy Allaha, tylko wymienia jakąś nazwę. Właśnie dlatego
jego rozmówca tak nagle się zdenerwował. Przypuszczalnie nazwa
ta odnosi się do czegoś, co jest znane tylko wąskiemu gronu
wtajemniczonych osób.
 Ale co  on dokładnie mówi? - zapytał całkowicie
zdezorientowany Laing.
Zniecierpliwiony Martin zmarszczył brwi. Czy ten człowiek
naprawdę niczego nie rozumie?
-	Mówi, że obecność coraz liczniejszych amerykańskich od-
działów oraz pozorowane ataki lotnictwa aliantów są bez znaczenia,
ponieważ , już wkrótce będziemy mieli Kubdat Allah".
Laing w dalszym ciągu miał niezbyt mądrą minę.
-	Z pewnością chodzi o jakąś broń - ciągnął Martin z błysz-
czącymi oczami. - O coś, co będzie wkrótce gotowe i powstrzyma
Amerykanów.
-	Proszę mi wybaczyć, że się powtarzam, ale co to znaczy
Kubdat Allah?
- Pięść Boga - odparł Terry Martin.

Koniec tomu pierwszego.
