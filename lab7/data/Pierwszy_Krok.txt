Marek Hłasko  opowiadania  Pierwszy krok w chmurach 
Pierwszy krok w chmurach 
Jerzemu Ćwiertni 
W sobotę centrum miasta wygląda tak samo jak w każdy inny dzień tygodnia. Jest tylko 
więcej pijanych; w knajpach i barach, autobusach i bramach  wszędzie unosi się zapach 
przetrawionego alkoholu. W sobotę miasto traci swoją pracowitą twarz  w sobotę miasto ma 
pijaną mordę. Natomiast w centrum miasta, w sobotę, nie ma ludzi, którzy lubią obserwować 
życie: stać w bramach, włóczyć się po ulicach, siedzieć na ławce w parku godzinami, i to tylko 
po to, aby za lat dwadzieścia móc sobie przypomnieć, że tego to a tego dnia widziało się mniej 
lub bardziej dziwny traf życiowy. Tak jak wysłańcy chadzający jeszcze podczas okupacji w 
czerwonych czapkach, tak jak handlujący suchym piaskiem, jak podwórzowi śpiewacy o 
przepitych tenorach  w centrum miasta wymarli obecnie obiektywni obserwatorzy życia. 
Obserwatorów można spotkać jedynie na przedmieściu. Życie przedmieścia zawsze było i 
jest bardziej zagęszczone; na przedmieściu w każdą sobotę, kiedy jest pogoda, ludzie wynoszą 
krzesła przed domy; odwracają je tyłem i usiadłszy okrakiem, obserwują życie. Upór 
obserwatorów nosi czasem znamiona genialnego obłędu; czasem siedzą w ten sposób przez całe 
życie i nie widzą nic prócz twarzy obserwatora z przeciwka. Potem umierają z głębokim żalem 
do świata, z przekonaniem o jego szarzyźnie i nudzie, gdyż rzadko kiedy przyjdzie im na myśl, 
że można podnieść się i pójść na sąsiednią ulicę. Obserwatorzy życia na starość stają się 
niespokojni. Miotają się, patrzą na zegarki; jest to jeden z śmiesznych nawyków starych ludzi  
pragną ratować czas. W pewnym okresie chciwość życia i wrażeń staje się u nich silniejsza niż u 
dwudziestolatków. Dużo gadają, dużo myślą: uczucia ich są dzikie i tępe zarazem. Potem gasną 
szybko i spokojnie. Umierając wmawiają wszystkim, że żyli szeroko. Impotenci chwalą się 
sukcesami u kobiet, tchórze  bohaterstwem, kretyni  mądrością życia. 
Pan Gienek  z zawodu malarz pokojowy  od czterdziestu lat mieszkał na 
Marymoncie i od tyluż lat obserwował życie swej dzielnicy. Owej soboty pan Gienek także 
siedział przed swoim domem w ogródku i bezmyślnie patrzył w ulicę. Od czasu do czasu spluwał 
i oblizywał spieczone wargi; wygasający dzień był upalny i dręczący. Pan Gienek był 
rozdrażniony; nie zdarzyło się nic ciekawego w dniu dzisiejszym, nikt nie złamał ręki, nikt 
nikogo nie pobił i pana Gienka ssało uczucie pustki i nudy  kopnął psa, który nawinął mu się 
pod nogę, i ponuro ziewając patrzył na ulicę. Była pusta, przejeżdżające z rzadka samochody 
Strona 1 

Marek Hłasko  opowiadania  Pierwszy krok w chmurach 
podnosiły tumany rozparzonego piasku. Kiedy stracił już całą nadzieję na ujrzenie kawałka życia, 
uczuł, że ktoś trąca go w ramię. Podniósł senne oczy i zobaczył swego sąsiada, Maliszewskiego. 
 Chodź pan  powiedział Maliszewski. 
 Gdzie? 
 Niedaleko. 
 Po co? 
 Chcesz pan coś zobaczyć?  powiedział Maliszewski. 
Był to niski człowiek o dobrodusznej twarzy i chytrych oczach. Ruchy jego  mimo 
pozornej ociężałości  były szybkie i zwinne jak ruchy młodego kota. 
 Cojest?  zapytał pan Gienek; ziewnął, był zmęczony upałem. 
 Chłopak  powiedział Maliszewski. 
 I coz tego? 
 Satyra  powiedział Maliszewski.  On jest z dziewczyną. Już pan rozumiesz? 
 Jasne  rzekł pan Gienek. Podniósł się; w serce jego wstąpiła nadzieja. Zapytał z 
ożywieniem:  Ładna? 
 I ładna, i młoda  rzekł Maliszewski.  Mówię panu, dobra robota tam odchodzi.  
Nagle zniecierpliwił się:  Idziesz pan czy nie?  zapytał. 
 Nic z tego nie będzie  powiedział pan Gienek.  Zanim tam dojdziemy, to oni 
skończą. Mówię panu, że nic z tego nie będzie. 
 Oninie mają po pięćdziesiątce tak jak pan  powiedział Maliszewski.  Mogą się 
bardzo długo bawić w ten sposób. Ja jak byłem młody, to też mogłem się w ten sposób bawić 
godzinami. Naprawdę tak było. Wstąpimy po mojego szwagra i podskoczymy tam, chce pan? On 
już wrócił z roboty i chętnie pójdzie z nami. O, patrz pan, już idzie! 
Rzeczywiście, ulicą szedł młody, tęgi mężczyzna. Rękawy koszuli miał podwinięte, w 
zębach trzymał trawkę. Oczy jego były senne i drwiące, powieki  ciężkie. 
 Heniek  zawołał Maliszewski  pozwól tu na chwilkę! 
Heniek zbliżył się i oparł o płot. Czoło jego było mokre od potu. 
 Cześć  powiedział.  Co u pana, panie Gienku? 
 Heniek  powiedział Maliszewski  chodź z nami. 
 Gorąco  powiedział Heniek; oblizał wargi i westchnął: 
Strona 2 

Marek Hłasko  opowiadania  Pierwszy krok w chmurach 
 Nie ma czym oddychać. W taki upał nawet świętemu by nie stanął. Gdzie chcecie 
skoczyć? 
 Byłem na działce  rzekł Maliszewski.  Widziałem chłopaka z dziewczyną. 
 Szmata?  zapytał Heniek. Wypluł trawkę, potem zerwał nową i przygryzł ją 
mocniej zębami. 
 Skąd  powiedział Maliszewski.  Mówię ci: młoda i ładna. 
 Możemy podskoczyć  powiedział Heniek.  Ty mnie znasz: ja lubię popatrzeć na 
życie. Jeśli dziewczyna będzie brzydka  zwrócił się do Maliszewskiego  to ty coś dzisiaj 
postawisz. 
Ruszyli i szybko poszli wśród działkowych ogródków. Ludzie przychodzili tu po pracy, 
aby doglądać swych kartofli, pomidorów i marchwi. Teraz jednak było pusto: parny, drętwy 
dzień zmęczył wszystkich  ludzie siedzieli w domu. 
 Duszno  powiedział Heniek.  Ja nic nie mogę robić w taki dzień. Głowa mnie boli 
cały czas. 
 Tamtym też chyba gorąco  powiedział pan Gienek. 
 Myślę  rzekł Maliszewski.  My ich ochłodzimy. Tak, Heniek? 
 W zeszłym roku  powiedział Heniek  tutaj też przychodził taki jeden gość z 
dziewczyną. Całe lato tu przychodzili. 
 I co? 
 Nic. Pewnie nie mieli mieszkania. 
 Pobrali się?  zapytał z wysiłkiem Gienek; marzył o szklance zimnego, gorzkawego 
piwa. 
 Nie wiem. Może i tak, że się pobrali. Też była ładna dziewczyna. 
 Blondynka?  zapytał znów Gienek; nic a nic go to nie obchodziło. W dalszym ciągu 
czuł dręczącą pustkę i niesmak. 
 Brunetka  rzekł Heniek.  Pamiętam jak dziś. Ten facet był blondyn. Nie mogłem 
zrozumieć, dlaczego taka ładna dziewczyna chodzi z takim łachudrą. 
 Nie wiem  mruknął pan Gienek. Splunął gęstą śliną. Był zły na Heńka: przypomniał 
mu, że on sam ma brzydką i dość głupią żonę. Powiedział:  Pewnie jakaś szmata. 
 Może?... Teraz cicho  rzekł Maliszewski. Poszedł przodem, oni ruszyli za nim 
wolno, starając się nie robić hałasu. Było już szarawo: słońce uciekało, na trawie kładły się 
Strona 3 

Marek Hłasko  opowiadania  Pierwszy krok w chmurach 
błękitnawe cienie. Maliszewski w pewnym momencie odwrócił głowę i zawołał cicho:  
Chodźcie! 
Podeszli na palcach kilka kroków i zobaczyli chłopaka z dziewczyną. Leżeli obok siebie. 
Dziewczyna oparła swoją głowę o ramię chłopaka i przytuliła się do niego całym ciałem Leżeli 
zmęczeni miłością i upałem, byli młodzi i ładni oboje  jedno ciemne, drugie jasne. Sukienka 
dziewczyny była uniesiona; miała długie, mocne brązowe nogi. 
 Ładna  rzekł Heniek.  Bardzo ładna. 
 Mówiłem  powiedział szeptem Maliszewski. 
Stali w milczeniu: pan Gienek znów oblizał wargi i pomyślał o swojej żonie z dreszczem 
nagłego wstrętu. Maliszewski uśmiechnął się głupkowato. Heniek jeszcze bardziej opuścił 
ciężkie powieki i przestępował z nogi na nogę. Nagle zapytał z rozdrażnieniem: 
 Robimy coś? 
 Ty  powiedział Maliszewski.  Zrób im coś takiego, żeby się nie pozbierali ze 
śmiechu do końca życia. Ty to możesz zrobić, Heniek. 
 Heniuś  powiedział pan Gienek  najlepiej ich nastraszyć.  Przytknął palcami i 
powtórzył:  Ona jest strasznie ładna. Już dawno nie widziałem takiej lalki. Jeszcze dziecko. 
Nie powinni tego robić.  Nagle zniecierpliwił się i rzekł do Heńka:  Zrób im pan coś, bo jak 
nie, to ja im bombę zasunę. 
 Czekaj pan  powiedział Heniek.  To już lepiej ja. 
Patrzył chwilę na brązowe uda dziewczyny i na twarzy jego malowała się męka. Potem 
wyszedł zza drzewa i stanął przed młodymi. Zmrużywszy oczy, rzekł: 
 W tatę i mamę się bawicie? Smacznego! 
Maliszewski i pan Gienek wybuchnęli śmiechem. Chłopak zerwał się na nogi i wyjąkał: 
 Czego pan chce? 
 Niczego  powiedział bardzo wolno Heniek. Stał przed chłopakiem i kołysał się na 
nogach. Gryzł w dalszym ciągu trawkę i spluwał zielonkawą śliną. Potem powiedział: 
 Uważaj, jak jedziesz, kochany. To ci przyszedłem powiedzieć. Zawsze uważaj jak 
jedziesz. 
Maliszewski wyszedł zza drzewa i stanął obok Heńka. 
 Ładna dziewczyna  powiedział patrząc na nią burymi oczkami.  Ja bym sam 
chciał taką zapoznać. Może się zapoznamy, proszę panią. 
Strona 4 

Marek Hłasko  opowiadania  Pierwszy krok w chmurach 
 Idiota  powiedziała dziewczyna. Stanęła za chłopakiem; była czerwona i 
zdenerwowana; pan Gienek patrzył, jak drżą jej szczupłe plecy, i raz jeszcze pomyślał ze 
wstrętem o swojej brzydkiej, grubej i nieforemnej żonie. 
 Ty, ty, szmata  powiedział Maliszewski; oczy nabiegły mu krwią z wściekłości. 
rzekł szybko, jakby się dusząc:  Ty jesteś zwyczajna kurwa, rozumiesz? Ja mam córkę starszą 
od ciebie, ty kurewko. 
 Niech pan stąd odejdzie  powiedział chłopak, błagalnie patrząc im w oczy.  Ja 
pana proszę, niech pan stąd odejdzie. Myśmy panu niczego nie zrobili. Ja pana strasznie proszę. 
 Kogo ty prosisz, Janek?  powiedziała dziewczyna.  Tego starego durnia? 
 Zamknij swojej pani mordę  powiedział Heniek  bo inaczej ja jej zamknę. I sam 
też nie pajacuj. Mówię ci, zamknij jej mordę. 
 Sam masz mordę  powiedziała dziewczyna. Patrzyła na niego z pogardą. Była 
nieprzytomna ze zdenerwowania, lecz usiłowała się roześmiać szyderczo.  Bydlak  
powiedziała i wybuchnęła płaczem. 
 Ej, ty  powiedział Heniek i szarpnął ją za rękę.  Komu ty wymyślasz? 
Przychodzisz się tutaj puszczać i jeszcze coś mówisz? 
Chłopak szarpnął się; uderzył Heńka w twarz  raz i drugi. Stało się to tak szybko, że 
Heniek zdążył tylko zamrugać oczami. Lecz w następnej chwili złapał chłopaka za włosy i 
trzasnął twarzą w swoje kolano. Potem uderzył go pięścią w usta i rzucił na ziemię. 
 Dosyć, proszę klienta?  zapytał.  Jak nie dosyć, to ja mogę klienta obsłużyć 
dodatkowo. Taryfa ulgowa; tu jest bardzo miły cmentarz.  I wybuchnął stekiem 
najplugawszych obelg. Zamknął oczy, lecz ciągle widział brązowe, długie nogi dziewczyny. 
 Chodź, Janek  powiedziała dziewczyna. Otarła chłopakowi twarz z krwi. Rzekła do 
nich:  Policzymy się jeszcze.  I kiedy odeszli już na parę kroków, krzyknęła histerycznie:  
Jesteście stare szmaty, nie mężczyźni! 
Wracali do domu. Znów szli wśród ogródków działkowych. 
 Parno  powiedział Heniek.  Prawdopodobnie, że będzie padać.  Westchnął i 
rzekł:  To była ładna dziewczyna. Dlaczego jej powiedziałeś, że jest kurwa? Przecież jej nie 
znasz. Skąd mogłeś wiedzieć? 
 Japrzecież nie powiedziałem, że ona jest taka  rzekł Maliszewski.  To ty 
powiedziałeś. 
Strona 5 

Marek Hłasko  opowiadania  Pierwszy krok w chmurach 
 Ja? 
 Ty. 
 Nie wygłupiaj się. Ja jej wcale nie znałem. 
 Jają znałem  Powiedział Maliszewski.  Ja już ich tutaj widziałem nie pierwszy 
raz. Oni się bardzo kochają. 
 Cobędzie dalej?  zapytał pan Gienek. 
 Nie wiem, co będzie dalej. Ale wiem, że oni z sobą chodzą. I wiem, że oni dzisiaj 
pierwszy raz z sobą. 
 Skąd?  zapytał leniwie pan Gienek. 
 Słyszałem, jak ją prosił. I on się bał, i ona się bała. Słyszałem, jak się namawiali. Bali 
się dziecka, tak mówili. Ale chyba bardziej siebie. 
 Tak zawsze bywa ten pierwszy raz  powiedział Heniek.  Ja też się bałem. 
 Każdy się bał tego pierwszego razu  powiedział Maliszewski.  Ale po co ty go 
zaprawiłeś? 
 Sam chciałeś. 
 Nie wiedziałem, że to tak wyjdzie. On do niej tak dziwnie mówił... 
 Jak? 
 Nie pamiętam. 
 Chmurzy się  powiedział pan Gienek. 
 On właśnie coś mówił o chmurach  powiedział Maliszewski.  Jakiś wiersz. 
Mówię wam, oni się kochają. 
 Już teraz nie będą się kochać  powiedział pan Gienek.  Będą siebie mieli dosyć 
na zawsze. Po takim czymś nie będą mogli patrzeć na siebie. Niepotrzebnie to wszystko wyszło. 
 Jajuż wiem  powiedział Maliszewski.  Przypomniało mi się. On tak jej mówił, że 
jak on ją tego, to będzie ich pierwszy krok w chmury. On to mówił, tylko że do wiersza. A ona 
tylko: "Boję się. Boję się" i płakała. 
 Może się bała bólu? 
 Nie myślę  rzekł Maliszewski.  Nie myślę, żeby się bała bólu. To przychodzi 
potem. Życie, inni ludzie, plotka. Ale ten pierwszy raz, to naprawdę jak w chmurach. Zakochani 
niczego nie widzą. 
 My też?  zapytał Heniek. 
Strona 6 

Marek Hłasko  opowiadania  Pierwszy krok w chmurach 
 Oni teraz już nie będą się kochać  powiedział pan Gienek.  Ja sam wiem, że jakby 
mnie coś takiego spotkało, tobym już potem nie kochał dziewczyny. 
Zmarkotniał nagle: znów ssała go pustka. Wyszli z ogródków i znów szli ulicą. 
 Nie  powiedział Heniek.  Oni już teraz nie będą się kochać. Mnie też spotkało 
kiedyś coś takiego. I nie kochałem już potem tej dziewczyny. 
 Każdego z nas spotkało kiedyś coś takiego  powiedział Maliszewski.  Ale po co 
ty mu dałeś w japę? 
 On mnie pierwszy uderzył  rzekł Heniek.  Zajdziemy na to piwo? 
 Możemy zajść. Ta dziewczyna to już chyba nie przyjdzie. 
 Chyba nie  powiedział pan Gienek.  I za co pan ją tak nazwałeś? 
 Moją dziewczynę też tak ktoś kiedyś nazwał  powiedział Maliszewski.  I jak 
Boga kocham, do dziś nie wiem za co. 
 I nie kochałeś się pan już potem? 
 Nie  powiedział Maliszewski. Milczał, potem rzekł z nagłą złością:  Dajcie mi 
spokój, do cholery! Nie wierzę w żadną miłość. Kobiecie swojej też nie wierzę. Nikomu nie 
wierzę. 
 Głupia sprawa  powiedział Heniek. Spojrzał na niebo i powiedział:  Chmurzy się. 
To jak on tam mówił? 
 Zdaje się, że krok w deszcz czy coś takiego  powiedział zmęczonym głosem 
Maliszewski.  Chodźcie na to piwo... Albo o deszczu, albo o burzy... Nie pamiętam. Niczego 
nie pamiętam. Nie chcę niczego pamiętać. Gdybym nie pamiętał, nie byłoby tej całej awantury. 
 Będzie jutro deszcz  powiedział Heniek. 
 Zawsze w niedzielę pada deszcz  powiedział pan Gienek. Skrzywił się: raz jeszcze 
pomyślał o swojej ohydnej żonie, o chłopaku, o dniu jutrzejszym, o ślicznej dziewczynie, o jej 
długich, brunatnych nogach, o jej piersiach, o jej czerwonych, świeżych ustach, o jej opalonym, 
silnym karku, o jej zielonych przerażonych oczach i powtórzył bełkotem, gdyż musiał coś 
powiedzieć:  W niedzielę zawsze pada deszcz... 
Strona 7 

