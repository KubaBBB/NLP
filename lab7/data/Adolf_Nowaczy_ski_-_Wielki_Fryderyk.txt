Aby rozpocząć lekturę, 
kliknij na taki przycisk 
który da ci pełny dostęp do spisu treści książki. 
, 
Jeśli chcesz połączyć się z Portem Wydawniczym 
LITERATURA.NET.PL 
kliknij na logo poniżej. 

ADOLF NOWACZYŃSKI
WIELKI FRYDERYK
Powieść dramatyczna
2

Tower Press 2000
Copyright by Tower Press, Gdańsk 2000

Mojej Mai
4

Czytelniku! 
Uważam za swój obowiązek powiadomić Cię przed lekturą niniejszego dzieła o tym, że aczkolwiek 
kolizje dramatyczne w tych sześciu obrazach z życia króla pruskiego w niektórych 
szczegółach fikcją są i z imaginacji początek pobrały, to jednakże tak głównych osób przymioty 
i przywary, jak z tychże wypływające ich działanie, tak ich wzajem siebie ustosunkowanie, 
jak następnie wszystkich tych pryncypalniejszych figur enuncjacje, zwroty, wyrażenia 
(treści politycznej najszczególniej), nawet te najdrastyczniejsze, oparte są na materiale autentycznym, 
faktycznym, pamiętnikarskim. 
Po przestudiowaniu dość pedantycznym całkowitej literatury fryderycjańskiej naukowej 
oraz literatury naukowej tyczącej się głównych tuzów niniejszego dramatu z niepamięci dobytych, 
cofnął się autor do źródeł współczesnych wielkiemu królowi pruskiemu i czujnie ich 
wiarogodność odważywszy i wybadawszy oparł swój dramatyczny konterfekt Fryderyka II na 
prawdzie, wedle możności ludzkich i polskich najprzedmiotowszej, bezwzględnej, droższej w 
tym przypadku autorowi nad Platony i nad platoników pochwały. 
I oto dla ciekawych źródeł tej zdaje się pierwszej w literaturze podobizny człowieka-
Fryderyka skrócona lista prac: 
Przed innymi: 
Jana Ernesta Gotzkowskiego Pamiętnik, anno 1768 wydany, po czym skonfiskowany, niszczony, 
w niewielu egzemplarzach ocalały, przez autora szczęsnym trafem odnaleziony, obecnie 
Bibliotece Ordyn. Hr. Krasińskich w Warszawie ofiarowany (edycja 1789, Augsburg). 
Następnie: 
30 tomów Oewres du Philosophe de Sans-Souci, Memoires margrabiny Fryd. Zofii Wilhelminy 
v. Bayreuth, Memoires du br. de Pölinitz, Journal secret du baron de Seckendorff, 
Memoires du baron de la Motte Fouque (1788), Lettres familieres barona v. Bielfeid (1767), 
Bűschinga:Zuverlässige Beyträge zur Lebensgeschichte, Memoires des negociations du marquis 
de Valory (1820), Acta borussica, Lloyds History of the latę war in Germany (1786, w 
tłum. Tempelhoffa), Mr. de Hertzberga Memoire lu a l,Academie le 24 Janvier (1787), C. 
Dantal Friedrich d. Einzige 1792, L'abbeDenina: Essai sur la vie de F. (1788), Tagebuch d. 
Grafen V. Amadeus Henckel v. Donnersmarck (Zabeler editor 1846), Mitchella Memoires 
and Papers (edycja 1850), Zietena Biografia Grafin v. Platen 1786, H. de Catta iH. Lucchesiniego 
Tagebucher (editor Bischoff 1885), Szczegóły do charakteru Króla Fryd. (Warszawa 
1787), Anegdoty czyli znamiona charakteru, Wilno 1788, Pamiętnik Józefa Wybickiego senatora, 
Pamiętnik jenerała Dumourieza, Listy hr. Mirabeau, Listy Ks. Biskupa Krasickiego w 
Muzeum Ks. Czartoryskich i Bibliotece Ordyn. Krasińskich, Zbióranegdot Nicolaja, Księga 
rodowa familii Bismarck-Schönhausen, dalej Fryder.: Histoire demon Temps, ale nie wcię-
tym wydaniu, a w l redakcji z 1746, przez Posnera w Publikacjach Prusk. Arch. Państw. Band 
4 (1879) wydanej. Idee de la personne, de la manierę de vivre et de la cour, du roi de Pr. par 
Mr de (1752) Accurates Portrait F. d. Grösten 0.0. (1759), Thiebault D. F. d. G. seine Familie 
und sein Hof, Tischreden Ihrer Majestät d. Königs (1761), Cranz: F. d. Zweyten vollendete u. 
F. W. des II beginnende Regierungs-epoka (1786), Lanti-Sans-Souci, ou la Folie des 
nouveaux philosophes, deistes, autres im-pies. Bouillon (1761), Lexicon aller Prahiereien 
welche in den sogenannten Schriften Fr. d. 11 vorkommen (Leipzig 1789), Dernieres Pensees 
du G. F., ecrites de są main d Berlin fen 1786) chez Champelle Editeur; Schubart Fr. d. 
Einzige. Ein Obelisk. Stuttgart 1786, C. G. D. Stein Anegdoten und Charakterziige, Selle 
Christ. Krankheitsgeschichte des höchstseeligen Königs v. Preussen, F. des IIMajestatBerlin 
5

(1786), Philosophische Abendstunden vom Hofe des Kön. v. Pr. von einem Illuminaten in 
Bayern (F. H. Bispink, Weissenfels 1786), Conversation du Roi dans une course faite en 1779 
pour visiter un district de ses etats (1784), Listy ikorespondencjaArndta, Wielanda, Lessinga 
i Hamanna zwanego Magus des Nordens. 
Wreszcie: 
z Testamentu politycznego Fryderyka z r. 1752 fragmenty już znane z rozdziału Politische 
Träumereien słynnego dzieła czcigodnego prof. Maxa Lehmana (O początkach wojny 7letniej, 
Lipsk 1894) z uwzględnieniem innych części Testamentu W. Fryderyka hipotetycznych, 
domniemanych, legendarnych, dziś jeszcze niedostępnych nikomu, a pilnie skrywanych 
przez Kön. Verwaltung d. Kön. Preuss. Hausarchivs. 
Wcale wielki zaś rozmiar niniejszego dramatu wielu przyczynami usprawiedliwić by się 
dawał. Poprzód już choćby tym, że przyszło tu autorowi wskrzesić do istnienia nie do wiary 
mało w Polsce znanego tego Wielkiego Człowieka Prus Jedynym zwanego, który jedynie 
połączył w sobie harmonijnie barwy duszne i Mizantropa, i Tytusa, Harpagona, Jaga, Tymona 
Ateńczyka, Tartuffa, Geldhaba, nawet Fra Diavola co nieco, będąc przy tym jednym z naj-
większych strategów świata, pruskiego kunsztu dyplomatycznego Mojżeszem i bezsprzecznie 
najgenialniejszym typem oświeconego i konsekwentnego absolutyzmu. Wielostronnością 
tedy regenta a różnobarwnością psychiczną człowieka usprawiedliwiam 350 stron mego panegiryku 
w makaronicznym sposobie utrzymanego. 
Niestety! Skutkiem rozmiaru tego czystość i prosta linia zasadniczych konfliktów dramatu 
poddać się musiały epicznym czy powieściowym tendencjom autora i ambicji wyczerpujące-
go i definitywnego oświetlenia naczelnej postaci i jej czasów; co wszystko, powtarzamy, 
obronić da i się tylko tym, że uczynione pour le Roy de Prusse. 
Przypominając jednocześnie Czytelnikowi, że Cromwell V. Hugo stron ma 506, informuję 
też, że u współczesnych mi wielkich twórców jedynie miarodajnych, tj. angielskich (spół-
ziomków Szekspira, Johnsona, Beaumont-Fletchera, Forda, Massingera i Browninga) rozrosły 
się: 
u Tomasa Hardy napoleoński dramat The Dynasts (1909) do rozmiarów 19 aktów, 130 
scen... 
u Ch. A. Swinburna pierwsza tylko część trylogii stuartowskiej Bothwell do500 stron druku... 
Widoczne tedy, że wielkie fenomeny dziejów tak się nam tylko ujmować w kształt plastyczny 
udaje... i podoba. Oby i Tobie Czytelniku spodobało się to prozaiczne ujęcie ducha Prus w 
sześć obrazów dramatycznych. Tego Ci życzy 
Autor 
6 

OSOBY 
FRYDERYK II 
FRYDERYK WILHELM, tegoż bratanek, następca tronu 
Książę biskup warmijski KRASICKI 
von ZIETEN HANS JOACHIM, generał-major huzarów czarnych 
von HERTZBERG EWALD, minister z generalnego dyrektorium 
von BISMARK[!]-SCHONHAUSEN AUGUST WILHELM, minister z generalnego 
dyrektorium 
von ROHDICH, generał-adiutant a la suite Jego Królewskiej Mości 
von BISCHOFSWERDER, generał-adiutant księcia Prus 
Pani generałowa SKÓRZEWSKA 
von LUCCHESINI GIROLAMO, markiz i literat 
von KRASICKI TADEUSZ, graf, sekond-lejtnant Gardes du corps Nr l 
von ZIETEN CHRYSTIAN LUDWIK, graf, kornet huzarów czarnych imienia H. J. von 
Zieten 
JOHANN ERNST GOCKOWSKY, fabrikante i patriota 
JUSTYNA GOCKOWSKY 
KUNEGUNDA GOCKOWSKY jego córki 
MOWIŃSKI MICHAŁ, sekretarz, lektor i kammerdyner księcia biskupa 
STRYCKI 
NEUMANN dyżurne kammerhuzary Jego Królewskiej Mości 
DWÓCH KAMMERLOKAJOW CZTERECH GRENADIERÓW Gardes du corps Nr l 
Dzieje sięw Chateau Sans-Souci na Winiarach koło Poczdamu pod Berlinem, już po roku 
1780,w czterdziestą którąś rocznicę objęcia rządów przez króla Fryderyka, wiec dnia 31 maja. 
Ś Zaczyna się przed godziną 10 o rannej porze, koniec przypadnie dnia następnego w po-
łudnie. Ś Scena okazuje kolejno: pokój zwany Wolterowym w pałacu Sans-Souci, potem 
stołową salę w tym Chateau, powrotnie pokój Wolterowy, wreszcie na zakończenie gabinet 
pracy króla pruskiego, wraz z alkowa, w której tenże sypiał. Ś Prawo i lewo rozumie się od 
widowni. 
7

OBRAZ PIERWSZY 
Wystawiony jest apartament, zwany Wolterowym. Podłużny, obszerny pokój, o jasnym suficie 
i lekko żółtych ścianach. Malowanie w fantazyjne girlandy i festony kwiatów, to luź-
nych, to czepiających się tu i ówdzie esów i floresów rokokowych. Gdzieniegdzie umieszczone 
w malerunku papugi, wiewiórki, żurawie, ba, nawet małpki z pokostowanego drzewa wy-
rzeżbione, to huśtające się zabawnie, to znowu gryzące melony. W głębi okno i drzwi szklane 
wychodzą na ogród i terasę o dwóch stopniach. Drzwi również po lewej ręce, tuż przy głębi, 
do stołowej sali, i drzwi małe po prawej ręce, ale z frontu. U drzwi do stalowej, u okna i u 
drzwi pomniejszych z frontu lamperie modre, u okna także i gardynie białe, choć nieco i 
brudne. Na środku posadzki kobierzec o bardzo szpetnym wzorze i jaskrawych gminnych 
barwach. Pod ścianą z lewej komoda a la Regence na której kilka tomów starych, omszałych 
książek, brewiarz, różaniec i oparty o ścianę zabłąkany tu trafunkiem, mały obrazek... Matki 
Boskiej z Częstochowy, przed którym zapalono w czerwonej lampeczce knotek oliwny. Na 
tejże ścianie bliżej, wisi Correggia: Leda z łabędziem". Naprzeciwko komody, przy ścianie z 
prawej, kominek marmurowy, nad którym w ścianę wstawione zwierciadło z soplami zdobnymi, 
opuszczającymi się nań, ze ściany. Na kominku dwie wazy białej maści, piękne co się 
zowie, a dwie turkusowe w czerwone kwiatki, złego gustu i kiepskiej roboty. Po bokach 
zwierciadła lichtarze emaliowe do świec. Na środku kobierca stolik a la reine", z różanego 
drzewa, przy nim dwa fotele, tabouret i koszyk żółty na papiery, znów z dwoma rzeźbiony-
mi... małpkami na wierzchu. Na stoliku kałamarz porcelanowy z... lisem i przybory do pisania. 
Z samego frontu na środku sofa, po obu jej bokach tabourety. Wszystkie meble kryte 
materią zieloną, na fotelach i sofie nadto gobelinki, malowane misternie w sceny z bajek pana 
Lafontaine'a, na złość i przekorę śp. Wolterowi, który nieboszczyka bajkopisarza serdecznie 
nie cierpiał. Dopełniają umeblowania pełna flakonów i pudełek gotowalnia pod oknem, przy 
której fotel, oraz zegar brązowy a la Pompadour", i od madame Pompadour, pod ścianą z 
prawej koło kominka. Przy tej też ścianie wisi bliżej okna landszaft z familią, pędzla Mierisa, 
Wilhelma sprzedany królowi przez agenta Mettrę jako kunsztyk Mierisa Franca. Drzwi na 
terasę ogrodową przed pałacem szeroko otwarte. Widać przez nie bliżej na tle bosketów bud-
kę drewnianą dla szyldwacha w czarne i białe pasy paskudnie malowaną. Przez okno zaś w 
oddali, wśród zieleni, marmurową leżącą Kleopatrę, rzeźbę Adama. 
Z podniesieniem kurtyny książę biskup warmiński siedzi w białym peniuarze przy gotowalni, 
kończąc trefienie włosów, Kammerlokaj jako golibroda właśnie przestał w podrygach 
uwijać się koło Jego Wielebności. Biskup, 46-letni człowiek, świeżo wygolony, upudrowany, 
odświeżony, prezentuje się na jeszcze młodszego niźli jest. Z umiłowaniem patrzy na się w 
zwierciadło, polerując sobie paznokcie. Cały w sajetach, jedwabiach i koronkach, wytwornie 
wspaniały. Z prawej, z drzwi małych, wychodzi pan Mowiński, z tacą, na której puste farfurki1po 
śniadaniowej czekoladzie i kasetka zgrabna, otwarta, w której widać orderowe insygnia 
z wstążkami. Szpakowata głowa, wąs zawiesisty, siwy, krzaczaste brwi nad jasnymi oczyma. 
Nos potężny, osiodłany okularami, w róg czarny oprawnymi. Człeczyna czerstwa w pikowym 
papuzim żupanie, tacę niesie i stawia na stoliku. W przeciwstawności do rozpromienionego 
oblicza księcia biskupa, factotum pan Michał minę obnosi skisłą, a czoło w bruzdy poorane 
1 Farf u r k a (z tu r .)  n acz y n i e porcelan o w e l u b f aja ns o w e. 
8 

BISKUP
postrzegając Mowińskiego
Brakło nam tu Mowińsiu lawendowej wody.
MOWIŃSKI
szorstko
Jutro się kupi w Berlinie.
Stawia tacę na stoliku środkowym 
BISKUP 
umizgalsko 
I ryżowej mączki brakło także... Tak.. 
MOWIŃSKI 
To się także jutro kupi. Za pieniądze tu i garniec posoki diabelskiej dostanę, nie dopiero la-
wendy. 
Kładzie kasetkę na komodzie. Kammerlokajodpasuje z siebie ręcznik, czyści swoje utensylia, 
raz po raz spozierając ciekawie to na biskupa, to na Mowińskiego. Wreszcie pakuje swe 
manatkiw ręcznik 
BISKUP 
oglądając się za Mowińskim 
Miarkuję coś, jakbyśmy lewą nóżką wyskoczyli z barłogu... Humorek nie bardzo będzie dziś 
dopisywał... Co?... 
MOWIŃSKI 
Taki, jakowy zawsze. Zawsze tutaj! Trudno, aby kogut w lisiej norze chichotał... 
Krząta się po pokoj 
BISKUP 
Kogut... Aha... W lisiej norze. To jeszcze z tej beczki wino. O Sancta Patientia, dokądże tego 
będzie! Toż już dwa tygodnie mości bibliotekarzu, szafarzu, sekretarzu, jak tu gościmy u Pa-
na Pruskiego z tak obligującymi dystynkcjami przyjmowani! adorowani! 
Wstaje od gotowalni i z godnością przeciąga się 
9

Jako Scypion Terencjusza, tak mnie gości król, a pan Mowiński jako niedźwiedź wciąż pomrukuje! 
No, dobądź talarka z mieszka asindziej i niech cerulik idzie z Bogiem i z talarkiem. 
Mowiński kammerlokajowi wsuwa w rękę monetę. Ten w lansadach cofa się ku drzwiom 
MOWIŃSKI 
ręką go przepędzając 
No... już... dosyć... raus!... Idźże koczkodanie pókim dobry!... 
Kammerlokaj wychodzi roześmiany 
BISKUP 
A teraz pomóżże nam Mowiński z tą galą dzisiejszą. Chciałbym się przecież prezentować 
godnie i z ostentacją. Zjazd chyba będzie niemały... 
MOWIŃSKI 
pomagając mu zdjąć płaszcza tualetowego 
Nijakiego zjazdu nie będzie. Pytałem się dworskich ludzi. Chef Jouard, co jest nad kuchnią, 
mówił, że więcej raptem na cztery osoby. 
BISKUP 
w kamizelce samej, zawdziewa paradną sutannę, zdumiony 
Na taki dzień uroczysty żadnego festynu? Co też waćpan opowiada. Chyba nie wie, że dzisiaj, 
akuratnie lat temu 41, wstąpił na tron najmiłościwiej nam panujący 
Ubiera się w komeżkę 
Fredericus rex. 
MOWIŃSKI 
kiwa głową, jakby z politowaniem 
Najmiłościwiej nam panujący?... Nam?... Jakim nam?... Ee, dalibóg, co też Wasza Wieleb-
ność dzisiaj od rana nie rozpowiada. Jak to można? Co za nam panujący? Uszy więdną z 
przeproszeniem jak się tego słucha. 
10

BISKUP
Ano jakże? nie nam? Nasza rezydencja w Heilsbergu... czy nie? Heilsberg w Warmii? War-
mia do Prus należy? Prusy do króla, czy nie? Uszy więdną, ale jak się z przeproszeniem Mo-
wińskiego Michała słucha. 
MOWIŃSKI 
Surowo 
A ja tego stanu rzeczy nie uznaję i już. Ja veto kładę. Ja przeciw takowemu złodziejstwu pro-
testuję! Może to jakowy rok jeszcze trwać, ale prędzej czy później to, co zrabowane, do nas 
się wróci. Mnie najmiłościwiej panuje Stanislaus Augustus. Niczyim poddanym być się nie 
czuję, a wolnym obywatelem cywilem Najjaśniejszej Rzeczypospolitej. Dzień dzisiejszy jest 
zwykły sobie 31 maja i kwita. 
BISKUP 
stoi przy gotowalni wpół uśmiechnięty, nakładając sobie na palce kilka pierścionków i sygnet 
I kwita... Baj baju, boś w maju, będziesz w raju. Z panem szambelanem Trembeckim Mowiń-
skiego alians zawarty. Wszystko co złe u nas na Króla Pruskiego spychać. Od Fryderyka Polska 
utrapiona. Taki on, a owaki, to on i tamto on. Atoli ze wszystkich ludów konsensem wielkim 
nawet mianowany został! Mowiński temu nie poradzi. 
MOWIŃSKI 
pod nosem 
Niech sobie będzie zdrów. Wielki! Tfy! I tytuł wielkości podli nadal. Chwalić Boga bliżej 
Wielkiemu grobowej deski. Suchy jak wiór. Giczały się gną pod Wielkim. 
BISKUP 
To waćpana diagnoza i gazeciarzów łgarstwa. Król Fryc trzyma się dzielnie. Mało powiedzieć 
dzielnie! Wyśmienicie! Na swoim ogierze ukraińskim wygląda jeszcze jako Centaur Anibyś 
go odlepił. Zresztą sam Mowiński widział. Sam chwalił i dziwował się!... A teraz go do Erebu 
wysyła. I dojdźże tu z takim kameleonem do ładu... 
MOWIŃSKI 
Ee... e... kameleonem! Do ładu?... Co tam kota zadkiem obracać. Nie prę się. Owszem. Dzi-
wowałem się i bardzo, że ta Najjaśniejsza a ciemna figura tyle utrapień, nieszczęściów, łzów i 
przeklinań na sobie mająca, tak się na krzywdzie powszechności czerstwo trzyma! Dziwo-
wałem się i dziwuję. Ale kara Boska sprawiedliwa, choć i nierychliwa. Co daj Panie. Amen. 
Dixi Nic więcej w tych materiach nie mam do rzeknięcia. 
11

BISKUP 
z flakonu pryskając na się perfumę i ręce nią ocierając 
I obejdzie się. Co pan Lektor wiedział, to i powiedział. Zda się z tego, że nawet Kałmuków 
przekładałby nad Prusaków Bene, bene! Choć tam nawet taki pan Montesquieu wychwala 
gros bons sens niemiecki... Hę?.. co?... 
MOWIŃSKI 
lekceważąco 
Tak... Tak... Sam to wczoraj Księciu Biskupowi czytałem do poduszki, to ta wiem. W Duchu 
praw". Tak... I co z tego? 
BISKUP 
dobitnie 
Wiec choć w Duchu praw" pan Montesquieu chwali gros bons sens niemiecki, to dla Mo-
wińsia nadal wszystkie Niemcy pludrase, szołdry, harcopfy! a Prusaki nawet ludzi jedzą. Tak? 
Na obiad! Opinia nie przymierzając i naszego Grzeli... co? tak? 
MOWIŃSKI 
Ehe... tak... I naszego Grzeli. Albo to Grzela nie ma rozumu ludzkiego? 
Kpiąco 
Choć tam nawet i pan Montesquieu wychwala gros bon sens wieśniaka item chłopa: exemplum 
Grzela, to Wielebny Książę Biskup... 
BISKUP 
przekomarzająco 
NO co?... No co będzie? Cóż książę biskup?... O... chciał Mowiński strzelić we mnie, a nie 
nabite było... Lewą nogą się wstało... i tyle. 
MOWIŃSKI 
...to Wielebny Książę Biskup... tak!... to Wielebny Książę Biskup... ponad... godziwą miarę... 
rozmiłował się w Jegomościu Królu Pruskim... A co nadto, to niezdrowo, to moje ostatnie 
słowo... 
BISKUP 
siadając przy stoliku na środku, paznokcie sobie poleruje 
12

Słowo ostatnie to nie jest... nie. W zamian atoli bardzo niemądre, alias głupie. Mowińsio dobrze 
wie, dlaczego się do Sans-Souci tak często przyjeżdża z faire-la-kourem. Mowińsio dobrze 
wie, jako że są pewne horoskopy na zasekwestrowanych naszych dóbr kościelnych 
przywroty! Mowińsio w regestrach moich kuty. Jakoż sobie poradzim, jeżeli łaska królewska 
nie pomoże? a w zastawie cały... inwentarz!... proventa! dobra! Na dziady zejdziem! 
MOWIŃSKI 
stając przed nim 
Łaska królewska na łysej szkapie jeździ, głową do ogona! Porzućmy nadzieje, którzyśmy się 
pod jego regiment dostali. 
BISKUP 
Właśnie, że nie porzucimy! Nie maż jednego może człowieka na globie, który by ostatnimi 
laty tak podufałą przyjaźń, jaką ja, zyskał u tego Atlasa machiną światową dyrygującego. 
Osoba to dobrze wiesz, widzisz! 
MOWIŃSKI 
Widzę! Wiem. Cóż z tego jednakowoż? 
BISKUP 
Cóż z tego? Toż z tego, że przeszedłszy szczęśliwie łaski Monarszej Rubikon, z wzrostem 
influencjów moich wiele dobrego czynić zdolen będę dla compatriotów naszych, co pod ber-
łem brandenburskim; że niejedną łzę otrę, że niejedną majętność przywróconą mieć będą, że 
katolicka wiara protekcję nieustawną znajdzie, że owieczki polskie... E... No chyba rozumiesz... 
MOWIŃSKI 
Tak się to mówi swadnie, proszę łaski Księcia Dobrodzieja, verba! Verba volant, facta 
manent A potrzebujęż ja fakta z ostatnich roczków wyliczać?... 
BISKUP 
Daj waćpan pokój! Daj. Oszczędź sobie i mnie. Wiem ja lepiej i tkliwiej, na własnej skórze i 
kalecie własnej. Atoli istniejącemu statutowi akkomodować się trzeba, a nie motyką słońcu 
wygrażać. Mowińskiemu tu nie konweniuje, to darmo. Może i mnie tu wiele rzeczy nie w 
smak, a wspak. Ale robię dobrą minę przy kiepskiej grze i bawię się! Savez-vous mon secretaire? 
MOWIŃSKI 
Widzę ja to, widzę, proszę Księcia Biskupa. Bywa, że widzący wydziwić się po prostu nie 
mogę. 
13

BISKUP
A więc. Nie wszystko co w sercu na ozór się wywleka. Jegomość łazisz ciągle po parku z tym 
sępiastym wisażem i na wszystko spode łba patrzysz... 
MOWIŃSKI 
chmurnie 
Wisaż sępiasty mam z przyrodzenia od Opatrzności dany. Pan ojciec go formował. 
BISKUP 
Bez obrazy nijakiej. Bardziej by mnie toli kontentowało, gdybyś czasem rozchmurzył twą 
fasadę sarmacką. Już nawet Król Jegomość zauważył te Mowińskiego fochy i marse. Interro-
gował mnie, czy to nie żółciowe kamienie u waćpana. 
MOWIŃSKI 
z pasją nasrożył się 
Niech no mnie Król Pruski nie tyka. Ja mu się do jego kancelariów nie mieszam... I żółcio-
wym kamieniem można kogo... jak się człek uweźmie... 
Pięści zacisnął 
BISKUP 
ręką o stół uderza zirytowany 
Panie Michale! Mityguj ty się! Przebrałeś miarki widząc mnie cierpliwym. Wraz się waćpan 
napij szklankę zimnej wody i odtąd ze słowami licz! Dałem Mowińskiemu dokument osobliwy 
zadufania, żem tym razem tylko jego tu ze sobą wziął. Zawsze jeździł ze mną pan brat 
Marcin! Obym tego nie żałował! 
MOWIŃSKI 
Każdej chwili ochotnie wrócę do domu, do Heilsberga. Choćbym piechotą miał wędrować. 
Dziś... 
BISKUP 
flakon z solą wąchając 
Pojedzie waszmość, kiedy moja wola będzie. Toli tymczasem upraszam nie zapominać, że-
śmy w królewskim pałacu królewskimi gośćmi! Ściany mogą mieć uszy przez nas nie do-
strzeżone. 
14

MOWIŃSKI 
bocząc się 
Polskiego nie rozumieją. 
BISKUP 
To się waćpan Mowiński mylisz. Faworyt kammerhuzar, ten Strycki, ze Śląska jest. On dobrze 
rozumie. 
MOWIŃSKI 
On jeden... Zresztą... 
BISKUP 
Nic zresztą. Tu nie ma reszty! Majestat obrazić łatwo, a w Spandau wysiedzieć pięć lat trudniej. 
Weselej 
A jak Mowińskiego mi do twierdzy wezmą, to z kim będę komedyje pisał? komu ja będę 
dyktował Monachomachię" panie monarchomachu, hę?... 
Chodzi po pokoju tam i sam, raz po raz w zwierciedle się sobie przygladając.  Przed 
drzwiami szklanymi na stopniach staje kammerhuzar Strycki, z tacą, na której dwa czy trzy 
listy. Puka silnie w szklane drzwi. Salutuje 
MOWIŃSKI 
O właśnie go nadali. Wilka! 
Do kammerhuzara 
Bywaj. 
Do Ks. Biskupa 
Z listami Strycki, Wasza Przewielebność. 
Kammerhuzar, przesalutowawszy trzy razy, wchodzi i tupiąc zmierza ku Ks. Biskupowi. Tu 
staje przed nim w żołnierskiej postawie, trzymając łapę przy czapie 
BISKUP 
popatrzywszy na Mowińskiego znacząco 
Widzisz waćpan, jak to się w porę zdarza nasz kammerhuzarek... Listy... Trzy, nawet cztery!... 
Boga chwalić... Król Jegomość już wstali, Strycki? 
Bierze listy z tacy. Ś Kammerhuzar Stryckci nieco tym zapytaniem zdumiony 
15

No Strycki!... cóż tak stoisz? Król Jegomość czy już wstali? pytam... 
STRYCKI 
salutując 
Wedle rozkazu Waszej Wielebności! Jego Królewska Mość raczył wstać jak zawsze o godzinie 
czwartej. 
BISKUP 
jeszcze niedowierzająco 
Więc o czwartej? O czwartej! Mój Strycki, czy to aby prawda, że zawsze wstaje o czwartej? 
STRYCKI 
salutując 
Wedle rozkazu Waszej Książęcej Wysokości. Jego Królewska Mość raczy wstawać w lecie o 
czwartej, w zimie o piątej. Mogę odejść? 
BISKUP 
No... no... no... Więc prawda! Zaraz... czekaj no jeszcze... Spodziewani dzisiaj jakowi goście 
do stołu? Jakowaś feta z okazji... co?... 
STRYCKI 
Wedle rozkazu. Zapowiedziany najmiłościwiej przyjazd Jego Książęcej Mości Następcy Tronu, 
z adiutantem, jenerałem kawaleryi von Bischofswerderem. Zaordynowane souper na 
osiem kuwert, godzina 7. Mogę odejść? 
BISKUP 
oglądalisty 
Ano możesz, Strycki. Możesz. 
MOWIŃSKI 
wskazując tacę na stoliku 
I śniadaniowe farfurki możesz wziąć ze sobą, Strycki. 
Odwraca się i idzie ku prawej 
16

STRYCKI 
Wedle rozkazu. 
Maszeruje do stolika, tu staje. Szybko służbistą minę traci ź chytrze zerknie okiem na Biskupa 
i Mowińskieoo. Ś Mowiński znikł za drzwiami. Biskup zabiera się do czytania listu. Ś 
Strycki z hałasem uprząta naczynia, a przekonawszy się, ze nikt nie widzi, szybkim ruchem 
zgarnął z komody i szkatułę z orderami na tacę. Po czym tupiqc miarowo, wynosi wszystko 
przez drzwiw głębi 
BISKUP 
nie podnosząc oczu od lista 
Mowińsiu!... Mowińsiu!... Od pani siostry Rościszewskiej epistoła Chodź lektorze!... czytaj... 
Będzie frajda! będzie frajda! 
Mowiński staje w drzwiach, małych i podchodzi 
Bierz. Czytaj asindziej. Ja się w tych gryzmołach połapać nie mogę. Ino wiem, że się uśmie-
jemy. Z Warszawy data! Siadaj. Te listy do Tadzia od ojca, od siostry... 
Pokazuje mu w liście 
o, dotąd doślabizowałem, dalej ani rusz... o tu... Sejm". 
MOWIŃSKI 
siadłszy, poprawił okularów 
Sejm był liczny nad wiarę... 
BISKUP 
Nad miarę" może? 
MOWIŃSKI 
Ehe... nad miarę zwyczajną. Aleć dla partykularnych domów zawziętości rozszedł się bez 
niczego. Nakłócili się i nawrzeszczeli... wreszcie zerwali. Nobilitacją owego Piramowicza... o 
któregoś Brat Wielebny Dobrodziej interpelował, odrzucono, jako że... 
BISKUP 
zmarszczyłsię 
Odrzucili? Piramowicza? A toż hałastra niecna!... No... jako że... co?... 
17

MOWIŃSKI
...Jako że Ormianin i za reformami obstaje... Pan Dylewski poseł wystąpił ze swoją propozy-
cją, aby wobec Żydów rozmnożonej liczby prostą manierą postąpić sobie z nimi i z ekskuzą 
Pana Brata pował... 
Roześmiał się 
BISKUP 
śmiejącsię 
Powałaszyć!.. powałaszyć! nie wstydź się Mowińsiu. On to już raz wnosił... Ot Lykurgos cał-
kiem warszawski... No dalej!... 
MOWIŃSKI 
śmiejącsię 
...aleć mało miał p. Dylewski za sobą kamratów. Przepadł. Marszałek starej laski żegnał po-
słów fetą ogromną. Wypili dziesięć antałów ... Za zerwany sejm pan rezydent pruski pono 
znowu dwa tysiące gratyfikacji chapnął, bo w tym mówią ręce maczał. 
Podnosząc oczy od listu, z malicyjną intencją 
Wyraźnie czytam, proszę Księcia Dobrodzieja? 
BISKUP 
Wyraźnie, Mowińsiu. Zawsze zerwanie sejmu na pruskiego rezydenta zwalają. Znam to! dobrze 
znam... Nie przerywaj sobie waszmość... no? 
MOWIŃSKI 
...Z panem Gröllem drukarzem widziałam się, jako Dobrodziej Wielebny instrukcją dałeś... 
Oto co mi donieść polecił. Prospekt na ów Pana Brata Zbiór Wiadomości" obszerny, w 
kształt francuskiej encyklopedyi ogłosił. Cenę dwóch grubych foliałów dwa czerwone złote 
oznaczył. Że Pierwsza to rzecz polska w tym rodzaju, gdzie wszystko o wszystkim, więc na 
trzystu subskrybentów sobie liczył. Alić powiada i stu nie znalazł. Za beczkę tokaju i sto 
czerwonych dadzą, na książkę i dwa uciążliwie... My tu na książki nie tacy znowu ciekawi, 
jak owe Brata Dobrodzieja Prusaki, które nic ino oczy drukiem psują, by wszystkie rozumy 
pojedli, a o brzuchu przepominają nicponie lekkomyślne... 
BISKUP 
wesoło 
Wyraźnie czytasz panie Michale? 
18

MOWIŃSKI
Wyraźnie Wielebny Książe... Zawsze Pani Siostra Dobrodziejka, co prusackie adoruje. Wiadoma 
rzecz... Nad granicą tuż ma włości... to jej prusackie porządki pachną. 
BISKUP 
Czytajmy dalej. Czytajmy... 
MOWIŃSKI 
Mój Pan Mąż Księcia Brata o protekcję kornie suplikuje. Dostarczał, jak to bratu wiadomo, 
przez lat cztery siana dla kawaleryjskich kompanionów przez granicę, loco Marienwerder. 
Teraz mu wypłacili z Kamery szesnaście tysiączków, ale pożal się Boże, połowa w fałszy-
wym srebrze. W efraimitach owych dawnych, ołowianych. Nie spostrzegł się, ile że nadspodziewanym 
mu to było, żeby z królewskiej Kamery fałszywymi tynfami płacili... Jeździł, 
przemiany pieniędzy się dopraszając, aleć go jeszcze wykpili. W Księdza Biskupa patronacie 
ratunku spodziewa się, jako że z samym Królem Pruskim w komitywie Brat Wielebny ży-
jesz... 
BISKUP 
Wyraźnie, wyraźnie. Aleć temu znowu Żydowie winni! pachciarze mincarni z czasów wojennych. 
Nie Król Jegomość! 
MOWIŃSKI 
Z konsensem królewskim fałszywą monetę bito, Wielebny Mości Dobrodzieju. 
BISKUP 
Świadków na to nie ma pan Mowiński. 
MOWIŃSKI 
Cały naród Prusaków za świadka stawiam! 
BISKUP 
To stawiaj sobie i prawuj się. Byłeś mnie waszmość w ten proces nie uwikłał... No czytaj dalej 
zrzędo. Jakie żniwa będą?... jest?... 
MOWIŃSKI 
znów zaczyna czytać list 
A właśnie utrafił Książę Biskup. Żniwa zapowiadają się kiepsko, ile że jak powiada nasza
pani Żółkiewska, farmazonów się namnożyło, którzy powietrze irreligią zarażają i diabła z
19

ziemi za włosy ciągną... O niej pryncypalna nowina, że 27 razy w Częstochowie bywszy, na 
pielgrzymkę do Jeruzalem przez spowiednika Bernacha skazaną została... 
W drzwiach szklanych staje pan Tadeusz Krasicki. Urodziwy, wysoki młodzieniec w mundurze 
porucznika królewskiej leibgwardii. Salutuje formalnie dwa razy. Zaczym cicho stąpa-
jąc, podchodzi ze zdjętym kapeluszem pod ramieniem do Ks. Biskupa i kilkakrotnie całuje go 
w rękę z pokorą staromodną: 
TADEUSZ 
przycisznie 
Niech będzie pochwalony... Dzień dobry... Aha... Listy? 
Do Mowińskiego 
Nie przerywam... 
Rękę mu ściska 
BISKUP 
Moment jeszcze. 
Całuje Tadeusza w głowę, wesoło 
O pani Żółkiewskiej passus. Czekajże! 
TADEUSZ 
wesoło 
Hahaha!... O pani Żółkiewskiej... Jakże?... 
Siada nabrzeżku taburetu Słucham! Haha! 
MOWIŃSKI 
Atoli zamienili jej Ojcowie pielgrzymkę tę na spacerowanie pokojowe u siebie we dworze, 
wyrachowawszy pięknie, iż dziewięć miesięcy i dziewięć dni na to potrzeba w ekwiwalencie, 
po dwie godziny dziennie drepcąc... hahaha... Do pilnowania dali gwardiana braciszka 
Kleofasa"... hahaha... 
Biskup i Tadeusz śmieją się wesoło 
Tymże trybem dziewięć miesięcy chodząc w pokucie po swej izbie, wreszcie do Jerozolimy 
swej doszła, atoli i szczęśliwie nawiedzoną została dzieciną, bardzo do owego stróżującego 
gwardiana podobną... Hahaha... 
Śmieje się 
20

BISKUP
Toż boki zrywać! Haha... a to Bernach chwat... Co? Co tu u was dokazują gwardziści, to u nas 
gwardiany! Boże kochany! Hahaha. 
Biskup i Tadeusz śmieją się szeroko 
TADEUSZ 
I to po takich przechadzkach... Haha... Otóż casus fatalis dla pani Żółkiewskiej... Pociecha z 
naszą panią Zółkiewską... Trzeba Najjaśniejszemu Królowi opowiedzieć to Wielebny Stryju. 
Bardzo sobie gustuje w tych dykteriach... Ale widzę, czyli też sercem przeczuwam, żeć i do 
mnie listy. 
BISKUP 
Masz! Masz! 
Bierze z gotowalni i podaje mu 
Od ojca zda mi się...I ten francuski od Józiowej Stadnickiej. Pani siostrztyczka twoja nigdy 
nie chce się splamić polskim listu napisaniem. Ano Bóg z nią. 
TADEUSZ 
oglądnąwszy listy patrzy w jeden podejrzliwie 
Co?... to dziwne! Pieczęcie z listu Józiowej Stadnickiej zdają mi się naruszone... 
BISKUP 
To być nie może mój Tadziu. Dopiero co przyszły. My listów cudzych nie tknęlibyśmy z 
Mowińskim... To ci się przywidziało... 
TADEUSZ 
Ano może przywidzenie. Może przywidzenie. 
Podchodzi do Mowińskiego i pokazuje mu obie koperty 
Jestże która pieczęć naruszoną czy nie? 
MOWIŃSKI 
patrzącsciśle 
Rogala nietknięta... Szreniawa... zda mi się... tak... nieco, nieco naruszona... 
21 

TADEUSZ 
zmarszczywszy brwi 
No, pal sześć! Dziwna rzecz. Ale wszystkie epistoły po francusku tu adresowane, bywają 
otwierane... Ech, co mi tam!... To tajna policja i pan prezydent Filippi. Nic się złego nie wy-
wiedzą. 
Do Biskupa 
Wolnoć okiem przelecieć po pisaniu od najdroższego ojca? 
BISKUP 
Ależ pozwalam! proszę Tadeuszku! Czytaj sobie dokładnie. Opowiesz nam potem, co tam w 
Dubiecku. 
Tadeusz idzie pod okna z listami, rozrywa je i czyta ze wzruszeniem, z radością, to ze smutkiem 
BISKUP 
do Mowińskiego 
A my kontynuujmy relacją pani Rościszewskiej... 
MOWIŃSKI 
czyta list 
Tyle do napisania było tym razem o pani Żółkiewskiej. Sukcesami syna brata Antoniego 
cieszymy się wszyscy niepomiernie. I że tak rychło na oficera deklarowany, i że do leibgwardyi 
attaszowany został. Tuszymy, że pod królem, który w tylu kampamentach był zwycięzcą, 
wyjdzie Tadeusz na wielkiego kapitana. Może z czasem przeszedłszy do swoich Chodkiewiczem 
nowym nam będzie. Wojsko teraz jedyna droga do usłania sobie karierów. Prosimy 
ucałować go i pobenedykować od ciotki Rościszewskiej i wszystkich Krasickich, Fredrów, 
Stadnickich i tym podobnickich. 
BISKUP 
Słyszałeś Tadeuszku? Rodzina cała, jak długa i szeroka, ile głów sobie liczy, raduje się z 
twoich awansów. 
TADEUSZ 
podchodząc do Biskupa 
Rodziciel to samo. Niepomiernie. Ino od siostry Kasi nieszczęsne wieści. Znów im się Stadnickim 
Niemirów spalił do ostatniej deski z kościołem i z dworem. 
22

Czytazlistu
Zbóje i łotrzyki, których w tych okolicach pełno, podpalili. I to w tydzień po tym, kiedy w 
tym naszym kościele farnym obraz Matki Boskiej cudami słynący ukoronowaliśmy. 
Do Biskupa 
Pyta się więc Kasia o asekuracje pruskie: jak się to z nimi poczyna, kiedy już nasze cudowne 
obrazy nie pomagają... 
BISKUP 
zuśmiechem 
O asekuracje od ognia! A to mój pan lektor będzie wiedział najlepiej! On wszystko co pruskie 
weneruje! Niechże ci powie. Biedna pani Kasia! Ale mówże co najważniejsze Tadeuszku. 
Cóż pan ojciec na twoje mariażowe planty. 
TADEUSZ 
wesoło 
Godzi się, godzi wielebny stryju i sankcji swojej użycza. Do herbarzów zaglądał i przekonał 
się, co mu już przedtem znajomi wyesplikowali Gockowscy, których latorośl pokochałem nad 
życie, dobrą szlachtą byli, Prawdzicem się pieczętowali, z Gockowy się pisali. Pod tym 
tedy względem ojciec dobrodziej całkowicie spokojny. 
MOWIŃSKI 
Przecież i ja znałem ze dwóch Gockowskich! pamiętam! nim jeszcze do Lutrów przeszli, 
Lutomskich krewniacy. Z malborskiego województwa. 
BISKUP 
No to i dobrze się ściele, bo w dostatki ziemskie Opatrzność jejmościanki opatrzyła hojnie. 
Mówiła wczoraj pani Skórzewska, że każda z dziewczyn po ćwierć miliona talarów na stół w 
złocie weźmie. 
TADEUSZ 
Mnie to już nie obchodzi. Żebym o jednej koszulinie miał wziąć moją Kunusię, to ją poślubię. 
Jeżeli szczerością miałbym wywodzić się, to nawet wolałbym, by grosza nie miała, by cień od 
góry złota nie stanął kiedyś przed naszą miłością. 
Westchnął 
Zresztą nie masz już takiej siły, która by nas połączonych dwoje rozdzielić mogła. 
23

BISKUP 
po plecach goklepiąc 
Żebyś ją o jednej koszulinie chciał brać, w to ja wierzę mospanie. Haha... Zawszeć to jednak 
tuzin koszul lepszy i waluta ćwierćmilionowa. Z oficerskich apanażów nie utrzymałbyś domu 
na godziwej stopie, a nie zapominaj Tadeuszku, że was u ojca siedemnaścioro, a tyś z rzędu 
trzeci. Tak czy nie? 
TADEUSZ 
całuje Biskupa w ramię 
Trzeci, tak jest... 
BISKUP 
Widzisz tedy... A tu w twoim stanie pieniążki potrzebne, Ostentacja musi być wielka... 
TADEUSZ 
Zapewne stryju dobrodzieju! ale też dla nas młodych otwierają się teraz świetne aspekta. 
Awansować będziemy w kurzgalopie.Najjaśniejszy nasz Connetable zraził się z kretesem do 
starych trupierów. Przy ostatnich manewrach kwietniowych trzech jenerałów grzybków i 
zwymyślał przed pełnym frontem. Wszystkie korpusy dostały młodych inspektorów. Nawet 
papa Zieten! słyszy Ksiądz Biskup, nawet Zieten, król huzarów, dostał nad sobą młodego 
Lölowela. Teraz my górą! do nas przyszłość należy! 
BISKUP 
Boga chwalić! Boga chwalić, ale i diabła nie gniewać. Bo to widzisz, mój miły, żeś ty w Kunusi 
się rozmiłował, a młody Zieten w jej siostrzyczce, to dopiero połowa sprawy, czy nawet 
jej ćwiartka. Wiesz dobrze, gdzie dla tych rzeczy najwyższa instancja. 
TADEUSZ 
Obadwaj ojcowie dobrodzieje się godzą. Tylko jeszcze brakuje... 
BISKUP 
Królewskiego konsensu, i w tym sęk. Mówiła pani generałowa, że jak się przy dniu dzisiejszym 
nie uda, to na długi czas przepadło. 
TADEUSZ 
Obecnie wszystkich mamy za sobą. Papa Zieten, który już trzy lata nie widział się z królem i 
rzadko tu bywa specjalnie przyjeżdża, żeby za synem molestować Sam Książę Pruski obiecał 
też najmiłościwiej... 
24

BISKUP
Toż i pani generałowa nigdy tak długo przecież na maj w Berlinie nie zostawała jak teraz, 
byle ino dopilnować waszej sprawy. Patronów macie znakomitych. 
TADEUSZ 
I nadzieje niezgorsze. A kiedy jeszcze Królowi Najjaśniejszemu oba anioły wygłoszą tu gratulacje 
w imieniu stolicy berlińskiej, jesteśmy pewni, że wzruszy się w nim serce monarsze i 
że sam naszą miłość pobłogosławi. 
MOWIŃSKI 
z kąta mruknął, porządkując księgi 
Ehe... Wzruszy się w wilku... lisie. 
TADEUSZ 
Teraz spieszę ja przeciwko nim do Poczdamskiej Bramy. Obie przywozi z Berlina pani gene-
rałowa. Tyle mego, że ich tu tylko do Wielebnego Stryja Dobrodzieja doprowadzę. Od 12 
mam służbę przy pałacu aż do 12 w nocy. 
Całuje w rękę Biskupa, kłania się 
BISKUP 
całując go w głowę 
Tymczasem wszystko w ręku Boga mój Tadziu. Byle przeciw waszym planom nie stanął w 
poprzek jakowyś znów rezon stanu czy też... 
Przed drzwiami na stopniach staje, powiewając szeroko kapeluszem, młody, trzydziestodwuletni 
człowiek, przystojny, ciemnowłosy, niestety z jednym tylko okiem; drugie na 
wieczne czasy powieką zasłonione. We fraku angielskim, paskowanym. Włosy z przodu 
ostrzyżone, z tyłu warkocz w fontaź zebrany: markeze Girolamo Lucchesini z Lukki 
LUCCHESINI 
zzewnątrz 
Ho 1'onore d'augurarle il buon giorno! 
TADEUSZ 
już przy drzwiach 
Nie... nie!... nie boimy się... A, pan markiz... Przeprasza Brak czasu... 
Kłania się, wybiega 
25

BISKUP 
Buon giorno marcheze! Benvenuto ... Prosimy. 
LUCCHESINI 
do Tadeusza 
Proszę pana lejtnanta... Służba rzecz święta... Nie zatrzymuję. 
Do Biskupa 
Tysiąc komplementów Ekscellencjo. Czyż nie za wcześnie ośmielam się naruszać spokój 
Księcia Biskupa... 
BISKUP 
dłoń mu podając, na której sygnet tenże całują kilkakrotnie 
Pan markiz nigdy zbyt wcześnie! Z pierwszym ocknięciem nawet mile bym witał tak oświe-
conego kawaliera. 
Mowiński spode łba patrząc, wynosi się w prawo 
LUCCHESINI 
Nie tylko z winną submisją ja tu... 
BISKUP 
jakby nie słysząc 
Zresztą Król Jegomość przez te dwa tygodnie oduczył mnie wylegiwania się w edredońskich 
puchach Co dzień trzech doboszów naumyślnie mi tu pod okna posyła. I ci tłuką w cielęcą 
skórę, aż się jak oparzony muszę zrywać. Hahaha... Upraszam... spocznij waćpan.. 
Siada przy stoliku, i wskazuje Lucchesiniemu krzesło naprzeciwko 
Le prego. Se le piace. 
LUCCHESINI 
Haha! Więc trzech doboszów... To wystarczy... Tak. Ja tu nie tylko z winną submisją przybywam, 
nie tylko, że tak powiem, jako Włoch, katolik do katolickiego prałata, ale raczej, i to 
jeszcze bardziej, jako wielbiciel czuły do wielkiego, wielkiego! sławnego! gensdelettra... 
BISKUP 
Ho... ho!... Veramente!2 Skądże to panu markizowi przyszło dowiedzieć się o tym, że i ja 
czasem hypogryfa dosiadam? Ho... ho!.. 
2 Veramente (wł.)  doprawdy. 
26 

LUCCHESINI
Książę Biskup chyba żartuje... Ekscellencja chyba dobrze raczy wiedzieć, że sława jego pegazowych 
lotów doszła Już i do Wiednia, skąd właśnie przybywam. 
BISKUP 
z radością, ale nieufnie 
Bardzo to pięknie... cieszę się! Z Wiednia! Ale quo modo? quandum? quibus auxilliis? Cudem? 
LUCCHESINI 
Cuda się teraz rzadziej przytrafiają. Za dużo farmazonów na świecie... Haha... Ale żart na 
bok. 
Poważnie 
Pierwsze, co się dowiedziałem o pięknym pisarstwie Waszej Książęcej Mości, to z książeczki 
pana Dubois tu w Berlinie drukowanej. 
BISKUP 
Aha... Aha... U Deckera? No tak? Zbyt łaskaw był na mnie pan Dubois. 
LUCCHESINI 
ciągnąc dalej 
A pierwsze, co czytałem z utworów księcia poety, to tłumaczone pięknie przez Patra Markwarta 
Satiry. 
BISKUP 
Uradowany 
No proszę, proszę. Jakżeż to mi miło słyszeć. O troppa bonta! 
LUCCHESINI 
ciągnąc dalej 
Po czym przeczytałem sobie i romans o Panu Doświadczyńskim" przecudowny, dzięki 
translacyi magistra Bernouilli. 
27

BISKUP 
bardzo uradowany 
Prawdaż to?... Pan markiz i Doświadczyńskiego mego czytałeś. To doprawdy wzruszająca 
siurpryza. Jakaż to rozkosz pisać mogącemu żywić nadzieje, że czytać to będą nawet oświe-
ceni ludzie z łacińskiej nacyi... 
LUCCHESINI 
Poważnie 
Teraz zaś we Wiedniu dwa lata się bawiąc, do tej doskonałości poduczyłem się przepięknej 
polskiej mowy, że najświetniejsze jej monumenta czytam in originali lingua ... 
BISKUP 
aż zerwał się 
Czyliż możliwe? Czy to na jawie, czy śni mi się? Pan markiz Lucchesini z Lukki czytający po 
polsku biskupa warmijskiego. Toż radość jest nad radości. I dotychczas ani słówkiem nie 
zdradziłeś się ze znajomością naszej mowy! Ależ to nieprawdopodobne. To applauzów god-
ne. 
LUCCHESINI 
Cedząc 
Nie o to jednakże rozchodzi się, że czytając mogłem napawać się nimi i nie tym chwalić bym 
się ośmielił, boć to ostatecznie obowiązkiem wnet będzie każdego oświeconego, ale tym się 
szczycę sobie przed Waszą Ekscellencją, że Bajki" Waszej Wielebności tłumaczyć ośmieli-
łem się na język Dantego i Petrarki. 
Sięgając ręką do kieszeni i wyjmując małą książeczkę 
A, oto dzisiaj przed chwilą pocztą otrzymana pierwsza libella z moimi próbami, którą u stóp 
Waszej Ekscellencji złożyć się ważę. 
Wstał uroczyście i wręcza książeczkę Biskupowi 
BISKUP 
wzruszony do ostatnich granic 
Rzeczy to niewiarygodne!... Homo proponit Deus disponit... Szczęście w słowach niewypowiedziane. 
28

Otwarłszy książkę, czyta półgłosem
Par J. K., duke di Varmia ... Cóż za radość! Cóż za siurpryza!... Chodźże w moje objęcia 
młodzieńcze wybrany! Mało jest rzeczy, które by mnie tak uradować mogły! Widzieć swego 
rozumu skromnego owoce w misterne mowie Ojca Świętego i Kollegium Kardynalskiego! 
przystępne wszystkiej elicie globu. Dozgonna wdzięczność moja zbyt nikłą jeszcze byłaby tu 
zapłatą. 
Ściska Lucchesiniego, całuje 
LUCCHESINI 
Nie uwierzy Książę Biskup, jaką ja w wnętrznościach serca czuję radość z widoku tego uznania. 
Cały mozoł długich wieczorów opłaca ta jedna chwila dubeltowo 
Całują się i ściskają 
e massimamente. 
Mowiński wchodzi z lulką w zębach i z kapeluszem słomkowym w ręce 
BISKUP 
nadal wzruszony 
Polskiej mowy się nauczył, żeby Krasickiego bajki tłumaczył! Toż ja o takowym zaszczycie i 
nie zaśniłem nigdy. Dla swoich się to pisało, ot żeby czas dłużący się skrócić. Po prostu dla 
rymem zabawienia! Kunszt się uprawiało dla kunsztu!... żeby język polerować, żeby przy-
jemność mieć... Ot z tym jegomością, co go pan markiz widzisz... Podejdź no bliżej, panie 
Michale. 
Mowiński zbliża się mniej chętnie, wyjmuje lulkę z ust 
BISKUP 
przedstawiając ich wzajem 
Oto jegomość Michał Mowiński, nobile z ziemi malborskiej, mój lektor, camerlengo, amanuensis 
biblioteki, podstoli, majordomus, totumfac, secretarius! collaborator et omnia.Niejeden 
rym z jego Jowiszowej wyskoczył głowy, jak Pallas pełny i piękny. 
LUCCHESINI 
rękę podając Mowińskiemu 
Miłym mi nad wyrażenie dzień poznania collaboratora, poety, którego wielbić i translatować 
już nauczyłem się. 
29

MOWIŃSKI 
jeszczesztywnie 
Translatować? 
BISKUP 
do Mowińskiego 
A waszmość słuchasz jak wilk z Litwy tureckiego kazania. Patrzże i uwierz raz. 
Podaje mu książeczkę 
Jak tak dalej pójdzie, to moje bajeczki 
Wskazujeręką na fotele isofy 
jak i pana Lafontaina na krzesłach malować będą... 
MOWIŃSKI 
ogląda książeczkę najpierw z niedowierzaniem 
Ho... ho... nasze bajki po włosku... 
BISKUP 
ruchliwie i żarliwie 
Po włosku... Nasze bajki. Po włosku! Powoli będziemy sławni na cały glob, mój Mowińsiu! 
Już teraz są takowi markizowie, co po polsku się uczą i nas tłumaczą. 
MOWIŃSKI 
patrząc nieufnie to w książkę, to w Lucchesiniego 
Czary czy co u diaska?... Pan markiz? 
LUCCHESINI 
staje z boku i mówi wesoło i jakby jeszcze z trudem 
Mnie to kadzą rzekł hardo do swego rodzeństwa Siedząc szczur na altare podczas nabożeń-
stwa. Wtem gdy się dymem kadzidł zbytecznych zakrztusił Wpadł sieur Mowiński z boku, 
markeza udusił... Hahaha... 
30

BISKUP 
za boki się od śmiechu biorąc 
Hahaha wpadł sieur Mowiński z boku!... 
MOWIŃSKI 
równieżśmiejącsię 
Haha... No, no... Bym na własne uszy nie słyszał... 
LUCCHESINI 
śmiejącsię 
Hehehe markiza udusił... Tak... tak... 
Do Biskupa, poważniejąc 
Ale nie tylko na włoskie je tłumaczyłem, Onoratissime! Ale i na francuski! Tak jest, i na francuski. 
A również i wzruszająco piękną Księcia Biskupa dissertacją o sonettach... Tak... tak... 
Ja wszystko, wszystko znam, co ksiądz biskup napisał, a signiore Mowiński pomagał. Z moją 
pomocą gloria warmijskiego abbate wejdzie w świat jak jutrzenka różanopalca nad wodami ! 
MOWIŃSKI 
który przeglądał książkę śpiesznie, teraz wzruszony wyciąga kordialnie prawicę do Lucchesiniego 
Gratias! gratias illustrissime Domine... Więcej mi i przez gardło przejść nie może, panie markizie. 
Zabieram książeczkę z pozwoleństwem X. Biskupa i idę rozkoszować się melodiami 
ucho pieszczącymi... w samotności. Jeżelim ja pokorny sługa choć ociupinkę, choć tyciutyńko 
pomógł czasem naszemu wielebnemu Apollowi polskiemu, to translacja na włoskie pana 
markiza szacownego tysiąckrotnie wynagradza mojego dowcipu auxylia . 
Zamiótł kapeluszem słomkowym po ziemi i wysuwa się ku drzwiom 
Gratias! Gratias Domine illustrissime. Servus Mościpanie... 
LUCCHESINI 
Va bene siniore... Mowiński. 
Z przesadną rewerencją mu się skłonił 
Hahaha 
Do Biskupa 
31

Bardzo miły starowina. Żywo mi przypomina dawne jakoweś wieki! tempi passati! Przed 
potopem... 
BISKUP 
Ebbene i mnie kontentuje, że ci się podobał, panie markizie... Bardzo to godny człeczyna, ino 
Prusaków za kannibalów ma!... Wszystko chciałbym by ci się podobało u mnie, tobie same-
mu nieba bym chciał przychylić choć fragmencik!... Do Heilsberga pana markiza biorę, chce 
czy nie chce par force! per fas et nefas. W czym tylko zechcesz pomocnym ci wraz będę. 
Rozkazuj, pisz, mów, komenderuj. Słucham jak na egzercyrce! 
LUCCHESINI 
Ależ Ekscellencjo. To, czego dokonałem, żywą mi sprawiło w pracy samej uciechę. Przecież 
Ś ja nawet nie spodziewałem się spotkać gdzie w życiu Wielebność Waszą. Republiką Polską 
zajmowałem się od lat kilku. 
Siada wygodnie 
Stryj mój chciał ze mnie wykroić nawet jakiegoś ambasciatore dla Polski, ale to spełzło na 
niczym. Nie miałem inklinacjów do stanu duchownego. To kariera powolna w dzisiejszych 
eposzach. 
BISKUP 
siadając również 
Aha... Aha... 
LUCCHESINI 
Może mój młodszy brat Caesare odda się życiu gabinetowemu i politycznym kabałom. Ja 
postanowiłem sobie pisać piękne dzieła, tłumaczyć piękniejsze i tylko Pięknu w ogóle sakry-
fikować swe siły. 
BISKUP 
O bardzo szlachetnie! I rozsądnie bardzo! Sprawy powszechne to nic, ino mętne i niepotrzebne 
źródło zgryzot i zawodów. Ledwie się polityczności dotkniesz, już masz ręce oparzone. 
Jak najdalej od tego, jak najdalej. Ja sobie zawsze powtarzam za naszym Kochanowskim: 
Niech drudzy za łby chodzą, a ja się dziwuję. 
LUCCHESINI 
Wyśmienita maksyma Ekscellencjo! Wyśmienita! Jakby ją sam święty Epikur komponował. 
Niech drudzy za łby chodzą, a ja się dziwuję. Hahaha... Otóż teraz i mnie los potoczył 
szczęśliwą okkazję, żeby móc życie przeżyć, dziwując się z zakącia jak drudzy za łby cho-
dzą. Hahaha... 
32

BISKUP 
Tak? proszę, proszę. Mówże! Gdzie, jak i co? 
LUCCHESINI 
Miałem ja z Paryża do dworu Poczdamskiego list rekomendujący nieboszczyka pana de la 
Ronde d'Alemberta. Prezentował mnie biednego chudopachołka pan Fontana Królowi Jego-
mości. Podobałem się, to jest, jak tu mówią, miałem zaszczyt podobać się co nieco. 
BISKUP 
Ho... ho... nie co nieco. Rozmawiałem z królem kilkakrotnie o waćpanu. Zawsze wyrażał się z 
wielkim uznaniem dla jego bella conversazione. W czym mu napotakiwałem co się wlezie, i 
con piacere! 
LUCCHESINI 
cmoknąwszy wramięBiskupa 
Stokrotne, stokrotne dzięki. Otóż teraz rzecz jest taka... Byle mnie Ekscellencja dobrze zro-
zumiał. Na początku tego tygodnia długoletni lektor Króla Jegomości nazwiskiem... 
BISKUP 
Podpowiadając 
de Catt!... 
LUCCHESINI 
Tak, tak. Otóż pan de Catt wpadł nagle w dysgrację. Powodów nie znam. Opowiadają różne. 
Zda mi się, że trafiającym w sedno będzie ten: Fredericus Magnus czuje się już zgrzybiałym. 
Starość dokoła niego drażni go i wprowadza w irytację... Przeto zamierzył pono młodsze do-
bierać sobie otoczenie. 
BISKUP 
Tak, tak tu szepcą. Dysgracja pana kanclerza, demissio ministra von Zedlitz, świadczyłyby o 
tym. De Catt został skassowany po 29 latach służby jednym pociągnięciem pióra... 
LUCCHESINI 
Wesoło 
Tak... tak. Tutaj to idzie bez plezanteriów. 
33

BISKUP 
Ehe... Ministrów jak konie pocztowe zmienia się co stacja, skoro tylko zasapały się... 
LUCCHESINI 
Otóż, ja czuję siły w sobie, Księże Biskupie. Mam wiosen 30 i dwie. My Lucchesinowie 
zbiednłałaśmy szlachta. Rewenie moje może takie teraz jak u siniora Mowińskiego, nie więk-
sze. A tu trzeba się ratować, trzeba żyć, trzeba familię podupadłą podnieść! Ekscellencjo! Ja 
widzę to dobrze, że Wasza Wielebność jest tu obecnie persona piu gratissima u Króla. 
BISKUP 
A tak... Nie mogę się skarżyć... To, że Król pozwolił na budowę kościoła świętej Jadwigi, i to 
koło Operami i Arsenału! to, że mnie oddano poświęcenie tej świątyni, a nie kuzynowi królewskiemu, 
chełmskiemu biskupowi von Hohenzollern, to są dowody bardzo wielkiej konsyderacji. 
LUCCHESINI 
Tak... tak... 
Przyciszniej 
To by dowodziło jakichś... może jeszcze nikłych, ale już istniejących programów etablissowania... 
rzymskiego wyznania w Prusach... może... 
BISKUP 
Dyskretnie 
Appunto... appunto! Mówią o tym tu i ówdzie... Nie należy zbytniej kłaść temu wagi. 
LUCCHESINI 
Tak zapewne... Ale w każdym razie... To przymierze poufałych affektów z opatem Bastianim, 
teraz ta dla Waszej Książęcej Mości przyjaźń... Może i lepiej, żeby więcej osób rzymskiej 
konfesji aktualnie znajdowało się w otoczeniu króla. Nieprawdaż?... 
BISKUP 
nieco zdziwiony 
Ależ tak, tak. Nigdym o tym co prawda nie myślał... Żadnych nadziei w tym kierunku nie 
żywił... My się z Królem Jegomością spotykamy tylko na Parnasie. To nam gwarantuje har-
monię naszych uczuciów. Solamente in Parnasso. 
34

LUCCHESINI
Wstając
Ekscellencjo. Otóż ja, ja skromny translator rymów waszych i królewskich, ja scryptor na 
dorobku, ośmieliłbym się pretendować obecnie na stanowisko lektora Króla Pruskiego. 
BISKUP 
lekko zdziwiony 
Ależ... zda mi się nic łatwiejszego! Król Jegomość kilka razy mnie pytał, kogo brać. Zdaje 
mi się, żem mu nawet waszmość pana wymienił. 
Z dyskrecją 
Rywalów niewielu się znajdzie. Nie bardzo to zazdrości godna dignite.Trzeba mieć nieco z 
Hiobowych cnót w tym przypadku. Raczej umiejętnym słuchaczem być, nie biegłym lektorem. 
Haha... ale... 
LUCCHESINI 
Podniecony 
Ale dla mnie to marzenie nad marzeniami! Ekscellencjo! Z ubocza a z bliska widzieć jak się 
świat dyryguje! u takiego mistrza posiąść arkana politycznycn scjencjów toż szczyt rojeń 
młodocianych! Gdyby Wasza Książęca Mość słówkiem jednym zarekomendować mnie ra-
czył, odtąd zyskuje we mnie wasala i sługę wiernego, jak tylko Włoch, Toskańczyk nim być 
potrafi! 
BISKUP 
za rękę ujmując go serdecznie 
Bravo! i bene! Bene i bravo! Nie mówmy o tym więcej! Będę u Króla Jegomości z gratulacjami 
41 roku regencji! Nad wieczorem spodziewaj się markizie miłej nominacji. Mianuję cię 
ajentem familii Krasickich u boku Salomona Północy. 
Lucchesini całuje go ze wzruszeniem w oba ramiona i w rękę. Biskup go w czolo. W oknie, 
oparłszy się na framudze, staje generał von Bischofswerder, przechylony ku pokojowi. Rosły, 
lekko szpakowaty, sangwinicznych gestów jegomość, o zapalczywej a śpiewającej mowie(z 
saska), ubrany w mundur generała dragonów. Dość często zażywa tabaczki 
VON BISCHOFSWERDER 
wesoło, a trochę kpiąco 
Italia et Polonia semper fideles! Hehehe... Pakta zawarte na śmierć i życie... Hehe... 
35 

BISKUP 
spostrzegając go, wesoło 
A pan adiutant kochaneńki! Witamy mospanie. Prosimy, prosimy. Co tu porabiacie! Come sta 
Lei. Hahaha... 
Bischofswerder idzie od okna do drzwi i wchodzi witając się serdecznie 
LUCCHESINI 
kłaniając musię 
Tedy i Saksonia piękna przyłącza się do aliansu! 
BISCHOFSWERDER 
O se le piace! Lucchesini! Moje komplimenty. Żeby coć z tego wynikło, toby i Sasy pomogły. 
Naturalnie... Pyta się Książę Biskup, co tu porabiam? Ze stafettą na gębę od Następcy Tronu z 
Poczdamu do Staruszka. Spełniłem swoje i wracam. Wstąpiłem, żeby Księciu Biskupowi zło-
żyć gratulacje za wczorajsze jego odkomenderowanie do generalnego Magazynu Nieśmiertel-
nych, no... no do Akademii. Hehehe... 
LUCCHESINI 
Zdziwiony 
Do Akademii, tak? O tym jeszcze nie wiedziałem... do Akademii kunsztów?... 
BISKUP 
z zadowoleniem 
Tak... tak... Wczoraj... w nagrodę moich skromnych merytów literackich zostałem jej honorowym 
członkiem. Głównie za Historię napisaną. 
BISCHOFSWERDER 
Eh, głównie za to po prostu, że Książę po niemiecku dzieł swych nie koncypuje, dostał się 
między te gawrony... 
Siada naprzeciwko zwierciadła 
LUCCHESINI 
Ależ panie jenerale! Jak można tak mówić o Areopagu najświatlejszych mężów Berlina! 
36

BISCHOFSWERDER 
klepnąwszy Lucchesiniego w kolano 
Najświatlejszych, najświatlejszych!... To we Wiedniu drogi markeze trzymają naszych kujonów 
uczonymi! Jedyny przymiot naszej Akademii jest ten, że w niej tylko pięciu Prusaków 
wygniata nowe adamaszkowe fotele, a że reszta obcy! 
Ręką machnąłlekceważąco 
BISKUP 
Ależ, mospanie generale! Cóż to za malicyjny humor! I to dzisiaj! Jakże można tak obśmie-
wać naszych Nieśmiertelnych. 
LUCCHESINI 
Przecież to ciało poważnie uczone! Myśliciele! chluba stolicy... Luminarze! 
BISCHOFSWERDER 
siadając wygodnie 
Pan markiz raczy sobie żartować. Nasza Akademia i uczeni? Myśliciele? Którzy myśliciela-
mi? Gdzie między nimi luminarz? Czy te wybrakowane Francuziki, polecone przez nieboszczyka 
d'Alemberta, z tej sorty, o której mówią w Paryżu: dobre dla Północy. Tak? Czy ten 
pan, co od pięciu lat komety czeka i doczekać się nie, może. Może p. Forney? Może pan... 
LUCCHESINI 
A pan minister Hertzberg czemuż opuszczonym?... O... 
BISCHOFSWERDER 
Aha... graf Hertzberg podoba się panu markizowi. 
Z ironią 
Ooo, ten to bardzo uczony. Całe dnie i noce w archiwach siedzi, w szpargałach i foliantach 
węszy, ściąga, zszywa, byle tylko wykrętnymi wywodami, ekstraktami rezonowanymi wy-
kazywać, że kradzież nie jest kradzieżą, rozbój nie jest rozbojem, łupiestwo nie łupiestwem, 
zdrada nie zdradą! Bardzo piękny species uczonych, całkiem w berlińskim fassonie. 
Do Krasickiego 
To teraz Księcia Biskupa kolega w Akademii. Winszuję! gratuluję, ale zazdrość jest mi 
affektem obcym... 
37

BISKUP
Dawnom ja to już zaobserwował, że pan jenerał wszystkim tutaj przyganiasz i żółcią bryzgasz 
juvenalską po ścianach tego czarownego asylum. Młodości starość nigdy nie dogodzi... Już 
nawet na Instytut się ciskacie!... no, no. 
BISCHOFSWERDER 
kpiąco 
Na Instytut. Na akademików. A cóż znowu tak nietykalnie świętego ta Akademia! Taka sama 
trzoda niewolniczych subiektów, jak każda tutaj inna. Odkomenderują dwóch filozofów do 
sadzenia morw, to sadzą, każą rury w parku zakładać oratorom, to zakładają. Wyjdzie jednego 
pięknego dnia rozkaz, aby Jaśnie Oświecona Królewska Akademia wydała oficjaliter memoriale 
przeciw franc-massonom i deistom, i memoriale nad wieczorem jest gotowe! przez 25 
perukarzy sygnifikowane jak się patrzy. Tfy! nie uczeni to są, nie rycerze nauki, nie! zwykłe 
gminne służalców dusze... 
LUCCHESINI 
No, no... To że Akademia oświadczyła się przeciwko deistom, to wyznam mości adiutantowi 
tylko za nią by przemawiało... 
BISKUP 
Chyba nie ma dwóch opiniów w tej materii... 
BISCHOFSWERDER 
zapalczywie 
Upraszam nie chwytać mnie łaskawie za ostatnie słowa! Księciu Biskupowi dobrze wiadomo, 
że my! właśnie my! to jest otaczający Jego Książęcą Mość Następcę Tronu najkategoryczniej 
przeciw deistom występujemy. Dla naszej generacji rozum bynajmniej nie jest wszystkim! 
Nas blask czczego poloru i oświeceń nie łudzi ni mami. Nasz świat, to nie tylko ślepa materia 
i ślepa forsa! O właśnie nie! Ale oni, tamci, te upodlone rojalisty, te grzyby uczone! te w perukach 
półgłówki, czemuż to nie mają odwagi przy swoich uprzeć się maksymach? Na 25 
Akademików, zaręczam, że dwa tuziny wierzy tylko w starego Fryca i w nowe frydrychsdory 
Rezon, Rezon! rezon wrzeszczeli całe życie! Nic ponad rezon! 
Z krzykiem 
Ale jak z tutejszej nory wyjdzie rozkaz, żeby in corpore wyparli się całego życia maksymów, 
to się wyprą. Tfy! do kroć sto tysięcy kartaczy. Tfy, tfy! 
38

BISKUP I LUCCHESINI 
mitygując go 
Ależ ciszej, ciszej! Panie jenerale! 
BISKUP 
Waszmość zapominasz, że Król Jegomość o pięć stancji stąd. Jak można! 
LUCCHESINI 
przycisznie 
Zdało mi się nawet, że w tym pokoju przy stołowej nawet coś się ruszyło. 
BISKUP 
Strapiony 
Popatrz panie markizie! popatrz. 
Lucchesini bieży do drzwi i tam głowęwychyla 
BISCHOFSWERDER 
Odsapując 
O pardonowanie mi proszę Wielebny Księże Prałacie. Czasami już wszyscy tracimy cierpli-
wość... Ot i wtedy się... 
LUCCHESINI 
Wracając 
Chwalić Boga, nie ma nikogo ani tu, ani w stołowej sali W każdym toli razie... 
BISCHOFSWERDER 
Kończąc 
Lepiej miarkować swe stentory... Ma pan markiz słuszność... Maszka nigdy nie psuje rysów 
twarzy... Książę Biskup twierdzi, że ja żółcią bryzgam po tych ścianach... Nie ja jeden! admirantów 
starego regimu jest już garsteczka... po prostu rozbitki, ostatki. W Sans-Souci coraz 
ciszej... samotniej... 
Patrzy wokół z pogardą 
39

Nikomu nawet bryzgać się nie chce żółcią po tych uroczych ścianach. 
Innym tonem do Biskupa 
Czy Księciu Biskupowi naprawdę tak się podoba to Sans-Souci na Viniach? 
BISKUP 
Zapytanie dalibóg że dziwaczne. Jakżeż mi się nie ma podobać Chateau, w którym tyle, tyle 
nieocenionych skarbów geniuszu i gustu znalazło swe piękne, iście monarsze przytulenie... 
BISCHOFSWERDER 
Czy Książę Biskup u nas w Dreźnie był? Bruhlowskie pałace, dziś niestety zniszczone przez 
barbarię, jeszcze nietkniętymi, nie zbezczeszczonymi oglądał? 
BISKUP 
To nie. Widziałem je już po wojnie. 
BISCHOFSWERDER 
cedząc półgłośno 
A ja je dzieckiem pamiętam... I dlatego mnie te ściany tutaj wcale czarownymi się nie wydają. 
Plułbym na nie żółcią, nie wzdragając się ni chwili. Pan Knobelsdorff, który to budował, 
znienawidził właściciela Chateau tak bez pamięci, że tu każda cegła nosi na sobie signum 
przekleństwa. A te małpie malowidła, czegóż dowodzą, jak nie malicji małpiej? Możeż się 
zapamiętała złość 
Wskazuje z obrzydzeniem na ściany 
człowieka jeszcze o krok dalej posunąć, jak w tak szczegółowym najbliższemu przyjacielowi 
dogryzaniu? 
Podnosi koszyk do papierów z małpkami 
BISKUP 
surowo, wstając z fotelu 
Mospanie jenerale hamuj się! W mej społeczności nie pozwalam uwłaczać, i to nieobecnym. I 
to takim! 
BISCHOFSWERDER 
kłaniając się ironicznie 
40

Przebaczenia! Tysiąc razy przebaczenia! Już się nie zapomnę... Przyznaję ze smutkiem, że 
jestem gorszym poddanym od Waszej Wielebności... Ale swojego wywodu dokończę... Mo-
gę?... 
BISKUP 
Słuchamy obadwaj z markizem Lucchesinim, proszę. 
Poważnie 
Atoli bez dygressji w tamtą stronę, 
Ręką wskazał na drzwi 
przypominam. 
BISCHOFSWERDER 
Do usług Waszej Wielebności. Więc tedy te osławione! nieocenione skarby geniuszu... 
Owszem, nie przeczę, jest tu ich sporo. Wśród nich fałszowanych kunsztyków także moc 
wielka. Ale co tu istotnie powabnego, to wszystko kupione w masie po kardynale Polignacu... 
Lub pan Gockowsky gustem swym dostarczył. 
LUCCHESINI 
Tak, to się widzi. Francuskiego kunsztu obiekta przeważają. Atoli cóż z tego? Tak jest wszę-
dzie... Albo włoskie, albo... 
BISCHOFSWERDER 
Cóż z tego? Otóż to z tego, że co tu obca ręka zrobiła, to Piękne, a co miało szczęście podo-
bać się personalnie Jego Królewskiej Mości, to wszystko... Aha, bez dygressji... proszę. 
Wskazuje na kobierzec 
Widzi Książę Biskup ten kobierzec? 
BISKUP 
Widzę. Zawsześmy się dziwili, że tu takie pokładziono. 
BISCHOFSWERDER 
Otóż takie szkarady wyrabia faworyzowana królewska manufaktura. We wszystkich pokojach, 
tu, w Poczdamie, w Berlinie, porozkładano takie szmaty. I człowiek musi po tym stąpać 
i na to musi patrzeć, a Pan Bóg to widzi cierpliwie i nie grzmi do kroćset stu kartaczy. 
Biskup śmieje się wesoło, Lucchesini także 
41

BISCHOFSWERDER
Tak, tak. Ich Mościom łatwo się śmiać. Ale ile myśmy kompromitacji nałykali się za te paskudy, 
któż policzy. 
Kopie w złości nogami w kobierzec 
Kiedy filozofowie paryscy i admirałowie brytańscy i markizowie włoscy lub biskupi polscy 
Z ukłonem 
przyjeżdżają i dziwią się, że wśród dzieł ozdobnych kunsztów wszędzie tu i w takie można 
wdeptać brzydactwa... jak to... 
Skopał kobierzec; oczy jego padły na kominek 
O... Albo i ta porcelana... 
Zrywa się i biegnie 
BISKUP 
z uśmiechem 
Oj, oj, cóż znowu będzie! 
BISCHOFSWERDER 
podbiega gorączkowo do kominka 
Pokażcie mi Mości Panowie drugi królewski Chateau, w którym obok takich cudów... 
Chwyta za duże białe wazy 
obok takich cacek, jak z Meissen, obok takich kunsztyków z manufaktur Gockowskiego po-
stawią wam bez rumieńca wstydu takie skorupy jak to!! jak to! 
Wziął dwie paskudne wazy z kominka i biegnie, przewracając po drodze koszyk, od Krasickiego 
do Lucchesiniego, od Lucchesiniego do Krasickiego 
o! taką glinę murzyńską! takie fuszerki barbaryjne! 
LUCCHESINI 
W istocie rzeczy trudnoż sobie szpetniejsze naczynia wyimaginować. 
BISCHOFSWERDER 
z ogniem i eksklamacją 
42

A widzisz mości markizie! Trudno szpetniejsze wyimaginować 
Wywija naczyniami w powietrzu 
A właśnie w tym roku Akademii rozkazano listem pochwalnym zaszczycić tę manufakturę 
obrzydlistwa płodzącą! Każde małżeństwo żydowskie musi sobie pod karą takie wazoniki 
kupować przed pobraniem. A pana Gockowskiego manufakturę ominięto! ominięto! 
Podnosi w górę wazy i już je chce o ziemie rzucić 
Ale ja! Ja! Jan Rudolf von Bischofswerder przeciwko głupiemu orzeczeniu bandy akademickiej 
niniejszym uroczyście protestuję... 
Zamierzył się, by stłuc wazy. Biskup i Lucchesini podbiegają szybko 
BISKUP 
Na Boga. Opamiętaj się mospanie! 
LUCCHESINI 
Che c'e questo? Mości adiutancie! Raczcież zwątlić porywczość! 
BISKUP 
Kiedyż nie twoimi te wazy mości Bischofswerder. Jakże Ś byś mógł! 
BISCHOFSWERDER 
Nie! nie puszczę z rąk! Ja je muszę stłuc. Muszę stłuc! To moja remonstracja. 
Chce imsię wyrwać 
BISKUP 
Wesoło 
To tłucz sobie generale, ale w swoim domku! u siebie! 
BISCHOFSWERDER 
w półpasji, półśmiechu 
Wszędzie tłukę, gdzie dopadnę, chwalone przez Akademię obiekta... 
BISKUP 
Ja toli w mojej kwaterze nie pozwalam. 
43

Usiłuje mu wyrwać wazę 
BISCHOFSWERDER 
Właśnie, że Książę Biskup powinieneś. 
Wyrywa się 
Z tej samej Akademii jeden członek premiował taka szkaradę, 
Krzycząc 
a drugi mędrzec udowadniał memoriałem słuszność annektowania polskich prowincjów! 
BISKUP 
szamocząc się z nim, już w złości 
Ależ oddaj mości generale... Co to ma jedno z drugim? Szwankują zmysły czy co? 
LUCCHESINI 
śmiejącsię 
Jegomość adiutant do formalnej bitwy chcesz nas przymusić... 
Szamotają się z nim, co się zowie 
BISCHOFSWERDER 
wpół wesoło 
Nie oddam, nie oddam! Muszę stłuc! Muszę zaremonstrować... Ja za manufakturę Gockowskich 
się mszczę! Tam są werkmeistry z gustem! Tam to robią według Delftu, według Sewru, 
według miśnieńskich wzorów... z delikatesą. A to niech przepada! Niech ginie! 
Już chce rznąć o ziem wazami, kiedy Lucchesini nagłym zgrabnym ruchem obie wazy mu 
wyrywa. Przed drzwiami właśnie pokazuje się całe gronko towarzystwa. Więc pierwsza pani 
generałowa Skórzewska, ku pięćdziesiątce przechylająca się, ale jeszcze wielkiej urody dama, 
w satynowej czarnej robie półżałobnej, w czarnym kapelusiku a la Geoffrin słomkowym, szerokim 
rondem ocieniającym bladą, ale niezwykle myślącą twarz z przylepionymi tu i ówdzie 
mouche-decouchami; w rączce wachlarzyk z piór czarnych. Podnosząc uroczo sukienki 
wchodzi po stopniach do pokoju, niepomiernie zdziwiona tą sceną. Za nią dwie panny Gockowskie 
właśnie zamykające umbrelek od słońca. Obie jakby w jednym wieku. Obie w cynamonowych 
jasnych sukienkach z pompadurkami wiszącymi u pasków. Obie w rękach 
dzierżą wielkie bukiety kwiatów z długimi wstęgami w czarno-bialym kolorze. Obie bliźnia-
czo do siebie podobne, atoli całkiem odmienne. Kunusia bledsza, oczy ma rozmarzone, a w 
gestach oddanie się losom i czułość niezmierzoną. Justyna wyższa, żarzące oczy jak tarki, 
44

włosy ciemniejsze; czupurnosć, zaczepność i śmiałość każde jej poruszenie odznaczają. Przy 
nich widocznie rozmiłowani Tadeusz i młody von Zieten, krępy, niski młodzieniec w mundurze 
korneta huzarów, z urody brzydal. Młodzi zostają przed drzwiami, nieśmiele tylko zaglą-
dając od czasu do czasu w przerwie miłosnych przekomarzań. Lucchesini wazy na kominku 
układa. Pan Bischofswerder śmieje się rubasznie i sapie spacerując... 
SKÓRZEWSKA 
Tysiąc komplimentów Waszej Wielebności... 
Pozierając naokół 
Doprawdy jednak... tego co się tu... dzieje i odgadnąć mi trudno przyczynę... Hahaha... 
BISKUP 
w lansadach podchodząc 
Do stópek się ścielę generałowej dobrodziejki... 
Całuje w ręce Skórzewską, ona jego w sygnet na palcu 
Temu coś tu mościa pani obaczyła nie jam przyczyną. 
Lucchesini i Bischofswerder składają ukłony 
SKÓRZEWSKA 
Spodziewam się. Spodziewam się. Widząc naszego berlińskiego Cagliostra, domyślam się 
natychmiast, kto tu tumult wszczął. 
BISKUP 
Wesoło 
Pan de Lucchesini świadkiem, jak chciał tu adiutant gorączka ni stąd ni zowąd tłuc wszystką 
porcelanę. 
Spostrzegając dziewczęta 
A! są i nasze mamselle z bukietami. 
Idzie ku dziewczętom. 
Lucchesini, ustawiwszy wazy na komodzie, podchodzi do generałowej dla pocałowania rącz-
ki 
45

BISCHOFSWERDER 
również podchodząc z wielką gracją całuje w rękę generałową 
Wszystką? Nie wszystką bynajmniej pani Marianno! Tylko te patentowane! premiowane! 
garczki! Sumituję się! Waz, które się fabrykowały pod okiem ojca tych porcelanowych anio-
łów 
Wskazuje na panienki w głębi 
i tknąć bym się żołnierską mą łapą nie ośmielił! Właśnie że ubodła mnie krzywda, jaka się 
dzieje rodzicielowi tych pani generałowej pupilek. 
SKÓRZEWSKA 
do Bischofswerdera 
Krzywda? Jegomości Gockowskiemu? Ależ skądże znowu! Nie wiadomo chyba generałowi, 
że już podpisana pono nominacja naszego bankiera na tajnego finansowego radcę korony? 
Siada. 
Książę Biskup w drzwiach na progu z dziewczątkami dialnie się przywitał i rozmawia 
BISCHOFSWERDER 
Tak? Nie wiedziałem nic o tym. 
Zironią 
Więc chcą w ten sposób wymazać iniurię,jakiej doznał od Akademii! Czyli też takowym zaszczytem 
pragną wreszcie przyniewolić do sprzedania rządowi porcelanowej manufaktury na 
Lipskiej? Coś się za tym głaskaniem Gockowskiego w każdym razie skrywać musi... 
SKÓRZEWSKA 
siadając na sofie tuż z frontu 
Motywów bliższych... kryjomych nie znam mości generale. Wiem tylko, że dawno już chyba 
na to zasłużył co w Palmyrę Berlin nam przekształcił. 
BISCHOFSWERDER 
Ależ oczywiście! Od ćwierć wieku! 
LUCCHESINI 
Pozwólcie państwo, że tu już was zainterpeluję, o ekskuzę prosząc. Od tygodnia mam zaszczyt 
bawić tu gościem, a już wielokrotnie obiło mi się o uszy nazwisko tego Polaka. Gdzie 
tytuły do renomy pana Gockowsky? Avrebbe la bonta d'informarmene. 
46

SKÓRZEWSKA 
wskazując Lucchesiniemu dziewczęta 
Przede wszystkim tych dwóch gwiazdeczek ojciec to szczęśliwy... o!... Atoli nie Polak już 
panie markizie, choć w Polsce jeszcze jego kolebka stała i po polsku pierwszych pacierzy się 
uczył... 
BISCHOFSWERDER 
I by ciekawość pana markiza uciszyć, ja go objaśnię: jest to jeden z tych immigrantów, jakich 
u nas Bogu dzięki pełno. Dla luterskiej konfesji familię prześladowano w Sarmacji. 
Kpiąco 
A myśmy tu wszystkich prześladowanych wabili i wabili, hugenotów z Alzacji, protestantów 
z Salzburga! Byle tylko mieć choć coraz więcej poddanych. Haha... Tak, tak. Okazało się, że i 
z tolerancji zysk może być pewny i niemały. 
Wyjmuje tabakierkę złotą 
Jegomość markiz tabaczkę lubi?... 
LUCCHESINI 
Nie nałogowo, aleć czasem. 
BISCHOFSWERDER 
dogenerałowej 
Upraszam szczypteczkę... muszek... nosek czyści... 
Skórzewska dla śmiechu zażywa 
O tak... A pan markiz... 
Podaje tabakierkę Lucchesiniemu 
Ładna tabakierka nieprawdaż?... 
LUCCHESINI 
biorąc tabakierkę do rąk z admiracją 
Skromne to przezwisko ładna! Śliczna! Juwelierskie arcycacko! 
47

SKÓRZEWSKA 
O tak... Ja już poznaję robotę... 
Wstała 
BISCHOFSWERDER 
Śliczne? Arcycacko? Ehe... Ano widzisz panie markizie. Dlatego śliczna, bo to robił jeden z 
refugies francuskich, majster z Sedanu... tak, z miasteczka Sedanu, a teraz z Lipskiej ulicy. 
Pierre Fromery się wabi. A miniaturka ładna, co? 
LUCCHESINI 
Oglądając 
Król August, serc pogromca. 
BISCHOFSWERDER 
A tak, nasz król August. To znowu Śliwicki pinksit, także z egzulantów, Polak jeden zniemczony. 
Król ma jego roboty panią Orzelską... 
Złośliwie 
na pamiątkę pewnego... z czasów młodości... tak... stosuneczku... co prawda fatalnie... 
SKÓRZEWSKA 
wachlarzem musnąwszy go po ustach 
Dosyć już, dosyć, gaduło nieskromna. Gość włoski o jegomościa Gockowskiego się pytał. A 
jenerał mu o wszystkim innym opowiadasz. Otóż tych dziewczątek ojciec to król fabriquantów 
nadszprewskiej rezydencji. 
BISCHOFSWERDER 
Wolno mi dodać pani Marianno, że i pierwszych naszych industrii... fundator! 
SKÓRZEWSKA 
Tak, tak! I pierwszy industrii fundator! Jego to było ambicją, by z Berlina zrobić to, co posia-
dały szczęśliwie Lyon, Bruksela, Birmingham. On pierwszy etablował tu rękodzielnie genu-
eńskiego atłasu! On pierwszy założył fabrykę porcelany... na wzór saskiej! 
Biskup wraca od panien 
48

BISCHOFSWERDER
... I jego to geniuszowi entreprenerstwa pryncypalnie zawdzięcza król Fryderyk estymę i Medyceusza, 
jakiej zażywa we współczesności... 
Tabakierką wskazuje na Danaęz łabędziemnaścianie 
Co tu z obrazów niefałszowanych wisi na ścianach, wszystko to Gockowski dostarczył i wy-
brał swym gustem... A to mało! Ten fabriquante jest zarazem obywatelem jak by w rzymskim 
starodawnym fasonie... 
LUCCHESINI 
Zdziwiony 
Proszę... ja proszę... Nigdy bym nie był myślał!... I to zwykły bankier industrialista?... 
BISKUP 
rękę kładąc mu na plecach 
Tak... zwykły... Ale temu zwykłemu fabriquantowi cały Berlin winien swe egzystowanie. 
Wyprosił on to wszystko u generała Todlebena, przed zniszczeniem hord Kozaków i Wę-
grów! lat temu będzie ze dwadzieścia! Berlin zdobyty przez Rossjanów ocalił! 
BISCHOFSWERDER 
z egzaltacją 
Ee, co tam, furda Berlin panie markizie! On moje rodzinne miasto! Lipsk umiłowany ocalił 
znów przed furią pruskiej infanterii! Kiedy Król Jegomość nałożył na te saskie Ateny kontry-
bucję olbrzymią, on, on jeden podjął się gwarancji za lipską kontrybucją! Półtora miliona talarów 
wziął na swoje barki i Lipsk mój ocalił! Złoty człowiek! 
BISKUP 
O tak! Niepospolity zaszczyt czyni on swej profesji. No i naszemu narodowi, z którego się 
wywodzi. Ale też sobie wszystkich szacunek i ufność zyskał! Dość markizowi powiedzieć, że 
nawet pani Skórzewska, tu przytomna, zaangażowała swe kapitały w jego entreprezy. 
LUCCHESINI 
Czy być może? Pani generałowa? 
49

SKÓRZEWSKA
A tak... Ale nie kapitały! Część funduszów jeno... i nie ja jedna zresztą... Zdołałam do tego 
przekonać i wiele innych familiów tutejszych. Nawet sam Książę Pruski przecież proteguje 
pana Gockowskiego... 
BISCHOFSWERDER 
Tak, tak. Attestuję. Jego Książęca Wysokość Pan Następca Tronu bardzo żywo zajmuje się 
entrepryzami nowych rękodzieł. Chcemy was wszystkich Włochów, Anglików, Francję w 
kozi róg zapędzić. 
Drwiąco 
Tymczasem już i fuszerka nasza jest bez konkurencji. Haha... 
BISKUP 
śmiejącsię 
Zaczyna się na nowo... Dobryś... 
BISCHOFSWERDER 
przerywając mu 
Fuszerka z eksceptem wszystkiego, co wyrabiają zakłady Gockowskiego. Zresztą... jak do-
skonałymi są Gockowskie wyroby 
Wskazuje na wazy 
przekonać się pan markiz mogłeś po tych dwóch i tych dwóch, co się ku nam zbliżają... Ha-
ha... Dixi... Pora mi teraz wracać do Poczdamu... 
Kłania się. 
Panny z oficerami wchodzą do pokoju 
LUCCHESINI 
Zaiste piękne jak dwie gracje. 
SKÓRZEWSKA 
Do Biskupa 
I nam pora Mości Książę pomyśleć już o tych gracjach... Trzeba dziś kuć żelazo póki gorące...
50

BISCHOFSWERDER 
szastając nogami 
Żegnam. Żegnam. Do zobaczenia wieczorem przy souper uroczystym. 
BISKUP 
doSkórzewskiej 
Zaraz złożymy naradę wojenną. 
Do Bischofswerdera 
Żegnam, żegnam mospanie jenerale. Jego Książęcej Wysokości proszę wyrazy rewerencji. 
BISCHOFSWERDER 
u progu 
Nie przepomnę, nie... Kłaniam Księciu Biskupowi... 
LUCCHESINI 
do Biskupa z ukłonem 
I mnie żegnać się przyjdzie. Wracam do pracy swej Ekscellencjo... 
BISKUP 
I waszmość odchodzisz markizie... 
LUCCHESINI 
Wracam do mej kwatery translatować zachwycające satyry. Wieczorem przyniosę nowe próby 
mego kunsztu. 
Całuje Biskupa w rękę 
Waszej Ekscellencji najniższy sługa. 
BISKUP 
w objęcia go biorąc 
Łaskawyś nad miarę kawalierze... Zaiste słodką przytomność twoją u mnie chciałbym mieć 
nieprzerwanie. Nie wiem jeszcze, w jaki kształt wdzięczność moją dla waszmości ubiorę, ale 
to wiem, że... że... le saró molto riconoscente... dobrze? Ha! Ha! 
51

LUCCHESINI 
Certamente Ekscellencjo... Doskonale... 
Przyciszniej 
A słówko z ust Księcia Wielebnego do Króla Jegomości fundamentem będzie całej przyszło-
ści mojej... Żegnam... Addio... 
BISKUP 
Addio caro markeze. Nie jednym słówkiem, ale potokiem wymownym nakłonię ucho monarsze... 
Powtarzam. Nad wieczorem spodziewaj się waszmość gabinetowej pieczątki... 
Odprowadza aż do drzwi 
Addio! alla sera! 
Lucchesini wyszedł. Pani generałowa od młodych przechodzi do Księcia Biskupa. Panienki 
bukiety kwiatów pokładły na stoliku środkowym 
BISKUP 
wracając do pani Skórzewskiej i dziewczątek 
Wybaczże piękna pani biskupowi jego względem niewiasty opieszałość... Musiałem żegnać 
młodzieńca, który moim wierszykom w świat drogę toruje... na włoski język tłumaczy me 
bajki i satyry... Teraz jestem już całkowicie na wasze usługi... 
SKÓRZEWSKA 
siadając powrotnie na sofie 
Na włoskie tłumaczy? O to pięknie!... to zaszczytnie!... Teraz musimy tu jednakże ułożyć już 
raz plan kampanii natychmiastowej... Siadajcie panienki! 
Do Biskupa 
Affekta tej czwórki dłużej nie dadzą się utaić w skrytości. 
BISKUP 
siada obok Skórzewskiej 
Siadajcież synogarliczki i słuchajcie. 
Do Zietena i Krasickiego 
A wy synkowie Marsa bądźcie w pogotowiu wojennym. 
52

Panienki skromnie siadają vis-a-vis przy stoliku. Obaj oficerowie stają nachyleni nad ich 
krzesełkami. Justyna z trudem to chichot, to kasłanie powstrzymuje. Kunusia smętna i blada 
SKÓRZEWSKA 
wachlarzem grożąc 
Justynka niech nie kasła i niech mniej chichocze! Kunusia niech się roześmieje. 
Justyna sznuruje ustek, Kunusia próbuje się uśmiechać 
BISKUP 
O tak. Tak będzie dobrze. Otóż moi oficjerowie. Zaciągałem ja wczoraj języka, jakie to wy 
obaj macie szanse na te mariaże... Nie będę taił przed wami, że niezbyt wielkie... ale i niezbyt 
znowu małe... 
JUSTYNA 
wyrywając się 
Wiadoma rzecz, że Król Jegomość miłości nienawidzi! 
SKÓRZEWSKA 
Grożąc 
Cicho waćpanno! Nie pytanaś. 
BISKUP 
ciągnąc dalej 
Niezbyt małe, zważywszy primo: dzisiejszy dzień rocznicy, secundo: to, że petentami są: jedynak 
generała Ziefena, przyjaciela królewskiego, a drugim mój bratanek, tertio: że petentkami 
są córeczki jegomościa Gockowskiego, quarto: że wedle papierów nadeszłych z ojczyzny 
Gockowscy ze szlacheckiego, rycerskiego gniazda wywodzą się. 
TADEUSZ 
wyrywającsię 
I pieczętują się Prawdzicem. 
53

BISKUP 
figlarnie grożąc mu 
Cicho siedź! Otóż zważywszy to wszystko... 
JUSTYNA 
A jeszcze quinto: że Książę Pruski za nami się ujmie. Obiecał najsolenniej. 
SKÓRZEWSKA 
Jużci pewnie, że i to rzecz ważna. 
BISKUP 
do Skórzewskiej ze znaczącą miną 
No, no... wedle aktualnej konstelacji... od czasu powrotu z Petersburga... to nie bardzo. 
Do dziewcząt 
Już to raczej, że pani generałowa Skórzewska za wami dzierlatki. 
KUNUSIA 
tkliwie całuje w rękę Skórzewską 
Oj to, to. 
Justyna rzuca się do drugiej ręki 
SKÓRZEWSKA 
wzruszona całuje ich w główki 
O moje .aniołki. Ja bym wam nieba przychyliła. Ja waszym serduszkom współczuję... Pomo-
gę co mogę! 
BISKUP 
do kawalerów 
Otóż to wszystko moi parafianie zważywszy wybieram się ja teraz uroczyście do Króla Jego-
mości, aby mu primo powinszować solennie 41 roku wspaniałych rządów, deinde tandem 
audacter et fortiter przedłożyć uniżone wasze prośby. 
54

KUNUSIA 
O nieba, nieba! co to będzie! Drżę cała! 
KRYSTIAN 
Byłbym tak śmiały i chciałbym od siebie wyrzec słówko. Czy wolno? 
BISKUP 
Ależ mości kornecie, toć o los twój sprawa. Mów śmiało. 
KRYSTIAN 
Otóż... Otóż po południu... koło drugiej... trzeciej spodziewamy się w Sans-Souci przyjazdu 
wielmożnego pana ojca... Tak... Otóż czy może nie byłoby rozsądnie, gdyby... razem Wasza 
Książęca Mość z moim papą... 
SKÓRZEWSKA 
A może. Zawsze to... co dwóch to nie jeden.. 
BISKUP 
Nie... Tak długo czekać nie można... Lepiej każdy z osobna... Odmowa spotka jednego... pójdzie 
w ogień drugi... Dostanie ten rekuzę, pójdzie pani generałowa... Tak... Zresztą... przy 
gratulacjach najłatwiej i o tym zacząć... 
SKÓRZEWSKA 
Tak, tak! Wasza Wielebność wie najlepiej! 
KRYSTIAN 
Tedy pozwalam sobie przeprosić, że ośmieliłem się... 
JUSTYNA 
do Krystiana z lekką irytacją 
Ależ nic waćpan złego nie uczyniłeś! Za cóż zaraz przepraszasz Krystianie! 
SKÓRZEWSKA 
do Justyny 
Justynko! Justynko! 
55

JUSTYNA 
Ech, bo doprawdy dobrodziejko on ciągle przeprasza i przeprasza 
. 
SKÓRZEWSKA 
Silence... Już dość... 
Do Biskupa 
Więc Książę Biskup idzie do króla... One zaś tu mają czekać spokojnie... Tak? 
BISKUP 
Tak... Tu przy drzwiach niech się obie ustawią z wiązankami kwiecia... Rozumiecie?... Chło-
paki w tyle... w pokoju. 
Wskazuje ku drzwiom 
Otóż... kiedy my z Królem Jegomością będziemy zwykłym południowym szpacjerem przechodzili 
mimo drzwi... wtedy król spostrzeże obie panienki tuż przed moją stancją czekające! 
Aspekt3 w Sans-Souci niebywały. Na łaskawe zapytanie, kto zacz? pięknie wyeksplikuję i 
obie sprezentuję... 
KUNUSIA
Mnie już teraz serce bije..
.
JUSTYNA
Ech, co tam znowu! Serce jej bije! Czego? Nie taki stary Fryc straszny, jak go malują. 
SKÓRZEWSKA 
Surowo 
Justyno! Jak ty się wyrażasz. Cóż to znowu za obyczaj! 
JUSTYNA 
Ale bo proszę mościa dobrodziejko cóż znowu jej tak serce bije. Że król, no więc cóż z tego... 
Taki sam człowiek jak inni... Tak samo je, śpi, szpacjeruje... Tyle, że stary. 
Wskazuje na Zietena 
A Krystiana papa jeszcze starszy ma 81 lat! A król tylko... no mniejsza z tym! 
3 Aspekt (z łac.)  widok. 
56 

SKÓRZEWSKA 
Już dosyć! Nie rezonu j, nie przeszkadzaj... 
BISKUP 
do Justynywesoło 
Oj to to!... Nie rezonuj, nie przeszkadzaj. 
Do oficerów 
A waćpanowie obaj cały czas będziecie tu stali... w cieniu... Dopiero, kiedy one gratulacje 
swe wyrecytują, król odpowie, wtedy i obaj wybiegniecie z pokoju i wszyscy czworo bęc w 
piasek... I jeżeli Fredericus rex na to się nie wzruszy... no to ja nie jestem dobrym biskupem... 
pani generałowa nie jesteś wdówką do wzięcia... 
Całuje Skórzewską w rączkę 
Justynka nie jest... figlarz!... 
SKÓRZEWSKA 
całuje Biskupa wzajemnie w sygnet 
Tedy rada wojenna skończona. 
Wstaje 
Dziateczki lube godzina wasza się zbliża. 
BISKUP 
wstając 
Tak, tak. A komu w drogę, temu czas... 
Do Tadeusza 
Podaj mi z komody te książki. Oto mój podarunek dla króla. 
Idzie ku gotowalni 
To są mego poprzednika na warmijskim biskupstwie, księdza Hozjusza Traktaty... 
Do Skórzewskiej 
Stare szpargały, ale rarogi, i mądre, bardzo mądre, hoho!... Dla Króla Jegomości w sam raz! 
Przeglądnął sięw zwierciedle
57

A! jeszcze insygnia orderów moich... Gdzież te? 
Oglądnął się na komodę... bierze czapkę z gotowalni 
Na stoliku nie ma... na komodzie nie ma... Pomóżcież dzierlatki... Justynko, Tadeuszu masz 
książki? 
TADEUSZ 
książki z komody wziąwszy, patrzy w nie z lekceważeniem 
Ale takie stare proszę stryja dobrodzieja... zżółkłe... Jeszcze się... 
KUNUSIA 
oglądając książki 
Ehe! jeszcze się Jego Majestat obrazi.. 
SKÓRZEWSKA 
Zdziwiona 
Stare książki jako prezent?... 
JUSTYNA 
Szukając 
Nigdzie tych orderów nie widać. Może by się obeszło bez nich? Nie? 
BISKUP 
Nie bójcie się! nie obrazi się! To 200 lat temu drukowali! Na jednej tam kartce więcej rozumu, 
jak w waszych główeczkach... Gdybyśmy byli mój Tadeuszu rad tego Hozjusza o mocnym 
rządzie usłuchali, bylibyśmy wykurowali polską Babilonię... A tak... 
Machnął ręką 
Ale gdzież te ordery do diaska?... Były przecież na stole już przygotowane... Zawsze je Mo-
wiński gdzieś wtłamsi. 
KRYSTIAN 
Szukający 
Nie ma i nie ma. Szukałem wszędzie... 
Zagląda pod komodę 
58

JUSTYNA
Eee, bo się raz obejdzie bez tych gwiazdek... Jeszcze może nadspodziewanie wcześniej Lew 
wyleźć z klatki... i co będzie? 
SKÓBZEWSKA 
Pierwszy raz coś mądrego rzekła Justyna! Mości Dobrodzieju: nużby tak król na szpacjer 
wcześniej dziś wychodził... Pospieszmy się!... Potem ordery się znajdą... 
BISKUP 
niezadowolony 
Ja wiem, że potem się znajdą! Tak nie lubię wychodzić bez orderów... jeszcze się król obrazi... 
Należą do pełnej gali... 
Wszyscy szukają po pokoju 
BISKUP 
Ha trudno... Jak pani każe... Niestety!... my rządzim światem, a nami kobiety... Słuchać trzeba! 
Ale Mowińsio reprymendę dostanie. 
Odbiera od Tadeusza książki 
Czekajże!... 
SKÓRZEWSKA 
stając przy nim 
Ja Księcia Biskupa podprowadzę. Usiądę sobie gdzieś blisko na ławeczce... 
KUNUSIA 
Oj nieba, nieba! Sprzyjajcie! 
Obie pary poważnieją i ku drzwiom podchodzą 
BISKUP 
książki ma pod lewą pachą, prawicą poważnie żegna się 
In nomine Patris et Filii et Spiritus Sancti. Amen... 
Zmierza ku drzwiom Ś do młodych panienek 
59

Wszystko wedle programu! Tu stać!... Wiązanki w ręce! Laurek!... Justyna!... Kunusia!... 
wiersz o ,,Wiośnie" nieboszczyka Klejsta!... Chłopaki buch brzuch w piach. Przy łasce Bożej 
rzecz się ułoży... 
Wyszedł, pani Skórzewska idzie za nim 
SKÓRZEWSKA 
odwróciwszy się, raz jeszcze do młodych 
Couraż! Couraż!... Kochajcie się nie żenowani teraz nami! I nie dajcie się!... 
MŁODZI 
jedno po drugim 
O nie damy się, nie! 
Obie pary zostają same, odprowadziwszy Biskupa i panią Skórzewską aż za drzwi. Kiedy 
wyszli tamci, zakłopotanie maluje się na młodziutkich twarzyczkach. Kunusia idzie szybko w 
róg pokoju za gotowalnie i tam dobywszy spod stanika medalik, całuje go gorączkowo i 
wzdycha. Justyna w lekkich podskokach wpada z powrotem do pokoju i zaczyna nucić 
Lalala... lalala... 
Nagle kaszlnęła... urywa... poważnieje... Zieten i Krasicki jako cienie suną za nimi. Zieten 
jeszcze raz ogląda wiązanki na stole. Krasicki chrząknął kilkakrotnie i stancji przy Kunusi za 
gotowalnią. Justyna z zamyślenia otrząsa się i lekko podbiega do sofki. Tu siada. Zieten za 
nią 
JUSTYNA 
Lekceważąco 
E, wielka rzecz! Choćby i nie, to co? Papa odkupił dawną majętność naszych przodków pod 
Chojnicami, to tam będziemy mieszkali i już. Dwór w Gockowie bardzo ładny. 
Wskazuje na Kunusię i Krasickiego 
Oni sobie wezmą lewe skrzydło... a my w prawym... 
KRYSTIAN 
Cicho 
Ale w takim Gockowie nie ma chyba garnizonu. Tam czarni huzarzy nie stacjonowani. 
60

JUSTYNA
To co z tego?... To będą. Zbuduje się dla nich kasarnię naprzeciw dworu. Papa to każe i już...
KRYSTIAN 
Służba nie w stolicy, nie przy Majestacie Jego Królewskiej Mości, to spostponowanie... to... 
JUSTYNA 
Więc cóż? To panu kawalierowi Berlina żal? tej czczej, zgiełkliwej, chaldejskiej Sodomy?... 
Co?... 
KRYSTIAN 
Ależ przenigdy! broń Boże!... Tylko... tylko my... my... z wyższej szlachty, rozumie panienka, 
winniśmy służyć tylko przy boku Monarchy... To przekazane obyczaje... tradycja. 
JUSTYNA 
To pan Krystian zrobi z nich wyjątek, I tam na wschodnich granicach można służyć królowi i 
ojczyźnie... 
Chrząka 
Oj joj! Jeszcze jak!... 
KRYSTIAN 
Zapewne, zapewne... ale tam... 
JUSTYNA 
Nie ma żadnego ale dla czułej duszy. Chyba waćpan znasz miłowania maksymy... Właśnie 
że tam dopiero życia naszego początek. Mnie blichtr Berlina obrzydł do krzty ostatniej. Jeszcze 
dawniej! dwa lata temu, rok temu, papa z nami wszędzie chodził, bywał... jeździł, do 
Zwierzyńca, pod Lipy... do Operów Teatru... Ale teraz! 
Machnęłaręką 
Czy waćpan kornet często bywałeś na siedzeniu w teatrze? Z lubością? 
KRYSTIAN 
Ja jeszcze nigdy nie siedziałem w teatrze. Nam młodym z kadetami nie było wolno. 
JUSTYNA 
Nigdy? W teatrze nigdyś nie siedział 
61

Ze wzgardą
To waćpan może nawet nie wiesz, co tam czynią... Otóż tylko tego jednego mi żal będzie, 
skoro Berlin opuścimy... 
Znaciskiem 
a opuścić musimy, jeżeli król na mariaże nie zezwoli. Tak... tak... 
KRYSTIAN 
z przerażeniem 
Jak to, więc ja miałbym ze służby kwitować? 
JUSTYNA 
Stanowczo 
A tak. Nie ma innej rady. Jeżeli w Gockowie nie ma huzarów, a ja w Gockowie chcę miesz-
kać, to waćpan kwitujesz z królewskiego surduta. To rzecz postanowiona. Nie mamy dłużej 
co dyszkurować w tej materii. Otóż... 
KRYSTIAN 
Ależ właśnie... Właśnie że w tej materii... Przecież ani rodzina moja... ani... 
JUSTYNA 
obojętnym tonem 
Tak... tak... Już dobrze, wiem... Jakże mi toli żal waćpana, żeś jeszcze nigdy nie był na teatrze. 
A czemu teraz nie bywasz mości Zieten? 
KRYSTIAN 
lekko zniecierpliwiony 
Ależ cóż mnie teatr obchodzić może panno Justyno!... Teraz, kiedy się nasze losy ważą. 
Zresztą... zresztą nam z gwardii nie wypada nawet bywać w takowym teatrze. 
JUSTYNA 
kpiąco śmiejąc się. 
Prawda! prawda, że to dla szarżów z gwardii miejsce zakazane. Toż tam wędrowne kome
dianty 
przedstawiają życie, jakim prawdziwie jest... Widzieliśmy z papą i Kunusią widowi
62

sko, w którym książę okazuje się zwykłym głupcem, jego szambelan mordercą, jedna kontessa 
jest obłąkana!... Straszne było, ale śliczne... Albo znowu inne, gdzie zbójce są, zbójce, a 
daleko uczciwsi od ludzi w pałacach... 
KRYSTIAN 
Wzgardliwie 
Tak... tak... podobno... Zbójce uczciwsi... Więc jakżeż my możemy tam przebywać, gdzie 
takie bezeceństwa okazują... i to z pozwoleniem zwierzchności! 
JUSTYNA 
odymajac wargi, obrażona 
O mości kawalierze... bezeceństwa?... Jeżeli my bywamy, to i wy oficerowie możecie chyba 
śmiało, choć wam i nie wolno... W Berlinie nic właściwie nie wolno. Kawy palić samemu nie 
wolno, bo zaraz wywęszą szpicle kawowi z fiskusa..Śmieciami w piecach palić nie wolno, bo 
na papier potrzebne. Pięknej roby z Paryża sprowadzić nie wolno. Za granicę pruską bez pozwolenia 
króla jeździć nie wolno. Jakby tak i w szczegółach posłusznym być wszystkiemu, 
toby nic, nic nie było wolno w tym mieścisku... helotów! niewolników! 
KRYSTIAN 
No a jednakże ludzie tu żyją wszystkiemu posłuszni! i są szczęśliwi... 
Słodko 
I my, da Pan Bóg, zaznamy jeszcze dni szczęśliwości droga Justyno! 
JUSTYNA 
filuternie 
Może... może... ale nie tu, nie tu w Berlinie luby Krystianie... a tam daleko na pojezierzu! w 
Prusach... Zobaczysz, waćpan, to pokochasz jak i ja... Kiedyśmy z papą i Kunusią pierwszy 
raz wybrali się tam do tych Chojnic, gdzie się papa urodził, wszystko tam zdało się nam 
dziwnie znajome... O tak... Jakbyśmy to wczoraj opuściły. Kunusia ino płakała i płakała... 
Ach bo tam dziko a pięknie! smutno a pięknie. Jeziora i lasy, lasy i jeziora... Charzykowskie! 
Szczycieńskie!... I to wszystko już nasze aż po Człuchowski zamek... Wsiada się tam na koń i 
jedzie, jedzie wzdłuż jezior, wzdłuż lasów... aż w puszczę... aż tam, gdzie z zarośli łeb łosia 
lub odyńca czasem się wychyli... 
Zakaszlałasię z egzaltacji, oczy zamknęła 
KRYSTIAN 
wpatrzony w nią miłośnie 
63

Dobrze... pięknie najcudniejsza panno Justyno. Aleć z tych jazdów szalonych wynikło owo 
przeziębienie srogie i owo kasłanie waópanny. Na pewno z tego... A po drugie... tam garnizonu 
nie ma nigdzie, Boże drogi! 
JUSTYNA 
zrywa się z sofy 
Tak! Więc nie ma garnizonu i nie będzie! Uczuciom gorącym garnizon całkiem zbędny. Rzuciwszy 
swój mundurek, zostaniesz waćpan hreczkosiejem i już... Gdy zaś ojczyzna zajdzie w 
niebezpieczeństwo, już ja sama waćpana wyprawię! Krzyżyk i szablę dam na drogę. 
Kieruje się ku drzwiom. Zieten za nią. Kunusia i Krasicki za rączki się wiodąc, idą do zegaru 
KRYSTIAN 
Ja miałbym osiąść na roli!... Waćpanno jedyna! Jakżebyś mogła ode mnie takiej ofiary doma-
gać się... Wszak ja teraz!... dziś, jutro... mogę już otrzymać patent na lejtnanta! awansować! 
JUSTYNA 
Przystanęła 
I patent na generała dostań waćpan w każdej chwili... Gdy atoli król na mariaże nasze konsensu 
nie da... cóż poczniesz? 
Idzie ku drzwiom 
KRYSTIAN 
za głowę się chwytając 
Ach, cóż pocznę... cóż pocznę... nieszczęsny!... Jakżeż atoli Zieten cywilem zwyczajnym stać 
by się mógł... droga Justyno... toć byłaby rzecz niebywała! 
Stanęli oboje przy drzwiach, przekomarzając się 
Toć despekt! blamaż... 
TADEUSZ 
podchodząc zerknął na zegar Pompadour 
Niecały kwadrans jeszcze takiego szczęścia nam zostaje.. 
64

KUNUSIA 
Tkliwie 
A potem dwanaście godzin rozłąki... W czas tej służby wam nawet przemówić do nikogo nie 
wolno? 
TADEUSZ 
Ani słówka... Kto ma zaszczyt wieść hauptwachę przed pałacem, jest pod władzą tylko Naj-
wyższego Pana Wojskowego. Nie śmie odpowiadać na pytanie, choćby mu je ojciec rodzony 
stawiał, choćby sam Książę Pruski, nikomu! nikomu! 
Czule 
Choćbyś ty mnie zapytała nieboga... ty! czy cię kocham, nie mógłbym ci nic odrzec nieszczę-
sny. 
KUNUSIA 
wpatrzona weń 
Oczy twoje mówiłyby mi wszystko. W oczach wyczytałabym to, co by usta zamilczały... to 
jest, że i śmierć nas już nie rozdzieli wieczyście połączonych. 
TADEUSZ 
O tak... Czyż śmierć mogłaby być kresem affektów?... Nigdy! Przenigdy... Miłość wszystko 
przemoże i zwycięży... Jam tak obojętny temu, jaką będzie rezolucja Jego Majestatu, że żad-
nych nie odczuwam wzruszeń w serca wnętrzu. 
KUNUSIA 
opierając się rączkami o zegar 
O, ja tak samo. 
TADEUSZ 
Nie zezwoli, to pójdziem wszystko czworo szukać szczęścia opodal, z dala tych, co nas chcą 
ciemiężyć. Choćbym się miał wystawić na praw najsroższe surowości, o opuszczeniu ciebie 
cień myśli nawet przez głowę by mi nie przebieżył. 
KUNUSIA 
Wiem, wierzę, nic tą wiarą wstrząsnąć mi nie zdolne... Ja i w chacie wieśniaczej zamieszkać
umiałabym, byle z tobą... byle z tobą na wieki Tadeuszu!... Och, ja nauczyłam się gardzić
65

bogactwem, patrząc na ojca drogiego dolę. Ileż frasunków go trawi wewnętrznym smutkiem. 
Czemuż jemu, co krocie kroci talarów przez palce przepuszcza, bogactwo spokoju w skutku 
dać nie może... Nocami nie śpi, zrywa się, cyfry przez sen wykrzykuje... Czyż nie ma snu 
spokojniejszego biedak w wieśniaczej chatce lub żołnierz, co na wiązce siana głowę układł. 
TADEUSZ 
Toż i moja opinia. Bogactwem ja gardzę. I gdyby z mandatu królewskiego twój pan ojciec 
posagu dać ci nie miał pozwolonem, szczęście moje w on czas dopiero nie miałoby granic... 
KUNUSIA 
Ach, byle teraz papie dobrodziejowi nie mnożyć zgryzotów. Już on w ostatnich dniach obarczon 
nimi nad zwykłą miarę. Przed dniem wczorajszym aż nam i pomdlał ze zbytku pracy. 
Przyjechał graf Kayserlink, sąsiad naszych majętności spod Chojnic, i z tym, gdy się za-
mknęli sami w comptoirze, do takowej papa alteracji doszedł, aż pomdlał. Ach, my nienawidzim 
z Justyną pana Kayserlinka. 
TADEUSZ 
Pana Kayserinka? Człuchowskiego starostę? Księcia Biskupa stryja gościa tak częstego?... 
Cóż on wam? Pierwszy raz słyszę!... 
KUNUSIA 
Samo nazwisko już nas o strach przyprawia. Odkąd papa z grafem Kayserlinkiem wszedł w 
komitywy, pierzchnął spokój z naszego domu. Wolałam nawet, kiedy tego Beitla Ephraima 
raz do spółki przypuścił... 
TADEUSZ 
Czyżby pan Kayserlink, jak nasza generałowa, pieniędzmi swymi wszedł w spółkę jakiej manufaktury... 
KUNUSIA 
On papę namówił do etablissowania tej taffetarni w Köpenick. On ciągłe konszachty z papą 
ma. A to sprzedają, a to kupują i znów sprzedają. Ach, Boże, jak się to wszystko skończy! 
Kiedy dawne lata powrócą błogie. 
TADEUSZ 
Najlepiej bowiem by już papa zaniechał tych nowych entrepryz i kalkulacjów. Wiekiem po-
deszłym umysł jego umęczony. Kto tyle co on zdziałał dla przybranej ojczyzny, spocząć by 
mógł na laurach, syt sukcesów. 
66

KUNUSIA
Ach, święte twoje słowa, kochanku mój. Skoro się pobierzemy i osiądziemy z dala od tego 
miasta, gdzie serca zwiędłe tylko za talarem gonią, papa dobrodziej przy nas zamieszkać mu-
si. Nieprawdaż?... 
TADEUSZ 
Ale najprawdziwiej. Przy nas, serce jedyne. 
KUNUSIA 
wskazując na Justynę i Zietena przekomarzającychsię w głębi 
A pół roku przy nich? dobrze?... I tak bacząc dokoła szczęście serc miłujących, odpocznie 
biedny po życiowych znojach. 
TADEUSZ 
Ja będę kapitanem gdzieś tam... bliżej Polski drogiej... Komendantem załogi w Elblągu, Bydgoszczy, 
dobrze?... Nauczę cię powoli polską mówić odzyszczoną mową... 
KUNUSIA 
w oczy mu patrząc 
O tak... Nauczę się jej prędko... Ze wszystkimi, z czeladzią, z gośćmi, mówić będę twą mową 
luby Tadeuszu. A papa, zbywszy frasunków, będzie mieszkał przy nas, połowę roku przy 
nich. 
Woła w głębię pokoju ku drzwiom 
Słyszysz Justyniu, jak tośmy pięknie ułożyli z panem officjerem. Połowę roku będzie papa 
mieszkał przy nas, a drugą połowę u was... 
Justyna wracając od drzwi podeszła bliżej, za nią Zieten 
JUSTYNA 
Ach, bardzo dobrze Kunusiu moja... Bardzo dobrze. Byle oni zniewolili dziś tego okrutnika... 
Cóż poczniem nieszczęśliwi, gdy będzie rekuza?... 
67

KUNUSIA 
bez troski 
Co poczniem, to rzecz wiadoma. Zrzucą kawalierowie ze siebie znamiona niewolników, którym 
nawet miłość zabroniona... i pójdziem wszyscy w świat daleki... 
JUSTYNA 
Tak łatwo tobie przyszło tym trybem rozwikłać stan nasz trudny i zawiły, ale posłuchałabyś, 
co o tym mój pan kornet mówi... 
Zbliżają się ku stolikowi 
KRYSTIAN 
Mówię najdroższa waćpanno, co mi rozsądek nakazuje myśleć w nadarzonej okazji. Trzeba 
poprzód wszystkich mediacji popróbować, zanim się chwycić ekstremów będziemy zmuszeni... 
Chybali tę maksymę dzielisz ze mną przyjacielu?... 
TADEUSZ 
Służbę wojskową miłuję bez granic luby Krystianie! Króla Najjaśniejszego przychylność zyskawszy 
fortunnie, otwierają się przede mną glorii aspekta! Atoli gdy mi przyjdzie wybrać 
między jej duszą miłującą a profitami królewskiej służby..., po tejże wyparciu się ani chwili 
nie potrzebuję na decyzję. Kwituję. 
Stają we czworo razem na środku pokoju, przy stoliku 
JUSTYNA 
chwytając Zietena za dłoń 
A waćpan kornecie Zieten? 
Powoli 
Gdyby tobie przyszło?... 
Krótka chwila ciszy 
KRYSTIAN 
okiem wodząc od Krasickiego do Justyny 
Ja za lejtnanta Krasickiego przewodem także kwitować jestem gotów. Sądzę atoli, że czysty 
rozsądek nakazuje, by poprzód... 
68

JUSTYNA
Niecierpliwie
Rozsądek! Rozsądek! Czysty rozsądek... Otóż słowo nieużyte, a jakżeż często używane! 
Zbrzydło nam ono wszystkim i z kretesem. Jakbym starego Nikolaja4 jaką książkę czytała... 
Zakasłała 
a nie... 
KUNUSIA 
doZietena 
Ileż już niegodziwości się dzieje, mości kornecie, w rozsądku nieznośnego imię. Gdzie ruszyć 
tylko wszędzie rozsądek, rozum, rezon, racja!... Ach, my wszyscy już za czym innym wzdychamy 
kawalierze Zieten. Serca śniedź okrywa, gdzie rezon z rozsądkiem rządzą... 
JUSTYNA 
z żalem do Zietena 
Tyleśmy wieczorów spędzili w altanie na czytaniu pana Jakobiego romansu o Waldemarze. 
I to wszystko zapomniałeś waćpan do cna? do cna? Tylko rozsądek, rozsądek zachwalasz, jak 
te zwątlone dusze ze starych koterii. 
KUNUSIA 
Ciszej 
Jak rojaliści? Jak kochankowie talara? Chaldejczycy berlińscy? 
KRYSTIAN 
rumieniąc się nagle 
Ależ nigdy, nigdy! Jak mnie możecie brać za człowieka ze starych koterii. Ja mam lat 19! Ja 
rozsądkiem także się brzydzę. Możem weń wierzył kiedyś jeszcze, kiedyś w kadetami, ale 
odkąd waćpannę poznać mi przyszło losu trafunkiem, Justyno, nawał uczuciów przeszedł po 
mnie jako burza! Kpię sobie z rozumnych peruk!... 
Z egzaltacją 
Czułość wzburzona mej duszy to mój imperatywus!... I gdyby życie dać przyszło w ofierze 
miłosnej... toć kto wie, czybym się moment namyślał panno Gockowsky... 
4 Friedrich Nicolai (1773-1811)  romansopisarz niemiecki, autor satyrycznej powieści pt. Życie i myśli pana 
magistra Sebaldusa Nothankera. 
69

JUSTYNA 
wzruszona 
O tak pięknie... Te słowa godne młodego rycerza... Przeszły już bezpowrotnie rezonu periody... 
Dzięki ci panie Krystianie za tę eksklamację szczeremu młodzianowi przystojną! Oto 
masz moją rękę z dozgonnych affektów przysięgą. 
TADEUSZ 
I moją masz do przyjacielskich posług zawsze gotową. 
Rękę mu kordialnie podaje 
KUNUSIA 
I ja swoją dołączam w znak związku młodości i miłości! 
KRYSTIAN 
zlewą ręką na sercu 
Ach, jakimż szczęśliwy! Jakim dumny z tego do dusz pięknych należenia i związku! 
JUSTYNA 
Nadziei nie traćmy ni chwili, że zawsze towarzyszące miłościom przeciwności pokonamy 
czułym społem. 
KUNUSIA 
I złóżmy sobie wzajem uroczyste przysięgi, że właśnie tulić będziem uszy na głosy zimnego 
rozsądku! 
TADEUSZ 
I że się nie opuścimy, wspomagając sobie bratnie w dolegliwych okkazjach. 
JUSTYNA 
I że niech będzie temu biada, co w poprzek stanie na naszych do szczęścia ścieżynach. 
KRYSTIAN 
zzapałem 
I że choćby wszystko przyszło opuścić i wszystkiego się wyrzec i z wszystkiego kwitować, to 
pójdziem choćby na skraj świata. Dobrze?... 
70

KUNUSIA 
w rozczuleniu 
Ależ dobrze. Dobrze. Tak jest, na kraj świata. 
JUSTYNA 
O, tegom się spodziewała... tak. Jakżeż jestem teraz z ciebie dumna, Krystianie! Przeczuwa-
łam, że w potrzebie potrafisz postąpić tak pięknie, jak nasz ukochany Waldemar! Atolim nie 
marzyła, że i romansowego prześcigniesz kochanka. 
KRYSTIAN 
Odkąd wiem z twych ust własnych, żeś mi wzajemną szlachetna Justyno, odtąd nie ma takiego 
postępku amorycznego, którego bym się rad nie podjął. 
TADEUSZ 
Przysięgajmy tedy uroczyście, że w najzmienniejszych losów kolejach ślubujemy sobie, my... 
dusze powinowate z dobrowolnego wyboru, nie opuścić się aż do grobowej jaskini. 
KUNUSIA
Tak nam Panie Boże Miłości dopomóż. Przysięgamy!
TADEUSZ
całuje tkliwie Kunusię we włosy 
Przysięgamy 
JUSTYNA 
nachylona podaje ust Zietenowi 
Przysięgamy... 
I tak trwają chwila wzapamiętaniu miłosnym aż kiedy z oddalizerwie się bębnieniedo-
boszów w kilkanaście bębnów i miarowy tupot maszerującej patrouili. Tadeusz przerażony 
odrywa się, biegnie jak szalony ku drzwiom... 
Obrazu pierwszego koniec 
71

OBRAZ DRUGI 
Ten sam pokój, w moment później. Młodzi stoją jeszcze przy stoliku, trzymając się wzajem 
za ręce, ale już tylko we troje. Krasicki Tadeusz odbiegł. Kunusia wpatrzona w drzwi na 
ogród, za którymi znikł luby, opuszcza rączkę pierwsza. Justyna splótłszy rączki z Zietenem, 
podąża z nim w roztkliwieniu ku sofie na froncie. W drzwiach staje pani generałowa Skórzewska, 
już widać z powrotem. Bębnów oddalających się werbel słychać jeszcze co nieco. 
PAN I G ENERAŁOW A 
na progu, patrząc jeszcze w głąb ogrodu 
B o g a ch w alić, ż e nad ą ż y ł niew y d arz o n y lejtnant... Moment jesz cz e, b y ł b y się spóź nił... 
KUNUS I A 
idąc przeciwko niej 
W ł aśnie dobieg ła dwun asta, paniusiu jed y n a. 
Ręką ku zegarowi wskazała 
J U S T YNA 
odwróciwszy się zdziwiona 
Pani g en erałow a dobrodz iejka już tu ? ... A m y cz ekam y i cz ekam y c i e r pliwie ... 
PAN I G ENERAŁOW A 
grożąc im wachlarzykiem 
Tak, tak...  Cz ekam y " ... Nie dłuż y ł o się w aćpani e nkom to cz e kan ie zb y tec z nie . 
Do Kunusi 
Ż e b y b y ł się tu moment jesz cz e z a trz y mał Tad e usz , obluz hauptwa ch y odb y ł b y się b ez nieg o. 
Lekko wachlarzem Kunusię trzepnęła 
Ej... t y ! ... t y ! ... 
KUNUS I A 
podbiegłszy całuje jej ręce z egzaltacją 
Dobrodz iejko! Dobrodz iejko! ach, jak am ja sz cz ęśliwa! 
72

JUSTYNA 
z drugiej strony także całuje panią generałową 
Ale jakież tam dobrodziejko dla nas horoskopy... jakież? Nie dało się nic widzieć ni sły-
szeć?... 
KRYSTIAN 
podchodząc bliżej 
Wnet już chyba wyjdą na szpacjer. 
PANI GENERAŁOWA 
Owszem, coś niecoś widziałam za bosketami ukryta, ale że słychać nic nie było, sprzykrzyło 
mi się to wreszcie... Tyle że chichoczą obadwaj bez przerwy. Książę Biskup chce Króla Je-
gomości najpierw w stadium wesołości wprowadzić... i udaje mu się całkowicie... Staruszek 
najdostojniejszy aż się za boki łapie. 
Siada na sofie, dziewczęta stanęły obok niej 
KUNUSIA 
klasnąwszy w rączki 
Ach, to się dobrze składa... To już promyk pomyślności błyska. 
Za oknami na terasie słychać szybkie kroki i Wraz rozmowę żwawą i urywaną. Dziewczęta 
oglądnęły się ze zdziwieniem 
LUCCHESINI 
za pokojem 
Si si signiore, tutaj, do usług waćpana. Jestem Lucchesini di Lucca... 
GOCKOWSKI 
głosem zaaferowanym 
A jam Gockowski... Więc tu są, u Księcia Biskupa? 
JUSTYNA I KUNUSIA 
Zdumione 
Co to? Tatuś? 
Biegną do drzwi. Pani Skórzewska wstała 
73

LUCCHESINI 
w oknie widoczny 
Przed pół godziny je opuściłem. I madame Skórzewska... 
Zaglądnąwszy 
Oto i są! Favorisca entrare. 
PANI GENERAŁOWA 
zdziwiona Tak, to wasz papa. Cóż by tu porabiał w Sans-Souci? 
LUCCHESINI 
staje na progu stykając się z panienkami i wola w ogród 
Proszę panie fabrikante... Są wszyscy... Tymczasem adieu! Moja ekskuza... 
Żegna się, kapeluszem powiewając 
GOCKOWSKI 
widoczny w oknie 
A i pani generałowa, Boga chwalić! 
Staje na progu 
JUSTYNA I KUNUSIA 
wypadłszy na stopnie, rzucają się w objęcia Gockowskiego 
Tatuś! Tatuś najdroższy! 
LUCCHESINI 
Oddalam się... brak czasu... Bardzo mi było miło i zaszczytnie... 
GOCKOWSKI 
do córek 
A jesteście! jesteście! 
Całuje obie z pośpiechem 
O, to dobrze... 
74

Do Lucchesiniego, rękę mu podając 
Dzięki, dzięki waszmości markizie Lucchesini, iżeś mi drogę wskazał... 
LUCCHESINI 
O proszę... 
Kłaniając się 
I miei complimenti. 
Odchodzi w głąb, w ogród 
GOCKOWSKI 
z niepokojem 
Nie gratulowałyście jeszcze? O, są wiązanki... Boga chwalić... Więc nie było jeszcze ceremonii?... 
Wchodzi do pokoju, zmierzającwprost do pani generałowej, szerokim ruchemrzucasłomia-
sty kapelusz aż gdzieś wkąt. Staruszek to jestsiedemdziesięcioletni, rumianej cery iruchów 
młodzieńczych. W stroju pewna staromodność, szyja muślinowym halsztuchem obwiązana. 
Jest nieco detutszowany, przybladły, zadyszany. Krystian Zietenszurgnął nogami w ukłonie, 
biegnie podnosić kapelusz Gockowskiego. Córki uwiesiły mu się uobu ramion, rękawy ob-
całowujące 
GOCKOWSKI 
obie ręce wyciągając do Skórzewskiej 
Ach, Boga chwalić, że mościa panią jeszcze i zastałem... Otóż są i afery nie cierpiące zwło-
ki... 
Oddech aż połapuje 
Dobrzeć, że te jeszcze nie szły do króla z gratulacją... 
PANI GENERAŁOWA 
Ale co tu jegomość czynisz? co tu jegomość w Sans-Souci? I teraz? 
GOCKOWSKI 
do córek 
Miłuję was moje jaskółeczki, miłuję, ale teraz zostawcie nas starszych nieco samymi. 
75

Do Zietena oddającego mu kapelusz 
A jakże się miewasz kawalierze Zieten. 
Rękę doń wyciąga serdecznie 
KRYSTIAN 
ściskając rękę i w ramię całując 
Dziękuję jegomości dobrodziejowi... czuję się szczęśliwym. 
PANI GENERAŁOWA 
Ja wyjść nie mogę ze zdziwienia... 
GOCKOWSKI 
Zaraz... w tejże chwili... niech tylko spocznę, bom się zziajał... 
Siada na sofce, do córek 
Tak... idźcie już! idźcie kochaneczki!... Nic złego... was to nie dotyczy... Do pani generało-
wej. 
Justyna i Kunusia niechętnie i oglądając się z niepokojem odchodzą. Za nimi Krystian 
GOCKOWSKI 
Od poczdamskiej bramy pędzę, bo mi patrouille karocy przepuścić nie chciała... liberia moja 
bez herbów... Oj... jakimż umęczony!... Trzeba będzie ten mój polski herb pomalować na karocach. 
Nagle zasmętniał, rękąmachnął niechętnie 
Chociaż prawda!... już poniewczasie. 
PANI GENERAŁOWA 
siadając przeciwko 
Dlaczegóż poniewczasie? Co jegomość rozpowiadasz... Odsapnijże... i deklaruj z czym tu? 
GOCKOWSKI 
Już odsapnąłem... Opowiem wszystko jak jest... 
76

Westchnąwszy ciężko
Otóż moja pani generałowo... Przyszło na mnie, co przyjść musiało... co już od dawna grozi-
ło!... 
Ręce załamał 
co jako miecz Damoklesów... 
PANI GENERAŁOWA 
Niecierpliwie 
Ależ gadajże waćpan co takiego? co? 
GOCKOWSKI 
Otóż jestem, co tu ukrywać dłużej, fallit... tak!... zrujnowany! po raz trzeci w mym żywocie, 
tym razem atoli do szczętu moja pani... do szczętu... Dobili mnie koalicją wielką... o, wielką! 
z kilku stron! 
PANI GENERAŁOWA 
zerwawszy się przerażona 
Co? co? co jegomość mówisz? Jak można żarty sobie stroić w takowych materiach. Zrujnowany? 
Koalicją?... 
GOCKOWSKI 
Gorzko 
Żarty! hahaha! Żarty... Toć to mościa pani żarty łaskawie stroisz, mnie żartobliwość teraz 
imputując... Nie żarty to, ale całkiem serio. Ot tu uciekłem, pod bok królewski teraz po prostu 
przed arrestowaniem, słyszy pani? arrestowaniem! 
Kapeluszem szybko się wachluje 
PANI GENERAŁOWA 
rąk załamała 
Arrestowaniem? Gockowski przed arrestowaniem? Co to wszystko? 
GOCKOWSKI 
Tak, tak... Szczera prawda... Na to mi przyszło ósmy krzyżyk poczynającemu... wiek cały na 
usługi ojczyzny pruskiej styrawszy. 
77

PANI GENERAŁOWA 
Bym się w rękę nie uszczypała, nie uwierzyłabym, iż to na jawie się dzieje. 
GOCKOWSKI 
zgorzką wesołością 
A boć nie na Jahwie, nie dobrodziejko, a tu w Sans-Souci na Winiarach, opodal tego Berlina, 
com go rozumem mym uratował... w tym pałacu, którego istność wybłagałem u Attyli Todlebena!... 
Oj... oj... 
PANI GENERAŁOWA 
stanowczo 
Ech! już widzę... domyślam się... Coś tam jest, aleć jegomość swoim trybem przysądzasz, jak 
zawsze. Jakowąś w kalkulacjach komplikację rozdymasz do niesłychanych pomiarów... Znowu 
polska gorączka wyłazi jak szydło z worka... 
GOCKOWSKI 
głowę opuściwszy w zamyśleniu 
Gorączka! przysada, twierdzi pani generałowa... Hehe... Może i polski animusz?... Może... 
Otrząsnąwszy się 
Tak, tak... ale na medytacje nie pora. Pani generałowo! Ja muszę teraz... wnet... zaraz... dziś w 
każdym razie... za godzinę choćby otrzymać entree do króla. 
PANI GENERAŁOWA 
głową przecząc 
Entree do króla dzisiaj? O, to będzie niemożliwe... Zresztą z czym? o co?... 
GOCKOWSKI 
ręką się w kolano trzepnąwszy, z energią 
Musi być możliwe! Ja muszę się immediate wprost zwrócić do Jego Majestatu. Inaczej przed 
wieczorem tu... tu mogą mnie arrestować! Na wniesioną do sądu sentencję przeciw mnie, ści-
śle według litery jurysdykcji uzyskano rozkaz... Nie zostawiono mi kilku godzin czasu na 
jakoweś negocjacje!... Nowy porządek procesowy, od 26 kwietnia! Wymiar justycji przyspieszony! 
a stary papa pruskich fabrikantów pierwszy ma na sobie doświadczyć szybkości nowej 
procedury! Hehehe... 
78

Śmieje się gorzko 
Taki blamaż! Taki wstyd! 
PANI GENERAŁOWA 
zbliżając się doń, serdecznie 
Ale mówżeż raz waćpan za co?... gdzie?... jak? Przecie wczoraj rano jeszcześmy się widzieli, 
gdy dziewczęta odjeżdżały tu do Poczdamu. Miałeś humor, konceptowałeś... przekomarzałeś 
się z grafem Kayserlinkiem... Czyżbyś niczego nie przeczuwał?... 
GOCKOWSKI 
Przekomarzałem się z grafem Kayserlinkiem... Hehe... Tak... tak... Nadrabiałem miną jak mo-
głem łaskawa jejmościuniu... Ale już wiedziałem, że złe na mnie idzie... Dlategom dziewczyny 
wysłał i u Magistratu wyprosił, by one królowi gratulowały... Tak... tak... Jeno o wniesieniu 
sądowej sentencji przeciw mnie nic a nic nie wiedziałem... Nie przeczuwałem... Bo i 
skądże?... Ostrzeżono mnie przypadkiem na kilka godzin przed arrestem! Dekret już otrzy-
małem... I tum się schronił... 
PANI GENERAŁOWA 
Dekret?... Ale za co?... za co?... Biję się z myślami... Dojść nie mogę w żadnym sposobie... 
Któż by śmiał na arcyobywatela Gockowskiego sentencję jakowąś do sądu wnosić?... 
GOCKOWSKI 
Śmiał ten, co się z nim przekomarzałem, konceptowałem... Człowiek, człowieczego przezwania 
nie godzien! W terminie najryzykowniejszym nogę mi podstawił Kayserlink, że padam 
jak długi... 
Z rozpaczą 
I już się, już się nie podniosę! 
PANI GENERAŁOWA 
Zdumiona 
Kayserlink?... Pan starosta z Człuchowa nogę podstawił? On wniósł skargę?... Daruj jego-
mość, ale na stare lata chyba z kretesem już... 
GOCKOWSKI 
w rozdrażnieniu 
Oszalałeś... ogłupiałeś... dokończ pani generałowo! W istocie można by i oszaleć w takowych
oppressjach! Ale jam zdrów całkiem!... Mówię jako jest... Wszystkie kredytory, wszyscy
79

spólnicy bez wyjątku, nawet żydowin Ephraim junior! fałszerza monety syn! wszyscy godzili 
się ze mną, już wchodzili w akkordy, zawierali nowe umowy... Tylko on! on jeden! 
PANI GENERAŁOWA 
zdumiona coraz więcej 
Kredytory? godzili się?... nowe umowy?... po co nowe umowy?... Słucham jak tureckiego 
kazania... 
GOCKOWSKI 
jakby przypominając sobie, ręką o kolano klapnął 
Ach prawda! Boże mój jedyny. Boć to pani szacowna nie wiesz o mych ostatnich manipulacjach... 
manipulacjach zrozpaczonego... obsaczonego... nie znajdującego już z niskąd... ratunku. 
Poważnie 
Zatajałem to przed mościa panią, bom jej chciał już po wszystkim, po szczęśliwym rozwikła-
niu interesów powiedzieć. 
Wstaje 
Pani generałowo dobrodziejko! Jam tydzień już temu oddał mój majątek, całkowity status 
bonorum Trybunałowi Kammeralnemu do dyspozycji. 
PANI GENERAŁOWA 
siadając aż z egzageracji, brwi zmarszczywszy 
Trybunałowi? Sądom? majątek... do dyspozycji?.., A to dlaczego? 
GOCKOWSKI 
ręce rozkładając 
Nie było innego wyjścia... Ani w prawo... ani w lewo... Po prostu chciałem wszystko oczyścić 
w moich entrepryzach... chciałem już wreszcie dowiedzieć się, ile mam... naprawdę... ile im... 
Wskazuje kapeluszem na ogród 
zostawić mogę na czysto... Od jakowegoś czasu czułem, że się chwieję... od tego fallisementu 
dwóch holenderskich domów... Ale i te fallisementy nie byłyby mojego zachwiania pocią-
gnęły za sobą... gdyby nie kredyt nadwątlony! kredyt nadwątlony! 
80

PANI GENERAŁOWA 
Niedowierzająco 
Dla Gockowskiego kredyt nadwątlony?... Dla jegomościa, któremu wszystkie comptoiry Holendrów, 
Saksonii, Prus pół wieku otworem stały?... To coś nieprawdopodobnego... 
GOCKOWSKI 
głową kiwając 
Atoli prawdziwe... niestety prawdziwe mościa pani... Od jakowegoś czasu czułem dokoła 
siebie pajęcze sieci nastawione... Po raz pierwszy zacząłem się potykać nawet o nieufność 
ludzką... słyszysz waćpani dobrodziejka? ja!... pierwszy bankier Berlina z nieufnością! Skóro 
ino zacząłem się zwracać z chęcią akkwizycji gotówki tu i ówdzie, już... już mnie spotykała 
rekuza... 
Z siłą i dumą 
Mnie... rekuza!... 
Westchnął głęboko 
Tak... tak... A że w naszych manufakturach spoczywa i tyle obcych pieniędzy... tedy po dłu-
gich i ciężkich medytacjach... postanowiłem sobie: oddzielić raz co moje, co twoje; ze 
wszystkiego się wycofać... z honorem i z kapitałem wycofać... 
PANI GENERAŁOWA 
z wyrzutem 
I mnieś jegomość ani o radę zapytał... ani o tym słówkiem nie informował... Mnie! która 
przecież... 
GOCKOWSKI 
z pośpiechem 
Pani generałowej waluta każdej chwili jest do odebrania... Te 20 tysięcy talarów uważałem 
zawsze za pożyczkę prywatnemu człowiekowi zawierzoną... Każdej chwili. 
PANI GENERAŁOWA 
z wyrzutem 
Ależ nie o tym mówię. Jak jegomość przypuszczać mogłeś, że w takiej chwili!... nie o moje 
pieniądze chodzi... Ale o radę! o odradzenie w on czas podobnego postępku! 
81

GOCKOWSKI
Właśnie wiedziałem, że mościa pani odradzać mi to będzie... I obawiałem się, że ulegnę... I 
zataić wolałem... Zresztą i Kayserlink mówić mi o tym zakazał. A ja... ja ze wszystkich sił, 
we wszelkim sposobie zapragnąłem tylko oczyścić wszystko dokoła siebie, rozgmatwać..., 
uregulować... 
Rzucił kapelusz na stół 
PANI GENERAŁOWA 
z ironią 
Pięknieś jegomość uregulował... Jest się czym chwalić... I co dalej? co dalej na Boga... 
GOCKOWSKI 
Uregulowałem jak się dało! Dość już miałem tych spekulacji, kłopotów, zgryzot, emulacji! 
Pomyślałem sobie: są jeszcze uczciwi sędziowie w Berlinie! niech oni to wezmą w swe ręce! i 
niech z pośrodka kredytorów, spólników mianują kuratora temu wszystkiemu... I tak też by-
łoby się stało... Wszystko było na dobrej drodze. Kredytory to uznały... W nadziei, że choć 
50% dostaną z massy, pogodzili się z tym... ani jeden, ani jeden z kilkunastu skargi nie 
wniósł... na takie arrangement 
PANI GENERAŁOWA 
Tak. Dobrze... Ale skądżeż w to wszystko wmieszany pan Kayserlink!... Przecież on jegomo-
ści nawet pomagał w nowych imprezach tajemnie..., był w najlepszej komitywie. Na tę nową 
taffetarnię w Köpenick on przecież tyle wyłożył gotowizny, choć pan! junkier, magnat... 
GOCKOWSKI 
Gorzko 
Tak... tak... junkier! pan! magnat! 
Z wybuchem 
Ale on to! on pierwszy przeciw mnie sentencję do Trybunału doniósł... Kiedy był u mnie wi-
zytą wczoraj rano... już sentencja o zaarrestowanie mnie leżała w Trybunale... Hehehe... Bali 
się, bym nie uciekł! 
PANI GENERAŁOWA 
wstaje oburzona 
To i być nie może. To nieprawda. Jak jegomość ośmielasz się supponować coś podobnego, 
nie mając w ręku dowodów! Coś tak szpetnego imputować naszemu staroście! 
82

GOCKOWSKI 
Bez dowodów na papierze nie mówiłbym coś podobnego... 
Wyciąga z zanadrza arkusz 
Oto jak postąpił sobie ze mną pan Kayserlink z Człuchowa... 
Wręcza Skórzewskiejrozwinięty arkusz 
W politykach oczywiście i takowy postępek uchodzi... atoli w handlowych, w industrialnych 
kombinacjach podstępne podejście kogoś jest łotrostwem... po staremu! niegodziwością! 
PANI GENERAŁOWA 
przebiegłszy pismo oczyma, czyta je jeszcze, nie wierząc, po raz drugi, wreszcie i ręce za-
łamała 
I to graf Kayserlink zrobił... nasz Nimrod kochany! wesoły!... ucieszny iovalista!... Ale w 
czymże tak niecnego postępku przyczyna?... gdzie profit z niego?... 
GOCKOWSKI 
chwytając ją za rękę, w której trzymała arkusz 
Czekajżeż, mościa pani... I na tym jeszcze nie koniec moim udręczeniom... Powiem ja, gdzie 
przyczyna podłego podejścia, ale posłuchaj mościa pani... jaki to cios na ostatku wymierzono 
mi jeszcze... cios z łaski w samo serce... cios z góry i niechybny! 
PANI GENERAŁOWA 
Jak to? Więc jeszcze coś?... Czyż to nie wystarczy?,.. czyż może być jeszcze coś... 
GOCKOWSKI 
wyjmując jeszcze z zanadrza plik papierów 
Może być i jest niestety... Dziś bowiem również... dziwnym, jakoby tajemniczym zrządze-
niem dostałem i te papiery; tym razem z kancellarii generalnego dyrektorium... 
Głosem podniesionym 
Przed upływem dwóch tygodni rozkazano mi wypłacić ryczałtowo ostatnie raty z poręczonej 
kiedyś przeze mnie kontrybucji lipskiej! 
83

PANI GENERAŁOWA 
Przerażona 
Teraz właśnie? Sprezentowano resztę wekslowych listów? Za dawną kontrybucję? I to walu-
tą... Jezus Maria... No to pan jesteś...
Dokończ, mościa pani, dokończ: zrujnowany... bankerott... Tak... W innych periodach byłbym
przetrzymał i to... Ale teraz? Kilka lat generalne dyrektorium łaskawe było na mnie... raty 
płaciłem jako tako... Za ostatni dopiero rok zostałem dłużny... i oto zgłaszają się... 
PANI GENERAŁOWA 
przysiadła się aż na fotel, wachluje się szybko 
I to duża jeszcze suma?... 
GOCKOWSKI 
W moich kondycjach olbrzymia. Z półtora miliona srebrem, za jakie porękę przyjąłem personalnymi 
wekslami, zostało ze 200 tysięcy jeszcze... Nawet przeszło 200 tysięcy! 
PANI GENERAŁOWA 
200 tysięcy! 200 tysięcy! Więc jak to? Czyż teraz właśnie musieli przedłożyć jegomości te 
wekslowe listy? Gdy skoro zapewne wiedzą, w jakich jesteś kollizjach, kiedy twe industrie w 
takim deranżowaniu... kiedy przypadkowo nieco... 
GOCKOWSKI 
Ależ nie ja jeden, pani generałowo!... Takiej depressji w industrii i w handlu, jak w tym roku, 
nie doznaliśmy wszyscy już dawno... jak ino pamięcią sięgnę... Wszystko się cofa panicznie... 
Ledwie lichwiarze gotówkę furniują na krótkie termina... Rynków zbywania za mało, towaru 
porobili za dużo... za pół wartości już idzie... Za gorączkowo szło wszystko! Febra5 złota 
odebrała zimną krew ludziom... I oto po prostu kryzys... kryzys... 
PANI GENERAŁOWA 
I pod taki czas kryzysowy oni śmią prezentować wekslowe listy za kontrybucję... 
GOCKOWSKI 
W tym sposobie dopiero dziś mają być ukarane moje inklinacje przyjazne dla Sasów! dla tego 
Lipska biednego, za który kontrybucję wypłacać się podjąłem tylko ze szczerych affektów! 
tylko! Bóg świadkiem! 
5 Febra (z łac.)  gorączka. 
84 

PANI GENERAŁOWA 
stanowczym głosem 
Wiemy o tym... wiemy, że zaryzykowałeś dobrodziej nie dla zysku wtedy... Wiemy... Ale 
teraz... Teraz czy myślisz kapitulować przed tym wszystkim bez walki?... Czyż jegomość nie 
widzisz... nie pomyślałeś, że to wydaje się być jakimś komplotem przeciw tobie... jakowąś 
kabałą? 
GOCKOWSKI 
Nie tylko pomyślałem, lecz wiem omal na pewno, że ciosy nie zbiegły się przypadkowo na 
mej głowie... 
zsiłą 
Ale ja się żywcem zagrzebać nie pozwolę... dalibóg że nie pozwolę... 
Kamizolę obciągnął 
Król Fryc w swoim gabinecie, mościa pani? 
PANI GENERAŁOWA 
Biada 
na fotelu zamedytowana 
Tak... w swoim gabinecie jeszcze... Teraz tam Książe Biskup Krasicki we wizycie... Ale tu 
ratunek nie przez protekcję króla uzyskanym być może... 
Oddaje mu papier wręczony poprzód 
Zwracam jegomościowi ten dekret obrzydły! Proszę... Tak... tak... oj... nie przez króla...! 
GOCKOWSKI 
przyjmując papier, ręką weń bije 
Ten człowiek mnie do nowych etablissementów pchał... On gwarantował wielkie jakoweś 
subsydia... W profitach i fiaskach obiecywał udział brać! W ciągle nowe kombinacje mnie 
wpędzał... pisał... przyjeżdżał... mącił i gmatwał... Po czym, gdy mnie już przekonał do tego 
oddania | status bonorum Kameralnemu Trybunałowi... sam pierwszy o zaarrestowanie mnie 
wniósł... Hehehe... 
PANI GENERAŁOWA 
oczy dłońmi zasłaniając 
Ach, wielkie nieba! do jakichże podłości nie wiedzie ludzi bogactw żądza nieokiełznana... 
chęć zysków! posiadłości! 
85

Ręce od twarzy odrywa, jakby sobie cos przypomniała
Czekaj no waszmość... czyli mnie pamięć nie miesza. Ale nie!... Sam pan bankier mówiłeś... 
Stanowczo 
Graf Kayserlink chciał pono odkupić od was te nowe nabyte ziemskie majętności i lasy... 
.Wszak prawda?... Mówiłeś jegomość... 
GOCKOWSKI 
stając przy niej, porozumiewawczo 
To, to... to... trafiłaś pani generałowo w samo sedno. Nie myli pamięć subtelna, nie! Prawda 
to... Głównie lasy... o lasy mu chodziło... Do muru mnie przypierał, to prosił, to zaklinał, bym 
mu odstąpił sprzedażą te rewiry między Chojnicami a Człuchowem niedawno nabyte... 
PANI GENERAŁOWA 
odetchnąwszy, jakby po odnalezieniu czegoś 
A więc prawda?... Teraz mi się powoli wyjaśnia. Jegomość mu ich. żadną miarą odstąpić nie 
chciałeś?... czy tak?... 
GOCKOWSKI 
Tak... tak... tak... Już mościa pani jest na tropie... Opierałem mu się przez dwa lata, sam Nimrodem 
będąc zagorzałym... Ale cóż, flinta nas połączyła... flinta i poróżniła... Zresztą coś 
mnie i dziewczęta moje ciągnie co roku do tej ziemi macierzystej, do tej wsi, do tej Brdy, nad 
którąm się rodził... Wiadomo pani generałowej, że nam fabrikantom i kupcom tylko tam w 
Prusiech Polskich ziemię akkwirować było wolno... Więc kupiłem... 
PANI GENERAŁOWA 
Tak... tak! Wiem o wszystkim! I teraz już doskonale pojmuję zawiłej kabały węzeł... 
GOCKOWSKI 
Otóż teraz, gdy kilka dni temu przyjechał graf Kayserlink dziękować za order... 
PANI GENERAŁOWA 
zdumiona znowu, aż porwałasię 
Pan Kayserlink za order? Ale cóż też jegomość wygadujesz... Były starosta polski... dziesięć 
lat temu odmówił złożenia przysięgi poddańczej nowemu królowi... najgorzej notowany u 
dworu... I on za order?... cóż to znowu? 
86

GOCKOWSKI 
machnąwszy ręką sceptycznie 
Eee, to dziesięć lat temu pani generałowo... Dużo już wody upłynęło we Wiśle... Teraz jest 
mężem zaufania naszego gouvernementu... ja wiem dobrze... i order pour la merite dostał!... I 
kiedy zań teraz właśnie przyjechał dziękować, wraz się do mnie pokwapił z ostatnią, jak mó-
wił, admonicją. Odmówiłem i poprzysiągł zemstę... lecz się znów w jagnięce pozory ubrał... 
PANI GENERAŁOWA 
kończąc zań 
Wilk pruski... I zemsty dopełnił... 
Zenergią 
Ale tu radzić trzeba jak najżwawiej... W tym stanie rzeczy nie zostawiać... pajęczą przędzę 
zrywać. Poruszyć niebo, z appellacją? 
Wstaje żwawo 
Choćby się druga edycja sprawy z młynarzem Arnoldem powtórzyć miała, zręczną kabałę 
rozerwać musim. 
Przystępując doń, przenikliwie 
Tedy jegomość wybrałeś się tutaj wprost do króla... Tak? z appellacją? 
GOCKOWSKI 
Jużci... a do kogóż by innego, jak nie do ostatniej instancji... 
Popatrzywszy ku oknu, dostrzegł spacerujące tam i z powrotem Justynę i Kunusię, ręce ku 
nim wyciągnął w rozczuleniu 
Och wy nieszczęsne, niczego nie przeczuwające piskla... Cóż to z waszymi mariażami teraz! 
Wszystko przepada marnie... przepada. 
Ręce załamał 
PANI GENERAŁOWA 
stanąwszy za nim, ręce mu na plecach układła 
Nie przepadnie... nie... I mariaże może jeszcze dojdą do skutku, jeno każdym krokiem teraz 
kierować musi roztropność... zimny rozsądek... 
87

Znacząco 
Więc jegomość masz do króla naszego zaufanie całkowite? mocne?... 
Dobitnie 
Mimo wszystko? 
GOCKOWSKI 
Wymijająco 
Mam... to jest... no pewnie... nie tak mocne znowu, ale zawsze... 
PANI GENERAŁOWA 
Jegomość wiesz chyba, że departamentem fabryk i akcyzy sam Królewski Majestat dyryguje... 
personalnie?... 
GOCKOWSKI 
Ależ wiem... Dlatego właśnie najjaśniejszemu Fryderykowi chcę się poskarżyć na jego kameralistów, 
króla o radę pytać... 
PANI GENERAŁOWA 
stanęła tuż przy nim, patrząc muw oczy przenikliwie 
Tak... Króla... Aha... To dobrze... ale... 
Przyciszniej, dobitnie 
...Ale chyba sam pan Gockowski nie przepomniałeś, że ów departament akcyzów i fabryk... 
GOCKOWSKI 
lekko zniecierpliwiony 
Ale... co?... co departament akcyzów i fabryk? Mówżeż wielmożna pani. 
PANI GENERAŁOWA 
cedząc z wolna iz naciskiem 
Że ten królewski departament uprzywilejowany... tak? A o ile ja wiem: czterokrotnie już wam 
proponowano odsprzedanie manufaktury porcelany królewsko-pruskiemu departamentowi 
akcyzy i fabryk... Czterokrotnie?... tak... 
88

GOCKOWSKI 
już się orientując 
A tak... tak... Dawali mi trzykroć sto tysięcy talarów. Odmawiałem raz po raz... 
PANI GENERAŁOWA 
z naciskiem 
Ośmieliłeś się odmawiać raz po raz... I za toś jegomość ukarany, jak i za ową ku Sasom przy-
chylność!... Łaskę ci teraz będą wyświadczali, odkupując od was to świetnie prosperujące 
etablissement... tak... tak... Oj trudna tu waszmości pozycja... 
GOCKOWSKI 
Ale z wsparciem pani generałowej ufam, iż dam sobie radę... Z tym wszystkim jednakże i tak 
muszę iść najpierw do mego monarchy. 
Zmierza ku stołowi po kapelusz 
PANI GENERAŁOWA 
Stanowczo 
Otóż i nie... Albowiem uwzględniwszy to wszystko, cośmy mówili, dobrodziej już nie masz 
po co iść do króla Fryderyka. 
GOCKOWSKI 
Posępnie 
Jak to? Nie mam po co? Więc mościa pani sądzisz... że już... że to wszystko właśnie... 
PANI GENERAŁOWA 
Wymijająco 
Ja sądzę, że najpierw dzisiaj rocznicy gwoli dostęp do króla będzie utrudniony. Po wtóre zaś... 
że jesteśmy zmuszeni do poszukiwania sobie całkiem innych dróg, by czystą sprawę rato-
wać... Właśnie moja kariolka czeka pod japońskim domkiem. 
GOCKOWSKI 
ręce łamiąc 
Pani kariolka? Alboż pani generałowa gdzie odjeżdża? Teraz właśnie? Jakżeż ja tu sobie po-
radzę nieszczęsny... 
89

PANI GENERAŁOWA
Odjeżdżamy... razem oboje... i to natychmiast! Kariolką za minutów dziesięć staniemy przed 
Nowym Pałacem. 
GOCKOWSKI 
zdziwiony, oporny 
Ale czemuż mamy jechać... do Nowego Pałacu, skoro Król Jegomość tuż pod nosem... 
PANI GENERAŁOWA 
umbrelkę biorąc ze stołu 
Nie spieraj no się dobrodziej, lecz czyń wszystko, co zalecam... Nie zawiodłeś się do tych 
czasów na moich skromnych radach... i nadal nie zawiedziesz... 
GOCKOWSKI 
Ależ zapewne, zapewne... Zawsze gotów jestem... Teraz atoli ja nóż mam na gardle pani ge-
nerałowo! W metodach ratunku przebierać nie mogę... Jam starzec siedemdziesięcioletni... Ja 
wstydu odebranej mi wolności i o godzinę przeżyć bym nie mógł... Ja Królowi Pruskiemu do 
nóg paść muszę, prosić, błagać o odwołanie nakazu płacenia za kontrybucję!... o interdykcję 
arrestowania mnie przede wszystkim! 
PANI GENERAŁOWA 
za ręce go chwytając 
Dobrze już, dobrze... ale to wszystko potem... później... może nad wieczorem. Teraz zaś jedziemy 
do Księcia Następcy Tronu... Zawierz dobrodziej w tym momencie damie, co wie, jak 
trawa rośnie w Sans-Souci... 
Ciągnie go ku drzwiom z lewej od stołowego salonu 
GOCKOWSKI 
Ależ mościa pani... mościa pani... Cóż tu Pan Następca Tronu dopomoże, który sam sobie nie 
jest w możności poradzenia w niczym... Po cóż ubocznymi drogami... Niby jak trawa rośnie, a 
z przeproszeniem nie wiedziała dobrodziejka nawet o orderze Kayserlinkowym... Ech... 
Wyrywa rękę z ręki paniSkórzewskiej 
Ja się z tego pałacu i krokiem nie ruszam. Wraz po dziewczyn gratulowaniu do stóp się
uścielę Fryderyka i swoje powiem... Toż ten order Kayserlinków przyczyną pono dysgracji
90

ministra von Zedlitz... Kontrasygnować nie chciał dekretu orderowego... Ot i któż wie lepiej, 
jak tu trawa rośnie? 
PANI GENERAŁOWA 
Zirytowana 
Więc pan Gockowski z Berlina wiesz lepiej od generałowej Skórzewskiej... Niech ci będzie... 
Owszem, chwalić Boga! Lecz teraz na dyszkury nie pora sposobna... Jegomość się opamię-
taj... 
Pan Mowiński pospiesznym krokiem się zbliżając, staje na stopniach przed drzwiami i 
wchodzi wraz do pokoju. W garści ma pełno cebulek kwiatowych i kwiatków chustką czer-
woną owiniętych 
GOCKOWSKI 
Ależ pani generałowo... jam się dość czasu miał chyba opamiętać. Niechżeż wiem przynajmniej, 
dlaczego do Następcy Tronu?... Cóż tak ni stąd, ni zowąd... 
MOWIŃSKI 
Niech będzie pochwalony... Moja ukłona waszmościom państwu... 
W ukłonie cebulki mu się wypsnęły i na ziem potoczyły 
PANI GENERAŁOWA 
oglądnąwszy się 
A, Mowińsio wraca... Na wieki wieków. 
Gorączkowo 
Nie widziałeś waćpan przypadkiem, nie wychodzą król z Biskupem jeszcze... 
Do Gockowskiego 
Księcia Biskupa sekretarz... pan Mowiński. 
MOWIŃSKI 
zbierając pospiesznie cebulki rozsypane z podłogi 
Jakżeby nie wychodzili wielmożna pani? Jużci że wychodzą... Właśnie wstawali... Stary ma 
minę, Boże zachowaj, aż ciarki po skórze idą... bardzo wesołą... Chichocze się ino i chichocze. 
91

GOCKOWSKI 
ztryumfem 
Słyszałaś mościa pani... chichocze się... bardzo wesoły... Jeszcze Kronpryncem będąc mnie 
forytował. I ja bym miał stąd się ruszać... Przenigdy... 
PANI GENERAŁOWA 
zirytowana, surowo 
Panie Gockowski... teraz wzywam już waćpana stanowczo. , Byłbyś wszystkiego tego unik-
nął, mnie się przedtem poradziwszy... Teraz jeszcze jedyna droga do ratunku... przez Księcia 
Pruskiego protekcję... Patronuję jego córkom, pomagałam imprezom, mam prawo do jego 
posłuchu, wdzięczności. 
Jeszcze raz za rękę go uchwyciła 
GOCKOWSKI 
jużwahającsię 
Więc mi dobrodziejka gwarantujesz uzyskanie tą drogą prolongaty w wekslów kontrybucyjnych 
zapłaceniu? 
PANI GENERAŁOWA 
ciągnąc go formalnie 
Gwarantuję Następcy Tronu personalną interwencję... Nie mamy chwili już do stracenia... 
Zogrodu od lewej wybiegają spiesznie zestraszone Kunusia i Justyna z okrzykiem 
Idą! już idą!... 
Wpadają przez próg wybladle. Za nimi młody Zieten. Mowiński zebrawszy flegmatycznie 
swoje cebulki,wynosi się z pokoju drzwiami z prawej 
PANI GENERAŁOWA 
Słyszałeś jegomość? 
Wskazuje drzwi w lewej 
Tędy przez stołową, przez korridor i tyłami jeszcze się wydostaniem! 
KUNUSIA 
przerażona twarz zakrywa rączkami 
Jezus Maria... Ja nie chcę... nie chcę... Tatusiu! 
92

KRYSTIAN 
energicznie, rozkazująco 
Bukiety! Bukiety! 
PANI GENERAŁOWA 
do ociągającego się jeszcze Gockowskiego 
Mości Gockowski!... Ani chwili już... Domyśl się sam wreszcie, dlaczego nie do króla teraz!... 
Dobitnie 
No!... domyślże, że z królewskiego ordynansu ta wokół ciebie kabała... i pajęcze sieci... 
Justyna biegnie po bukiet, Kunusia do ojca przypadła 
GOCKOWSKI 
z determinacją 
Ano dziej się wola nieba... Idę i ja... Przekonałaś mnie dobrodziejko. Puść Kunuś... 
KUNUSIA 
zobaczywszy to, z przerażeniem 
Jak to? Wy odchodzicie? Teraz? 
JUSTYNA 
do generałowej, spłoszona 
Dobrodziejka odchodzisz? Na Boga! Cóż my poczniemy? 
Zogrodu odezwie się nagle uroczysty werbel 
PANI GENERAŁOWA 
już w progu do drugiego pokoju 
Wedle programu czyńcie wszystko! Tak być musi! Couraż! Couraż dziewczęta! o wasze losy 
idzie... 
93

JUSTYNA 
stając z bukietem blisko drzwi 
Tak być nie może... Zaklinam... 
Zakasłała 
Żeby choć tatuś!... 
Pani generałowa całus im tylko posławszy znika za kotarą 
GOCKOWSKi 
w progu 
Zaszło coś ważnego... Potem wam wytłumaczę... Musimy jechać do Następcy Tronu... Odwagi 
córuchny biedne!... Ksiądz Biskup z wami... 
Ciągniony widocznie przez panią Skórzewską znika też za portierą. I drzwi słychać trzaśnie-
cie. Justyna jeszcze ku drzwiom podbiegła i widząc, ze odeszli, pospiesznie wraca na swe 
miejsce. Kunusia biega to tu, to tam jak postrzelona. Zieten stanął przy drzwiach, popatrzył w 
ogród w lewo, wraz cofnął się szybko i stanął tuż przy wejściu w postawie baczności 
JUSTYNA 
oprzytomniała, stanęła przy drzwiach tyłem do pokoju, jeszcze raz się odwróciwszy 
Kunusiu! Na Boga Kunusiu! Weźże bukiet ze stołu! 
KRYSTIAN 
Głośno 
Panno Kunegundo! Rozsądek na Boga... Jego Królewska Wysokość nadchodzi!... 
Kunusia porwała bukiet ze stołu, już biegnie do drzwi. Tu przestraszyła się znowu i ucieka 
aż za gotowalnię. Mowiński z drzwi od prawej wchodzi. Spokojnie pykając zfajeczki zabiera 
się do sprzątania w pokoju, raz po raz ino zerkając ku drzwiom. Zza drzwi, z ogrodu słychać 
coraz bliższy śmiech wesoły Księcia Biskupa. Za czym i Króla Pruskiego chichot i głos astmatyczny 
i tok mowy prędki, choć już poznać także uciążliwości pewne w oddychaniu 
KRÓL PRUSKI 
Swobodnie 
Kobieta, uważa monsiniore, jest co prawda najwygodniejszą okolicznością do tego... do zaspokajania 
przyrodzonych ogierowych czułościów, hihihi... tak... atoli z takowych sentymentów 
przyszły commandeur nie robi sobie przecież questionem serio... hę?... Jakże?... 
94

KSIĄŻĘ BISKUP 
Jowialnie 
Tak, tak... oczywiście Najmiłościwszy Królu... bez wątpienia... Hahaha... Swoją drogą każdy 
wiek, jak mówi pan Fontenelle czy toż Lafontaine, bo doprawdy zapomniałem, który z nich... 
ma swoje privilegia... 
KRÓL PRUSKI 
stając już naprzeciw drzwi, widoczny, zatrzymałsię 
Ehe... ehe... Fontenelle to mówi... Tak, owszem. Sielanki amoryczne są nawet bardzo aimable, 
ale w książeczkach, w książeczkach... On to chyba wie? I jego bratanek także... hę? 
W pokoju wszyscy nasłuchują wyprężeni w kornych postawach. Zieten ani drgnie. Mowiń-
ski wyjął lulkę z gęby i słucha. Kunusia za gotowalnią dygocze cała 
JUSTYNA 
jeszcze raz się obróciła ku pokojowi, stłumionym głosem 
Kunusiu zlitujże się... Chodź! 
MOWIŃSKI 
podchodząc do Kunusi, serdecznie 
Panieneczko, panieneczko... no nie bać się... cóż znowu? 
ZIETEN 
mruknął na bok ku Kunusi 
Humor wyśmienity... 
KRÓL PRUSKI 
równocześnie stojąc tuż naprzeciw drzwi szklanych 
A dużo takich infantów ma pan brat Biskupa?... tak zbudowanych juveniles, jak ten mój lejtnant 
gwardii? 
KSIĄŻĘ BISKUP 
O nie pożałował Pan Bóg bratu Antoniemu. Jedenastu synów będzie razem, córek sześć. 
95

KRÓL PRUSKI
Jedenastu? Hihihi... A to się mnożą von Krasiccy, jak króliki! hę? von Bonim ma 7 synów... 
wszystkich siedmiu w huzarach i gwardii... Hę? Niech mi tu pan brat Biskupa przysyła co 
roku jednego pędraka... a zrobimy z nich grackich pruskich oficjerów... dobrze? 
KSIĄŻĘ BISKUP 
łasząc się 
Z największą gorącością i ochotą spełni brat Antoni rozkaz Króla Jegomości. Wie on dobrze, 
co to za splendor mieć synów w wojsku tego Connetabla, który w dwunastu kampamentach 
venit, vidit, vicit... Brat Antoni sam był kapitanem polskiego wojska. 
KRÓL PRUSKI 
Lekceważąco 
Kapitanem polskiego wojska... co go już od 20 lat ani dziesięć tysięcy razem nigdy nie by-
ło?... Hihihi... Tej landwery, co na papierze... hihi... 
Staje na stopniach. Twarz starcza, cala już w zmarszczkach. Przednich zębów nie ma. Oczy 
wielkie, przenikliwe. Ma na sobie zwykły niebieski surdut uniformowy z czerwonymi wy-
płowiałymi wyłogami, przepasany szarfą. Pod szyją wyłazi żabot bardzo brudnej koszuli. 
Wszystko garnirowane suto hiszpańską tabaką, nawet gwiazda orderu czarnego orła na piersi. 
U boku malutka szpadka z felcechem.Na nogach sztyblety wysokie, aż czerwone od starości. 
Na głowie dreispitz z rozetą z boku, obwiedziony zabrudzonymi piórami. Plecy w kabłąk 
zgięte. W ręku kościana laska ze zlotą rączką i chwastem. Przy królu ciągle wesoły, nadska-
kujący, ugodny Książę Biskup. Za nimi adiutant von Rohdich, bardzo długi, chudy, stary ge-
nerałz całkiem tępą twarzą 
KRÓL PRUSKI 
dostrzegając Justynę,laską na nią wskazuje 
A to co? Może jedna z tych mamsell? 
KSIĄŻĘ BISKUP 
Do usług Waszej Królewskiej Wysokości. To właśnie obie córki szlachetnego pana Gockowskiego... 
Wysłanymi są przez obywatelstwo sławetnego miasta Berlina, by złożyć gratulacje 
najpokorniejsze 
Niespokojnieoglądnął się za Kunusią 
imieniem rezydencji. 
96 

Mowiński lekko popycha Kunusię z bukietem ku drzwiom. Już stanęła w pobliżu. 
Justyna głęboki ukłon złożyła, chrząknęła 
KRÓL PRUSKI 
stanąwszy na stopniu 
To jedna... a gdzież druga? Obie? Słyszę o dwóch, a widzę tylko jedną... Skryła się?... 
Aha... jest i druga... 
Wchodzi do pokoju 
Wstąpimy sobie do pana von Ermeland rewizytą... 
Przystanął, spostrzegłszy młodego Zietena 
A ty kto?... Aha... Zieten, jeżeli się nie mylę... A co się tu tak wałęsa po pałacu, hę?... Ej... ej... 
Pogroził mu laską 
No... rozumiem, rozumiem... 
KSIĄŻĘ BISKUP 
wchodząc za nim, w lansadach 
Z bijącym sercem witam Waszą Królewską Wysokość w mojej kwaterze... 
Wskazując na Kunusię 
A oto i druga córka Gockowskiego... 
Kunusia i Justyna stoją już obok siebie, obie nieporadne, przepłoszone. Rohdich wszedł do 
pokoju 
KRÓL PRUSKI 
podchodzącbliżej 
Bardzo ładnie uformowane córki fabrikanta Gockowsky... jak Venery Pigalla... Ale ja tu do 
monsimora umyślnie... żeby sobie oglądnąć 
Wskazuje laską na podłogę 
ów kobierzec, który panu Biskupowi tak nie przypadł do gustu. 
Staje na kobiercu To ten?... hę? 
97

KSIĄŻĘ BISKUP
zawstydzony, nadskakujący
Ależ ja bynajmniej go nie ganiłem... wcale nie taki brzydki... o... nawet bardzo niezwykły w 
maści... o i... te kwiaty... owszem... wcale... Nie, skądże... 
KRÓL PRUSKI 
Prawda?... Wcale nie taki brzydki... a przewielebnemu panu się nie podobał... Przecież przed 
chwilą... tam... wygadywał na ten kobierzec... Hę? 
Zdjął kapelusz i na stół rzucił 
KSIĄŻĘ BISKUP 
Spłoszony 
Ee.. nie nie podobał... Owszem... tyle tylko, że w komparycji z innymi piękna obiektami wy-
dał mi się ten kobierzec mniej udałym może... choć istotnie... widzę teraz, że i on ma swój 
wdzięk... o tak... 
KRÓL PRUSKI 
A więc ma swój wdzięk... hę?... Największy jego wdzięk jest w tym, że tu w Berlinie wyrobiony, 
nie import monsiniore... nie import!... No... a jak się tu nauczą powoli, to będą fabri-
kować ładniejsze... tak... 
Oglądającsię pod drzwi 
Więc z czym te mamselle? z czym? 
Kunusia i Justyna szybko teraz podstąpią bliżej króla i składają równocześnie ukłony 
KSIĄŻĘ BISKUP 
Uradowany 
A właśnie... Panny Gockowskie z gratulacjami... od rezydencji... od Berlina. 
Zachęcająco 
Justynko... zaczynaj... 
Półgłośno, zmarszczywszy brwi 
Nuże, wykokośże się! 
98

JUSTYNA
dyg raz jeszcze uczyniwszy, stanęła przed królem bukiet trzymając pontyfikalnie; znać, że 
z
trudem kasłanie powstrzymuje 
Dzisiejszy dzień to pora pięknie nadarzona By Ci Królu i Władco 
Kasłnęła 
Wielki i Jedyny 
Laury uwiły społem Parnas i Bellona 
Kasłnęła mocniej 
By Ci i ludy korne 
Znów kasłnęła aż krztusi się 
KRÓL PRUSKI 
odbierając od niej bukiet, wskazuje nim na Kunusię i przerywa szorstko 
A ona co ma tu do powiedzenia... 
JUSTYNA 
wsród kasłania ciągnąć chce jeszcze 
Wierne... wierne kraju syny... 
KRÓL PRUSKI 
do Justyny z naciskiem 
Tak, dość... merci... To bardzo piękne... merci, ale ona jest kasłąca... chorowita... ona powinna 
się kurować, nie deklamować. 
Do Kunusi 
A mamsellka hę?... z czym? 
Justyna biedna na bok się całkiem usunęła. Kunusia o krok bliżej stanąwszy, już chce swoje 
recytować 
KSIĄŻĘ BISKUP 
lekko ręką ją uciszając 
99

Owóż Najjaśniejszy Monarcho. Dla tej dzieweczki pozwoliłem ja sobie translatować na fran-
cuską i polską mowę niemieckie rymy majora von Klejsta... I oto ona ku uczczeniu... chce 
właśnie... 
KRÓL PRUSKI 
zdziwiony, jakby nie dosłyszał 
Kleist... Major? I rymy robił?... Gdzie taki był? i po niemiecku? 
ROHDICH 
podstawiwszy bliżej 
Tak jest. W pułku Jego Królewskiej Wysokości Księcia Henryka. 
Odbiera bukiet z rąk króla 
KSIĄŻĘ BISKUP 
Rymotwórca i żołnierz. Z matki Polki się rodził..., w Polsce edukował... Pomorzanin... z tych 
samych okolic, skąd i Gockowskich ród szlachecki idzie... Pod Kunersdorfem moskiewski 
kartacz urwał temu rycerzowi-poecie rękę i nogę... 
KRÓL PRUSKI 
Pod Kunersdorfem?... Aha... to już przypominam sobie... pamiętam... przy szturmie Spitzberga. 
I on rymy robił, Ewald von Kleist?... 
Zaciekawiony do Kunusi 
No, niech mówi! niech mówi córeczka fabrykanta. Jestem bardzo ciekawy majorskiego wiersza... 
Odbiera od Kunusi bukiet i staje oparłszy się oburącz na lasce. Mowiński Justynie zakasła-
nej szklankę z wodą podał. Zieten od drzwi ani się rusza 
KUNUSIA 
zmelancholią zacząwszy 
Wiosna"
KRÓL PRUSKI
Ehe... Wiosna. Bravo!
100

KSIĄŻĘ BISKUP
Tak, Wiosna"... 
ROHDICH 
Wiosna. 
KUNUSIA 
Deklamując 
Przyjmcie mnie gaje, gdzie chłód w cieniu świeży Wiedzie do myśli tych, co spoczywają 
Przyjmcie mnie łąki, gdzie strumyczek bieży A trawki jego w nadbrzeziu wzrastają... Gdzie 
się śklnią kwiaty w ozdobnej odzieży Gdzie się ptaszęta wdzięcznie odzywają Spadzistych 
wzgórków ubocza nieznaczne Pozwólcie spocząć, a ja śpiewać zacznę... 
Król Pruski słuchał najpierw z zaciekawieniem, następnie jakby uszom swoim nie dowierzał 
i popatrzył na poważne miny Krasickiego i Rohdicha, który ma twarz zgoła przestraszoną. 
Znów słucha, już nieco kpiąco, po czym opanował się, cierpliwieznów słucha i znów zmarszczywszy 
brwi przypatrzył się kolejno Krasickiemu, Rohdichowi, Justynie, Mowińskiemu, 
Zietenowi. Wszyscy co nieco wzruszeni 
KUNUSIA 
z siłą i egzaltacją recytuje 
Szczęsnym zdarzeniem pożądana wiosno Ożywiasz przyjścia twojego koleją Postać stworzeniu 
nadajesz radosną Liść pęka z pączków, doliny się śmieją... 
Rohdich już moment powstrzymywał się od wybuchu gwałtownego śmiechu, usta sobie rę-
ką zawarłszy. Teraz parsknął niepowstrzymanie. Wszyscy ocknęli się nieco, popatrzyli na 
niego ze zdziwieniem. Król Pruski także już śmiech powstrzymując trzyma bukiet przy ustach 
i niby wącha 
KUNUSIA 
lekko stropiona, ale ciągnie dalej z ogniem 
Silą się trawki, wzmagają i rosną, Wszystko się cieszy płodności nadzieją Pewien, że przykra 
zima nie dokuczy Wolen od lodów wdzięcznie strumyk mruczy... 
KRÓL PRUSKI 
Hihihi! Hihihi! 
Dając jej znak bukietem, żeby przestała, śmieje się do rozpuku 
Dość... już... Hihihi... strumyk mruczy... hihi..: Rohdich! Wdzięczny strumyk, mruczy... Liść 
pęka z pączków... Hihihi... 
101

Do Krasickiego surowo
Ależ to jest wszystko bezecnie głupie, mój Książę... Czemu to on takie brednie translatuje?... 
Bukietem trzepnął Krasickiego po plecach 
To nie ma przecież sensu za fenyga... Znać, że był z matki Polki ten major... Taki udały cały, 
jak nieszczęsna batalia pod Kunersdorfem... 
Rohdich jeszcze z boku zaśmiewa się, aż chustką oczy wytarł... Kunusia bez ukłonu, powstydzona 
cofnęła się aż do Justyny 
KSIĄŻĘ BISKUP 
z ekskuzą 
Rymotwórca ów miał w tym wierszu zamierzenie dać niejako konterfekt wiosny... maju... ot, 
jak teraz... dlatego właśnie... 
KRÓL PRUSKI 
Kpiąco 
Łączki... strumyczki... Hihihi... gaje... księżyce... baranki... trawki!... romanse... a wszystko 
diabła warte!... To nie są ani wiersze... ani pojezja... 
KSIĄŻĘ BISKUP 
Zakłopotany 
Ja zaś właśnie... że to nowe... młode... wiosenne... Myślałem tedy... 
KRÓL PRUSKI 
nieco niecierpliwie 
E! co monsiniore mógł myśleć... Młode... wiosenne... On myślał, że pruski major ma czas na 
pisanie wierszyków... tak?... Ee... to niech majory u mego najdroższego Brata Króla Polskiego 
takowe wiersze piszą!... Pruskie militarium święta rzecz! Nie ma czasu głupstwa rymować... o 
ptaszkach... o strumykach... 
Wyzywająco do drzwi 
Prawda mały Zieten... hę? 
102

KRYSTIAN 
spod drzwi, salutując 
Według rozkazu Waszej Królewskiej Wysokości. 
KRÓL PRUSKI 
do Krasickiego 
Jakby mój korpus officjerski zaczął się bawić w takie rymowanie, to byśmy ładnie na tym 
wyszli Rohdich... hę? Same Kunersdorfy by nas czekały... 
Oddaje Rohdichowi bukiet 
KSIĄŻĘ BISKUP 
zasmucony 
Doprawdy... nie przestanę żałować... że właśnie ten wiersz wybrałem... I że tak nie przypadł 
do gustu Waszej Królewskiej Wysokości... 
KRÓL PRUSKI 
kładąc dłoń na ramieniu Biskupa 
Niech się nie frasuje... nie!... To jest o... mój rewanż... Jemu się nie podobają uprzywilejowane 
nasze kobierce, a mnie się nie podobają faworyzowane Biskupa rymy. I kwit... 
Zwracając się do struchlałych i bezradnie szepcących dziewczątek 
Ale demoisellom ja bardzo dziękuję za takową oracjon i za te bukiety z banderolami... O... 
Głupich atoli rymów niech się więcej nie uczą... szkoda czasu i nie wypada... Panienki powinny 
lepiej cerować pończochy... o!... Co robić więcej, Rohdich? 
ROHDICH 
jeszcze śmiejąc się, nieco głupawo 
Hehehe... Co robić? Ano znaczki na bieliźnie... kawę gotować,.. kurze ścierać... w ogródku 
plewić... 
KRÓL PRUSKI 
stojąc tuż przy nich obok gotowalni 
O... słyszały co mówił Rohdich? Kawę gotować, a nie rymów się uczyć, co je lejtnanty ro-
bią... hę? Prawda? Niech powie... prawda? 
103

KUNUSIA 
cichowykrztusiła 
Prawda. 
KRÓL PRUSKI 
A widzi, że prawda. Sama mi to przyznaje teraz... Hihihi... Jak to było?... Aha... Cieszy się 
wszystko płodności nadzieją... No... no... Więc i mamsella się cieszy płodności nadzieją... 
Hihihi... Kto by to był myślał... hihihi... 
Odwróciwszy się całkiem do Krasickiego 
A może to i pana Biskupa bratanek głupawe rymy o wiośnie komponuje... Jeżeli on jest także 
z matki Polki, to możliwe? Hę? 
KSIĄŻĘ BISKUP 
swobodnie O nie! bynajmniej. O ile wiem, nie ma do tego żadnych inklinacjów... On poza 
służbą wojskową szczęścia nie widzi... 
KRÓL PRUSKI 
Zadowolony 
Tak być powinno. To bardzo słusznie, że nie widzi. Officjerowie szczęście swe znajdywać 
winni tylko w skrupulatnym spełnianiu służbowego regulaminu. Prawda Zieten? nie we wier-
szydłach ni w romansach; w samej szabli, nie w pochwie 
Półgłosem, nachylając się do ucha Krasickiego 
nie w pochwie damskiej... Hihihi. 
Głośno 
Z bratanka monsiniora... Krasicki jestem bardzo ukontentowany. 
Z lubieżnym grymasem 
Ma łydki jak Parys, a uda jak Apollo! urodzony kawalerzysta... świetnie reguluje tempo... 
świetnie... niech się tak dalej z rygorem dystynguje w swej służbie, a Borussia będzie miała z 
niego pociechę... Hę? lumen Borussiae fuerit iuvenalis? ... Hihihi... 
KSIĄŻĘ BISKUP 
104

Eksces to prawdziwy łaski Najjaśniejszego Króla... A już to, że Tadeusz z polskiej familii 
będąc, dostąpił zaszczytu do. gwardii samej przydzielenia... to dalibóg nasze serca prawdziwą 
dumą przejmuje! 
KRÓL PRUSKI 
Że z polskiej familii?... nie ma nic do rzeczy. Ja wolę w officjerach szlachtę, choć z obcych 
nacji, niż żebym miał dobierać szarże z naszych podoficjerów... Zresztą Pollaki mi postawiły 
na nogi moją kawallerię... Jak Francuziki industrię, tak Pollaki kawallerię... Ileż to my mamy 
polskich junkrów po pułkach, hoho!... Jakże Rohdich? 
ROHDICH 
W kawaleryjskich pułkach w każdym po kilku. Najlepsi instruktorzy jazdy! 
KSIĄŻĘ BISKUP 
z dumą 
O, ja wiem! Nie tylko w szarżach, ale i gimajny lud! Przecież są bataliony, gdzie tylko po 
polsku mówią i rozumieją! Wszystko u nas zwerbowani ludzie... Są tacy, co prócz komendy 
nawet słówka po niemiecku nie rozumieją... a służą dzielnie... 
KRÓL PRUSKI 
z niezadowoleniem 
Tak? proszę... Ho... ho... to znowu nie bardzo mi konweniuje, że po niemiecku gimajni... na-
wet słówka nie mówią... Ale mniejsza z tym!... Byle się dobrze tłukli za pruską ojczyznę i 
już! I byle więcej szlachciców waszych wstępowało do mojej służby... Rotury berlińskiej my 
tu nigdy nie dopuścimy! ni pieprzotłuków, ni comptoiristów, hihi... Konwersować można o 
nicości privilegiów rodowych i we fassonie opata Sieyesa... ale praktyka to znowu co innego, 
hihihi... Hę? 
KSIĄŻĘ BISKUP 
Ależ oczywiście... bez wątpienia... Sam Kościół święty pilnuje superstycji i hierarchii w po-
wszechności ludzkiej... 
KRÓL PRUSKI 
Sam Kościół święty!... prawda? Więc i substancją korpusu officjerskiego musi być czysta 
szlachta!... czysta po mieczu i kądzieli... 
Głośno 
105

Kula ziemska nie jest mocniej oparta na barkach Atlasu jak fortuna Prus na czysto szlacheckim 
korpusie officjerskim... hę? 
KSIĄŻĘ BISKUP 
O tak... To wiadome.. Nasz zaś rycerski stan polski szczególniej do kawallerii nadawać się 
zdaje... właściwie jeno do kawallerii! 
KRÓL PRUSKI 
znów do dziewcząt obróciwszy się 
Bardzo ładnie... Tak... Do kawallerii... I wszystko będzie dobrze... I rewerie demoisellek będą 
pewnie spełnione... Tylko... niech tu nie mają takich min markotnych. Jak przyjechały z gratulacjami, 
to powinny być rozpogodzone... wesołe... uśmiechać się... 
Wziął Kunusię pod bródkę 
jak owa wiosna", hihihi... 
KSIĄŻĘ BISKUP 
Oj to, to... Więcej kurażu jaskółeczki! Jego Królewska Wysokość tak wielką łaskawością was 
darzy, że doprawdy... 
Kunusia i Justyna usiłują się uśmiechnąć 
KRÓL PRUSKI 
O, tak jak teraz, takie pyszczki wesołe to lubimy... za to weźmiemy je na szpacjer ze sobą... 
Pójdą oglądać z nami barany ze Szpanii. Hihi... Rohdich!... wyprowadzone już barany ze 
Szpanii? 
ROHDICH 
Wedle rozkazu Waszej Królewskiej Wysokości. Czekają pod młynem, aby mieć zaszczyt... 
KRÓL PRUSKI 
Wesoło 
Aby mieć zaszczyt poznania starego Fryca... Bardzo pięknie... 
Do Biskupa 
To są barany andaluzyjskie!... 300 sztuk... i to nawet wykradzionych! bo je król szpański wy-
wozić od siebie nie pozwala... 
106

ROHDICH 
Wieszają we Szpanii takich, co wywożą stamtąd andaluzyjskie barany. 
KRÓL PRUSKI 
Radośnie 
O... wieszają! słyszał Książę z Ermelandu... A my tu mamy 300 sztuk! same merinosy ... 
merinosy. 
Do dziewczątek 
Widzicie demoiselle! zobaczycie takowe barany, które tu przyjechały dla korrektury hodowli 
naszych owieczek... tak, tak... hihihi... dla korrektury rasy... 
Głośniej 
Albowiem rasę należy korrygować, meritować, konserwować! nie mieszać dobrej krwi z gor-
szą, tylko zawsze z równą! lub z lepszą!... Hę?... Prawda? 
Justynę ujął pod bródkę 
JUSTYNA 
Cicho 
Tak...prawda... 
KRÓL PRUSKI 
A więc prawda! Same mamselle przyznajecie, że prawda... Hihihi... O, to już bardzo wiele... 
A pan Biskup czy wie, co to znaczy korrygowanie rasy?... hę... dlaczego nasz pan rezydent w 
Madrycie musiał urządzić eskapadam, żeby eskamotować te barany?... Ja mu to wyeksplikuję. 
Wie, z ilu owiec i za ile sprzedaje się centnar wełny w Anglii?... Jakże? 
KSIĄŻĘ BISKUP 
nieco w ambaransie 
Jestem w niemałym kłopocie...bo dalibóg...wyznam otwarcie... 
KRÓL PRUSKI 
Otóż tedy w owej Anglii obrzydłej u mylordów piegowatych centnar jest z 30 owiec, a sprzedaje 
się za 170 talares! 170 talares! 
107

KSIĄŻĘ BISKUP 
nie orientując się 
170 talarów... to... to zdaje się bardzo... tego bardzo wysoko... choć może i nie... tak nie... ale 
zawsze... 
KRÓL PRUSKI 
Nie, nie... niech, się nie poprawia... z mądrzej na głupio, hihihi... Bardzo wysoko! bardzo dro-
go! A w Prusach wie monsiniore, z ilu owiec centnar i z jakich? i za ile... hę? 
Częstuje go tabaczką 
KSIĄŻĘ BISKUP 
uśmiechając się nieporadnie 
Nie... w istocie... ja w tym jak tabaka w rożku... ot... w takim... 
KRÓL PRUSKI 
A prawda... pardon... pardon... Zawsze zapominam, że panowie z szarmanckiej nacji Pollaków 
nie cierpicie cyfrów... 
KSIĄŻĘ BISKUP 
Słodko 
Ależ skądże... owszem... nawet bardzo mnie to intryguje... zda mi się przecież, że to z naszych 
owiec ta wełna.., wszak tak? 
KRÓL PRUSKI 
Oj tak... tak... z waszych... przeważnie z waszych kiepskich owiec... Aż 50 sztuk takowych 
potrzebujemy, żeby mieć jeden centnar... wie? I ten centnar sprzedaje się za marne 28 tala-
res... słyszy? Oto dyfferencja! ... z 30 za 170, z 50 za 28... o!... co znaczy dobra! niebieska! 
krew barania szpańska... Tak... tak... 
Dreispitz na głowę włożył i staje przeciw drzwiom 
Teraz już idziemy... A demoiselle z nami! byle wesołe!... uśmiechnięte! 
KSIĄŻĘ BISKUP 
szybko przesunąwszy się do nich, napominające, półgłośno 
Teraz padnijcie do nóg i proście... nuże! 
108

JUSTYNA 
hardo i z irytacją, omal półgłośno 
Do nóg? Nie, ja nigdy... 
KSIĄŻĘ BISKUP 
popychając jedną i drugą 
Ależ Justyno! Opamiętajcież się!... Teraz akurat pora... 
KUNUSIA 
ociągając się, głową przecząc 
Nie, nie! nie! Już za późno... 
KRÓL PRUSKI 
jeszcze przystanął, pomruczał do Rohdicha, teraz zaczepia stojącego nieruchomo Zietena 
A cóż z tobą smyku? Stoisz i stoisz pod tymi drzwiami jak te kariatydy przed pałacem... hę? 
Jeszcześ kornetem Zieten... ciągle? hę? 
KRYSTIAN 
Wedle rozkazu Waszej Królewskiej Wysokości, w pierwszym szwadronie. Aż w grudniu kolej 
mojego avancement. 
KRÓL PRUSKI 
Aż w grudniu? Bądź cierpliwym mój chłopaku. Ja też mój metier zaczynałem od alskultatora 
w Kamerze dominialnej... I długo na awancement czekałem... hoho... 
Dalej rozmawia z nim półgłosem 
KSIĄŻĘ BISKUP 
równocześnie do dziewcząt, perswadując im gorąco 
Zlitujcież się nad sobą samymi. Król pysznie dysponowany!... wszystko pójdzie jak z płatka... 
JUSTYNA 
z zaciętością 
Nie i nie Wasza Wielebność... Za to wszystko i do nóg?... Przenigdy!... 
109

MÓWIŃSKI 
stanąwszy obok, czerwony z pasji 
Całkiem słusznie jegomościanki czynią. I bez konsensu Heroda było wesele w Kanie Galilejskiej... 
KSIĄŻĘ BISKUP 
Karcąco 
Mowiński... cóż to znowu za wtrącanie się w nie swoje sprawy. 
Do dziewcząt przesłodko 
No aniołeczki!... podbiegnijcież teraz... 
KUNUSIA 
Kiedy Justynka nie, to i ja nie... 
JUSTYNA 
Ja za nic w świecie... 
Książe Biskup jeszcze za ręce je ciągnie, przekonuje, ale bez skutku, wreszcie machnął ręką 
Ś odchodzi. Mowiński stanął obok, zły jak upiór, ręce w tyle założył w pięści zwinięte 
KRÓL PRUSKI 
Więc mówisz, przyjeżdża papa?... naprawdę?... I już po Południu... A to miła siurpryza... 
Rohdich słyszy? 
ROHDICH 
W istocie... Ze 4 lata nie był w Sans-Souci jenerał Zieten!... Rzadki gość! Jubileuszowy. 
Książę Biskup zbliżył się, jeszcze zirytowany mocno i stanął tuż za królem 
KRÓL PRUSKI 
do Zietena 
Cieszę się na wizytę doprawdy szczerze... Taki stary kamerad!... A ochronki jeszcze zakłada 
papa? Może szpitalik teraz! 
Do Krasickiego 
110

Bo to Eminencja Warmijska na pewno nie wie, że papa Zieleń w swoim Wustrau ciągle różne 
dobroczynne domeczki funduje, hihihi... żeby tylko przebłagać Pana Regenta Niebios za to, 
że ze mną w wojnach partycypował... hihihi... 
KSIĄŻĘ BISKUP 
poważnie 
O wiem! wiem! generał Zieten dobrze znany ze swoich cnót chrześcijańskich... wszystka Europa 
to wie... Nieskalany rycerz!... 
KRÓL PRUSKI 
klepiąc Krystiana po ramionach 
No, no nie smuć się tylko młody avantażer... Przeniesiemy cię do gwardii... przeniesiemy. 
Będzie lejtnantem gwardii lada chwilę... Tylko trzymać się ostro! służyć z applikacją... Wi-
działem cię przy lustracji na niedzielnej roustrze... Wyglądałeś no... jako... tako... 
Do Rohdicha 
Hę?... 
ROHDICH 
Tak... tak... owszem... wcale... 
Obie panienki zmartwione Biskupa postępkiem teraz podchodzą ku królowi 
KRÓL PRUSKI 
doZietena 
Tak... więc lejtnantem i oberlejtnantem i rotmistrzem kiedyś będziesz... tylko służyć mi trzeba 
z akuratessą i deksterią... 
Wpół do panien stojących obok 
i wybić sobie z głowy pewne combinacjones ... tak... płoche combinacjones... Prawda demoiselle? 
Hę? 
KUNUSIA I JUSTYNA 
śmielej i nieco czupurnie 
Prawda. Tak jest... prawda... 
111

KRÓL PRUSKI 
Wesoło 
O... więc same demoiselle protegują moją oppinią... W nagrodę pokażemy im merynosy... 
tak!... Teraz en avant... marsz!... 
Idzie do progu, już wszedl nań, lecz oglądnął się jeszcze poza siebie i wzrok jego pada na 
Mowińskiego. Mowiński opuścii powieki i namarszczony, wargi zagryzający z pasji stoi; pal-
ce u pięści zaciśniętych mimo woli rozszerzył, wyprostował. Obecni już wychodzili za królem. 
Teraz stanęli 
KRÓL PRUSKI 
uśmiechnął się złośliwie, jakby sobie coś przypomniał, i wraca 
A prawda... Byłbym zapomniał... 
Wyjmuje z zanadrza puillares wyniszczony, z puillaresu karteczkę 
zapomniał o czymś z kretesem... A tu nikt mnie przecież lepiej o tym nie objaśni, jak Księcia 
Biskupa domestik... 
Podchodzi żwawo tuż do Mowińskiego, majordomusa 
Ja tu mam pewną kwestią do jego domestika... 
Książę Biskup mocno zmieszany podsuwa się szybko, jakby chciał stanąć między nimi. Von 
Rohdich w głębi rozmawia z Zietenem 
KRÓL PRUSKI 
do Mowińskiego, ostro 
Polonus ma crayon przy sobie?... hę? Nie? Crayon? Ołówek? 
Mowiński ani drgnie, powieki ino rozwarł 
KSIĄŻĘ BISKUP 
zgorączkowany, nadrabiając miną 
Nie, nie... Mój camerlengo nie nosi przy sobie. 
Szybko wyjmuje z kieszeni ołówek 
O, ja mogę służyć moim... Bardzo dobry... I może ja bym mógł... 
112

KRÓL PRUSKI 
odbierając od Biskupa ołówek 
Gratias ... gratias... Nie! To do niego, to do niego! 
Patrząc się przenikliwie na Mowińskiego 
Otóż takowa questio jest do Polonusa. Niech uważa dobrze, żeby rozumiał... I niech nabierze 
śmiałości... nie obawia się... Zresztą on ma effronteriam kurzyć mi tu w Sans-Souci zakazany 
Tobak Virginię, to on będzie też umiał respondować mądrze na moje interpelacjones... Hę? 
Wpół do Biskupa i do Mowińskiego 
Otóż... do naszej kancellarii gabinetowej... pisał z Graudenz... 
KSIĄŻĘ BISKUP 
doMowińskiego, eksplikując 
Grudziądz... 
KRÓL PRUSKI 
Ehe... z Graudenz, kupiec, quidam Meyer petycją... tak... interrogacją o to... 
Do Mowińskiego specjalnie 
jakowi to są sancti patrones... rozumie? sancti patrones Sarmacji... najbardziej favoriti umiło-
wani... przez polską vulgarię?... O!... Stary to chyba będzie wiedział najlepiej... 
Mowiński jeszcze się więcej najeżył... Ani drgnie. Od okna już zwrócili na to uwagę. Patrzą 
się 
KSIĄŻĘ BISKUP 
z wysiloną wesołością, nadskakując 
O... o tym to już przecież ja najdokładniej objaśnię Waszą Królewską Wysokość... I to z miłą 
chęcią... proszę... Tandem tedy... 
KRÓL PRUSKI 
przerywając mu 
113

Nie, nie... Ja chcę, żeby ten stary patrioticus mi to zreferował... Hihi... Dostanie za to ode 
mnie garść wystrzelonych nabojów... On umie mi tu w ogrodzie tulipany z cebulkami eska-
motować... to on niech się i z czym innym raz popisze... On pewnie jest takowy Sodalis Marianus... 
hę?... A może on jest głuchoniemy, a ja na próżno z nim parluję... hę? 
KSIĄŻĘ BISKUP 
jeszcze raz próbując, przesłodko 
Ależ ja wyliczę Waszej Królewskiej Wysokości wszystkich naszych świętych patronów in 
completo... Jeżeli zachodzi potrzeba, spiszę ich. Mój sekretarius Mowiński... dalibóg... mało 
rozgarnięty... 
KRÓL PRUSKI 
nie słuchając nawet, do Mowińskiego głośniej i nachylając mu się nad uchem 
Widzi stary... Ouidam Meyer z Graudenz chce dla kanalii waszej drukować konterfekta 
świętych patrones... w dwóch maściach... dubeltowo... bardzo ślicznie! hihihi... świętych imagines... 
obrazki... i na tym grube talares zarabiać... hihihi. Słyszysz stary?... 
Mowiński ani drgnął na twarzy. Ino zbladł. Książe Biskup już nieco przerażony także 
zbladł; próbuje zasłonić sobą Mowińskiego 
KRÓL PRUSKI 
do BiskupaKrasickiego 
Ależ ten asynus vulgaris naprawdę chyba głuchy i niemy... 
KSIĄŻĘ BISKUP 
wybieg odnalazłszy, uradowany, szybko 
Nie stale... nie zawsze Najjaśniejszy Królu... Czasami jeno... niekiedy... z alteracji... Wzruszenie 
odbiera mu i słuch, i mowę... jak ręką uciął... raz, dwa... Staruszek niby wydaje się 
krzepki... ale ta wada... kalectwo... już przyrodzone... Ot co tam! ja teraz Waszej Królewskiej 
Wysokości wyrecytuję wszystkich naszych świętych aż miło... 
KRÓL PRUSKI 
odstępując na krok od Mowińskiego 
Więc tedy w alteracji traci ozór za zębami... głuchnie?... A to co innego... co innego!... to coś 
takowy casus, jak u ciebie Rohdich czasem... hę? 
114

ROHDICH 
kiwając głową potakująco, niby wesoło 
Hehehe... Do usług Waszej Królewskiej Wysokości... 
Król pruski jeszcze raz wpatrzył się błyskawicznie w Mowińskiego, po czym rozpogodzony 
odwraca się i opiera konfidencjalnie na ramieniu Biskupa Krasickiego 
KSIĄŻĘ BISKUP 
odetchnął z ulgą 
To w ogóle... często się trafia u ludzi starszych... tak... 
KRÓL PRUSKI 
zmierzając ku drzwiompowoli 
A ja już, uważa monsiniore Krasicki... supponowałem, że on może był konfederatą barskim, 
hihihi... i dlatego z Fryderykiem nie winszuje sobie dyszkuru... Hihihi... A on niemy... głu-
chy... Kaleka... 
KSIĄŻĘ BISKUP 
Tak... tak... z alteracji... z emocji... 
KRÓL PRUSKI 
A no to niech mi już pan Biskup opowie, jacy to są patrones Sarmacjae... Dobrze? 
Wychodzą obaj przez próg na stopnie. Za nimi Rohdich 
KSIĄŻĘ BISKUP 
Owi tedy patronowie to są proszę Waszej Królewskiej Mości: święty Wojciech, Adalbertus, 
Sanctus Stanislaus... Sancta Kinga... 
KRÓL PRUSKI 
za progiem przystanął i notuje ołówkiem na karteczce 
Czekać, czekać, powoli... Ja to sobie muszę zakonotować, Więc?... Sancta Kinga... Zabawnie 
się wabi ta mamsella. Hihi... 
Notuje na karteczce 
115

A dalej?... A Sancta Simplicitas jest? Hihihi... 
Kunusia i Justyna wychodzą za nimi również. Po czym Zieten 
KSIĄŻĘ BISKUP 
śmiejącsię 
Nie... Haha... Tej nie ma... Ale są sanctus Jacek... sanctus Johannes z Kęt... a dalej... 
Przechodzą widoczni koło okna... Król idąc notuje dalej... Biskup ze słodką i rozpogodzoną 
twarzą dyktuje. Ś Mowiński ani drgnął. Ino oczów znów przymrużył i wargi ma aż do krwi 
tryskającejzaciśnięte. 
Drugiego obrazu koniec 
116

OBRAZ TRZECI 
Teatr okazuje obecnie pólcyrkuł marmurowej sali stołowej en ovalle. Niewidoczną kopułę z 
oknami podtrzymują białe korynckie kolumny ze złoconymi kapitelami. Wzdłuż gzymsu ko-
puły snycerska obrobionego adorniowania z gipsowych jesionów i grup tłustych aniołków. W 
niszach między kolumnami: z prawej lubieżna rzeźba Gaspara Adama, oczywiście Apollo 
przeciwko niemu; ulubiony królowi brąz Bouchardona przedstawiający Karola XII, niszczyciela 
i pijawkę Szwecji, fałszerza monety, awanturnika, despotę, żołdaka, głupca i bohatera. 
W głębi potrójne drzwi szklane po osiem kwater mające w angielskim fassonie. En philato 
idąc, na lewo drzwi do appartamentów króla pruskiego, na prawo do gościnnej kwatery księ-
cia biskupa Krasickiego. Na środku posadzki mozaikowej stół duży, nad którym zwiesza się 
ze stropu kopuły łyszczący kryształowy żyrandol. Dokoła stołu krzesła złocone,na których 
mocno naddarte skórzane poduszki. Z samego przodu od prawej małe drzwiczki dla służby. 
Nad drzwiczkami zegar głośno tykający, koło nich, pod brązem Bouchardona, stolik podręcz-
ny. 
Przez drzwi otwarte widać terasę ogrodową z bosketami. Z bliska drewnianą budkę dla patrouil, 
malowaną w białe i czarne pasy, a nieco dalej porfirowy (roboty Jordancya) biust kondotiera 
Paola księcia Bracciano, wodza zbirów weneckich, a tak królowi miłowanej postaci, 
że kazał za tę podobiznę zapłacić gotówką 20 tysięcy talarów, bez targu. Godzina siódma 
wieczorem. 
Słońce oświeca salę. Przed drzwiami tam i z powrotem przechadza się szyldwacha. Sala pusta. 
Z lewej od króla wchodzą szybko Gockowski i von Bismark. Ten ostatni spokojny, sztywny, 
młody mężczyzna z plikiem fascykułów pod ramieniem. Gockowski przybladły, zgnębiony, 
rozdrażniony 
BI SMA R K 
wskazując Gockowskiemu plikiem aktów stół 
O, n a t y m st ol e roz ł oż y m y sobi e i prz ejr z y m y r az jesz c z e p ański e papiery , p ass y w a , akt y w a , 
protokoll just y c jariusz a o t y m wsz y s tkim... 
GOC KOW S K I 
uderzając się ręką w czoło 
I po co ja t u s z e dł em ! po co ja t u s z e dł em ! C z y ż n a t o, ab y w t ej p o r z e s ędz i weg o w i e ku t a kieg 
o doż y ć d esp e ktu... Toż J e g o K rólewsk a W y s okość prz y jął mni e jakb y najostatniejsz e g o 
z kameralistów panie radc o! Z a list oddan y od księc i a s y nowc a jesz c z e s fukał dotkliwie! I 
Księciu Następ c y Tronu się dostało!... O ja niesz c z ę sn y ! 
BI SMA R K 
układłszy plik papierów na stół 
117

No, no... nie godzi się wpadać zaraz w desperacją panie fabrikante... Znajdziemy sobie jako-
wyś modus vivendi i modus exundi z tej gmatwaniny. Niech dobrodziej siada, wypocznie... 
Nastał, się... 
GOCKOWSKI 
opadając ciężko na krzesło, z goryczą 
Znajdziemy... znajdziemy... Mnie tak potraktować! Tak się obejść ze starcem! Ręki do poca-
łowania nie podać... usiąść nie pozwolić człowiekowi, co przecież... Ech... 
Machnął ręką, niecierpliwie 
Więc o czym pan minister miał mnie jeszcze powiadomić?... słucham... 
BISMARK 
siadając sztywnie, urzędowo 
Przed tym wszystkim niech się jegomość uspokoi... Z egzageracją o tych rzeczach pertrakto-
wać się nam nie da... i nie godzi... 
GOCKOWSKI 
Tak! Łatwo panu ministrowi spokój mi zalecać! Ale we wnętrznościach moich trzęsie się 
wszystko od wstydu... od indygnacji!... 
BISMARK 
Oschle 
Łatwo czy niełatwo, o tym mnie już pan Gockowsky zostawisz decyzję. A wszakoż, bez spokoju 
nie przystąpim do regulacji zawikłań nadarzonych.. 
Popatrzył nań przenikliwie 
Wiesz przecież jegomość dobrze, jakim mój stosunek do jego afery. Nasz departament handlu, 
fabryk i akcyzy prowadzi sam Jego Majestat, personalnie, od przeszłego roku; tak jest... 
Von Hagen, von Horst, von Heinitz i moja małość jesteśmy tylko konsyliarzami w generalnym 
dyrektorium... Radzimy tylko, nic więcej... 
GOCKOWSKI 
Tak... I ja to wiem. Atoli od referatu, od oświetlenia mojej nieszczęsnej sprawy przez aktualnego 
pana radcę dependowało przecież wszystko. Wedle tego Król Jegomość sądził... Nie?... 
118

BISMARK
Tak jest. Od mojego referatu, to prawda... Ale uprzejmość dobrego humoru u Jego Królewskiej 
Mości, ta już nie była zawisłą od mego referatu. 
Cedząc 
Wydaje mi się przy tym, że to, co miało dobrodziejowi najwięcej tu pomóc, to właśnie oddało 
mu najfatalniejszą przysługę, to jest... 
GOCKOWSKI 
Tak... i ja to zaraz dostrzegłem, ale poniewczasie. List od Księcia Pruskiego zamiast mi zde-
winkować króla, jeszcze go rozsierdził... Ano, jam nie chciał... jam nie chciał nawet jechać do 
Następcy Tronu! A generałowa Skórzewska namówiła, wyperswadowała... Swoją drogą jed-
nakże, z permisją szacownego pana i referat jego nie musiał być obciążony zbytkiem przy-
chylności dla mnie... 
BISMARK 
Ani przychylną, ani nieprzychylną była opinia, jaką zaraportowałem Koronie w tej sprawie. 
Była rzeczowa i koncypowana z punktu ekonomiki krajowej. To jedyna przystojna mi pozycja. 
Parcjalność wszelaka z góry musiała być wykluczona. 
Grzebie w papierach i przegląda 
Przystępując do rzeczy: tedy w manufakturze na Lipskiej miałeś pan ouvrierów 1436. Czy 
tak? 
GOCKOWSKI 
Zamyślony 
Tak... tak... 1436... Więc parcjalność była wykluczona? Dobrze... 
Z wyrzutem 
Ale dlaczego była wykluczona, kiedy ja przecież zasłużyłem sobie na pewne fawory... Moje 
fallisement bynajmniej nie w moich postępkach ma swoje korzenie!... 
Zapalającsię 
Pan minister wiesz dobrze, jak trudnych eposzów dożyliśmy. Ta wojna cłowa z Austrią, te cła 
przeciw Saksonii! I w takowym momencie właśnie pieniędzy się kontrybucyjnych domagać! I 
tak niespodziewanie!... I to całej sumy od razu! Wszystkich rat! 
119

BISMARK 
bębniąc palcami postole 
Wiem... Wiem. I cóż z tego?... Cóż tu dług za kontrybucję ma do trudnych eposzów... Długo 
byliśmy przecież cierpliwi... czekali... 
GOCKOWSKI 
Oto trzeba było chyba uwzględnić okoliczności pochop mojemu zachwianiu dające... Nie?... 
Cała industria i handel przechodzą znów chorobę ciężką! Zahamowane wszystko! towarów za 
dużo, rynków zbywania za mało... 
BISMARK 
Wiem, wiem. Gouvernement temu nie winne. Wyście temu winni! Entreprenerzy sami!... 
GOCKOWSKI 
wstałzaperzony 
Właśnie, że gouvernement panie von Bismark... A któż inny?... Te przechwalano reformy 
podatkowe, ta podwyższona akcyza od piwa, wódki, mąki! ta drożyzna najniezbędniejszych 
rzeczy, te nas do ruiny doprowadzą! nie co innego. Robotnik zdrożał do niebywałej ceny! na 
wagę złota go płacić musimy. Co lepszy ucieka z powrotem do Saksonii, do Holandii. I jak tu 
mu się dziwić, gdy przez te manipulacje akcyzowe nawet mięso zdrożało o 20%... Tak dalej 
iść nie może... to już wszyscy wiedzą i mówią... 
BISMARK 
Tak dalej jednak pójdzie, bo pójść musi. Nasza taktyka ekonomiczna jest constans mimo swe 
perpendykulacje... Niech się pan Gockowsky z łaski swej uspokoi, nie gorączkuje. Rewenie 
kraju naszego muszą mieć swoje zabezpieczenie w kardynalnych, niepozbędnych potrzebach 
publikum, a nie w kaprysach i luksusach bogaczów. To pryncyp pruskiej taktyki nie wstrzą-
śnięty... pierwszy!... 
GOCKOWSKI 
chcąc mu przerwać 
Otóż właśnie... 
BISMARK 
stanowczo 
120

Pozwól panie fabrikante! Niech, skoro raz potrąciliśmy, już to jegomości wyeksplikuję... Pań-
ską porcellinę czy atłasy można kupować lub nie, ale obejść się bez nich można. Bez chleba i 
mięsa zaś nie można... Otóż podwyższona akcyza na zboże, piwo, mięso... 
GOCKOWSKI 
przerywając, z mocną gestykulacją 
Podwyższona akcyza na mięso, zboże, piwo rujnuje naszą industrię panie ministrze, industrię 
w powijakach! Akcyza miasto stać się podwładną tej industrii, stała się jej tyranką! To wszyscy 
mówią. Opodatkowanie rzeczy pierwotnych konsumpcjów powiększa może wasz fundusz 
dyspozycyjny, ale nas po kolei wszystkich dowiedzie do bankerottu... 
Ironicznie 
Może tedy i fałszywych pieniędzy cyrkulacja szła na benefis industrii?... 
BISMARK 
Pytanie jegomości jest istotną niespodzianką dla mnie. Wchodzę ja w pana fabrikanta altera-
cję... ale przecież i miarkować się trzeba! 
W irytacji 
Czemu on tu wszczyna tak niewczesne dyszkury? Jegomość wiesz tak dobrze jak ja, ile pierwiastki 
naszej industrii specyficznie zawdzięczały emissjiom fałszywej monety... 
Z naciskiem 
ile i pańskie etablissementy choćby zyskiwały, na niższym w tym sposobie postawieniu płacy 
ouyrierów... 
Aż ochrypł z gniewu 
Co?... Tak czy nie?... 
GOCKOWSKI 
lekko skonfundowany 
Tak... W pewnej mierze tak... kiedyś... dawniej... w pierwiastkach, wraz po wojnie. Ale z czasem, 
gdy się biedacy spostrzegli, zaczęli masowo opuszczać Prusy. Zostały zaś fałszywe szóstaki! 
trojaki!... 
BISMARK 
Ale teraz ich nie ma, albo ostatnie resztki... A wszystko, co się robi, robi się finalnie dla waszego 
dobra fabrikanty... by potem to od was słyszeć, co ja słyszę. Wdzięczności cnota nie 
należy, jak to doświadczam, do przymiotów mieszczanów Berlina. 
121

Sapie z wzburzenia 
GOCKOWSKI 
urażony 
Nie wiem ja tak dokładnie, panie ministrze, co należy do nich, bom sam z pochodzenia polski 
szlachcic, jak wiadomo. To jednakże wiem, że jeżeli dziś jestem żebrakiem ze wszech dostatków 
ogołoconym, że jeżeli na ostatnie godziny żywota głowy gdzieś położyć nie będę mógł 
to, winien temu wasz departament ekonomicki! wasz pryncyp prohibitywny! wasza regie 
francuska!.. 
Pot zczoła ociera 
BISMARK 
ręką go uciszając, już w pasji 
To są niedorzeczne absurda! I aberracje! Wypadki dniów ostatnich odebrały dobrodziejowi 
jasny wzrok i czysty rozsądek nawet!... 
Zbiera papiery ze stołu 
Nie tym końcem tuśmy się chwilę zatrzymali, bym jegomości miał eksplikować czarodziejskie, 
jedynie zbawcze owoce naszego systemu! O tym niech mówią remanenty w kasach, dostatki 
dookoła i to, że nie jesteśmy już więcej w niewoli holenderskiej giełdy. W trosce o in-
dustrię Jego Królewska Wysokość raczył nawet poświęcić maksymę ogółowej w regimentach 
służby wojskowej... 
GOCKOWSKI 
Lekceważąco 
Ee!.,. Panowie junkrowie veto założyli ogółowej służbie!.. 
BISMARK 
surowo, porządkując papiery, jakby nie słyszał 
...raczył wywóz z kraju podeprzeć systemem premiów eksportowych, raczył za każdy nowy 
warsztat sowite bonifikacje wyznaczyć, raczył ustanowić monopole fiskalne, a wreszcie za-
mknąć granice, by uchronić swojskie wyroby... pruskie wyroby... pańskie wyro-
by,Gockowsky! 
Wstaje 
Choć temu! temu właśnie opponowali panowie junkry. 
122

GOCKOWSKI
W rezultacie atoli to systema ostre wyszło na dobre może tylko fabrykantom!... I to niektórym! 
Handlowi dokuczają te zakazy to wywozów, to przywozów! Handel nie znosi waszych 
reglamentacji! 
BISMARK 
Sztywnie 
O, to już między wami rzecz, mój łaskawco! Niech się porozumieją panowie fabrikanty z 
kupcami! 
Wstaje 
GOCKOWSKI 
z uporem, zuchwale 
Reszta zaś obywatelów, urzędniki, mieszczanie, rękodzielnicy! uciemiężeni podatkami nad 
miarę na kawy farfurkę pozwolić sobie nie mogą, byle tylko klasa junkrów profilowała z tarif 
i monopolów!... 
BISMARK 
Szyderczo 
Tak... tak... tak... Ehe... Gadanina płocha. Widać, że już i jegomość czytywałeś tych w nowym 
kursie francuskich szarlatanów, jeżeli i koffy monopol nam wymawiasz! Jego Królewski 
Majestat sam na piwnej polewce się wychował, nie na koffie. A to systema merkantylne nie 
naszym jest wynalazkiem! Przed nami zrobiły to Szpania, Francja, Holandia, Anglia, Dania, 
Szwecja. Tylko Sejm panów Polaków otworzył na oścież Najjaśniejszą Rzeczpospolitą dla 
wolnego handlowania. Obaczymy, jak oni na tych otwartych granicach wyjdą. 
Szorstko 
My wyszliśmy naszym systemem dobrze. Dziś eksportujemy towaru za 45 milionów talarów... 
GOCKOWSKI 
Tak... ale... towaru coraz gorszego przydać trzeba... Tandety!... po prostu tandety!... 
BISMARK 
z ironią 
123

Przydaj pan sobie, jeżeli to mu jako fundatorowi industrii pruskiej satysfakcję jakowąś czyni... 
Zmarszczył się 
W każdym atoli razie zapamiętać mu się godzi, że Fridericus Rex monarchą nadal zostaje 
przede wszystkim ziemian i żołnierzów, a nie handlarzów i... eksulantów... tak... Żegnam je-
gomościa tymczasem. 
Posuwa się ku drzwiom w głębi 
GOCKOWSKI 
za nim szybkopostępując 
Ależ panie von Bismark! Szacowny panie von Bismark, panie ministrze! Przecież miałem 
wielmożności wytłumaczyć jeszcze pewne cyfry, wykazać... 
Głosem podniesionym 
Przecież ja nie chciałem Ekscellencji w niczym urazić... Proszę przebaczenia... 
Lejtnant Krasicki przez moment drzwi od królewskiego apartamentu uchylił, popatrzył 
zdziwiony i wraz się cofnął 
BISMARK 
zatrzymawszy się jeszcze przed drzwiami 
Jestem na usługi pańskie Gockowsky! Atoli na żadne dyszkury pozwolić sobie już nie mogę... 
Słucham... 
GOCKOWSKI 
Miękko 
Pomiarkujże panie ministrze mój stan aktualny. Przecież tak wielkiej summy teraz nikt by 
wam dostarczyć się nie podjął. Przecież ja darowania mi reszty długu za kontrybucję nie pra-
gnę i nie proszę... 
BISMARK 
zniecierpliwością 
Więc czego pan Gockowsky ode mnie się spodziewasz? Czasu jest mało... Wraz tu służba 
zacznie do souper apparencje! Ja muszę iść się przebrać natychmiast... 
124

GOCKOWSKI 
chwytając go za rękaw w rozdrażnieniu 
Cóż tedy ze mną postanowiono, chcę wiedzieć?... Co ja mam teraz ze sobą nieszczęsny po-
cząć?... Czyż wróciwszy do Berlina, będę tam znowu insultowanym?... Zważcież, żem ja 
dwóch córek ojciec... Jakżeż ja im to wszystko wyjawię!... Jakiż los im zgotowałem!... Jakiż 
los! Och, nadto żyłem niestety! Nadto wierzyłem w dobrą bliźnich wolę... a teraz, teraz! 
Zrozpaczony twarz w dłoniach zakrywa 
BISMARK 
patrząc na bok, całkiem sucho 
Tu eksklamacje nie pomogą! 
Cedząc 
Jedyne, co pomóc może... to... o czym już mimochodem napomknąłem. Możesz jegomość od 
Kammergerychtu appelować do tajnego Obertrybunału... a nadto... nadto... formalna prośba 
do Jego Królewskiej Wysokości, aby gouvernement pruskie odkupiło waszą manufakturę 
porcelany. Na razie to może jeszcze pomóc do rozwikłania tej gmatwaniny. Tak mi się widzi... 
GOCKOWSKI 
zza dłoni, z wybuchem goryczy 
Hehe... tylko tej propozycji czekałem. Wiedziałem, że przyjść musi... Zaczym teraz ja! ja 
mam prosić... o kupno!... Hehe... 
BISMARK 
A więc widzisz jegomość... tedy na łaskę królewską liczyłeś! Wracajże teraz do Berlina i czekaj 
tam ufnie dalszego ewenementów biegu! Widzę ja jego niedolę współczuciów godną... 
byłoby mi dobrodzieja serdecznie żal, gdyby... gdyby mój urząd nie sprzeciwiał się temu... 
Tak... 
GOCKOWSKI 
Szyderczo 
Dziękuję! Zbytek łaski panie ministrze. Niech ja wiem lepiej coś pewnego o tym... 
Urwał zawstydzony 
...Kiedy aż mi wstyd dalibóg... i przez gardło przejść nie może... 
125 

BISMARK 
Niecierpliwie 
Mów panie Gockowsky prędzej, bo ja w istocie... O czym coś pewnego... hę? 
GOCKOWSKI 
Zawstydzony 
Więc w sprawie tego... no... arrestu... Chyba uchylona rezolucja trybunału?... Zbyt szybko 
ferowana?... nie?... 
BISMARK 
Wymijająco 
Nie umiem pana fabrikanta dokładnie objaśnić... O ile mi się zda jednak... według nowej procedury 
Ironicznie 
w duchu czasów nowych wykoncypowanej... wymiar justycji musi być przyspieszony. Interwencja 
zaś Majestatu w dekreta kollegiów jest niedopuszczalna... O... 
GOCKOWSKI 
zrozpaczą 
Więc król nawet tej rezolucji sądu uchylić by nie mógł?... 
BISMARK 
Oschle 
Tak jest, nie... Bez nowej sesji kollegialnego sądu nie mógłby. 
GOCKOWSKI 
zrozpaczą 
Więc ja! Właśnie ja! Pierwszy entreprener! Pierwszy bankier Berlina... teraz po powrocie do 
stolicy mogę być natychmiast... 
BISMARK 
Zaarrestowany?... Tak... wedle litery nowej ordynacji. 
Kpiąco 
126

Bez niepotrzebnej subtelizacji, hehe... Ano trudno... 
Ręce szeroko rozkładając 
Macie coście chcieli... to pierwsze skutki ograniczonych kompetencjów monarchy. 
GOCKOWSKI 
A prolongata dla tych sum poręczonych za kontrybucję Lipska jestżeż możliwa?... 
BISMARK 
Zimno 
Bezwarunkowo nie. Powtarzam panu po raz trzeci. 
Szyderczo 
Kiedyś mógł Król Najjaśniejszy wziąć zamiast monety cały zapas saskiej porcelany! Ale teraz... 
kiedy wasze manufaktury lepszą nam od tej z Meissen fabrykują, królewski Fiskus tylko 
gotówki od pana poręczyciela się domaga. Tak się niestety składa! 
GOCKOWSKI 
w rozpaczy, opadając na krzesło 
Co za bezecności! Co za splot nieszczęść nad mą głową! Co za hańba na me siwe włosy! 
Zrywa harcap i okazuje przystrzyżone siwiuteńkie włosy 
Co za niewdzięczna podłość natury ludzkiej! I to przez takiego Kayserlinka, przez jedno nogi 
podstawienie! Przez zdradę nikczemną wspólnika... Więzienie! Kraty... 
Ręką wygrażając ku Bismarkowi 
To waszego departamentu fortelom zawdzięczam! Wyście mnie omotali... W komplecie z 
Kayserlinkiem! Skorzystali z nadarzonej sposobności zachwiania mego i krizysu!... tak... 
tak... co mam zatajać dłużej... to wasza kabała, szacowny panie radco królewski! 
BISMARK 
szybko doń podstepując, surowo 
Zamilcz pan Gockowsky!... Opamiętaj się! O trzy pokoje stąd Jego Królewska Wysokość 
pracuje!... Rozumiejąc się być skrzywdzonym, zapominasz się nad miarę! Deżurny lejtnant 
już tu przez drzwi zaglądał, co się dzieje. Zwalasz winę na wszystkich dokoła, a nie dostrze127

głeś swojej negligence. Przewertowawszy stricte i skrupulose wasze księgi kasowe, papiery, 
wykazy... registry... 
Za drzwiami do pokojów Krasickiego słychać głosy zbliżające się 
BISMARK 
... doszedłem do przekonania, że pobudek bankerottu i ruiny swojej szukać winieneś Gockowsky 
w sobie samym. Umysł jegomości sterany szwankował już mocno w nowych kalkulacjach. 
Za wiele w równym czasie wziąłeś imprez i facjend na swoje barki, więcej niż byś 
utrzymać zdołał... 
Grożąc mu palcem tuż przed nosem 
a już co najgorsze, co u naszych rdzennie pruskich gründerów nawet się nie zdarza, to te ni 
stąd, ni zowąd jego grandseigneurskie passje nobliwe!... Dobra skupować! lasy! polowania! Z 
grafem Kayserlinkiem Nimrodem emuIować!... Tableaux Rafaela, Gwida Reni sobie wie-
szać... To wszystko nie we zwyczaju pruskiego mieszczaństwa! Wcześniej czy później to się 
fiaskiem skończyć musiało... 
W drzwiach z prawej stają, żegnające się z kimś w głębi, generałowa, Justyna i Kunusia. 
Wchodząc, jeszcze raz odwracają się w tył i dygają 
BISMARK 
...Pruska spokojna praca nie da się nigdy, wiedz pan to sobie, pogodzić ze szlacheckimi passjami 
Polaków... tak i z tym... animuszem! 
Składając ukłon wchodzącym paniom 
Tysiąc ukłonów madamy. 
DoGockowskiego ironicznie 
Tak, tak von Gockowsky! Wiedzże to sobie! Teraz żegnam! adieu. 
Wychodzi do ogrodu Skórzewska odkłaniając się Bismarkowi szybko podchodzi do stołu, 
za nią dziewczęta. Gockowski słuchał słów Bismarka to z gniewem, to z miną szyderczą, pró-
bował mu przerwać, szedł za nim aż do drzwi szklanych, wreszcie machnął ręką wzgardliwie 
i szybko wraca do pani Skórzewskiej; perukę ze stołu bierze i nakłada z powrotem 
GENERAŁOWA 
Zdziwiona 
Jegomość już po audiencjonowaniu?... Myślałyśmy tu w stołowym salonie czekać na niego 
Bóg wie jak długo, a dobrodziej już od króla? Co się to znaczy? 
128

Siadaprzy stole
I w takiej alteracji... 
Justyna i Kunusia przypadają do ojca i całują go raz po raz tkliwie; ojciec, je po główkach 
pogłaszcze i uściska 
GOCKOWSKI 
Pospiesznie 
Jak się macie, jak się macie niebożąteczka moje. Wy tu tak z pokoju do pokoju w królewskim 
pałacu, dalibóg jak na swoich śmieciach! A ja radzę, wynoścież się stąd co żywo, nim was do 
kordygardy wezmą. 
Do Skórzewskiej ironicznie 
Już po audiencji! już. A ślicznieś mi jejmość pani poradziła, nie ma co mówić! W porę aku-
ratną wybrałem się z protekcją Pruskiego Księcia! Niechże kule biją! 
GENERAŁOWA 
z niepokojem 
Jak to? dlaczegóż w porę akuratną? Skądżeż ,to szyderstwo?... 
JUSTYNA 
do ojca 
Właśnie nam Książę Biskup mówił, że promień pomyślności błysnął! Że jeszcze nic nie stracone, 
chocieśmy się rano tak nie popisały. 
GOCKOWSKI 
machnąwszy ręką 
Ech, co tam ten polski Biskup wie! 
Głaszcząc je po głowach 
Wy ani przeczuwacie biedaczki przez co się wasze mariaże nie kleją! 
Popychając je ku drzwiom 
Ale teraz wyjdźcie stąd! wyjdźcie! żebyście przypadkiem w oko nie wpadły najmiłościwiej 
niechętnemu!... My z panią generałową zaraz za wami przyjdziemy. 
129

KUNUSIA 
całując go po rękach 
Biedny, biedny ojczulek dobrodziej! 
JUSTYNA 
z drugiej strony 
Tyle zgryzot i zmartwień, i to przez nasze kochania! Och, wielkie nieba! 
Wybiega ku głębi 
KUNUSIA 
już na progu 
Czekać będziemy na drugiej terasie w rondelu. 
GOCKOWSKI 
Dobrze, dobrze dziewczyny! Zaraz tam będziemy. 
Za głowę się łapie 
Ani nie przeczuwają, co je czeka... 
GENERAŁOWA 
siada przy stole 
Czeka je, zawierz mi dobrodziej, zwycięstwo i szczęście. 
GOCKOWSKI 
patrząc na nią z żalem 
I szczęście! Hehe!... By w krótkich ekspressjach pani generałowej... szczęśliwą pozycję mą 
odmalować: o moratorium dla wypłat i mowy nie ma! Tego nie może uchwalić ni komisja 
specjalna przez króla do likwidacji mojej powołana! Przy mariażach zaś gdyby się młodzi 
upierali, dziewczyny do Kistrynia wysłanymi będą i tam we trzy tygodnie kameralistów 
pierwszych z brzegu poślubić musiałyby! Takowym jest wyrok króla! 
GENERAŁOWA 
ręcezałamawszy 
130

Boże mój! Co ja słyszę! Ależ to są wszystko jakieś omyłki! To być nie może. Król Jegomość 
nic nie wie, że stary generał Zieten intermediować tu przyjechał i szturm przypuści za swego 
syna. 
GOCKOWSKI 
Ech! Stary generał! Stary generał nic nie wie o mojej ruinie! nędzy! bankerocie! o tym, że 
lada chwilę ojciec jego przyszłej synowej do więzienia pospolitego iść będzie zniewolonym. 
GENERAŁOWA 
Właśnie że wszystko wie stary generał! I jeszcze więcej. Objawiłam mu całą sprawę bez 
ogródek, przed Krystianem ino ją nadal taję jeszcze. Nawet jegomość nie wiesz, jakie spręży-
ny w ruch wprawiłam! Ambasador Imperatorowej, stary książę Dołgoruki, obiecał mi inter-
weniować. Książę Następca Tronu będzie dziś personalnie i oficjose protegował jegomości 
prośbę o prolongatę. 
GOCKOWSKI 
całkiem kpiąco 
Książę Pruski! Protegował! Ależ jejmościuniu, jejmościuniu niepoprawna! Toż tym listem od 
Pruskiego Księcia staruszek tak się rozsierdził... Wobec mnie i Bismarka wydziwiał nań kpią-
cymi słowy, nogami tupał. 
Zmierza z panią Skórzewską ku wyjściu 
Tu już nic nie pomoże! Nie ma takiego patrona na całym globie!... Nec Herkules contra pluralis... 
Majestaticus! 
W drzwiach szklanych staje właśnie stary generał Zieten, oparty na ramieniu Krystiana. Jest 
w pełnej gali chefa swoich czarnych huzarów. Wbrew typowi bohaterów zwykłemu zwycięz-
ca spod Jagersdorfu, Hennersdorfu, Hohenfriedberg, wzrostu niskiego, szczupły i wątły. 
Twarz czerstwa przeczy dziewiątemu krzyżykowi. Ino słuch i wzrok bardzo już osłabłe, choć 
oczy jeszcze ożywione i szczerze śmiejące. Strzępiaste, białe jak mleko włosy opadają w lokach 
na ramiona. W obejściu łagodny, jowialny. Na plecach lamparcia skóra, w ręku lewym 
olbrzymia czapa z wielkim orlim piórem 
GENERAŁOWA 
z niezadowoleniem 
...Ech, co nikt nie pomoże... Musi pomóc... 
Spostrzegając Zietena, z radością 
...Otóż i sam generał. Rozmówicie się najlepiej!... 
131 

PAPA ZIETEN 
do syna 
Prowadź synku... prowadź, bo się gdzie zagubię jeszcze... Aha... 
Zmierzają ku apartamentom króla 
...tu stołowa sala... 
KRYSTIAN 
spostrzegając Gockowskiego 
Jakże to i szczęśliwie nadarzona okazja!... Papo... 
GENERAŁOWA 
do Gockowskiego, popychając go 
Zbliżmyż się... Poznacie się wzajem... Tak będzie najlepiej... 
PAPA ZIETEN 
A co takiego? co takiego? 
KRYSTIAN 
Głośno 
Oto właśnie jest tu przed papą czcigodny ojciec Justynki! 
PAPA ZIETEN 
Niedowidząc 
Gdzie?... Aha, twojej Justynki!? Bardzo dobrze... 
GOCKOWSKI 
stając tuż przed nim, głośno 
Otom jest mości panie generale, Gockowsky. 
PAPA ZIETEN 
Zdziwiony 
Tu?... u króla?... 
Ucieszony 
132

No więc już wszystko dobrze... Niechżeż ja cię bliżej widzę von Gockowsky... 
Rękę mu podaje, nachylając go ku sobie 
Aha... toś ty pan Gockowsky... 
Pani generałowa dyskretnie na bok się usuwa 
GOCKOWSKI 
Jam do usług szacownego pana generała! Prawdziwie uroczysty to dzień dla mnie tak z bliska 
widzieć tylu kampamentów zwycięzcę! 
PAPA ZIETEN 
Zwycięzcę! Co tam zwycięzcę! Powinowatymi wnet ze sobą będziemy... Ściskam, rękę pana 
bankiera... O... ale jesteś już także starym grzybkiem jegomość?... Hoho, siwiuteńki... Ile sobie 
liczysz?... 
GOCKOWSKI 
Ja siedemdziesiąt jeden. 
PAPA ZIETEN 
71?... E, toś jegomość młodzik... Zieten ma 82... co? ale obaj byliśmy dzielni ludzie, nie?... Ja 
miałem syna licząc sobie 63 rok... o, ten tutaj! jeszcze się udał jako tako... A pan bankier? 
GOCKOWSKI 
Miałem lat wtedy 54, moje dziewczyny bliźniaczki... 
PAPA ZIETEN 
Bardzo pięknie... Bardzo pięknie... Herb jego: Prawdzic, znaczy się podobno prawdę kochają-
cy... tak... Ja już wiem wszystko!... teraz my obaj kameradzi w jednej sprawie... co? socii do-
loris? 
GOCKOWSKI 
Tak... niby mości panie generale... aczkolwiek moje nadzieje już omal całkiem zawiedzione... 
PAPA ZIETEN 
niesłysząc 
My kiedyś obaj Esterhazemu poradzili... prawda?... ja mu cały pułk doskonale zmassakrowa-
łem, a dobrodziejeś przed jego hordami i to Sans-Souci uratował! prawda?... 
133

GOCKOWSKI
Tak, tak... perswazjami, pertraktacjami udało mi się całą rezydencję ocalić przed furią Wę-
grów, Kroatów! pandurów! 
PAPA ZIETEN 
Wesoło 
Ano... więc my równi... A... Dobrodzieja syn służył w moich czarnych huzarach? 
GOCKOWSKI 
wzdychając głęboko 
Tak, Franc mu na imię nieszczęsnemu, Franc. 
PAPA ZIETEN 
Tak, Franc... ale dlaczegóż nieszczęsnemu?... Ja wierna. o wszystkim!... Nie trzeba tracić rezonu 
von Gockowsky! Zieten teraz maszeruje do swego króla... I tam nowych sposobów bę-
dzie tentował, by wam z tymi manufakturami dopomógł... Dobrodziej masz jakowyś titulus?... 
GOCKOWSKI 
Ano jestem bankierem... fabrikantem! Ś to jest byłem. Teraz jestem bankerr... 
Urywa popatrzywszy na Krystiana 
KRYSTIAN 
Nie o to chodzi... a o rangę 
! 
Do ojca 
Pan Gockowsky ma tytuł i charakter radcy kommercjalnego jeszcze od saskiego Kurfürsta 
króla polskiego Augusta! 
PAPA ZIETEN 
Aha... Królewski kommercjalny radca!... bardzo pięknie!... No chodźmy!... Panie Gockowsky! 
mocną twierdzą jest nasz Bóg!... Moje mediacje u króla przyjętymi być muszą... A choć-
byś jegomość już swego majątku nie odzyskał, to nie ma się co kłopotać o córki!... Ja się też 
ożeniłem tylko ze sentymentów, z siostrzenicą własną... Obiem córki wydał za mąż ze sentymentu... 
A wszyscy sobie szczęśliwe dni żyjemy. Haha... 
134

GOCKOWSKI 
odprowadzając papę Zietena do drzwi 
Dałby Bóg, dałby Bóg, by rekwizycje pana generała cokolwiek wskórały!... Chociaż jam cał-
kiem zdesperowany... Kłaniam się generałowi!... kłaniam! Bóg z Ekscellencją! 
PAPA ZIETEN 
już na progu pokoju z lewej 
Nie trać nadziei panie fabrikante... Pierwszy raz jako petent staje Zieten przed obliczem Jego 
Majestatu!... a to coś znaczy... Będziemy na dwa fronty attakowali króla pruskiego... i podda 
się! podda po raz pierwszy, haha! 
Wyszedł 
Gockowski pokłonił się ż wraca ku generałowej Skórzewskiej z nieco gęstszą mina 
GENERAŁOWA 
podchodzi ku niemu z rogu sali, rozpromieniona 
A nie mówiłam! Nie mówiłam! Wszystko obraca się ku lepszemu. Oto jakich masz patronów 
mości fabrikante! Jestem przekonana, że dobra sprawa zwycięży! 
Z małych drzwiczek od prawej wchodzą szybko kammerhuzar Strycki, kammerlokaj i jeden 
grenadier, niosący społem obrusy, kosz z nakryciami, kosz z winem 
GOCKOWSKI 
Westchnął 
Ano ufajmy Bogu, że nas nie opuści i w tak srogim terminie... Ja bo teraz jadę z powrotem do 
Berlina, by tam nie myślano, żem przed kondemnatą uciekł gdzie pieprz rośnie. Dziewczyny 
zostawiam łaskawej pieczy jejmości pani. 
Całuje generałową w rączki i zmierza ku drzwiom 
SKÓRZEWSKA 
Nie spuszczę ich z oczu, bądź waćpan pewien. 
Półgłosem 
I o tom spokojna, że mandat arrestowania uchylony! Teraz chodźmy... nakrywają... 
Do młodego Zietena 
135

No kawalierze Krystianie, odwagi... 
Wychodzą we troje na terasę. Kammerhuzar Strycki zaświeca szybko żyrandol, kammerlokaj 
rozkłada obrus; grenadier wyciąga z kosza flaszki i stawia na stoliku podręcznym, 
Wszystko odbywa się szybko, milcząco i rytmicznie. W drzwiach z lewej staje na chwilę von 
Rohdich. Służbistym wzrokiem powiódł po apparencjach, popatrzył na zegar, kiwnął głową i 
cofnął się w głąb pokoju. Kammerhuzar Strycki i kammerlokaj ustawiają na stole cały serwis, 
talerze, kieliszki. Grenadier małymi drzwiczkami wyszedł. Na terasie przed drzwiami ukazują 
się w galowych frakach: von Hertzberg z nadskakującym mu Lucchesinim. Von Hertzberg w 
sile wieku dobrodziej z dwoma orderami na fraku, twarzą opasłą i wzgardliwym spojrzeniem 
małych oczu. Statysta miną, cerą i pychą 
HERTZBERG 
jeszcze zza drzwi 
...Żeby uchybił godziny?... Nie... nie było wypadku... Bywało, że gość, dla którego uroczysta 
feta stanowiona godziny uchybi, ale Jego Królewska Wysokość nigdy... 
Wchodzą 
LUCCHESINI 
Układnie 
Śmiałbym ja pytać Waszą Ekscellencję... właśnie a proposito... co do jednego z tych gości... 
O... tego polskiego biskupa!... Mi dica se la piace!... Skąd też poszła ta poufała przychylność, 
z jaką Król Pruski jest dla Księcia Warmijskiego... Bo przecież znowu... 
HERTZBERG 
Bo przecież znowu nie dla pięknych oczu biskupich. Haha... Tak?... O nie! Bądź markeze 
spokojny! Pan nasz najdostojniejszy bez zysków sowitych nie lubi wydatkować... Polacy w 
ogóle są bardzo zabawni w społecznym towarzystwie, conversable! A nam specjaliter konweniuje 
przez zyskanie sobie wyższych dostojników... mieć influencje na niższe duchowień-
stwo... tak... inaczej by się tych proboszczów i klerików w ryzach po prostu nie utrzymało... 
LUCCHESINI 
Aha... si, si, rozumiem... I by dla biskupów polskich droga do Rzymu wiodła przez Berlin, 
tak? 
HERTZBERG 
I to... i to... tak... przez Berlin... Kiedyś, niegdyś raczył Jego Królewska Wysokość marzyć,
aby tu mieć nawet swój... takowy apostolski vikariat w Berlinie i aby w tym sposobie tu się
136

wszystko rozstrzygało... by tutaj sądzonymi były wszystkie w ogóle causae ecclesiasticae 
nawet... Ergo... 
LUCCHESINI 
hamując zdziwienie 
Ho... ho... tak... daleko... Z permissją pana ministra na to żaden Ojciec Święty by się nie zgo-
dził... 
HERTZBERG 
Zapewne... zapewne!... Ale wtedy jeszcze marzył król, aby cała katolicka konfessja poddała 
się prawom episkopalnym tylko przez króla stanowionym... Ergo, jak powtarzam, były to 
piękne marzenia! młodociane sny. Haha... W każdym jednak razie systema nasze każe nam 
wobec tego kleru znacznie więcej menagement się zachować, niż się zachowuje egzemplo... 
o... dwór austriacki! To jest moja metoda: łagodnie, ale stanowczo. I oto owoce tego... teraz 
jeżdżą tu do nas do Berlina prałaty polskie jako na odpusty. Wzwyczaili się. Haha... I wnet 
będą pod grenadierską bermycą wszyscy... Haha... To są mojego systema wiktorie... 
Zaciera ręce w błogimzadowoleniu 
LUCCHESINI 
O, to winszować... winszować!... Tak... Ale książę Krasicki zyskał tu sobie, zda mi się, szczególniejsze 
jakoweś fawory. Teraz podobno otrzyma większą dotację na spłacenie długów... 
HERTZBERG 
Tak, dzięki mojej protekcji. Ale zasłużył na to, zasłużył swoimi talentami... swoimi konceptami! 
Ci polscy prałaci ciężkie straty ponieśli przy akkwizycji territoriów dawniej Republice 
przynależnych. Przy konfiskacji majątków kościelnych wyznaczono im pensje równające 
się... uważasz mój markeze... ledwie połowie dochodu z wielkich ich majątków. Hahaha... A 
że niebaczni sami podali w cyfrze minimalnej swe prowenta... 
LUCCHESINI 
Zdumiony 
Jak to minimalnej? Sami? Dlaczegóż to?... 
HERTZBERG 
Wesoło 
Ano w mniemaniu, że chodzi o nową wojenną kontrybucję, przerażeni... śmiesznie małe wypisali 
cyferki. Mój to był pomysł oczywiście... Haha. I wpadli w samołówkę biskupi. Oszukać
chcący, zostali sami oszukanymi... Haha... Ergo... tak to bywa, tak panie markeze i w życiu i
137

w polityce!... Potrzebna jest wielka linia pięknego programu dla publicum... ale potrzebne są i 
takowe maleńkie sztuczki... takowe, jak je nazwał pan Kaunitz z Wiednia domowe środeczki 
ministerialne. Hahaha... 
Siadają obydwaj pod statuą Apolla 
LUCCHESINI 
Ależ oczywiście... Ja to rozumiem. Tu często nie ma wyboru... i na szkopuły nie pora... 
HERTZBERG 
A co robi Jego Cesarska Mość Apostolska? Majątki duchownych sekularyzuje, co bogatsze 
stolice tylko kuzynami swymi obsadza. U nas zaś ledwie druga połowa dochodów biskupich 
idzie teraz do kamery królewskiej jako podatek. Swoją drogą cienko śpiewają biskupi, cienko, 
ale pomaga się im jak można. Ot, Krasicki teraz dostanie 50 000 talarów, i to z prywatnej 
szkatuły króla, z dyspozycyjnego funduszu. I nie on jeden! Kujawski Ostrowski dostał niedawno 
9 tysięcy... tak... tak... A czy markeze imaginujesz sobie, ile dotychczas w ogóle 
kosztowało retablissement tych ziem powrotnie odzyskanych! 
LUCCHESINI 
Mówił mi radca von Bismark, że do czterech milionów. 
HERTZBERG 
A widzisz markeze... do czterech milionów... Tak jest... Wszystko, co król na sobie oszczędzi, 
na prowincje garściami sypie... Wkłady więc są, i tak olbrzymie, że profity jeszcze im długo 
nie wyrównają! Na razie nie da się nawet stabilizować, czyśmy dobry interes na tym wszystkim 
zrobili, czy kiepski. Nasza porcja była właściwie najmizerniejsza. Kraj zdewastowany, 
słabo zaludniony, bydło zwyrodniałe, łąki zabagnione, lasy wyłysione, role kamieni pełne, 
zboża nędzne, narzędzia rolnicze jak u Irokezów... O tym się nie ma wyobrażenia, gdy się na 
własne oczy o tym nie przekonało,.. z aktów... z aktów naturalnie... 
LUCCHESINI 
stojąc przed nim 
Tak... to ostatecznie przecież nie jest tajemnicą... Wszyscy, co te ziemie okupowane zwiedzali, 
zgadzają się w tym, że to pustynia była jak nad Orinoko, Kwebek, Sahara! 
HERTZBERG 
Tak... ale ja tylko! mnie tylko! dobrze wiadome, jak ten kraj przedtem wyglądał, bom miał 
wykazy przed sobą czarno na białym, na papierze. Czy markeze uwierzyłbyś, że były starostwa, 
gdzie chłop tylko zieleninę cały rok jadł?... Albo inne, gdzie po kilka wsi wszystko w 
138

kołtunach, mężczyźni i kobiety z warkoczem nadwiślańskim. Markeze nie wiesz z pewnością, 
co to plika polonica? I może nie chcesz wiedzieć? Non desidera, hehe... 
LUCCHESINI 
z ciekawością 
Al contrario. Sono tutto orecchio! Prawdę wyznawszy, nie wiem. Choć dość skrupulatnie 
zbierałem wiadomości o tym kraju i narodzie... ale nie wiem... Polonica plika?... warkocz? 
HERTZBERG 
Ergo. Tylko ja mogę pana o tym objaśnić dokładnie. Ergo: to jest sukcessjonalna niechlujnego 
gminu Sarmacji choroba. Tak... Są całe wsie chorujące na kołtun... Aż nieprzyjemnie o 
tym mówić teraz, kiedy 
Wskazuje na grenadiera wchodzącego z drzwi małych i niosącego złote kabarety z owocami 
...znoszą takie smakołyki!... Tylko ja jednakże wiem dokładnie, co to jest... Otóż guzy po 
junkturach, a włosy wijące się w jedną masę zbite... zlepione... Tfy!... Odrażające?... co?... 
kalectwo!... A to wszystko... ponieważ w wielkim poście jedzą potrawy na pewnym oleju 
lnianym... tak... a nie na nabiale jak zwykle. 
LUCCHESINI 
Zdziwiony 
Ano więc jedzą nie tylko zieleninę i korzonki, skoro i post obserwują... 
HERTZBERG 
Załapany 
Ależ jedzą... jedzą... nie wszędzie znowu taka nędza. Przecież ja... mój markeze, nie mówiłem 
generalnie, tylko o eksceptach. 
LUCCHESINI 
Zapewne, tak... Tylko że z tych eksceptów nędznego żywota nie trzeba by może generalnych 
wyciągać konkluzji... 
HERTZBERG 
O, bardzo słusznie... bardzo słusznie... Ale tylko ja panu von Lucchesini mogę dokładnie ob-
jaśnić, gdzie zachodzą ekscepta, a gdzie reguła!... Ergo... Na plikę polonicę cierpiało z wyjąt-
kiem wsi o luterskiej konfessji omal całe chłopstwo. W tym lnie, z którego postny olej, są 
ziarna powoju jadowitego. Z tego rodzi się choroba pliki... To odkrył lekarz nadworny książąt 
139

Czartoryskich! Niemiec naturalnie, Wiemer! Wtedy uproszono papieża o breve przeciw olejowi 
w poście!... Breve otrzymano, ale przeciw reklamowaniu onegoż klasztory zaprotesto-
wały... 
DoStryckiego, który krząta się przy stole 
A u was, mój Strycki, na Śląsku mają jeszcze wiślane warkocze?... 
KAMMERHUZAR STRYCKI 
stając w wojskowej postawie 
Wedle rozkazu wielmożnej Ekscellencji, nie. 
HERTZBERG 
Zupełnie już nigdzie? 
KAMMERHUZAR STRYCKI 
Wedle rozkazu wielmożnej Ekscellencji, przy granicach polskich to znowu mają... 
HERTZBERG 
odwracając się do Lucchesiniego 
Ergo słyszałeś panie markeze... Oto jaką potencją jest kasta owego niskiego kleru... Co sobie 
robią z papieskiego breve! Nadal każą gminowi w poście na oleju jeść i kołtun nosić dla dekorum! 
Haha... Ergo, to wszystko widząc ja, minister Status Jego Królewskiej Mości, zwró-
ciłem uwagę mego suweryna na konieczność zdewinkowania sobie wysokich prałatów i tą 
drogą influencji na niższy klerus... 
Wstał 
I rady moje wreszcie miały zaszczyt i w tym być akceptowanymi in completo... tak, tak mój 
młodaeńcze... in... 
LUCCHESINI 
rzuciwszy okiem ku terasie 
O, już i Książę Pruski nadchodzi. 
Odwraca się całkiem ku drzwiom 
140

HERTZBERG 
szybko całą postawa ku drzwiom się odwrócił 
A tak... bowiem i godzina ósma się zbliża... 
W istocie w drzwiach szklanych staje Fryderyk Wilhelm, Książę Pruski, wraz z adiutantem 
Bischofswerderem. Hertzberg i Lucchesini składają głęboki ukłon. Książę Pruski salutuje 
przy nie zdjętym kapeluszu i przechodzi wprost do drzwi od królewskich apartamentów. 
Wielkiego wzrostu, ciężki i otyły, prawie 40-letni mężczyzna. Twarz zmysłowa i butna, ale z 
pewnym łagodnym uśmiechem. Na galowym mundurze trzy ordery, wszystkie rosyjskie. 
Znikł za kotarą z lewej. Bischofswerder odprowadził go do drzwi, po czym wraca do Hertzberga 
i Lucchesiniego 
HERTZBERG 
prostując grzbiet od ukłonu 
Tak... tak mój młody kawalierze... Ergo... moje systema jako najspokojniejsze i najprościej 
wiodące do celu... zostało najmiłościwiej... en blok zaakcep...to... 
BISCHOFSWERDER 
witając się rubasznie z Hertzbergiem 
Najniższy służka Ekscellencji pana Richelieu. 
LUCCHESINI 
Wesoło 
I miei complimenti... Comesta, hahah... Messere porcellanoklasta? 
HERTZBERG 
odymając wargi, dumnie 
Witam, panie adiutancie! 
Podaje dłoń, ale odwraca się do Lucchesiniego, biorąc go konfidencjonalnie pod pachę 
Według tego tandem systema kierując się, przywracamy powoli dawną kulturę i w tych Prussach 
przeze mnie Zachodnimi nazwanych i nad tą niemiecką Wisłą i na tej całej pramacierzystej 
glebie naszej... A wszystko to bez krwi rozlewu!... bez wystrzału!... a jeno... 
BISCHOFSWERDER 
już nieco kpiąco 
141

gęsim piórem...
Kłania się 
jeno gęsim piórem. 
Odpasuje. szpady i z boku ją za słupem umieszcza 
Wszak się nie... 
HERTZBERG 
odymając wargi, poważnie 
Tak mości adiutancie! nie mylisz się, piórem... 
Do Lucchesiniego 
Już na tych piaskach nauczyliśmy ich sadzić kartofle... już i łubin i pastewne rośliny!... już i 
płodozmian angielski świeżo wprowadzamy, już bagna nad Notecią odwodnione! już Odra z 
Wisłą kanałem złączone ze sobą Brombergskim... Brahe scilicet olim Brda z Notecią... Tak... 
tak... 
LUCCHESINI 
z pewną radością 
W samej rzeczy aż miło słyszeć o tych inwestycjach.. Ileż w tym pracy, rozumu... inicjatywów! 
BISCHOFSWERDER 
siadając wygodnie z boku, nogę na nogę założył, huśta nimi, pogląda nieco kpiąco inuci coś 
zuchwale 
Lalala... lalala... 
HERTZBERG 
spacerując z Lucchesinim jak najdalej od Bischofswerdera 
O tak! naszej pracy! cierpliwej! rzetelnej pruskiej pracy! I kosztów... Ja tylko wiem dokład-
nie, ile to nakładów pochłonęło. Mam to czarno na białym... w aktach... Sześć lat temu pierwszy 
tabor z Turyngii sprowadziliśmy. W 80 dominiach daliśmy do każdej wsi po dwóch, po 
trzech wolnych czynszowników Niemców... Teraz dla zaokrąglenia domenów skupuje się 
tanio dobra dookoła... tak... bez przymusu... bez gwałtu... bez awantur... 
BISCHOFSWERDER 
głośniej 
Lalala... lalala... operacjami pokojowymi... piórem gęsim... 
142

HERTZBERG 
jakby nie słyszał 
Ergo... Powstają z wolna rękodzieła! A tu i ówdzie, gdzie stały dawniej: gorzelnia! klasztor!... 
szynk, tu wznoszą się teraz... 
Przypadkowo stajez Lucchesinim blisko Bischofswerdera 
BISCHOFSWERDER 
wstając raptem tuż przed Hertzbergiem 
...kasarnia! browar i colamt... Ot, cała dyfferencja!... nie ma się czym na razie chwalić do 
kroćset sto tysięcy kartaczy... nie mają tam za co krzyczeć jeszcze hurra! 
Tymczasem na progu staje von Bismark przebrany już w galę. Tuż za nim przymaszerowuje 
tupiąc dwóch grenadierów, którzy nagle rozłączywszy się w przeciwne strony stają po obu 
krańcach szklanych drzwi. W małych drzwiczkach pojawiają się znowu kammerlokaj, grenadier 
i drugi kammerhuzar stary Neuman. Obaj kammerhuzarzy już wczapach na głowie i w 
dolmanach na barkach stają w głębi za jednym z krzeseł przy stole. Von Bismark podchodzi z 
ukłonem i stanął obok, przysłuchując się 
HERTZBERG 
zdumiony, niechętny 
Co? Co? Co takiego?... 
BISCHOFSWERDER 
do Hertzberga rubasznie 
To... to, to takiego, że właściwie biorąc, korzystacie tylko z ich kalectwa, nierozgarnięcia i 
niedołęstwa, aby eksploatować te wady ku wynędznieniu ich, na imię niemieckie ściągając 
tysiące przekleństw i złorzeczeń, które prędzej czy później wypełnią się co do joty. Zyski zaś 
nasze podobno bardzo wątpliwymi jeszcze. 
Do Lucchesiniego 
Nie panie markeze! Nie tak to wszystko pięknie prezentuje się jak Ekscellencja de Hertzberg 
był łaskaw panu przedstawić. Ani tam nie było tak źle przedtem... ani tam nie jest tak arkadyjsko... 
obecnie... 
BISMARK 
mieszając się w rozmowę, ze stanowczością 
Arkadyjsko nie jest panie adiutancie... ale i nie kanadyjsko! To ja mogę zaręczyć! 
143

HERTZBERG 
ściskając dłoń Bismarka 
O... dziękuję panu koledze za sukkurs... Adiutant Księcią Następcy Tronu jest tak nieobliczalny 
zawsze w swym opponowaniu upornym. 
DoLucchesiniego 
Pan von Bismark jako profes ekonomiki zna facies rerum chyba najlepiej... nie? Niechżeż on 
poświadczy markezowi... Ergo? 
BISMARK 
Recytująco 
Piasek, kąkol, osty i żydy, kiepskie pasze, chude bydło! Ani szkół, ani poczt, ani aptek, ani 
fabryków, ani medyków, ani dróg, ani mostów, ani sklepów! Kiedyśmy to dostali, zaraz 
pierwszego roku intrata z tego wzrosła dla nas o 10 razy tyle, co Polacy wyciskali, bo prze-
szło półtora miliona! z opłatami celnymi wynoszącymi czterykroć... O... Jeżeli teraz całą 
Najjaśniejszą Rzeczpospolitą weźmiemy pod obserwację, to aktywny i passywny handel Pol-
ski wynosi około 20 milionów. Dzięki mądremu operowaniu cłami dyfferencyjnymi zboże 
idzie już tylko przez nasze porty!... A że Colamty biorą przeszło 8% od wartości rocznie 38 
tysięcy korca zboża, więc... za samo zboże... przeszło milion... Z innych towarów mamy do 2 
milionów... Razem 3 miliony plus minus. Rachunek jasny i zysk oczywisty. A małe miasta 
rosną nam przy tym jak na drożdżach... 
HERTZBERG 
uradowany klaszcze 
Bravo! Bravo! Hurra!... Hurra!... Ergo, panie adiutancie... 
BISCHOFSWERDER 
Ergo tak!... Jeżeli już w cyfry ino wierzyć, zgadzam się!... Bogacąc te małe miasta atoli świa-
domie rujnujecie i ogładzacie na przykład piękny niemiecki Gdańsk!... Sarmację zaś, jak to 
sam Ekscellencja przyznałeś, wysysa się po prostu jak oranżę, korzystając z upośledzenia 
umysłowego jej rządców... tak?... 
HERTZBERG 
Wszystkie rządy w kolonizacji mizerniejszych widzą swoją od Boga powierzoną missję... Co 
czyni Anglia z koloniami swymi? A ileż przy tym ofiar, jakie hekatomby trupów! ofiar!... 
pożóg... zniszczenia! okrucieństw... A my najpokojowszymi operacjami, obopólnie gwarantowanymi 
układami zgodnymi... ręka w rękę... o... 
144

BISCHOFSWERDER
Tak... ale wszystko to wychodzi na jedno i jednym się kończy... zniszczeniem upośledzo-
nych... Tymczasem zaś z upośledzoną nacją jest jak w przyrodzeniu partykularnego człowie-
ka z upośledzoną korpusu częścią. Jam na przykład w dzieciństwie mym jąkał się jak Demostenes. 
Z czasem sczezło to upośledzenie i organ mej mowy tym sprawniejszy w elokwencji. 
A właśnie wyborna doskonałość, perfekcja... o! maksimum sukcessu... o... wyklucza możność 
doskonalenia się... 
BISMARK 
lekceważąco 
No tak... tak! ale to są modne spekulacje... francuska metafizyka, panie jenerale... paryskie 
wymysły... hokus pokus! A tu czysty rozsądek... 
LUCCHESINI 
Oj, to prawda! A tu czysty rozsądek mówi, ze co słabe to rozwijać się nie może, co upośle-
dzone to niszczeje, co... ex centro et de centro idzie, to upada... 
HERTZBERG 
A co polskie to ni administrować sobą, ni gospodarować nie umie! I kwit, nie ma o czym 
mówić. Ale pan adiutant zawsze ze stanowiska uczuciów... Jak się z tym da pogodzić sumienie 
pruskiego officjera, jak czysty rozsądek... 
BISCHOFSWERDER 
cały się zaperzył 
O już... już czysty rozsądek! Już jest i ten przeklęty rozsądek do kroć sto tysięcy kartaczy!... 
DoLucchesiniego 
I waćpan to młody kawalier także ze starymi trzymasz!... rozsądek wywlekasz. Nigdy bym się 
nie był tego spodziewał... 
Na zegarze dochodzi wskazówka do ósmej. Kammerhuzarzy i służba przy stoliku bocznym 
zerknąwszy na zegar stają wyprężeni 
BISMARK 
wzruszonym głosem 
Ósma dochodzi! 
Poprawia frak i perukę 
Panowie, baczność! 
145 

BISCHOFSWERDER
Ach, co mnie tam ósma! Niech sobie i trzynasta dochodzi!... A toć markeze Lucchesini prze-
cież chodzącym jesteś dokumentem słuszności mego rozumowania. 
Chwyta go za klapę fraka 
Na wzroku upośledzony jednym oczkiem widzisz znacznie więcej i dalej niż my nieupośle-
dzeni dwoma!... Lykurgus o jednym oku prawa układał!... Tak to samo z całymi nacjami... o 
ile nie ulegną z początku... zaraz... z kretesem... 
Zegar bije z wolna ósmą. Hertzberg i Bismark machnąwszy rękoma odeszli, by stanąć naprzeciw 
drzwi, z dreispitzami pod pachą. Już podczas pierwszych uderzeń zegara słychać od 
królewskich apartamentów zmieszane glosy. Lucchesini chce się wyrwać adiutantowi 
BISCHOFSWERDER 
trzymając go silnie za fraczek 
Czekaj jegomość! Otóż jeżeli nie ulegną z kretesem, jeżeli już przetrwają... a przystosują swe 
upośledzenie do kondycjów istnienia swojego... o... jeżeli moce wszystkie w duszach swych 
zadrzemane wytężą... jeżeli nadrobią... 
De Hertzberg, von Bismark zgięci wpół. Kammerhuzarzy stoją na baczność. Gwar głosów 
się zbliżył. Z lewej słychać głośną komendę von Rohdicha: 
Baczność panowie! 
Zaczym wchodzą pierwszy Król Pruski na lasce oparty, za nim Następca Tronu, za którym 
generał Zieten z generałem Rohdichem. Za którymi pokazuje się dyżurny lejtnant von Krasicki 
w kasku na głowie, zamykający za sobą drzwi od apartamentów. Król Pruski oprócz orderu 
czarnego orła ma na sobie order polski św. Stanisława i papieski św. Jana. Twarz rozjaśniona, 
wesoła. 
Lejtnant won Krasicki jednego grenadiera gwardii przeprowadza do drzwi z prawej, drugiego 
do drzwi z lewej. Sam wychodzi z sali na terasę, gdzie odtąd chodzi tam i z powrotem. 
Wszyscy kłaniają się głęboko 
KRÓL PRUSKI 
idącwprost doBischofswerdera 
O ten już tam coś szczebiota jak zawsze... pan Bischofswerder ze Saksonii, gdzie dziewczęta 
pięknej woni... hehe... 
Podaje mu rękę, którą Bischofswerder całuje 
A jest i nasze ergo Ś patentowany hemorroidarius Stanu. 
146 

Klepie lekko Hertzberga po ramieniu, ten również całuje króla w rękę 
Pan bratanek markiza von Lucchesini, znasz?... Nie?... 
Do Księcia Pruskiego 
Proszę... Oto on!... nasz Polyfem i polyglotta z Lucci. Hihi... Papa Zieten!... Tego papa Zieten 
nie zna... ale ojca znał... 
Prezentuje Zietenowi v. Bismarka 
dziadkaś znał... von Schonhausen Bismark... starsza linia... ministra syn... a sam już moim 
tajnym radcą gabinetowym... tak... tak... kameralista doskonały! po prostu cywilny caporal... 
o... 
Zieten Bismarkowi podaje rękę 
BISMARK 
Wasza Królewska Wysokość raczy być zbyt łaskawym na mnie. 
Do Zietena 
Z wypełniania mych powinności nie czynię sobie nawet szacunku... 
KSIĄŻĘ PRUSKI 
Do Lucchesiniego 
Niech pana markeze to nie dziwi. Mój królewski stryj nie życzył sobie na dzień dzisiejszy 
większego ensemblu. Najbliżsi... najserdeczniejsi... 
KRÓL PRUSKI 
już to usłyszał i zbliża się 
Najserdeczniejsi to nie... najbliżsi, także nie bardzo... hihi!... Ot, co pod ręką, co pod ręką... 
Do wszystkich, podniósłszy głos 
Zdaje mi się atoli, że na kogoś czekamy?... Tak?... Wszyscy zerknęli na drzwi z prawej 
ROHDICH 
ramionami wzruszając, zdumiony 
147

Musiało chyba coś zajść... Książę Biskup z Ermlandu. 
Hertzberg i v. Bismark dają widoczne znaki oburzenia 
HERTZBERG 
Półgłosem 
To już przeciw kardynalnym regułom etykiety. 
KRÓL PRUSKI 
A tak! Gdzie nasz umizgalski labbuś... hę?... Tańcować się uczy czy co? 
DoZietena iBismarka 
To mój protektor teraz messieurs. Gdy na mnie zatrąbią zsiadanego wie papa, to już tylko on 
jeden nam pomoże! Sanctus Petrus na pewno mnie do nieba nie będzie chciał wpuścić. Wtedy 
Krasicki weźmie mnie pod swój płaszcz i contrabando się przepcham... hihihi... 
KSIĄŻĘ PRUSKI 
Swobodnie 
Tylko to będzie trudno, bo on się skarży, że ma płaszcz bardzo ścięty przez te konfiskaty... 
Trudno mu będzie ukryć szmuglowany towar... 
KRÓL PRUSKI 
krzywiąc się, niechętnie 
Już w tym nie pana neveu kłopot. Ja sobie lepiej dam radę niż niektórzy sobie dają rady... 
Tym biskupom trzeba było okroić nieco sadła... choć się ich bardzo, bardzo estymuje! Ich 
królestwo nie jest z tego świata! prawda Bismark? 
BISMARK 
Do usług Waszej Królewskiej Wysokości. 
KRÓL PRUSKI 
nie słuchając wcale 
Trzeba ich było eliberować od zbytku trosk nad materialnymi dobrami. 
Głośniej 
Przez one bogactwa ziemskie przeszkadzali sobie infulates w pracy nad duszami owieczek i 
baranów... prawda Zieten? 
148

ZIETEN 
dość pochmurnie 
Tak... tak... 
KRÓL PRUSKI 
Ooo... Sam Zieten vir bigottus mi to przyznaje... Non possibile było dotrzymać umowy z Re-
publiką na status quo ante dla biskupów... Teraz biedniejsi praelates goręcej się zajmą zbawieniem 
wiecznym. Księciu Krasickiemu i tak zostało 30 tysięcy talarów... a panowie apo-
stołowie mieli znacznie mniej intraty... hihihi... 
Już zły 
No... ale gdzie nasz fioletowy arlecchino? von Rohdich!.. Idź no po tonzurowanego galanta! 
Laską tupnął o ziemię 
My już wszyscy remarkujemy głód w brzuchach... 
Rohdich kiwnąwszy głową, z hałasem bieży w prawo 
KSIĄŻĘ PRUSKI 
do Lucchesiniego 
Właściwie odkąd pamięcią sięgnę, to nie zdarzył się ani jeden wypadek, żeby się ktoś opóźnił 
na souper. 
KRÓL PRUSKI 
stając przed nim, kpiąco 
To niech pan bratanek jeszcze raz swą pamięcią sięgnie głębiej, a przypomni sobie... że sam... 
trzy, tak, trzy razy się spóźnił od stycznia 
Dobitnie 
trzy!... 
BISCHOFSWERDER 
Ekskuzując 
Nie we wszystkich pokojach jednakowo nastawione zegary... Bywa, że różnie idą i wskazu-
ją... Może się zdarzyć, 
149

KRÓL PRUSKI 
do Bischrfswerdera, przerywając 
Ehe... może się zdarzyć!... A może tak berliński Cagliostro skróciłby nam czekanie ewokowaniem 
jakowegoś ducha... hę?... Dlaczego wy moją osobę nigdy nie zaprosicie do waszej 
Kapituły Rosenkreucerskiej... 
Do Księcia Pruskiego 
Czym ja niegodny brać udział w sessjach magiczno-spirytyczno-hermetyczno-kabbalicznych 
panie bratanku!... kiedy tak wśród gazów resurrexit animus nieboszczyka Cezara... hę?... albo 
Aleksandra le Grand?... Ja bym to chętnie widział... Ja się chcę wpisać na adepta do waszej 
loży Rosę et Croix... Panie neveu!... Ja proszę najuniżeniej... 
KSIĄŻĘ PRUSKI 
mocno zaskoczony, półgłosem 
Żem trzy czy dwa razy spóźnił się panie stryju, to przypomniałem sobie... Tak... Ale o tych 
ewokowaniach duchów to są znowu zwykłe poczdamskie plotki Najjaśniejszy Królu... 
Od apartamentów z prawej słychać kroki i nieco wzburzony głos Biskupa Krasickiego 
KRÓL PRUSKI 
doKsięcia Pruskiego półgłośnie, patrząc mu w oczy 
Niech on pamięcią sięgnie do przedwczoraj: Nowy Pałac, Salon Niebieski... był Haugwitz, 
książę Brunswicki, Kalckreuth i ten 
Wskazujelaską na Bischofswerdera 
...godzin trzy z rzędu traciliście na ewokowanie ducha tego, 
Wskazuje na biust Karola XII 
na magiczne operacje... o!... 
Ostro 
Wiem wszystko. Ja dyrektorowi tajnej policji darmo pensji nie płacę... 
Odwraca się od Następcy Tronu całkiem skonfundowanego i idzie przeciwko drzwiom do 
Krasickiego. Książę Biskup i Warmijski wpada wreszcie zmieszany i zeszofowany. Za nim 
von Rohdich. Zieten, Bismark i Hertzberg rozmawiają w głębi u drzwi. Bischofswerder wymachuje 
rękoma przed Lucchesinim 
150

BISKUP 
w giętkich lansadach podbiega do króla 
Ach! Wasza Królewska Wysokość wybaczy!... Doprawdy stał się wypadek... Takie spóźnie-
nie... Słów nie mam na ekskuzę... 
Pochylony całuje ręce króla 
tylko nadzieja, że przebaczone mi będzie... Ale z mego pokoju zginęły czy też ukradziono 
mi... 
Podnosi głowę i zdumiony nad wyraz dostrzega dopiero teraz ordery swoje na surducie 
króla, staje nieporadny 
KRÓL PRUSKI 
udaje, że nie dosłyszał 
Co mu się stało?... hę?... Nie słyszałem... Spóźnił się i satis. Ja to widzę!... Jego compatriotes 
zawsze się spóźniają... to jest uniwersalny przymiot panów Sarmatów... Niech się teraz przywita 
z mymi gośćmi i siadajmy... Nam się już całkowicie kiszki rebellują ... Hihihi... 
Śmieje się wesoło, szepce coś do ucha von Rohdichowi i pokazuje na ordery 
BISKUP 
wita się serdecznie z Następcą Tronu 
O, jakżeż miłe nad wyraz spotkanie... 
KSIĄŻĘ PRUSKI 
przedstawiając Krasickiego Zietenowi 
Panie generale... Biskup Warmijski graf Krasicki. 
ZIETEN 
z ręką przy uchu 
Jaki? 
KSIĄŻĘ PRUSKI 
Głośniej 
Krasicki, Polak, stryj lejtnanta! 
151

ZIETEN
A, Polak?... 
Serdecznie 
Stryj narzeczonego małej Gockowskiej?... 
Wstrząsa ręką Krasickiego kordialnie 
KSIĄŻĘ PRUSKI 
na króla lekko wskazując 
Psst... Może usłyszeć.... Nie trzeba przypominać teraz... 
ZIETEN 
doKrasickiego 
Takoż Socius doloris... Haha... Ale nie damy się... Haha...Co? 
BISMARK 
prezentując się samKrasickiemu 
Von Bismark Schonhausen, conseilleur departamentu fabryk i akcyzy. 
KRÓL PRUSKI 
klapnąwszy Rohdicha w plecy wesoło 
No messieurs... kwadrans spóźnienia... Jeżeli co nie będzie akurat, chef Jouard za to nie odpowiada... 
Siadamy!... 
Idzie do stołu; również Następca Tronu, Zieten i von Lucchesini. 
Krasicki raz po raz popatrzy z ciekawością na ordery króla, zaniepokojony, niepewny. Hertzberg, 
v. Bismark, v. Bischofswerder trzymają się jeszcze z boku, v. Rohdich daje znaki służ-
bie 
KRÓL PRUSKI 
do Krasickiego 
Czemu monsiniore Krasicki tak się dziś moim szkaplerzom przypatruje... hę?... 
Siada w głębi na miejscu, za którym stoją dwaj kammerhuzarzy 
Dziwi się, że ja mam rzymskie insygnia?... 
152

Wskazuje Następcy Tronu krzesło po prawej
On nie wie, jak to mnie na ostatnim konsystorzu chwalił Plenipotent Pana Chrystusa z Watikanu?... 
Wskazuje Krasickiemu miejsce po lewej 
Proszę... Tak, tak!... Mianowali mnie nawet cardinales protektorem katolickiego fassonu... 
Una voce... 
Do Zietena odwróciwszy się, głośno 
Niech papa siada koło Księcia Biskupa. 
Ciszej 
To już na pewno zostanie kanonizowany... Będzie z niego Sanctus Johannes Joachimus Cincinnatus... 
hihihi... 
Wszyscy roześmiali się. Rohdich wskazuje reszcie, gdzie kto siada. Hertzberg koło 
Następcy Tronu, koło Hertzberga von Bismark, koło Zietena Bischofswerder, koło 
Bischofswerdera von Rohdich. A między Bismarkiem a Rohdichem Lucchesini. Biskup po-
stał teraz, poważnie nastrojony 
KRÓL PRUSKI 
I te ordery przysłał mi sam Papa Pius messieurs!... Dobry Prusak z sukcessora świętego Piotra... 
hę?... Chwali mu się to... hę? 
BISKUP 
pochylony ku królowi, słodko 
Ano łaski Waszej Królewskiej Wysokości dla naszej konfessji umiał jeno ocenić Ojciec 
Święty... 
Żegna się 
In nomine Patris et 
Wszyscy wstali uroczyście 
Filii et Spiritus Sancti Amen. Pater noster qui... 
KRÓL PRUSKI 
siedząc przerywa 
Amen... 
153 

Niecierpliwie
Amen... Pardon, ale amen... Wyziębnie wszystko! Odłożymy sobie Paternoster do jutra, pater 
Krasicki! Siadajcie messieurs!... Albo niech każden po cichu sobie wymamrocze... Nie trzeba 
się było spóźniać, panie pontifex ex Heilsberg, to byłby mógł swoją inwokacją wybębnić... 
ROHDICH 
odwróciwszy się do służby przy stoliku 
Podawać! 
Wszyscy siadają. Nakładają sobie powoli serwety 
BISKUP 
Ależ dobrze!... Pardon... Do jutra... Nie ucieknie. Jeszcze ja właściwie nie miałem okazji wyekskuzowania 
się Królowi Jegomości, skąd spóźnienia... 
Służba cicho stąpając roznosi w dwóch wazach zupę. Królowi nabiera kammerhuzar Strycki. 
Innym rozdaje grenadier 
KRÓL PRUSKI 
Niech się nie ekskuzuje!... Nie trzeba... Pewnie gdzieś mu się gwiazdki orderowe zapodziały, 
a on bez krzyżyków na żołądku nie umie trawić... tak? 
Kammerhuzar Strycki rozlewając zupę na talerze ledwie się powstrzymuje od śmiechu i le-
wą ręką zatyka sobie ust 
ROHDICH 
stojąc ceremonialnie 
Soupe aux Choux a la Fouque... par Noel... 
BISKUP 
Tak jest! dalibóg żem orderów szukał!... Ale przecież... Zgadł Wasza Królewska Wysokość. 
KRÓL PRUSKI 
łakomie zabierając się do jedzenia, dostrzegł śmiech u Stryckiego 
A ty gamoniu czego się chichoczesz... hę?... zupę rozlejesz!... 
Do Biskupa 
Śmieje się z moich orderów... nie wie, że ja mam także Świętego Jana... hihihi... 
154

Zaczyna jeść pochyliwszy głowę nad talerzem 
pożyczanego co prawda... na dzisiaj... hihi... 
KSIĄŻĘ PRUSKI 
Do Lucchesiniego 
Pan markiz pewnie jeszcze nie jadłeś kapuścianej a la Fouque? 
KRÓL PRUSKI 
chłepcąc zupę 
Pamięta papa Zieten nieboszczyka de la Motte Fouque? 
ZIETEN 
O! pamiętam... pamiętam... Zdolny był chłopak... de la Motte... 
ROHDICH 
do Bismarka 
Tu siadywał, gdzie pan tajny radca teraz... 
BISMARK 
Uniżenie 
Zaszczyt to dla mnie... w istocie. 
ROHDICH 
wskazując na miejsce przy stole 
A tu markiz d'Argens... tu kulejący Pöllnitz... tu pan La Mettrie!... tu, gdzie pan Lucchesini, to 
nasz łabędź z Padwy, graf d'Algarotti... A tu, gdzie Książę Biskup, to sam wielki Wolter... 
tak... tak... 
Zaczyna jeść 
KSIĄŻĘ PRUSKI 
Tak, dawne czasy... ile to lat temu?... 
155

HERTZBERG
Za mnie już zasiadało drugie pokolenie... Guichard, Valori, Seydlitz jenerał! Młodzieńcem to 
jeszcze starszego lorda Keith pamiętam... 
LUCCHESINI 
Już wtedy musieli być bracia Keith podeszłego wieku... Przepraszam... tak mi się widzi... 
ROHDICH 
Podeszłego? Skądże! W sile wieku byli... 
KRÓL PRUSKI 
podnosząc twarz od talerza 
Tak... tak... dwa pokolenia się przetrzymało przy tym stole... Fouque i Keith ostatni ze starej 
gwardii przeszli na brzuch Abrahama... Tak... Tu siadywały moje buffony... Piękna to była 
menażeria, ale kosztowna... 
Chlipiączupę 
ooo, kosztowna... 
BISKUP 
Podobno generał von Seydlitz miał z łaski Bożej największy apetyt... 
ROHDICH 
Seydlitz?... nie... To już Maupertuis większy! Dawniej, jeszcze dawniej to Jordan jadł okropnie... 
BISCHOFSWERDER 
No i ten paskudny materialista! esprifort! deista! ten Wolter jadł przecież za czterech. 
LUCCHESINI 
Tak... tak, ale z przejedzenia umarł tylko jeden pan Offray de la Mettrie... zdaje mi się... 
KSIĄŻĘ PRUSKI 
Tak... Pasztetem truflowym się przejadł pan de la Mettrie... 
KRÓL PRUSKI 
Hihihi... Tak jest... truflami, choć najlepszego gatunku były... drogie, bo od Perigorda!... 
156

BISKUP
On twierdził pono, jakoby cała... ale to była cała świadomość nasza, cała inteligencja czło-
wiecza zawisła była od jedzenia i picia... Hahaha... I dlatego, gdy przejadł się, to i poszedł!... 
ROHDICH 
O, to zabawny był człowiek!.,. E, w ogóle cała kompania stołowa z tych czasów! Co za śmie-
chy... ile wesołości!... ile konceptów. 
Przylewa królowi zupy 
KRÓL PRUSKI 
mlaskając językiem 
Tak... tak... te moje gallijskie Prometejusze przynosiły mi tu ogień z Francji! A jak się to 
wszystko gryzło między sobą... hihihi... Jak sobie docinało!... Jak oczerniał każdy Francuzik 
drugiego przede mną... 
Je znowu z zachłannością 
BISKUP 
Wie się coś o tym, ale z opowieści... z ech dalekich... z anegdotów! Wasza Królewska Wyso-
kość zdołał zbierać pod tą jedną kopułą najświetniejsze głowy naszego seculum. 
HERTZBERG 
Teraz by trudniej było skoncentrować takową kolekcję. 
LUCCHESINI 
Ostatni z wielkich belespritów był tu zda mi się mój protektor świętej pamięci!... 
BISMARK 
do Lucchesiniego 
Pan Jean Leronde d'Alembert? jeżeli się nie mylę? 
LUCCHESINI 
Tak... tak Ekscellencjo... 
Malicyjnie 
O... pan jest wszechwiedzący, jak widzę. 
157

BISMARK 
Skromnie 
Przypadkiem... Sam pan markiz to opowiadałeś. Mam jeno pamięć wymusztrowaną. 
KSIĄŻĘ PRUSKI 
doLucchesiniego 
Na krótko przed jego śmiercią... był plan nawet, by po Maupertuim właśnie pan d'Alembert 
objął dignite prezesa naszej Akademii. Nawet proponowaliśmy mu. 
BISKUP 
Zdziwiony 
Jak to? I wahał się? 
BISCHOFSWERDER 
doBiskupa 
Nie tylko że się wahał, ale wprost odmówił... kategorycznie odmówił... Zresztą czuł się w 
Berlinie bardzo źle a i z tym się nie taił... Pan Lafayette jeszcze gorzej!... Ten po prostu nie 
mógł tu sobie miejsca znaleźć. Uciekł! Ech, jakoś teraz w ogóle od nas stronią... nie? 
Rozglądnął się po żwawo jedzących 
KRÓL PRUSKI 
łyżkę odłożył, patrzy przenikliwie w Bischofswerdera 
I obejdzie się bez nich panie adiutancie... Ja bynajmniej nie mam gustu do tych dziś przytomnych 
nam scriptores... To się ani umyło do dawnych. Ja wolę teraz listy cłowe przeglądać i z 
nich się uczyć, co my kupujemy za granicą!... Tak... tak... Z tej species nowych szarlatanów 
nie znam i nie chcę znać nikogo! 
LUCCHESINI 
Mądry pater jezuita Bouchours twierdzi jednakże, że i dzisiaj prócz Francuzów żaden śmier-
telnik esprit mieć nie może. 
KSIĄŻĘ PRUSKI 
Jeszcze dzisiaj?... ho... to już hyperbola! 
158

KRÓL PRUSKI
A ja zawsze wierzyłem jezuitom. Ja wysoko cenię jezuitów! Kiedy ich przepędzali zewsząd, 
nawet z Paragwaju, hihihi... tom ja ich w Prusach zatrzymał, bo cenię to, że są plus papę que 
papa Pius et plus catholique que les Chretiens. Na tę atoli sentencję już się dziś z patrem Bouchours 
nie mógłbym zgodzić... O nie... 
HERTZBERG 
Bez wątpienia... Ergo, gdzież to bowiem są dzisiaj ci posiadacze esprit we Francji? Gdzie 
poeci? Gdzie mówcy!... Gdzie jeden wdzięczny rym okolicznościowy? 
KRÓL PRUSKI 
jedząc 
Gdzie dawna gracja? Gdzie symmetria, gdzie przede wszystkim dawna piękna forma?... 
BISMARK 
Jeżeli mnie wolno przydać swą sentencję, to wyznam, że czytając tych nowych Dykcjonarza 
Encyklopedii collaboratorów, tych modnych ekonomików, geometrów, naturalistów, nabieram 
wrażenia, że to effronferyjni rebellizanci w kapturach dialektyki ukryci, najniebezpieczniejsi 
myśli wichrzyciele! Całkiem w sposobie tych romańskich demagogów uformowani, 
którzy w łacińskich czasach usiłowali podkopać cały socjalny pakt świętego i nietykalnego 
monarchicznego ustroju... 
Rozglądnął się po wszystkich zadowolony 
tak... 
KRÓL PRUSKI 
przerwał jedzenie i słucha 
Tak... tak... Ehe... 
ROHDICH 
recytuje z kartki uroczyście 
Du boeuf aux carottes a la Pompadour!... Dionysius fecit. 
Służba roznosi, kammerhuzar Strycki nakłada królowi 
KRÓL PRUSKI 
Bagatelizująco 
159

Bardzo słusznie, bardzo rozsądnie von Bismark!... On recytuje jak pleban Ewangelię! Bravo!
Do Krasickiego 
Napijemy się przy tym boeufie lekkiego du Bergeraca?... Dobrze? To wino radzi sam wielki 
de la Reyniere! 
BISKUP 
Jeżeli łaska Waszej Królewskiej Wysokości! 
KRÓL PRUSKI 
doRohdicha 
Niech odkorkują dwie flaszki du Bergerac... 
Popatrzył po stole 
albo trzy... Tak, trzy!... 
Do Krasickiego i Lucchesiniego 
Wracając do tych modnych dzisiejszych Francuzów. To jest bezwstydna banda hundsfotów. 
Parisia to już wcale nie ten dawny magazyn d'esprit... Oni wszyscy mają pomieszany we 
łbach groch z kapustą, geometrię z metafizyką... o... 
BISKUP 
Ironicznie 
Ano oni teraz górnogłębscy są... głębokomyślni... haha... a w gruncie szalbierze duchowi... 
KRÓL PRUSKI 
O to, to!... górnogłębscy szalbierze... Ci, co geometrii nie znają, to dla nich głupcy sami!... 
Pojezja ma być takoż geometrią!... hihi... A Francja ma zostać republiką z geometrą górno-
głębskim na szpicu! Cały świat chcą reformować na papierze według geometrii... Jakżeż wo-
łowinka! a la pani Pompadour?... 
BISKUP 
Wyborna, miękka... Już to faworyta miała gust w języczku... hoho, du Bergerac doskonale z 
tym harmoniuje. 
Zieten uchyla kieliszek od nalewania 
160

KRÓL PRUSKI 
do Zietena 
Papa Zieten wina nie pije?... całkiem?... e... jeden kieliszeczek nie zaszkodzi... 
ZIETEN 
Nie. Dziękuję Waszej Królewskiej Wysokości... Od 20 lat nie piłem... od Torgau... Zaraz 
mnie o sen wino przyprawia... 
KRÓL PRUSKI 
Jedząc 
Kieliszek jeden musi z nami... Za moje zdrowie... 
Wyciąga ku niemu kieliszek 
KSIĄŻĘ PRUSKI 
zirytowany 
Ależ przecież generałowi wyraźnie zakazali pić medyki... W tym wieku to... 
KRÓL PRUSKI 
Nie zaszkodzi... nie zaszkodzi... Niech się pan bratanek nie emocjuje... My z Zietenem ludzie 
innego pokolenia! nam byle co nie szkodzi... prawda stary?... Za moje zdrowie Zieten!... 
Gaudeamus iuvenes, hihi... 
ZIETEN 
wzruszony zrywa się 
Za Waszej Królewskiej Wysokości! 
Wychyla cały, nieco blednie, siada 
KRÓL PRUSKI 
wychyliwszy kieliszek 
Więc nic złego się nie stało... hę?... Widzi Książę Pruski!... My to inny materiał ludzki... in-
ny... 
Zabiera się znów do jedzenia 
Wracajmy do marchewki pani Pompadour... 
161

BISCHOFSWERDER 
jedząc, mówi swobodnie 
Dobra jest... ale co prawda kaducznie niedosolona... Czy mi się wydaje?... 
HERTZBERG 
E, to się generałowi wydaje... Dobrodziej masz tymi śledziami całkiem zdemoralizowane 
podniebienie... 
LUCCHESINI 
do Bischofswerdera 
Pan adiutant tak śledzie sobie ulubił?... 
BISCHOFSWERDER 
śmiejącsię 
A tak...passjonalnie. Ale nie każde... Tylko te z Emden... albo znowuż holenderskie od 
szwedzkich wybrzeży idące. 
BISMARK 
Pozwoliłbym sobie zapytać, czy wiecie najszacowniejsi panowie, ile te śledzie przynoszą 
rocznej intraty Holendrom? 
BISKUP 
Ech... Intraty! Co tam śledzie mogą za intratę przynosić... 
Wesoło 
Taka mała rybka... 
BISMARK 
Kpiąco 
O przewielebny Księże Biskupie... tego nie można lekceważyć! Toć 4 miliony guldenów! 4 
miliony guldenów czysto! 
Zdumienie u stołu 
Cztery miliony! 
162

BISMARK
Nasza kupiecka spółka soli je w naszym Emden i do nas wysyła... Sól w Emden lepsza od 
hiszpańskiej. 
BISKUP 
wesoło 
No, już to nasza sól polska z pewnością najlepsza... Prawda panie fiskalisto szacowny? 
HERTZBERG 
Czy także do stołu używana? 
BISKUP 
Tak, ta... nasza! sławna! kamienna sól z Wieliczki, sól, którą solą nasi kucharze. 
BISMARK 
powoli, malicyjnie 
Polscy kucharze solą Księże Biskupie pruską solą... 
Zdziwienie 
...to jest nie dosłownie pruską, ale hiszpańską solą morską, dla której eksploatacji utworzyła 
się specjalna socjeta pruska... Ten handlowo Ś morski instytut królewski ma monopolium... 
BISKUP 
Zdziwiony 
Czy być może?... nigdy o tym nie wiedziałem... 
KRÓL PRUSKI 
Wesoło 
Hihihi... Tak. tak... To my wam mięso solimy Sarmates... Hihihi... 
HERTZBERG 
Tak... tak... Wielebny Księże Biskupie... 
Z naciskiem 
Austriacka sól kamienna z Wieliczki niezdatna do lepszego użytku... 
163

KRÓL PRUSKI
Ale pan Cagliostro Bischofswerder ekscepcjonalnie miał rację, Rohdich... Dionysus fecit, ale 
nie dosolił... 
DoKrasickiego 
Nasz Dionysus chce się emancypować niekiedy spod francuskiej kuchni!... głupiec... Tak jakby 
istniała inna godna szacunku kuchnia prócz tej Archambodów, Meotów, hę?... kunstmistrzów 
brytfanny! 
BISKUP 
Ależ oczywiście!... To są arcyartyfices!... U nas w Polsce chef paryski, uwierzytelniony 
oczywiście, dostaje trzy razy tak wielką pensję jak francuski gouverner do dzieci... 
KRÓL PRUSKI 
Bardzo słusznie... bardzo słusznie... To są prawdziwi consolatores animae!... Tu żadnych nowych 
geometrii nie ma ani jakowegoś transcendentalizmu! Panowie kucharze na swoim się 
znają!... Nie plotą o rolnictwie jak monsieur Mirabeau, co pługa nie widział... Albo jak ten 
1'abbe Mably deklamator... co o Rzymianach pobredził monstra horrendalia. 
HERTZBERG 
Albo ten z Dykcjonarza Encyklopedii Najjaśniejszy Panie... ten opętany cynikus Holbach... 
O, już ja ich znam najlepiej!... 
BISMARK 
Ach, monsieur Holbach! O, to kreatura!... najgorsza... Książę Biskup wie, że ten encyklopedista 
to chce illuminować mądrością pasztetników i perukarzy!... On gotuje i przyprawia ateismus 
dla chłopów, dla publikum... dla lokajów... Tak... tak... Baron von Holbach się wabi... 
BISKUP 
Słyszałem coś o nim... ale nie czytałem tych rzeczy... To sen odbiera, to apetyt psuje, to irytuje 
do najgłębszych wnętrznościów... Ja rozumiem jeszcze oświecenie dla towarzystwa, dla 
polerowanych... ale gminowi!... ludom!... wieśniakom osłabiać czy nawet odbierać wiary 
prawdy najświętsze... no, to... 
Podnosząckieliszek do światła i przypatrując się 
Bardzo zacne to du Bergerac! 
Służba zbliża się z trzecim daniem 
ROHDICH 
wstaje i sentencjonalnie 
164 

Du Saumon a la Jean Jacque... Hahaha... Ipse Noel fecit. 
Przy stole śmiech i wesołóść 
KRÓL PRUSKI 
Hihihi... Słyszałeś Książę Biskup. A la Jean Żak Rousseau!... Takeśmy to sobie nazwali... Bo 
to bez żadnych przypraw... bez korzeni... w czystej wodzie... hihihi... Łosoś ad gloriam tego 
synka zegarmistrza, co to miał romans z praczką, był lokajem, ukradł czekoladę czy zegarek, 
przeszedł na protestantyzm... potem znów na katolicyzm... po czym znów na masturbantyzm... 
hihihi. 
HERTZBERG 
A potem książki geometryczno-transcendentalne pisał... Hahaha... 
BISCHOFSWERDER 
E! pisał czy nie pisał! Co tam z niego szydzić! Nikt z nas ich nie czytał, to nie wiemy, jakimi 
te książki. Możliwe, że i nie takie złe... Ot, byle łosoś był dobry!... 
KSIĄŻĘ PRUSKI 
Musi być dobry... Ipse Noel fecit... 
BISMARK 
doBischofswerdera 
O,to pan adiutant się myli! Ja bowiem uważałem sobie za obowiązek przeczytać pisma i tego 
chorowitego moneieur Rousseau. Ja ich wszystkich czytałem i czytuję, ponieważ... iż... mię-
dzy nimi górują ekonomicy, id est moja species... 
Surowo 
To jest, pozwalam tu sobie deklarować, banda, którą in completo powinno się wysłać do Gujany... 
tak... vel na Madagaskar!... póki czas!... O... 
HERTZBERG 
klaszcząc w ręce 
Solidaryzuję się całkowicie z kolegą dobrodziejem... I ja ich tak dobrze znam, jak pan tajny 
radca! A możebnem i lepiej, prawdopodobnie lepiej. Ja więc ośmielam się zapytać wielce 
szacownych mościów, co by było, gdyby szerokiemu publikum skonfiskować rudymenta luterskiej 
wiary?... 
165

Z patosem 
Co będzie trzymało w rygorze poddaną powszechność? Ergo? 
KRÓL PRUSKI 
głośno do Zietena 
Dobry łosoś, papa Zieten... co?... 
ZIETEN nadsłuchując 
Łosoś? Dobry... dobry... Całkiem bez smaku! 
Śmiech przy stole 
KRÓL PRUSKI 
zaśmiewającsię 
Hihi... Całkiem bez smaku, ale dobry... Hihihi... 
Głośno 
Bo to a la Rousseau, Zieten... 
ZIETEN 
Głośno 
Aha... aha!... Russo?... To Sanct petersburska kuchnia!.. 
Śmiech przy stole 
KSIĄŻĘ PRUSKI 
serdecznie do Zietena 
Ależ nie... A la Rousseau... Rousseau... 
ZIETEN 
domyślił się 
Aha... aha... Nie znam kuchni russkiej... Znam kawallerię!... hoho!... dobra... Buturlin , 
Todleben... Sievers ...Fermor , hoho! 
166

Śmiech przy stole 
KRÓL PRUSKI 
Ciszej 
Dajmy mu spokój, staruszkowi... Co on może wiedzieć o tym mazgajowatym szaleńcu... On 
na ostatnie miesiące życia nie zechciałby powrócony do przyrody na czterech łapach chodzić i 
żołędzia się paść... Hihihi... co?... 
Dookoła 
Ale łosoś dobry... co... rozpływa się... 
Wszyscy jedząc potakują 
O, dobry! Ś Zapewne! Wyśmienity. 
LUCCHESINI 
W rzeczy samej łosoś jest tak smakowity, że może za wielki splendor czyni fatalnej renomie 
tego awenturiera Rousseau... 
BISMARK 
Według mojej opinii na bardzo złą drogę zeszli z tym illuminowaniem demosu francuscy panowie 
ekstremiści... 
KRÓL PRUSKI 
O tak, von Bismark! On ma od jakiegoś czasu zawsze rację!... 
Głośno 
Ale my naszego publikum illuminować nie damy!... Hę? Messieurs? Trzeba w tych porząd-
nych ludziach uszanować trzeźwy rozsądek, z jakim przy religii ojców stoją. Hę?... Religia 
ma wielkie merity w trzymaniu w ryzach collectivum... Religia, messieurs, daje gwarancje 
spokoju... Bez wiary w takowe rzeczy!... wyższe... supranaturalia ... w takie metafizykalia... 
o... w takie życie za grobem wesołe, szczęśliwe tam... oni... nie znieśliby naszego monopolium 
na koffe tutaj... o... ani drillu w kasernach by nie znieśli. Hę? To jest kapitalna inwencja 
starych czasów, takowy kaganiec! daleko ważniejszy od Ameryki, od drukarskiej machiny... 
od muszkietów.... 
Je 
HEBTZBERG 
O tak... bez kwestii Wasza Królewska Wysokość. I ja to twierdzę... A oni... te ekstremisty... te 
ateisty... te modne predikanty natury... twierdzą, jakoby największą inwencją stulecia była 
idea suweryństwa gminu... Hahaha... 
167

LUCCHESINI
Był już podobno i w Berlinie scriptor, co chciał czy też już dokonywał nawet wulgaryzacji 
oświecenia... Uprzystępniał filozofię w swych pracach szerokim okręgom... pan... pan... 
BISCHOFSWERDER 
głośno 
Aha, pan Mendelsohn! pan Mendelsohn. Tak! On i pochwalił raz wierszyki Jego Królewskiej 
Mości. 
Skłonił głowę ku królowi 
BISMARK 
z oburzeniem 
Powiedz pan adiutant, ośmielił się bezczelnie pochwalać zuchwały Hebrajczyk. 
HERTZBERG 
Dodać trzeba, że nawet na członka Królewskiej Akademii Nauk niektórzy forytowali tego... 
obskurnego skrybifaxa!... Żydka... 
BISCHOFSWERDER 
zaperzając się 
Ech co, Żyd... Żyda... do Królewskiej Akademii! Wielkie rzeczy!... Ostatecznie są w tej Akademii 
jeszcze obskurniejsze ladaca... nie? 
Między zebranymi konsternacja
BISCHOFSWERDER
poprawiając się szybko
A pardon, to jest niby chciałem powiedzieć... są mniej zasłużeni... mniej światli... Beret akademicki 
zakrywa często uszy ośle, Midasowe! Szczerze mówiąc... tak... to pan Mendelsohn 
należy właściwie do tej kliki zakatarzonych mózgów, które tylko w czystym rozumie widzą 
szczęście dla subiektów i powszechności. Czy nie? 
Przy stole rosnące przepłoszenie. Król przestał jeść
ROHDICH
Anonsując
De faisans en cannelon avec langue de boeuf et croquets... Blesson fecit... 
168 

KSIĄŻĘ PRUSKI 
cicho do Bischofswerdera 
Bischofswerder. Hamuj się! 
BISCHOFSWERDER 
nie słysząc tego, porywczo 
No!... czy się może mylę?... Więc ów rozsądek czysty... ten rezon trzeźwy, to oświecenie apo-
stołował w książkach jako uniwersalną miksturę na szczęście właśnie pan Mendelsohn! I apo-
stołuje. A tymczasem tym osławionym czystym rozsądkiem można najwyżej obcinać knoty u 
świeczek, jak słusznie mówi Jakobi..., o... knoty u świeczek! 
Przy stole pewna konsternacja. Służba roznosi potrawy 
KRÓL PRUSKI 
słuchał spokojnie, teraz zwraca się do Księcia Pruskiego 
Jak kto to mówi, panie bratanku? 
KSIĄŻĘ PRUSKI 
poważnie, gdy Książe Biskup weselej 
Pan Jakobi... 
KRÓL PRUSKI 
Kto zacz pan Jakobi? 
BISKUP 
Jak to? Czyżby Wasza Królewska Wysokość nie wiedział o modnym panu Jakobim? On teraz 
z serc i umysłów progenitury pruskiej z kretesem Wyrugował nawet pana Nikolaj. 
KRÓL PRUSKI 
Zdumiony 
Nikolaj? Kto zacz znowu Nikolaj? 
169

BISKUP
Litteraty berlińskie to są, jeden i drugi. Starego Nikolaja całkowicie przygasił pan Jakobi romansem 
swoim o Czułym Waldemarze. To było drukowane w Niemieckim Merkurze... 
KRÓL PRUSKI 
śmiejąc się szyderczo 
W Niemieckim Merkurze? Hihihi!... to egzistuje i niemiecki ŤMerkurť... hoho!... Czego ja 
się na starość nie dowiaduję! Ja niemieckich belletristes nie znam... takową menażerią zajmuje 
się nasza Minerwa z Hammelgasse , pani Skórzewska!... O niemieckich scriptores madame 
Stuber coś tam pisała i ja o tym coś pisałem kiedyś... ale mnie ta mało obchodzi. Jeszcze 
o tym Trzecim Mojżeszu Mendelsohnie... coś tam wiem... pani Minerwa z Hammelgasse 
chciała go zrobić Sokratesem w swym biurze d'esprit... Atoli ja go sobie dwa razy przekreśli-
łem, gdy mi go proponowali in Akademiam! Bez pardonu! Raz, dwa, marsz! Prawda Hertzberg? 
HERTZBERG 
Uradowany 
O tak, Wasza Królewska Wysokość. Niech sobie syn Mendla jedzie do Wiednia, do swojego 
króla! Jerozolimskiego. Hahaha... W Austrii teraz Hebrajczykowie na równych prawach z 
poddanymi Jego Apostolskiej Mości... 
KRÓL PRUSKI 
O tak, tak... do Wiednia ze Żydami... do Wiednia! My się tu bez nich obejdziemy! 
Do Biskupa 
A innych... scriptores Teutonorum to już wcale nie znam... Ee... to nic nie jest... Oni nie mogą 
mieć gracji ani gustu!... Allemańska mowa jest w ogóle do konwersacji z końmi!... To dialekt 
dla kuczerów, dla kanclistów! 
BISCHOFSWERDER 
cały czerwony i zły, gryząc kość, wykrztusił przez zęby 
Himmel-Herr-Gott-Sacrament-Donner-Wetter-Danzig... 
KRÓL PRUSKI 
zwracając doń głowę, palcem wskazuje 
O! jeszcze zakląć można po teutońsku, gdy komu f azany nie smakują! 
170

BISCHOFSWERDER 
hamując pasję,podniósł głowę i mruknął przez zęby 
Mnie bardzo smakują zadki bażantów... choć to bażanty niemieckie Najjaśniejszy Panie! 
KRÓL PRUSKI 
jużsurowo 
To jemu się zdaje, że mu smakują... Bischofswerderowi bardzo wiele rzeczy nie smakuje na 
pruskim dworze; 
Bardzo powoli 
bo... acz on od dawna nosi na sobie pruski mundur... to on ma jeszcze w żyłach starą, ciężką 
krew saską. 
Jedząc dalej spokojnie 
A krew jest zawsze grubsza od wody... od wody w głowie... 
Chwila naprężenia. Wszyscy jedzą, piją z gorliwością. Ten i ów zerknie na Bischofswerdera. 
Służba się uwija 
KSIĄŻĘ PRUSKI 
chcąc odwrócić uwagę, swobodnie, acz lekko schrypniętym głosem 
Popisał się stary Blesson fazanami... 
HERTZBERG 
O, doskonałe... Subtelne w smaku co się zowie. 
Chrząknął rozglądnąwszy się 
ROHDICH 
do króla 
Możemy już wino zmienić?... Kanaryjski Sec czy Madera?... 
KRÓL PRUSKI 
jedząc odburknął 
Sec kanaryjski! 
171 

Bischofswerder odchrząknął ciężko. Rohdich wydaje dyspozycje służbie. Wszyscy jedzą 
w
kłopotliwym milczeniu 
KRÓL PRUSKI 
jeszcze raz do Bischofswerdera się zwraca 
I niech von Bischofswerder popamięta, że... że fazany niemieckie także liche, łykowate i 
wiatrem cuchną... Te, które mu teraz smakują są... czeskie... hihihi 
Przy stole odetchnęli wszyscy. Uśmiechają się 
HERTZBERG 
obgryzając kostkę 
Tak, tak, najlepsze fazany z Czech są... To znane... 
Zakrztusił się 
KSIĄŻĘ PRUSKI 
Ech, u nas w ogóle w Marchii Brandenburskiej z dziczyzną bieda! Ze starego wielkiego zwierza 
nie utrzymało się nic prawie... Ani niedźwiedź, ani bizuny! ani łosie!... Może chyba daniele 
są gdzie jeszcze... 
Hertzberg jedząc łapczywie krztusisię coraz więcej 
BISMARK 
doKsięcia Pruskiego 
Mogę zapewnić Waszą Książęcą Wysokość, że bizuny i daniele wyginęły bez śladu! 
Hertzberg krztusząc się aż poczerwieniał, usta serwetą zakrył. Aleć to mu nie pomaga. Przy 
stole już patrzą nań z niepokojem 
ROHDICH 
No i o niedźwiedziu rzadko się słyszy. 
Hertzberg dławiąc się i charcząc aż odsunął się z krzesłem od stołu 
BISMARK 
doHertzberga półgłosem 
172 

Może szklankę wody panie kolego ! 
Podaje mu. Hertzberg krztusi się coraz gorzej 
BISKUP 
do Księcia Pruskiego 
A raczy jeszcze pamiętać Wasza Książęca Wysokość nasze polowania na łosie... 
KRÓL PRUSKI 
przestawszy obgryzać kostkę, którątrzymał w rękach, zaciekawiony 
Na łosie?... Wyście kiedy szassowali na łosie?... Gdzie?... 
Lucchesini dławiącemu się Hertzbergowi daje skórkę z chleba. Już się pewnezamieszanie 
robi 
ROHDICH 
półgłosem do Hertzberga i Bismarka 
Musiała po prostu kostka uwięznąć w krtani. 
KSIĄŻĘ PRUSKI 
do króla 
O i to z pięknymi sukcesami Wasza Królewska Wysokość. I nie jeden raz, prawda monsiniore 
Krasicki?... 
KRÓL PRUSKI 
z ożywieniem do biskupa Krasickiego 
Mówcież mi o tym detalicznie!... Mnie to bardzo ciekawi! Ja muszę mieć teraz czasami polę-
dwice z łosia na stole... rozumiecie?... 
De Hertzberg aż charknął głośno dławiąc się 
KRÓL PRUSKI 
niecierpliwie zwróciwszy się do Hertzberga 
A co tam?... Hę?... Niech wstanie i na bok odejdzie Hertzberg, jak się ma tu dusić!... Rohdich! 
No... do diabła... 
173

Hertzberg pospiesznie zrywa się z krzesła. Rohdich także. I podbiega do Hertzberga; odcho-
dzą obaj 
KRÓL PRUSKI 
I niech go walnie w kark co się wlezie... Brevi manu, hihi... a bona fide... 
Rohdich powiódł Hertzberga do stolika przybocznego, lekko go w kark bijąc. Hertzberg 
jeszcze się krztusi 
KRÓL PRUSKI 
O tak będzie dobrze... A jak się całkiem wykrztusi to niech wraca!... 
Do Krasickiego 
Więc jak to z tymi łosiami? hę?... Gdzieście na nie szassowali?... gdzie?... Powiadajcie per 
longum latum. 
KSIĄŻĘ PRUSKI 
No ze trzy czy cztery razy... Raz to pod Gdańskiem... Tak... koło klasztoru Oliwy... O, to 
knieja świetnie zachowana!... do municypalności gdańskiej należy... z Hussarzewskim, Czapskim, 
Dohną, ze Schlobitten... sześć łosiów i niedźwiadka wtedyśmy ubili. 
BISKUP 
A dwa razy to znowu na Pomorzu... ale tu... bliżej. W rejonie puszczy między Chojnicami a 
Człuchowem, a Szczycieńskim jeziorem... ale to już nie to co pod Oliwą... w każdym razie 
łosie były!... I teraz tam są jeszcze! 
KRÓL PRUSKI 
bardzo rozciekawiony 
Więc łosie były?... Ale koło Oliwy więcej... Dobrze o tym wiedzieć. 
Do Rohdicha 
He... jak tam z nim?... żyje?... Jeszcze się krztusi... Rohdich, niech no tam Strycki palnie Eks-
cellencję w kark, to mu zaraz przejdzie! 
Hertzberg przerażony zasłania się rękoma. Rohdich nieporadny. Kammerhuzar Strycki już 
podszedł ku Hertzbergowi. Przy stole to niepokój, to rozweselenie. Wreszcie Hertzbergowi 
robi się lepiej, prostuje się, dają mu szklankę wody 
174

ROHDICH 
Meldując 
O już lepiej Ekscellencji. 
KRÓL PRUSKI 
To dobrze... Niech wróci dopiero aż się całkiem krztusić 
przestanie.... 
Inni przy stole również jedzą i piją 
BISKUP 
Biedny pan minister... Politicus mąż skoro połknie kość czy ość, jest podobno nie do salwowania 
... Hahaha... 
KRÓL PRUSKI 
A tak... tak!... 
Poważniejąc 
A w czyjej to posessji monsiniore te lasy między Czlauchowem... a Konitz... a tym jeziorem... 
Szczy... Przczy... Przy... 
Krztusi się wymówić nie mogąc 
BISKUP 
podpowiadając wesoło 
Szczycieńskim... 
KSIĄŻĘ PRUSKI 
Od dwóch lat Gockowskych... 
BISKUP 
...to jest w części Gockowskich, a w części małej eks-starosty... Kayserlinka... 
KRÓL PRUSKI 
Ehe... Ehe.. Więc... Gockowskych.. 
KSIĄŻĘ PRUSKI 
A tak... tak... O, Kayserlink doskonały myśliwy... I bywał z nami... i graf Hoym! 
175

LUCCHESINI
Gockowskich? to jest tego króla pruskich fabrikantów htóren teraz w kollizje pewne zaszedł.
KSIĄŻĘ PRUSKI 
patrząc porozumiewawczo w stronę Krasickiego 
Tak jest, tego znamienitego obywatela i zasłużonego patrioty! Wiele my tu wszyscy zawdzię-
czamy temu emigrantowi z Polski, mości Lucchesini!... Wtedy... wie markeze... kiedy tu w 
czas wojny grassowały po Brandenburgii Rossjany, Węgry, Kroaty, Pandury! najstraszniejsi 
wandale globu, wszyscy głowy potracili... 
Król Pruski je łakomie całkiem pochylony nad talerzem, jakby nie słyszał. Hertzberg wraca 
do stołu z Rohdichem 
KSIĄŻĘ PRUSKI 
niby do Lucchesiniego, a z Krasickim oczyma się porozumiewając 
...burmistrz Berlina, magistraty! te roturiery berlińskie, Westphale! Salcmany! Hoffmany! 
Wegelowie, Kirchaiseny sami zdradzali pułkownikom węgierskim, rosyjskim, austriackim, 
gdzie złożone pieniądze i kosztowności!... cała ta banda płaszczyła się przed wrogiem i wy-
pierała panującego nam najmiłościwiej Króla Jegomości... Prawda von Hertzberg?... 
HERTZBERG 
siadając, wymijająco 
Tak niestety... Tak opowiadają przynajmniej... 
Jeszcze chrząknął 
BISCHOFSWERDER 
już zirytowany 
Nie tylko opowiadają, ale tak jest i było w istocie... On jeden Gockowsky nie stracił głowy, 
podczas gdy rodowite Prussaki... 
KrólPruski zerknął znad talerza na Bischofswerdera, ale je dalej wcale zachłannie 
BISCHOFSWERDER 
...no co to ukrywać, rodowite Prussaki wyparły się w galopie swej ukochanej dynastii jak 
Piotr Chrystusa! no... jak Judasz! za 30 srebrników! 
176

Rohdich i Bismark zaniepokojeni chrząkają 
BISKUP 
Tak... tak... Całkiem po rzymsku postąpił sobie wówczas Gockowski... Dumni jesteśmy Polacy 
z użyczenia Prusom takiego patrioty... 
BISMARK 
cedząc powoli 
Kwestią jeszcze by tylko było, czy austriacka i rosyjska generalicja miały w istocie intencje w 
on to czas dewastować pałace królewskie?... 
HERTZBERG 
O... to nie ulegało dyskusji szacowny kollego... Esterhazy iLacy byliby wtedy cały Berlin 
spalili z ochotą... Austria tylko czeka, aby u nas co zniszczyć... O już wtedy był to nasz zacie-
kły, nieubłagany, dziedziczny wróg!... 
BISCHOFSWERDER 
do Bismarka 
Tak... tak... To już nie żadna kwestia! Najmniejsze dziecko wie o tym, że jak Charlottenburg, 
tak chciano spalić i Schonhausen! i Poczdam i Sans-Souci na Vinniach. 
Dobitnie 
Jako rewanż za zniszczenie pałaców Bruhla... za Drezna zbombardowanie. 
Zieten oparłszy się o krzesło powoli zasnął; ręce ma złożone na piersiach 
BISMARK 
Oschle 
Tak... może być... zapewne... ale nie należy w ocenie tych zasług egzaltować panie adiutancie... 
Owym erom, śmiem to skonstatować, tyle użyczyli splendoru znakomici mężowie na 
polach kampamentów, jurysprudencji, dyplomatyki, że ni stąd, ni zowąd... 
Zająknął się 
Po prostu głównym meritem Gockowskiego to jest, że od czasu jak tu z Blumem etablissowali 
pierwszą fabrykę atłasu na Frydrychstadzie... 
177

KSIĄŻĘ PRUSKI 
Tak? Na Frydrychstadzie pierwsza? 
BISMARK 
Tak. Według, rozkazu Waszej Książęcej Wysokości, na Frydrychstadzie... Otóż... od tego 
czasu tak się rozrosła ta industria, że dziś już mamy 56 manufaktur atłasu... o... a 46 manufaktur 
wstążek i pończoch jedwabnych! 
KRÓL PRUSKI 
podnoszącgłowę znad talerza, wesoło 
Tak... Ładne cyfry, co?... Prusski jedwab teraz tak dobry jak lyoński... O!... I tyle wart Gockowsky... 
Ale żeby wobec pogromcy Austriaków i konkeranta Śląska... wychwalać rzekome 
zasługi pierwszego lepszego entreprenera... no, to jest trochę tego... no... stupid.,. hę?... O 
patrzcie!... Zieten wolał zasnąć niż słuchać takowych nonsensów... 
Służba zbiera naczynie. Goście popijają dla kontenansu 
ROHDICH 
Pain d'epices de Toruń avec gaufre... 
BISKUP 
W istocie, generał Zieten się zdrzemnął! 
ROHDICH 
Zawsze zasypiał przy jedzeniu stary papa. 
LUCCHESINI 
Ano co to się dziwić... Ładny wiek... osiemdziesiąt kilka lat. 
BISMARK 
Naczuwał on się! naczuwał na biwakach za wszystkich. 
Dokróla 
Nie w comptoirach bankierskich. Hehe... 
HERTZBERG 
do Księcia Biskupa 
178

Za świętej błogosławionej pamięci Jego Królewskiej Wysokości Fryderyka Wilhelma jedwabiów 
u nas nie znali!... Za sprowadzenie cycowej materii brano babom szyje w żelaza... A 
teraz! Hoho!... teraz u nas dla intimnej konsumpcji 11 tysięcy funtów rocznie nie wystarcza!... 
O... i w tym są... pewne... tak... pewne bez kwestii merity pana Gockowsky... 
KRÓL PRUSKI 
gryząc piernik 
I na tym się kończą... Ja innych nie uznaję... i mój nadworny leibhistoricus Hertzbergus chyba 
także?... hę?... 
HERTZBERG 
Oczywiście... Ja także nie uznaję... Jak nie można mówić o zasługach exemplo pastora wzglę-
dem strategii... albo... no... tak i w tym wypadku... Natomiast atłas Gockowskiego nie ustę-
puje podobno nawet genueńskiemu... 
BISMARK 
O stanowczo!... Teraz my eksportujemy ten atłas nawet na Wschód... Do Polski idzie nieco 
lichsza, ale zawsze doskonały, półjedwabny dresing... kammelott także, ale mniej... 
KRÓL PRUSKI 
ręką ujmuje za komeżkę Biskupa, z piernikiem w ustach 
Ot i to będzie pewnie nasz prusski atłasik... hę?... Trwały?... nie? 
BISKUP 
jakby urażony 
O nie... bynajmniej... To jest najlepszego gatunku lyoński atłas, Serenissime!... Ja bym po-
śledniejszych nie nosił... 
KRÓL PRUSKI 
Ironicznie 
Pośledniejszych on by nie nosił. Pruski atłas mu nie wystarczy?... E... to może teraz jeszcze!... 
Ale nasz atłas się poprawi... Będziecie jeszcze paradowali Sarmates w naszych atłasach in 
saecula saeculorum... Hę?... 
Popatrzywszy na Zietena 
A ten śpi i śpi... 
179

KSIĄŻĘ PRUSKI 
z wyrzutem 
Kieliszek wina go zmorzył... 
KRÓL PRUSKI 
Ech, co kieliszek wina... Morzy króla huzarskiego jego ta... no, senilitas... garri garrilita... he... 
Tak się nazywa?... 
LUCCHESINI 
grzecznie 
Może garrilitas senilis, Serenissime... marasmus. 
KRÓL PRUSKI 
Si, si monsieur Italiano!... On już dwadzieścia lat temu był trochę do niczego... inwalidus... 
BISKUP 
E, zawsze jeszcze dwadzieścia lat temu umiał generał Zieten wygrać taką kampanię pod Torgau. 
Musiał chyba być wtedy w pełni władz. 
KRÓL PRUSKI 
głowę podniósł zdziwiony, niechętnie 
Pod Torgau?... Aha... 
Nagle urywając 
Dobry piernik toruński panowie... co?... Ja go bardzo lubię... I Toruń ładne miasto, gdzie to 
robią... Ale nie nasze... nie... Z łaski tylko dostajemy ten piernik od pana z Bożej łaski wojewody 
Jabłonowskiego... 
Raptownie do Krasickiego 
Ale pod Torgau to ten stary nie wygrał... nie.. kiepsko się tam popisał bohater spod Kolin, 
Leuthen, Libnic etceteritz Hoho... To była ostatnia nasza bitwa communis! Nas dwóch!... 
Wszyscy już powymierali, co w niej dowodzili. Eugen Wirtembergski, Ferdynand 
Braunschweig... 
HERTZBEBG 
...Goltz... 
180

KRÓL PRUSKI 
A tak... i Goltz także... 
BISMARK 
Hülsen. 
KRÓL PRUSKI 
na chwilęzdziwiony 
I Hülsen?... Prawda, że i Hülsen... Tylko my dwaj... O, to była ciężka noc... ciężka!... jesień... 
deszcze... roztopy... błota obrzydliwe... Austriacko-Apostolskie pobenedykowane wojsko 
stało na górze... 
Wskazuje ręką na butelkę 
...Tu były lasy... bagna... Ja miałem front czterema kolumnami... o... 
Innym tonem 
Ale może to, co ja opowiadam, nudzi monshuora w lyońskich atłasach... hę?... 
BISKUP 
Ależ Serenissime Rex! Całym w uszach pogrążony... Słucham z prawdziwą chciwością. Moment 
ten zaliczę do najuroczystszych... 
KRÓL PRUSKI 
Ehe... to dobrze... niech sobie zaliczy... Więc tu Elba. 
Wskazuje wszystko na stole 
Tam wzgórza z bateriami... Papa Zieten miał od Siptic zacząć. 
Głosem podniesionym 
...Miał o dwie godziny krótszą drogę ode mnie... O dwie... Miał obejść... On miał z frontu... ja 
z korpusem całym od tyłu... Obaj: kierunek Siptickie wzgórza!... 
Wszyscy przy stole jakby spokornieli. Społem: 
Rozumiemy. Rozumiemy! Doskonale! 
Zieten zdrzemnięty teraz trochę oka uchylił... Słucha. Nikt tego nie spostrzegł, gdyż wszyscy 
magnetycznie wpatrzeni w króla 
181

KRÓL PRUSKI
Wszystkom wtedy postawił na kartę... banko... Hazard był... Jak pod Leuten, jak zawsze!... I 
co?... Ten stary inwalidus spóźnił się... spóźnił się!... Uważał za konieczne tłuc się z korpusem 
Esterhazego, nie, nie Esterhazego wtedy! Lascy'ego! Lascy'ego!... Tymczasem Austriak! 
przeszły Elbę na pontonach... A mnie poświęcany Daun zaczął siec kirasjerów dziesiątkami!... 
kartaczowali nas jak kapustę... Mogłem cały prusski materiał stracić... co do jednego. Tak... 
Bo on 
Z pasją 
ten batalista starej reguły... 
Zieten jednym ruchem odwrócił głowę, podniósł ją i spokojnym spojrzeniem mierzy Króla 
Pruskiego 
KRÓL PRUSKI 
...uważał za stosowne tłuc się z tym korpusem... 
Nagle oczyma zetknął się z twarzą Zietena... zmieszał się.... utknął... Wraz opanował się i 
ciągnie 
...korpusem austriackim... Prawda, że tak było papa Zieten?... że na nas tu stojących 
Wskazuje na obrus 
...walono z armat z tak wysokiego terrenu. 
Niby przypadkowym ruchem przewraca flaszkę oliwy ku Krasickiemu. Oliwa rozlewa się 
na Księcia Biskupa. KsiążęBiskup zerwał się schwyciwszy serwetę 
KRÓL PRUSKI 
O... przepraszam... przepraszam... mimo woli w ferworze... mea culpa!i to na lyoński atłas, 
o... szkoda... 
Sam serwetą dopomaga obcierać, z drugiej strony kammerlokaj 
...Ale to nicejska oliwa!... także francuska, hihihi. 
BISKUP 
Zażenowany 
Nic to, nic... Tylko, że oliwa tłusto plami... No... ale wyschnie... 
182

BISCH0FSWERDER 
poprzez plecy Rohdicha do Lucchesiniego 
Naumyślnie... Ja dobrze patrzałem!... Naumyślnie wylał... Klnę się.. na ducha Katona! 
KRÓL PRUSKI 
Siadając 
O, to ciężka batalia była... Trochę jego kawalleria pod wieczorem pomogła... Ale w całości... 
Ostro 
tak było Zieten?... jak mówiłem!.. Ale ty nie słyszałeś! No, Hertzberg, niech on powie... 
KSIĄŻĘ PRUSKI 
siadając do Krasickiego 
Z pół flaszy się wylało... 
Chwila ciszy. Ten i ów popił wina 
PAPA ZIETEN 
stanowczo, powoli 
Owszem... Ja słyszałem wszystko... Baron de Hertzberg jest od nakręcania dla książek wielkich 
evenements... On pod Torgau nie był... On wtedy zaczynał dopiero swą karierę w archiwum... 
Z pozwoleniem Majestatu Waszej Królewskiej Wysokości rzecz miała się... całkiem 
inaczej... 
Już śpiąco 
Nie ja... się spóźniłem... tylko... jak zawsze Najwyższy Pan wojska... za wcześnie... zaczął... 
attako... 
Zasypiając 
...jak zawsze... attakować... 
Zasypia z ręką wskazującą na Fryderyka 
LUCCHESINI 
Znów... zasnął!... 
BISCHOFSWERDER 
Biedny staruszek... biedny... 
183

KRÓL PRUSKI 
No niech śpi! Niech śpi lepiej mój Antipatros zamiast żeby brednie gadał... 
Kpiąco 
Inaczej.. inaczej... A sam nic nie pamięta... On był zawsze moją avantgardą! I spać musi iść 
przede mną... 
Wstaje, serwetę zdejmujączsurduta 
Serviteur moi panowie... Merci... Winszuję, żeby im się dobrze strawiło... Dobry stolec jest 
ważniejszą rzeczą od poznania zagadki wszechistnienia... To jest causa prima... nervus rerum... 
O... Tak... Merci! A kto chce, na fajeczkę... proszę. 
Kiwnął głową dokoła i wskazuje ręką na lewo. Wszyscy wstają z głębokim ukłonem dla 
króla. Po czymwzajem kłaniają się sobie, Książę Pruski nachyla się i całuje króla w ramię.
Król Księcia Pruskiego niby w policzek, a w powietrze
KRÓL PRUSKI
siadając powrotnie 
Książę Ermelandu zostanie ze mną... Zietena nie budzić.. 
Do Lucchesiniego kłaniającego się 
pan markeze tu za chwilę wróci, jak go poprosimy. 
Kiwnął głową 
ROHDICH 
klasnął lekko i do służby przy stoliku czekającej 
Klucze!... I możecie odejść... 
Kammerlokaj zbliża się i na tacy podaje mu klucze i ćwiartkę papieru. Goście przechodzą 
jeden za drugim rozmawiając, w lewo 
ROHDICH 
odebrawszy tacę, podchodzi z nią do króla 
Regestr tygodniowy. Klucze od bufetu. Do usług... 
184

KRÓL PRUSKI 
do Biskupa 
Pogwarzymy sobie de omnibus rebus et quibuscum aliis... 
Odbierając z tacy klucz i kartkę 
Po staremu. 
BISKUP 
wzruszony 
Dziękuję z głębi serca za tę konsyderacją.Istotnie nie mógł się chyba Wirgiliusz czuć szczę-
śliwszym u boku Cesara Augusta jak ja tu w Sans-Souci... 
KRÓL PRUSKI 
A mnie wzajem jak Diogenesowi zdaje się, żem znalazł w Biskupie człowieka, jakiegom szu-
kał z latarnią... Parleur z niego przemiły... choć... dzisiaj ex re tych orderów, com mu je ze-
skamotował, nie był w swojej sosie... Juvenalskiej. 
Patrząc w kartkę 
Hoho!... Souper nawet nie całkiem według kodeksu gourmandisy... prawda?... a przecież 
szesnaście talarów poszło jak nic... 
Do Rohdicha 
Dobrze dał nam zjeść sieur Jouard, ale coś... dużo policzył za mięso z tego tygodnia. 
Do kammerlokaja 
Po ile chef liczy boeuf?... za pfuncik? Hę? 
KAMMERLOKAJ 
Salutując 
Po 40 groszów do usług... 
KRÓL PRUSKI Ho... 
ho... coraz drożej... 
ROHDICH 
Mięso teraz zdrożało o 20%. 
185

KRÓL PRUSKI 
do Krasickiego 
Niech Księcia Biskupa nie dziwi, że ja tako kontroluję... To z całego tygodnia regestr. Zawsze 
w sobotę wieczór go przeglądam... trudno... My na dorobku... My musimy oszczędzać, kal-
kulować... nie mamy Peru... Połowa naszych intrat idzie na długu krajowego zapłacenie... 
Ciekawie 
A ile tak u was w Heilsbergu ekspens dzienny na kuchnię... co?... Plus minus... 
BISKUP 
wesoło 
Dokładnie nie będę wiedział... Różnie bywa... raz mniej, raz więcej... Wina... no, te to bardzo 
duży ekspens. Do stołu u mnie siada po 20 osób... 
KRÓL PRUSKI 
chciwie 
Ale mniej więcej, mniej więcej, ile? ile? Coś musi przecie pamiętać... 
BISKUP 
W każdym razie nigdy chyba więcej nad 40 latarów dziennie. 
KRÓL PRUSKI 
patrząc na Rohdicha, zdumiony 
Ile? Czterdzieści? 
BISKUP 
Tak... Nie więcej nad 40, nigdy więcej. Tak od 32, S, 5 będzie... Ja teraz ściągnąłem pasa... 
oszczędzam też co i gdzie mogę, by się z niewoli lichwiarzów dostać... 
ROHDICH 
ze zdumieniem 
O to i tak dużo... 
KRÓL PRUSKI 
186

do Rohdicha
Od 32 do 40 dziennie von Rohdich... Hoho... To po magnacku!... To my mniej... U mnie naj-
wyższy tour ekspensów to 32 talary... i to ze dwa razy na miesiąc... W to już węgiel, drzewo, 
naczynia... Hoho... panowie Sarmates apetyty macie dobre... Deo gratia... No, ale i ja mam 
dobry... cały Śląsk połknąłem bez zakrztuszenia... 
Surowo do kammerlokaja 
Tego regestru ja nie akceptuję.. 
Kammerlokaj się zbliżył 
Niech to odda Jouardowi... 
Zrzuca w strony lokaja kartkę, ten podnosi ją z ziemi 
Niech mu powie, żeby nie był złodziejem... i że łosoś był bardzo kiepski... 
Do Rohdicha 
...już zanadto a la Jean Jacque Masturbancjus... 
Klucze chowa do kieszeni 
Ja wiem dobrze, ile polędwicę liczą liweranty... 
ROHDICH 
służbisto 
Czy liberia ma odejść?... 
KRÓL PRUSKI 
Przedtem niech nam jeszcze coś do picia przyniosą... A mnie kwaśny ogóreczek... 
Do Biskupa 
Czego się chce Wielebność napić ze mną w duecie?... Ja niekiedy piję cerevisii szklankę, by 
spać lepiej... To napój ciężki i nudny jako ta metafizyka, atoli działa bardzo uspokajająco... 
Coffe ino excitat... Regime absolutnej woli suweryna proteguje gdzie może piwo!... nie 
coffe... hihihi... 
KRASICKI 
Ja się też wychowałem na piwnej polewce... ale... ale teraz... 
187

KRÓL PRUSKI
Ale teraz piwa by nie tknął... Ja to samo... Więc Rohdich... Biszof na burgundzkim... Nullum 
vinum nisi Burgundeum... Ale nie to co na jeneralskie souper idzie... Pan Biskup konneser!... 
Wyśmiałby nas potem! opisał... 
Rohdich daje dyspozycje kammerlokajowi. Ten odchodzi. Drugi na tacy podaje talerz z 
ogórkami 
BISKUP 
Ale skądże znowuż... Jakże... I nie konneser! Lubię wino, to prawda. Piję niewiele. Ot białe 
brzoskwiniowe najczęściej... stołowe węgierskie... 
KRÓL PRUSKI 
do Rohdicha 
A sam może iść na fajkę. Drzwi na terrasę otwórzcie... bo zaduch... 
Rohdich i kammerhuzar otwierają szeroko drzwi. Po czym odchodzą. Widać Krasickiego 
chodzącego tam i z powrotem. Księżyc zza chmur przeglądnął 
KRÓL PRUSKI 
Ale w ogóle to u was bardzo wiele pijają... prawda?... Widziałem na własne oczy... O choćby 
ten brat biskupa Marcin, co tu był z nim tamtego roku... kanonikus... On wypił za jakie 100 
talarów... węgierskiego... 
BISKUP 
E to nic... Ot jak każdy kanonik... Jemu się ani równać z naszymi sławetnymi biboszami. Daleko 
jemu do takiego Granowskiego, do pana hetmana, do... 
KRÓL PRUSKI 
Aa... biskupa... tego biskupa Abdery! tak? Och, ten biskup Abdery nieoszacowany! 
Bardzo wesoło 
Niech opowie o nim... Ja jeszcze pamiętam coś... Nooo... jak to on wypijał... 
BISKUP 
Aha, ksiądz Lenczewski! tytularny biskup abderytański... Prawda, że ja już kiedyś o nim 
opowiadałem Królowi Jegomości... 
188

KRÓL PRUSKI 
ogórek obierając 
A opowiadał... opowiadał, tak się to rozbierał do naga, hihihi... To wyśmienite... 
BISKUP 
wesoło 
Haha... To rzeczywiście było pocieszne... To w Lublinie było... kiedy dostał gwiazdę Święte-
go Stanisława... Tak się cieszył... W czas Limity Trybunalskiej... On był wiceprezydentem... 
Że wielkiej cyrcumferencji człek, to mu nadawało Bachusa postaci... Otóż tedy po libacji... 
Kammerlokaj przynosi biszof w karafie na tacy. Kammerhuzar Strycki nalewa do dwóch 
kielichów. Krasicki lejtnant chodzi przed terassą 
KRÓL PRUSKI 
wesoło 
Więc po libacji co było?... hihi... na dół wszyscy zeszli... tak?... no... beczkę na wóz?... hihihi... 
No, niech mówi!... 
Trącił się kielichem 
BISKUP 
...A biskup Abdery do naga... order Stanisława ino na kosmatej piersi i jazda!... hahaha... ulicami 
Lublina... wjazd prezydenta do Trybunału koronnego od Krakowskiej bramy!... Ino 
wrzeszczał: Ja Kanadyjczyk! Ja Kanadyjczyk... kto mnie kocha, rozdzieje się do naga... a cała 
czereda za nim!... Jurgeltowi, deputaty... mecenasy... achatesy... haha!... Wszystko za nim 
rozbierające się po drodze do naga... 
KRÓL PRUSKI 
Achatesy to są owi siłacze do bicia partyzanów? prawda? hihihi... Deputaty, mecenasy, całe 
kollegium justycjariuszów z nim! i kapela... kapela...: Dziń... dziń... dziń... Hihihi... A tam, 
gdzie hauptwacha, to co było?... 
BISKUP 
Ano... hauptwacha widząc, że to prześwietny trybunał... defilujący! więc prezentuje broń... 
bębny... brrr... brrr... a ksiądz biskup Abdery: ja Kanadyjczyk... wy Kanadyjczyki!... my Kanadyjczyku... 
ja Kanadyjczyk... Hahaha. 
189

KRÓL PRUSKI
zaśmiewającsię
Ja Kanadyjczyk! my Kanadyjczyk!! Wy Kanadyjczyku Hihihi... A bębny...: brrr... brrr... Kapela 
zaś: dziń... dziń... dziń... hihihi. A w ten kielich, co biskup Abdery nim pił, to ile wcho-
dziło flasz?... 
BISKUP 
Pięć flasz brał w siebie. Oburącz się go trzymało... taki ciężki był!... 
KRÓL PRUSKI I nazywał się kar?... kar... karocek... 
BISKUP 
Karczoszek?... a nie, nie! To u nas znowu, w Dubiecku u brata Antoniego jest kielich cyklopi 
Karczoszek... 
KRÓL PRUSKI 
Aha, prawda... Karcosek to w Dubiecku... Dubiecko leży nad rzeką Sanem... Tak?... Tam 
pierwsze nabożeństwa protestanckie w polskim żargonie odbywały się?... Tak?... 
BISKUP 
zdziwiony 
Pierwszy raz o tym mi słyszeć przyszło... Nie wiedziałem... choć tam natus... inscriptus... 
KRÓL PRUSKI 
Tak... tak... ale ja wiem... Stamtąd szedł protestancki fasson na całą Najjaśniejszą Rzeczpo-
spolitą... I gdyby nie konsorcjum niemieckich jezuitów z Braunsberga, nie bybyłaby się ura-
towała wasza katolicka confessio... O... tak... Ja bardzo lubię kluby tych patrów mądrych. 
Mnie nawet nazywają eks- jezuitą... No... jakżeż tam biszof, panie Biskup? Hihi... Ja eksjezuita! 
Wy eks-jezuity... Hihi... 
BISKUP 
wychyliwszy spory haust, powoli 
Delicyjny!... Co tu mówić! Królewski... Ma bukiet i moc... godny Burgundius Najjaśniejszej 
familii Hohenzollern... 
Delektuje się 
190

A cosię tyczy patrów jezuitów, to i ja przyznam się, nie podzielam z ogółem oświeconych tej 
do nich nienawiści, która od burbońskiej familii poszła... Właśnie do mojej ojczyzny sprowa-
dził ich ów biskup Hosen, mój prekursor na warmijskim księstwie, którego stare folianty 
miałem dziś zaszczyt ofiarować Waszej Królewskiej Wysokości... 
KRÓL PRUSKI 
Przerzucałem... przerzucałem Hosena, ale samemu czytać oczy bolą. 
Innym tonem 
Lucchesiniemu dałem. Ale, co Wielebność mówi o Lucchesinim... hę? o tym młodym lazzarone 
z Lucci, co moje wiersze na włoskie tłumaczył?... 
Wzgardliwie 
no i monsiniora. 
BISKUP 
z ożywieniem 
O Lucchesinim moja opinia? Toć jeden z najwyborniejszych mężów, jakich poznałem... Głę-
bia oświecenia, wiedzy i gustów gruntownych... charmeur świetny! Przy tym człek dziwnie 
zaufanie wzbudzający. Jeżeliby jedno oko tylko nie stało na przeszkodzie, ośmieliłbym się na 
markiza Lucchesiniego wskazać jako na nadarzonego szczęśliwie lektora królewskiego Mecenasa. 
Pinto, Fontana, Bastiani wskazują mi, że Król Jegomość Italianów teraz lubi... 
Popija biszofa 
KRÓL PRUSKI 
dotykając kieliszka ustami 
Tak... więc obaj mamy doń zaufanie!... Va bene! Biskupa instancjo jest dla mnie mandatem. 
Klasnął. Strycki kammerhuzar spod drzwi przyskoczył i stanął w wojskowej baczności 
KRÓL PRUSKI 
Wskazując 
Poproś pana Lucchesini. 
Kammerhuzar salutuje 
191

KRÓL PRUSKI
Italianów zawsze lubiłem omal tak jak Francuzów... Tylko z socjetą Allemanów trudno mi się 
oswoić do dziś dnia. Jeszcze jak jenerałowie, to przynajmniej milczą, jedzą vel o rewiach discutant. 
Ale ta uniżona podchlebczość cywilisów, kameralistów, junkrów... te... te maniery 
wołów spod jarzma!... Gdy się z nimi dłużej obcuje, chciałoby się zostać małpą, by ino nie 
mieć za bliźnich tako tresowane dusze!... Teutony są przy stole nie do zniesienia... O, jest pan 
von Lucchesini. 
Lucchesini wchodzi wesoły, uśmiechnięty. Wchodząc podaje, w tył kammerhuzarowi 
Stryckiemu fajkę na cybuchu 
KRÓL PRUSKI 
Chodź no...chodź 
Z naciskiem 
panie... szambelanie Lucchesini... 
Lucchesini drgnął głową, zdziwiony 
KRÓL PRUSKI 
Tak... panie szambelanie Lucchesini! Fajkę możesz wziąć ze sobą i palić... Drzwi szeroko 
otwarte... Zresztą ten tobak zagraniczny! w Prussach zakazany... Ja nie znoszę tylko dymu z 
dozwolonego tobaku, który ćmią moje kochane Prussaki... Siadaj z nami pan szambelan... 
Napij się! Biszof na burgundzkim... z oranżami czeka. 
LUCCHESINI 
całując króla w rękę 
Szambelanie, szambelanie!... O Sant Antonio!... słyszę to piękne, do głębi uczuciów wzru-
szające słowo, a uszom swoim nie wierzę. Non mi pare di meritar tanto! takową markę najja-
śniejszej życzliwości! Chyba jedynie dopiero planami wiernej służby na przyszłość! 
Siada skromnie, jednym krzesłem oddzielony od króla. Kammerhuzarnalewaw trzeci kieliszek 
i ulatnia się 
KRÓL PRUSKI 
Mnie markeze zawdzięcza klucz szambelański, a Księdzu Biskupowi klucz od mej biblioteki... 
Znajdzie tam pan lektor 2000 książeczek w czerwony maroquin oprawnych i pochlubić 
się muszę ani jednej niemieckiej... Obaj z Wielebnym twierdzimy, że on jednym okiem wię-
cej widzi niż inni parą! Będzie mi wieczorami czytywał Opera Hozjusza... i opera Krasickiego... 
Hahaha... No... 
Trącając się 
192

omne trinum plus quam perfectum... jeszcze 
Nachylając się do Lucchesiniego 
A dwa tysiące gratyfikacji... 
LUCCHESINI 
wzruszony całuje ręce króla 
Królu... Panie Najjaśniejszy... Słów nie mam wdzięczności... 
Do Biskupa 
Więc Ekscellencji zawdzięczać mam to szczęście dla biednego szlachcica okiem nie zmierzone... 
Le rendo mille grazie! le sono molto obligato! molto riconoscente... 
Zręką na sercu, gorąco 
Jeżelibym kiedy na szersze flukta miał wypłynąć tu pod okiem wielkiego monarchy edukację 
odbywszy, zawsze będę starał się być wedle możnościów tym węzłem, ogniwem, łańcuchem, 
tym złotym mostem ugody między Wielkim Królem Prussaków a sławnym Sarmatów narodem, 
z którego Ekscellencja wyszedłeś... 
Wznosi kielich do góry 
Niech żyje przyjaciółka Króla Prusskiego Najjaśniejsza Republika! Facciamo un evviva! 
KRÓL PRUSKI 
wstając z kielichem podniesionym 
Hurra! Hurra! Hurra! Evviva! 
BISKUP 
wstał, trącił się z królem i całuje go w rękę 
Gratias! Gratias Serenissime... Gratias... 
Do Lucchesiniego wzruszonym głosem 
Gratias signore camerlengo traduttore meo carissime!... 
LUCCHESINI 
szybko poprawiając 
Tradittore Ekscellenojo... Tradittore... na Boga! Siadają powrotnie 
193

KRÓL PRUSKI 
do Krasickiego 
Tak... tak... Hehehe. Traduttore to zdrajca. Tradittore to tłumacz... 
Do Krasickiego 
On i moje wierszyki na włoską mowę tłumaczył... Ale ja już teraz mniej piszę rymów... nie 
mam w tym dawnej rozkoszy... dokoła wyśmiewają moją metromanię... 
Smętnie 
Ech, w ogóle!... Ja już teraz nie stoję o wielką reputację Francuzów... kiedyś to mnie obcho-
dziło... 
Klaszcze 
BISKUP 
z niechęcią 
Eee, bo też jest choć jeden dzisiaj między nimi, co by się poszczycić mógł o... na ten przykład 
AttaląRacina... takim Mitrydatem... albo... 
Kammerhuzar Strycki staje przed królem 
KRÓL PRUSKI 
do kammerhuzara 
Lejtnant Krasicki tu do sali. 
Kammerhuzar idzie naterasę i zaraz wracazlejtnantem Krasickim 
KRÓL PRUSKI 
do Księcia Biskupa 
Ja sam grywałem w Mitrydatesie tytułową postać... Tak... tak... W Rheinsbergu to bywało. 
W Edypie" grałem Filokteta, ale Mitrydatesa lepiej... Przypadł mi do smaku... Ta stalowa 
forsa voluntatis... Aby uchronić się przed trucicielami z wolna przyzwyczajał się do trucizn... 
co dzień je konsumans... 
Nie oglądając się w tył 
194

Lejtnant von Krasicki rozkaże tu stawić się zaraz kornetowi von Zieten... Jest u hauptwachy, 
tam czeka na swojego papę! 
Do Biskupa po chwili 
Ale on musi nam jeszcze coś opowiadać o waszych bibusach, hihi! Ogromnie się bawię, jak 
on to opowiada... tak żywo!... tak iocose! Jakby się tych rozpasanych oligarchos widziało... 
Hihi... 
Lejtnant Krasicki zasalutowawszy odchodzi 
BISKUP 
wesoło 
Bardzo mnie kontentuje, że Waszą Królewską Mość w rozpogodzony humor to wprowadza. 
Wesołość jest moim przyrodzeniem i właściwie systema... Niech drudzy za łby chodzą, a ja 
się dziwuję... Trudno znów wszystko brać po Jeremiaszowemu... Zdrowia by nie starczyło... 
KRÓL PRUSKI 
Zadowolony 
Złote słowa! Złote słowa... Musi nam Książę Biskup opowiedzieć coś nowego o tych mnichomachiach, 
hę? o tych cudach, co robią Bernardines, Capucines, żeby i świeżo upieczony 
szambelan to słyszał... 
Szarpiąc Biskupa za rękaw 
Rosną jeszcze te włosy drewnianemu Chrystusowi u Benedictines?... Hę? 
BISKUP 
A w Kcyni? Haha... A rosną... rosną... dwa razy na rok odpusty tam są... Zjeżdżają się Bernachy 
i dysputacje wiodą... Haha... w piwniczkach... i dominikanie z Nienadowej... i wraz za 
łby... o to, który patron lepszy! Hahaha... Dopiero dzwonek na Agnus Dei godzi taką mona-
chomachię powaśnionych... 
KRÓL PRUSKI 
Taką monachomachię... Hihi... Ach, jak ja chciałbym to raz obserwować... Jakżeż to musi być 
wesołe! Hihihi... 
Westchnął. 
Ano złota wolność! złota wolność... to się wolno za łby wodzić... Hihi... I patres mają złotą 
wolność! 
195

Przestał się śmiać, raptownie ociera, usta serwetą i wstaje
Pisze Tacitus, że Germanes lubią długo biesiadować, tak! ale wy nie Germanes... prawda? 
Merci... No... messieurs... przejdźcie na chwilę ot na terrasę... czy.. tam... 
Wskazuje na pokoje 
Zaraz was poproszę z powrotem... 
Książe Biskup i Lucchesini nieco tym zdziwieni. Wstawszy jednak szybko, kłaniają się 
BISKUP 
wskazując na ogród 
Tedy odetchniemy może świeżym powietrzem. 
Zmierzają ku wyjściu 
KRÓL PRUSKI 
Proszę... proszę... 
Przechodzi tam i na powrót lekko zamyślony, wreszcie staje nad Zietenem. Książę Biskup i 
Lucchesini wyszli. Kammerhuzar Strycki usunął się w prawo i wyszedł. Z lewej od czasu do 
czasu słychać urywaną rozmowę 
KRÓL PRUSKI 
patrzy chwilę na Zietena śpiącego wzgardliwie, wreszcie szarpnął go silnie za ramiona 
Papa Zieten! Papa Zieten! Baczność! 
ZIETEN 
najpierw nieco zaspany, teraz zrywa się na równe nogi 
Wedle rozkazu... O mój Boże... Znowum spał... 
KRÓL PRUSKI 
Ehe... spał jak niedźwiedź... Teraz niech przetrze oczy i tam sobie przejdzie... 
Wskazuje na drzwiz lewej 
kompania stołowa na niego czeka!... Proszę... Ja tam do niego zaraz przyjdę... 
196

ZIETEN 
mocno zawstydzony ukłonił się nisko 
Przepraszam... bardzo przepraszam... to choroba takowa... cóż robić... 
Jeszcze raz się ukłonił i drętwym krokiem maszeruje na lewo. U drzwiw głębistanął w 
baczności młody Zieten. Król Pruski przeszedłszy się tam i z powrotem siada na krześle twa-
rzą przeciwko Krystianowi i drzwiom na terassę. Na dworze cos się chmurzy 
KRÓL PRUSKI 
Powoli 
Nie na to jego papa ożenił się w sześćdziesiątym i czwartym roku swego życia, i to z własną 
siostrzenicą i bez posagu, żeby z małżeństwa nierozsądnego generosus syn miał już w osiemnastym 
roku życia popełnić takoż kardinalne głupstwo? Hę?... 
KRYSTIAN 
przerażony ledwie bąknął 
Do usług Waszej Królewskiej Wysokości... 
KRÓL PRUSKI 
Teraz jest modne w Prussach chorowanie na serce, na kunsztowne westchnienia. I noszenie 
niskich kołnierzów lub wygolonej szyi... Tak?... 
KRYSTIAN 
Zdumiony 
Tak jest. Do usług Waszej Królewskiej Wysokości... 
KRÓL PRUSKI 
Otóż ja nie życzę sobie, aby mój korpus oficjerski tak in toto jako in membribus poddawał 
się kaprysom ptimetrów na wygoloną szyję i chorowite serce... tak... Czy wie, jak nazywała 
się z domu żona kupca, fabrikanta i aferzysty Gockowsky, matka córek Gockowsky?... 
KRYSTIAN 
Do usług Waszej Królewskiej Wysokości: Blume. 
KRÓL PRUSKI 
Więc Blume... Proste Blume... Bez von... Kupiecka córka Blume... ładny kwiatek... Hę?...
197 

KRYSTIAN 
wyrywając się 
Atoli ojciec panienek szlachcic z urodzenia. Są papiery w porządku. 
KRÓL PRUSKI 
Może... Owszem... Ale to mało... Krew w każdym razie mixta, zepsuta, nie do użytku. Korpus 
oficjerski musi być kastą niepokalaną. Point d'honneur wojskowy może mieć tylko czysta 
klasa... nie mieszańce... po kwiatkach... Czy von Zieten chce nadal służyć królowi prusskiemu?... 
KRYSTIAN 
Wzruszony 
Aż do ostatniego tchnienia, Najjaśniejszy Panie... 
KRÓL PRUSKI 
Jeżeli tedy chce... jeżeli marzy o tym, by z huzarów przejść do... gwardii, to musi sobie wy-
perswadować z głowy takową Filomelę... 
Gdy Zieten przerażony chce przerwać 
Pardon... Musi sobie przypomnieć, że ja nawet rodzonym braciom, słyszy? rodzonym braciom 
i siostrom... na żadne ekscessa amoryczne nie pozwalałem... Jeżeli co się dzieje takowego, 
dzieje się poza moimi plecami!... Furiów miłosnych ja zabronić stricte nie mogę, atoli 
wszystkie środki do regulowania ich w moich są rękach... I tóż?... 
KRYSTIAN 
oczy spuścił i drżącym głosem 
Dziewczę, które pokochałem z pozwoleniem Waszej Królewskiej Wysokości... 
KRÓL PRUSKI 
prędko i szorstko 
Bez pozwolenia... Dalej... Hę? 
KRYSTIAN 
198

Otóż... dziewczęciu, które z najgorętszych affektów pokochałem... zawdzięczam wszystko. 
Ta, którą los ślepy postawił na ścieżce żywota mego, ta pierwsza oczy mi na świat otworzy-
ła... duszę mi upiękniła!... 
KRÓL PRUSKI 
plusnąwszy dłonią w stół 
Ona mu duszę upiękniła, a on jej zrobi dziecko... To są brednie, co on mówi... Co to za Prussak 
z niego, któremu duszę musi dopiero dzierlatka upiękniać... Prawdziwy kawalier to ten, 
co umie zwalczyć w sobie chorobliwy sentyment... Niewart funta prochu taki, któremu dopiero 
dulcynela duszę upięknia... 
KRYSTIAN 
Justyna von Gockowsky w niczym nie jest podobna do swoich rówieśniczek, Najjaśniejszy 
Królu... To perła między dziewczynami... 
KRÓL PRUSKI 
Kpiąco 
Oczywiście! oczywiście! Fenyks! Unikat! 
KRYSTIAN 
Tak... Pani generałowa Skórzewska powiedziała o niej, że umysłu swego dowcipem i śmiało-
ścią samą panią Geoffrin przypomina! 
KRÓL PRUSKI 
Kpiąco 
Samą panią Geoffrin... Hoho!... Ośmnastoletni dziobek mamę Geoffrin... Może panią Camas 
nawet!... To nonsens... I pani generałowa może się czasem mylić... I w tym właśnie się po-
myliła, że wasze galantomie ukrywała przede mną i protegowała... Teraz do czego doszło?! 
Do czego?... Hę... 
KRYSTIAN 
Do tego tylko Wasza Królewska Wysokość, że ja pannę Gockowsky poślubić pragnę i najpoddaniej 
o pozwolenie na to proszę... 
KRÓL PRUSKI 
wstaje raptownie 
199

A ja pragnę i proszę, by on o pannie Gockowsky stante pedante zapomniał... Jeszcze jej nie 
uwiódł, więc jest czas... I ona zapomni go prędzej niż się spodziewa... Kornet Zieten ma do 
determinacji... Albo się zrzec dzierlatki... albo infamna kassacja z wojska... 
KRYSTIAN 
przerażony postąpił o dwa kroki naprzód 
Jak to Wasza Królewska Wysokość?... Przecież... dotychczas... przecież za mariaż taki jedynie 
można było być przeniesionym do... do... garnizonu... 
KRÓL PRUSKI 
Tak... dotychczas... Ale to nie zapobiegało w ostatnich latach amorycznym mariażom oficjerów. 
Zapominały huncfoty, że monarchia nasza musi być skałą z brązu!... że tej skały może 
bronić tylko czystej krwi korpus officjerski... merynosy!... merynosy!... Teraz officjer gwardyjski 
modnie na sentyment chorujący będzie karany natychmiast kassacja z wojska. 
Siada u stołu 
Tak! I Amen. Czekam determinowania... 
KRYSTIAN 
przerażony, ogłupiały 
Przecież papa mój! papa Zieten sam prosił... On obiecał... przyzwolił... Przecież dla papy 
Zietena Wasza Królewska Wysokość... 
KRÓL PRUSKI 
Papa Zieten jest invalidus. Rozsądkiem swoim już nie komenderuje... 
Klasnął i wraz z prawej zjawia się kammerhuzar Strycki 
On zawsze zresztą był amorosus, egzaltans.. podsłuchiwał tylko, co mu serce szepce. 
Do Stryckiego 
Kuwertę, papier, pióro i atrament! 
Strycki szybko wybiega w lewo 
KRÓL PRUSKI 
Kornet Zieten napisze tu epistolę do Orleańskiej dziewicy Gockowsky... Że... jemu bardzo
ciężko... ale że Bellona znowu w połogu... tak... że ona już w ósmym miesiącu... Hihi... Bel
200

lona... nie panna Gockowsky... hihihi... że... on będzie wysłany na plac boju... już jako sekondlejtnant, 
że jemu może kartacz urwać głowę... hihihi... tak... albo co innego... 
Strycki przynosi na tacy papier, pióra, kałamarz 
KRYSTIAN 
rękami twarz zasłonił 
O Boże... Boże... To niemożliwe... Ja tego nigdy nie napiszę. Przenigdy! Zaprzeć się jej? 
Ach... Byłbym podły... podły... 
KRÓL PRUSKI 
ciągnąc dalej 
...że jej szkoda tracić lata na czekaniu... że jemu serce się kraje... że sentyment gorący swej 
upięknionej duszy konserwuje on... do tego, do... grobowej deski... 
KRYSTIAN 
podniesionym głosem, z rozpaczą 
Nie, Wielki Królu! Ja tego listu nie napiszę... nigdy!... 
KRÓL PRUSKI 
jakby nie słyszał 
...ale że nad sentymenty silniejszy obowiązek względem króla i ojczyzny... Tak... No i że po 
prostu stary Fryc zdecydował albo awansować go bez panny, albo abszyt mu dać... także bez 
panny... 
Głosem podniesionym w stronę terassy 
Lejtnant Krasicki!... 
Krasicki staje w drzwiach w baczności, blady. Zerknął tylko okiem w zrozpaczonego Zietena. 
Zrozumiał 
KRÓL PRUSKI 
dalej jakby dyktował 
...tak... także bez panny... Von Krasicki poprosi tu z powrotem panów etranżerów... 
Krasicki wychodzi pospiesznie 
201

KRYSTIAN
załamując ręce w bezsilnej rozpaczy
Boże! Boże! co począć... co począć w takiej losów oppresji... Skądżeż ja mógłbym! Całe ży-
cie od jednego momentu zależnym uczynić... Ja... 
KRÓL PRUSKI 
wskazując na stół 
Tu ma papier, pióro, kuwertę... atrament... 
Wskazuje na prawo 
Tam one o pięć pokojów czekają... 
Delikatnie 
Przypomnij sobie smyku, że ja rodzonym braciom na żadne amory romansowe nie... 
Stanowczo 
No! Siadać i pisać... 
Zieten zawahał się, oczy przymknął i tak idzie wolno do stołu. 
Książę Biskup oparty na ramieniu Lucchesiniego staje w progu. Obaj rozweseleni, rozgadani 
BISKUP 
Otóż i jesteśmy z powrotem. Bylibyśmy i tak wrócili, coś się na burzę zanosi nad Sans-
Souci... 
LUCCHESINI 
Księżyc całkiem zakryły chmury... 
Do króla 
Co jednak znaczy subordynacja tuteczna, teraz przekonaliśmy się, Najjaśniejszy Panie! Oto 
taki lejtnant dyżurny ani słowa nie odpowiedział na nasze pytania... Rodzony stryj go pyta, 
ani słowa... Tylko, Jego Królewska Wysokość prosi panów etranżerów... Ani słówka więcej... 
KRÓL PRUSKI 
wesoło 
A tak! Tak być powinno panie szambelanie... Lejtnant dyżurny nie śmie odpowiedzieć ani 
rodzonemu ojcu swemu, ani nawet rodzonemu ojcu swego monarchy... Silentium est 
aureum... Si, si... 
202

Do Krasickiego 
W waszej Republice jest złota wolność, u nas złota karność!... Hihihi... 
Do Zietena nagle się zwróciwszy 
No, pisze tam już... czy jeszcze debaty we łbie? 
BISKUP 
zoczywszy dopiero młodego Zietena, zaniepokojony 
A cóż to koncypuje młody chłopak? 
Idzie ku niemu 
A stary pan generał gdzieś znikł... 
KRÓL PRUSKI 
powstrzymując go spokojnie, wesoło 
Niech mu da pokój! Niech go zostawi in contemplacja ... On prosił mnie, czy tu może napi-
sać... nie wiem czy testament, czy też list słodko miłosny.. coś takiego! Niech pisze... A ja 
wam teraz chcę zrobić wierutną siurpryzę!... Lubicie sonaty messieurs?... 
BISKUP 
przesadnie uradowany 
Jak to, Król Jegomość i sonety raczy komponować?... O tym nawet nie wiedziałem! 
LUCCHESINI 
I ja także... Ależ prosimy, prosimy. Otóż i jeszcze nowa struna na apollińskiej lutni Waszej 
Wysokości. 
KRÓL PRUSKI 
Ależ nie sonety! Co tam sonety! Sonaty!... Sonaty na flet! Biskup lubi sonaty na flecie? 
BISKUP 
Czy by Wasza Królewska Wysokość chciał nam zagrać?.. 
Zdumiony 
203

Wierzyć po prostu uszom nie chcę... Tyle... tyle lat przecież flet nie postał w ustach Majestatu 
Waszej Królówskiej Wysokości... 
KRÓL PRUSKI 
zacierając ręce wesoło 
Hoho... będzie z 10 lat jak nie grałem... nie mam zębów... gryźć to jeszcze potrafię... ale nie 
zębami... Grać mi bardzo chyba trudno będzie... ale spróbuję... Dla was popróbuję. 
Do Zietena No pisz już Zietenchen... pisz... 
LUCCHESINI 
Wasza Królewska Wysokość sam raczył także komponować sonaty! kilkanaście podobno... 
KRÓL PRUSKI 
Co kilkanaście?... co kilkanaście! 120 sonat napisałem razem... Ale to mało warte wszystko!... 
To fusy!..; Od dzisiejszej muzyki to i to lepsze... 
Wskazując na stół 
Napijcie się jeszcze Burgundeum messieurs i pójdziemy do Miusik-chambry! hę?... Strycki!... 
Pokazuje kammerhuzarowi, żeby nalał. Strycki zerknąwszy z litością na zrozpaczonego 
Zietena, podbiega chyżo, nalewa 
KRÓL PRUSKI 
Dzisiejsza miuzyka to śmiecie... to ogłuszające chariva-ri... Huk! hałas... tylko jeszcze kanonów 
brak... Zamiast uszom podchlebiać to jeszcze obraża uszy. 
Patrzy ostro na Zietena 
LUCCHESINI 
Ja tu już byłem na operze i jedna wydała mi się być ładną. Nawet Niemiec componit... 
Strycki z tacą, na której trzy kieliszki, zbliża się i staje 
KRÓL PRUSKI 
kpiąco 
204

Niemiec componit?... Hihi... I tym się już zachciewa... Wiem... wiem... Tfy!... Herr Haydn, 
Herr Mozart, Herr Gluck!... Moje dobosze ładniej tarabanią w bębny niż te organisty... tfe! No 
pijcie na moje zdrowie, panowie etranżery. I andiamo! II tempo fugge Lucchesini! 
Krasicki i Lucchesini bżorą kieliszki i z zapałem trącają się. Król Pruski wziąwszy kieliszek 
w ten czas podchodzi z nim do Zietena cicho, jakby na palcach. Zieten zerwałsię na równe 
nogi; głowa pochylona smętnie 
LUCCHESINI 
zzapałem 
Alla vostra salute Sir Evviva! 
BISKUP 
z zapałem 
Evviva Il Re! Evviva Salomon du Nord! Całym sercem. 
Półgłosem do Lucchesiniego 
O... jakiż łaskaw na chłopaka... Wino mu niesie... 
LUCCHESINI 
Półgłosem 
Szansę kochanków zdają się być coraz lepsze... 
Lekki daleki grzmot. Strycki zamyka drzwi szklane po kolei 
KRÓL PRUSKI 
stanąwszy tuż przed Zietenem daje mu w rękę kieliszek 
Ma kornet kieliszek wina ambrozyjskiego. Niech się napije i nabierze sił... Jak wrócę, żeby 
był list wysłany!... 
Głośno 
No, napij się śmiało sekondlejtnancie Zieten! 
Młody Zieten trzyma w ręku kieliszek. Krasicki i Lucchesini piją jeszcze powoli 
205

LUCCHESINI 
swobodnie 
Ej! żeby tylko młodemu chłopcu do głowy nie uderzyło... 
KRÓL PRUSKI 
podchodząc do nich 
E nie... To go właśnie otrzeźwi... Więc zanim pójdziem w objęcia Morfeusza, zagram wam 
Vivaldiego sonatę... jeżeli notabene flet utrzymam w wargach... Spontini, Vivaldi! to moi 
favoriti... 
Klapnąwszy Lucchesiniego lekko po plecach 
o! Oj nie ma to, nie ma jak italiańskie muzykanty... nie ma... Ja przy addagiach Tartiniego 
zawszem sobie popłakiwał... dawniej... 
Popatrzywszy na kieliszki 
No, consomatum est? 
Krasicki i Lucchesini stawiają kieliszki na tacy 
BISKUP 
Już, Najjaśniejszy Monarcho... Możemy iść na drugą fetę... duchową... Orfeuszową! 
KRÓL PRUSKI 
Więc naprzód! marsz!... Allez. 
Popycha ich laską ku lewej 
Muzyka to kąpiel dla pobrudzonej duszy ludzkiej.. Jak się jest zmuszonym... 
Krasicki i Lucchesini idą ku apartamentom króla, ale ciągle półbokiem, by naprzód przepu-
ścić Fryderyka 
KRÓL PRUSKI 
laską ich popychając, wesoło 
Jak się jest zmuszonym do jakiego szelmostwa, to potem trzeba tylko brać takową kąpiel... 
Do Krasickiego, zalotnie
206

Ja mu zagram, ale on musi opowiedzieć nową dikterię otej madame, hitu... co to 23 razy była 
w Częstochowie?... dobrze? 
BISKUP 
wesoło już przy progu 
Aha, o pani Żółkiewskiej! Ależ doskonale!... Jest w zapasie nowa świetna o niej opowiastka... 
Wyszli popychani w lewo 
KRÓL PRUSKI 
stając w progu, wesoło 
O, to opowie... opowie... 
Nagle odwraca się, zmarszczył brwi groźnie, pogroził Zietenowi laską 
Ty mały opamiętaj się!... Papa Zieten nic tu nie pomoże!... papa Gockowsky jest bankerott! 
Teraz, kiedy wrócił do Berlina, zaraz go wzięli do kryminału... A officjer gwardii nie może 
się żenić z córką arrestanta! Wiesz?... No... siadać i pisać! Jak mu miły los panny Gockowsky, 
Dobitnie 
jak jej czegoś gorszego nie winszuje... to siądzie i napisze... Punktum... pauza... amen... 
Servus humillimus ... Hihihi... 
Zniknął za drzwiami. Z lewej śmiechy słychać wesołe. Lekkie oddalone majowe grzmoty. 
Młody Zieten bierze pióro do ręki; siada i zaczyna pisać 
Kurtyna spada 
207

OBRAZ CZWARTY 
Ten sam Wolterowy pokój co był na początku. Godzina 10 w nocy. Raz po raz chmurami 
przesłaniany miesiączek świeci mile w okna. Zapach aurykułów, hiacyntów, bzów, geranium 
z pobliskich grządek bije aż do pokoju. W lichtarzach emaliowych przy zwierciedle zapalono 
świece; toż samo na stole i przy gotowalni. Z oddali słychać tony fletu z mozołem i przerwami 
dobywane, jako też przeciągłe raz po raz psów ujadanie. Pani generałowa Skórzewska 
wygodnie rozsiadła się na sofce tuż z bliska. Przed nią stoi Mowiński pykający czasami z 
fajeczki. W ręku dźwiga paczkę drewnianą, z której wyciąga cebulki hiacyntowe i demonstruje 
je z lubością pani generałowej. Pod oknem u gotowalni siedzą skromnie Justyna i Kunusia. 
Obie zajęte dość pospolitą pracą robienia pończoszek na drutach. Justyna w drzwi na 
ogród wpatrzona, niespokojna 
GENER A ŁOW A 
I n sp ekta i trephauz ch y ba pan Mowiński już poz nał ? 
MOW I ŃSK I 
J e sz c z e b y t eż n i e ! C o d z i eń po dwa raz y t am b y w am . Z ob ero g rod nikiem w p rz yjaz nem komit 
y w y z a sz edł! A ch t e fi g i jak w ie rz b y , te d rz ewska c y n a monowe , muszka tułowa g a ł ka 
owa... a te płot y c a łe z brz o skwinioweg o drz e w a ! I s tn eż to cuda ! cud a mościa dobrodz iejko!... 
GENER A ŁOW A 
A widz i Mowiński, do cz e g o to wiedz ie sz w abska prz e m y ślna pilno ść. 
Oglądając cebulkę wybraną 
B ę dą z te g o tulipan y w Heilsb e rskim parku, co? Musi się Książ ę B i skup ciesz y ć ! 
MOW I ŃSK I 
Sam y ch r óż n alicz y ł e m sto kilka gatunków, które hodują... Aha.. . m u sz ę ja jesz c z e p ani g e ne-
rałowej dobrodz iejce ok az ać hiac entowe cebulki z owe g o Saard aam u. 
Ucho sobie nagle zatyka spoglądnąwszy ku drzwiom z obrzydzeniem 
Ale też to ucz c iwsz y usz y mi ę toli Majestat na tej najjaśniejsz e j f u ja r z e ... 
GENER A ŁOW A 
wesoło 
208

Miętoli bo miętoli. Ale wie asindziej, że tym miętoleniem na fletrowersie Król Pruski kiedyś 
nawet grosiwo sobie zarabiał? Pewnie nie! 
MOWIŃSKI 
Słyszę mościa pani dobrodziejko, co prawda nie wierzący uszom... Skądże by... 
GENERAŁOWA 
Tedy baczże panie Mowińsiu. Teraz to królowi bez zębów niemrawie idzie! ale kiedyś! 
Wskazuje na Mierisy na ścianie 
Widzi te obrazy holenderskie tak urocze i cenne? 
MOWIŃSKI 
skrzyneczkę w ziemi pokładł, spogląda w górę z lekceważeniem 
Mamy i my takie kopersztychy w Heilsbergu! kopami? Dało się za cztery po kilkanaście dukatów, 
wisi to sobie na ścianach bez żadnego użytku! Ani to święci! Nikt na to okiem nie 
polezie! A stodoły i stajnie się walą! walą aż miło patrzyć! 
GENERAŁOWA 
Ech, boście pewnie przepłacali za nie z Księciem Biskupem. 
Wskazuje na Mierisy 
A owe, żeby taniej kupować, jeździł Król Pruski incognito jako biedny muzikus po Holandii 
jeno z takim koneserem, co się na tym znał, z pułkownikiem Balbim!... W cynamonowej surducinie, 
od miasteczka do miasteczka i po gospodach jeszcze graniem zarabiał na dalszą dro-
gę raz po raz... Na wynajętym psim wózeczku jeździł i kupował, a kupował... 
MOWIŃSKI 
I psim swędem nabywał... Hehe... Trochę mi to już jakoś niewiarygodne... Tyle bo o starym 
Frycu gazeciarzowie bajek ciągle wypuszczają... A może zresztą... 
GENERAŁOWA 
To nie bajka, to prawda! Co nie pan Gockowski z tych obrazów wybrał, to wszystko król tak 
nabywał. I wiele z tego, co się wszystkim bajką o nim wydaje, prawdą jest... A parady majowe 
Mowiński widział?,.. Może też bajką są? A wie Mowińsio, że w Prusach już dwakroć sto 
tysięcy drzew morwowych... na piasku się przyjęło... A u nas co? I jednego by drzewa nie 
znalazł ze świecą... 
209

MOWIŃSKI 
przekomarzająco 
Tak, ale właśnie na ten przykład świece od nas biorą. Sama pani generałowa dobrodziejka 
mówiła przed momentem... 
Pyka z fajeczki 
GENERAŁOWA 
Świece?... Ależ nie świece, tylko wosk mój Mowińsiu od nas! A to jest dyfferencja nie lada 
czy produkt, czy materiał surowiec... Ta sama kompania pruska, co nam sól dowozi, ta sama 
od nas wszystek wosk w świat wywozi... 
Machnęłarękąwzgardliwie 
Co tam by od nas być mogło! Boże odpuść... Ta fajka Mowińskiego par exemple gdzież kupowana? 
Sięga po fajeczkę 
MOWIŃSKI 
oddaje lulkę pani generałowej 
A w Chełmie na Pomorzu w czas odpustu, kiedy to wielkie kompanie bywają... ale nie kupczykowskie! 
nie od soli lub wosku, ale nasze... piękne polskie z chorągwiami i feretrunami 
jak się patrzy... 
Justyna podeszła do okna i patrzy w ogród przechylona. Pani generałowa lulkę dokładnie 
ogląda 
MOWIŃSKI 
Tobaku się nie wstydzę, bo nie tutejszy... ino Virginia... Tutejszego by Secretarius Biskupa 
Warmijskiego nie ćmił... 
GENERAŁOWA 
A widzi Mowiński, jest i signum... wiedziałam, że takie będzie... bo mnie to wszystko gorąco 
obchodzi... 
Oddając lulkę Mowińskiemu 
Nawet ta fajeczka, choć na Pomorzu na odpuście kupowana, z Górnego Śląska jest, ze Zborowskiej 
manufaktury, co pod Lublińcem! 
210

MOWIŃSKI 
z dumą 
Ano to zawsze od naszych wyrobione... kiedy ze Zborowa i spod Lublińca.. 
GENERAŁOWA 
Smętnie 
E! tak zdawałoby się... Tylko że i Zborów, i Lubliniec od wieków już nie nasze, nie! A pod 
tym Lublińcem niedaleko znów wyrabiają dla naszych kmiotków sierpy i kosy nasze... Pewnie 
o tym asindziej także nie wiedział?... 
MOWIŃSKI 
Zdumiony 
Oczywiście! skądże by też?... Cóż to u nas może kogo obchodzić, skąd to wszystko... Tyle że 
jest, to dobrze... byle jakoś było... Aż ze Śląska... no proszę... 
GENERAŁOWA 
Tak... tak... Już będzie ze 30 lat, jak stamtąd, ze Śląska, do Polski sierpy i kosy jadą... W Preiskreczanach 
blisko Tost manufaktura tego. Hrabia Posadowski ją ufundował... 
MOWIŃSKI 
znowuz dumą 
Posadowski? Ano więc Boga chwalić nasz!... 
GENERAŁOWA 
Ehe... Tak zdawałoby się... po nazwisku, ale nie nasz!... Nasi panowie wstydzą się angażowa-
nia w manufaktury!... wolą na dziadów schodzić... Prócz pana Tyzenhauza, Prota Potockiego, 
na palcach ręki by policzył tych, co nie ino z roli i nie z soli, ale także z rozumu przemyślnej 
pracy prowentują. A pan z Preiskreczan zniemczony już całkiem... ani słyszeć, ani wiedzieć o 
nas nie chce! Wielu tu już takich, mój Mowińsiu, których polska galimatias, niestatek i nie-
rząd od ojczyzny odstrychnąwszy w Niemców całkowitych przerobiły... Hoho! Nie policzy-
łby. 
Wstała z sofy i z wolna zmierza ku oknu 
MOWIŃSKI 
całkiem posmutniał, posępnie 
211

Ech! no niewiele chyba warci owi, co ich tak łacno przenicować na pludrasów... niewiele... 
takowi, co się z Częstochowską Panienką rozwiedli... 
Sięga do podłogi, żeby podnieść swoją skrzyneczkę 
Oj... oj! ale żeby i ostre kosy nasze fabrikkowały harcopfy! kartoflarze! Olendry... nie myśla-
łem... I z prusackiej fajki bracie kurzysz... Ano może tak być i musi... Kto tam wie... Ech! 
Do generałowej odchodzącej, głośniej 
Przyniosę jeszcze wielmożnej dobrodziejce te cebuleczki 
z Saardaamu... 
Odchodzi ze swoją skrzyneczką w prawo małymi drzwiczkami 
GENERAŁOWA 
odwróciwszy się na moment 
Dobrze, dobrze Mowińsiu. Ciekawam na nie. 
Do dziewczątek, stając przy gotowalni 
Cóż to?... jeszcze nie wraca mały Zieteń? Justynko! 
JUSTYNA 
zerwawszy się od okna, zakasłała 
Jeszcze nie, dobrodziejko! O już będzie z pół godziny, jak go powołał pan Tadeusz do króla 
Fryderyka. 
KUNUSIA 
Serce mi to powołanie wystawia być czymś złowróżbnym... Po cóż by teraz tam był potrzebnym... 
JUSTYNA 
staje przygenerałowej 
O, już i król przestał dmuchać... I jakoś jak na desze się zbiera. 
Tuląc się do generałowej 
Oj paniusiu, paniusiu nasza... co to będzie z tym kim? 
212

GENERAŁOWA 
głaszcząc Justynę 
Dobrze będzie! dobrze będzie Justynko! bądź wesołej myśli! 
Do Kunusi z wyrzutem 
Że też Kunusia doprawdy zawsze z najgorszymi presentymentami się wyrywa! 
KUNUSIA 
Ja tylko tak dobrodziejko... wykombinowałam... 
Wstała i idzie ku drzwiom 
Ale bo też to od jakiegoś czasu... 
GENERAŁOWA 
Dobrze już dobrze, jeno nie jęcz, nie sklamrz! nie lamentuj!... 
Do wchodzącegoz powrotem Mowińskiego 
A asindziej cóż znowu z nosem na taką kwintę, jakby go kwarta zgryzotów zdybała? 
MOWIŃSKI 
znów zakłopotany, jakby szukał po pokoju 
Eee, bo u diaska ki licho nadało... przepraszam za brzydkie słowa... bo miałem jeszcze jedną 
skrzyneczkę najlepszych... tych ze Saardaamu... Gdzieś mi się zawieruszyła znowu... czy 
co?... Wczoraj ją sobie schowałem za piec... oberogrodnik przykazał, żeby najskryciej... 
GENERAŁOWA 
Zniecierpliwiona 
E to kiedy indziej mi pokaże pan Mowińsio. Teraz i tak ino patrzeć Biskupa. Lada chwila 
rozejdą się królewscy goście. 
KUNUSIA 
w progu 
I niebo coś się zasnuło chmurzyskami... aż ciemno... 
213

Z przestrachem 
Aj... 
Wbiega z powrotem do pokoju 
Jakiś huzar tu idzie... 
MOWIŃSKI 
szukając tu i ówdzie po pokoju 
Rano te gwiazdy orderowe... teraz cebulki hiacentowe... Kradną czy ki licho... 
Spostrzega na progu Stryckiego 
Co? Strycki? 
GENERAŁOWA 
zdziwiona 
Co za huzar? 
JUSTYNA 
Aha... ten Strycki... z listem... 
Próg przestępuje kammerhuzar Strycki, trzymając list na, srebrnej tacy 
GENERAŁOWA 
podchodząc, uradowana 
O, to zapewne do mnie... 
Sięga po list do tacy 
Wreszcie Król Jegomość zdecydował się wpuścić damę do klasztornego refektarza... 
STRYCKI 
głową zaprzeczywszy 
Nie, do usług wielmożnej pani... nie. 
Biorąc list z tacy i wręczając go Kunusi 
Do Wysoko Dobrze Urodzonej Panny Justyny Gockowskiej, na przeczytanie w osobności.
214

Skłonił się, zasalutował i odchodzi 
KUNUSIA 
niespokojnym głosem 
To do ciebie Justysiu? 
Oddaje Justynie list, nieco wzdragając się 
GENERAŁOWA 
jakby zawiedziona 
To do ciebie Justysiu?... Naprawdę?... 
JUSTYNA 
odebrała list w spokoju, podchodzi do świec przy gotowalni i czyta kopertę 
Tak... do mnie... do mnie luba pani dobrodziejko... Poznaję pismo Krystianowe!... Ach, on się 
tak lubuje w długich listów pisaniu... Nawet na królewskim papierze! 
Ogląda kopertę 
KUNUSIA 
przestraszona 
Byle jakaś dolegliwość na nich obudwóch z naszej przyczyny nie padła! Justysiu! 
GENERAŁOWA 
Karcąc 
Ale jakaż by paść mogła znowu! Kunusiu! zastanów się... Poręczyłabym, że w liście o lejtnanckim 
patencie wiadomość... Dowiemy się... 
JUSTYNA 
czytając jeszcze kopertę 
Na przeczytanie w osobności i zaraz! Dlaczegóż to zaraz? 
GENERAŁOWA 
Zdziwiona 
W osobności... czemuż tak znowu?... Czemuż nie otwierasz listu Justynko? 
215

JUSTYNA
Jak to? Tu go przecież czytać nie mogę... Przy blasku świec pospolitych listów od miłośnika 
się nie czyta. 
Rozrywa kopertę 
GENERAŁOWA 
nieco kpiąco 
Przy świecach? Nie czyta? Czyżby i w tym były jakowe reguły sentymentowe? 
KUNUSIA 
niespokojnie w Justynę wpatrzona 
O tak, mościa dobrodziejko! Tylko w blaskach miesiączka czyta się listy od lubego... 
Przypadając do Justyny, w uścisk ją obejmuje 
Ach... ale Justysiu... przecież chyba... 
Pospiesznie 
przecież chyba on ciebie zaprzeć by się nie mógł... 
JUSTYNA 
odtrącając lekko Kunusię, niemile tknięta 
On? Mnie zaprzeć... znaczy się opuścić mnie! Jakże mogłaś to wyrzec Kunusiu? 
Nieco niespokojnie 
Och, o tym nawet nie pomyślałam, bo wiem, iż i on by pomyśleć nie mógł! Biedny mój Krystian! 
Cóż za niegodne go podejrzenia... 
KUNUSIA 
rączkiskładając 
Ach, Bóg by dał! Bóg by dał byś ty! ty tylko prawdę mówiła... 
GENERAŁOWA 
Więc tedy idź!... pospiesz się z przeczytaniem i wracaj uspokojona! 
216

KUNUSIA 
szal nanią pospiesznie narzucając 
Masz szal ciepły... byłeś się jeno nie przeziębiła... I wracaj wnet. 
GENERAŁOWA 
wzruszając ramionami 
Inna rzecz, że miesiączka już jak na lekarstwo... Nie zawsze zbytkiem rozsądku grzeszą te 
reguły sentymentów... Jeszcze się nam przeziębi. 
JUSTYNA 
całując generałową w rękę 
Atoli słuchać ich trzeba... Nie przeziębię się paniusiu... Bądźcie spokojne... Jeszcze zza chmur 
czasem srebrny uśmiech błyśnie... Przy nim sobie przeczytam... 
Chwytając za ręce obie, niespokojnie 
Boję się tylko o jedno... o jedno... to byłaby już straszne... ale... 
GENERAŁOWA 
tkliwie 
No powiedz... powiedz... nie kryj się... 
KUNUSIA 
całując jączule, 
Powiedz Justyśko... Powierzże się nam z otwartością. 
JUSTYNA 
niespokojnie 
List aż na czterech stroniczkach... szeroko... Boję się, wiecie... że król tyran na wieki nas roz-
dzielić nie mogąc, zechce dla wypróbowania affektów przenieść Krystiana drogiego w najdalszy 
jakiś garnizon... do służby w twierdzy, gdzie nam kobietom nie wolno. 
Zakasłała silnie, kaszel zmogła energią 
Ale nie masz dla mnie przeciwnościów! Choćby na skraj globu towarzyszyć mu będę! 
217

Szalem się silniej owija 
Teraz żegnajcie... Idę, by wnet powrócić... 
Całuje generałową w rękę i wybiega ku drzwiom 
GENERAŁOWA 
podchodząc też ku drzwiom 
Za pół godziny wracamy do Poczdamu! Najpóźniej. Pamiętaj Justyś... Wiercipiętko! 
KUNUSIA 
także stanąwszy w progu,z niepokojem 
A gdzie będziesz? gdzie? 
JUSTYNA 
już z ogroduwołając 
W chińskiej altaneczce będę! Tam mnie szukajcie! 
Pani generałowa wraca dopokoju, ku sofie 
KUNUSIA 
wołając w ogród 
Ale pokwap się, pokwap! bo wnet jedziemy... 
Popatrzałajeszcze za nią iwraca 
GENERAŁOWA 
do wciąż szukającego Mowińskiego, z uśmiechem 
A cebulek haarleemskich jak nie ma, tak nie ma. 
MOWIŃSKI 
Jużci że nie ma... Zgadła wielmożna dobrodziejka... Ale tak przykazował oberogrodnik, żeby 
w mysiej dziurze schować, za piecem... Ano pójdę ja jeszcze ze świeczką tam poszukać... 
Bierze jedną świeczkę z lichtarzów na gotowalni i drepce z nią ku prawej, wychodzi 
218

GENERAŁOWA 
siadając na sofie 
Dobrze... dobrze mościu Mowiński... Jam cierpliwa. 
KUNUSIA 
dopadając kolan generałowej, uklękła i łasi się 
Paniusiu! paniusiu! a w mym sercu wbrew wszystkiemu, co ona rzekła... rodzą się cierpkie 
przeczucia, jedno po drugim... Ja się i najgorszego spodziewam dla Justynki. 
GENERAŁOWA 
zatroskana 
Więc czegóż? Najgorszego? najgorszego? czego? Oj ty wrono mała... 
KUNUSIA 
Czegoś, co wiem, że jej by przeżyć było nawet trudnem... Ona taka dumna kolumna!... pyszna 
z siebie!... Czegoś, co by jej zawodem było zbyt okrutnym... Oto ona, mościa dobrodziejko, 
nad miarę wierzy w swego Krystiana. Myśli Justyna, że pięknych kilka romansów z książek 
całkiem czarnego huzara na czułą duszę sformowały... A tymczasem... 
GENERAŁOWA 
niespokojnie 
A tymczasem? Mów... co myślisz, wszystko... Miałżeby jej nie kochać wiecznie i trwale? 
KUNUSIA 
...a tymczasem tak ja jako też Tadeusz supponujemy co nieco, że... że... by mu tylko z man-
datu królewskiego wybierać przyszło między serca bogdanką... a szczytną, błyszczącą officjera 
karierą i... króla protekcją, krótkiem byłoby wahanie młodzieńca. 
GENERAŁOWA 
Skoro wybrałby na pewno bogdankę... 
KUNUSIA 
z przekonaniem 
Nie, bo wybrałby na pewno to drugie Ś Niestety! 
219

GENERAŁOWA
Oto go surowo sądzicie, ty z Tadeuszem. Mnie bowiem zdaje się on być rozmiłowanym w 
Justynie właśnie z prusską żarliwością i wytrwałością... 
KUNUSIA 
z lekką wzgardą 
Z prusską wytrwałością? rozmiłowany... Ach, to pani generałowa nie zna młodzieńców prusskich! 
O zupełnie! Pokochać oni zdolni! dużo o tym i żarliwie mówić, pisać wytrwale. Odko-
chać im się atoli jeszcze łacniej, gdy skoro tylko rozsądek i rozum temu się sprzeciwią. A 
gdyby i król panujący jeszcze zakazał... hehe... no to... 
GENERAŁOWA 
Tak może i być... Znasz ich lepiej. Och i może bywa... alić nie w tym partykularnym przypadku... 
Kornet Zieten jest innym... Nie opuściłby dziewczęcia nawet na syreni śpiew karierów... 
KUNUSIA 
Bóg by dał mościa dobrodziejko, by się jej słowa wypełniły!... Mnie bo ten list nieufność za-
drzemaną rozbudził!... Ale może się i mylę... Być rozłączoną od lubego przemocą sił najwyż-
szych, o to nieszczęście!... ale być odtrąconą przez tegoż samego, z którym serc związek 
uczyniony!... och to byłoby!... A dla Justyny... 
Z ogrodu słychać teraz rozweselone glosy nadchodzącej kompanii. Księżyc znów się przez 
chmury przedarł i terassę oświecił 
GENERAŁOWA 
O, już wracają od króla goście! 
Wołając ku drzwiom z prawej 
Mowiński! Mowiński! 
KUNUSIA 
zrywając się z klęczek 
Aha, wracają... Ot i już dowiemy się czegoś pewnego. 
BISKUP 
jeszcze niewidoczny 
Ehe... I powietrze takie duszne, jakby się na nawałność zbierało... 
220

LUCCHESINI 
także niewidoczny 
Ja pana ministra będę miał zaszczyt odprowadzić do jego kwatery... 
HERTZBERG 
zatrzymawszy się przed progiem u drzwi 
O proszę mości Lucchesini.. Będzie mi bardzo przyjemnie... Otóż i Tuskulum Księcia 
Ermlandu. 
BISKUP 
stanął już na stopniach, odwracając się do ogrodu 
A ja chciałem wszystkich mościpanów wziąć do siebie na lampkę tokaju. 
HERTZBERG 
kłaniając się 
Niestety... Mnie jeszcze praca nad aktami czeka u siebie... protokolle... Rad bym, ale przepraszam... 
BISMARK 
widoczny przed drzwiami, żegna się. 
Życzenia dobrej nocy upraszam przyjąć Waszą Wielebnośó! 
BISKUP 
Moje atteneje panie von Bismark... Bardzo żałuję... szkoda... Ale kiedy praca, to praca, ja to 
wiem... Dobrej nocy Ekscellencjo von Hertzberg... 
Mowiński wszedł z prawej ze świeczką, pospiesza ku gotowalni, by ją z powrotem założyć. 
Pani Skórzewska z Kunusią bliżej drzwi stają koło komody 
LUCCHESINI 
do Biskupa 
Ja zaś prowadziwszy pana ministra z najszczerszą ochotą zaszedłbym do Waszej Eminencji. 
Se le place? Se le place? 
221

BISCHOFSWERDER
Co do mnie zaraz skorzystam z łaskawej inwitacji... Mam czas wolny, wątrobę pełną, gardło 
suche, język wypoczęty. Jego Książęca Wysokość Pan Następca Tronu śpi sobie w pokoju 
obok Najjaśniejszego... 
BISKUP 
serdecznie 
Ależ zapraszam... proszę... Haha... Le sono molto obligo. Pogawędzimy o tym i owym... Ungaricum 
jest... Passjansa wam nowego postawię jak zechcecie... Dobranoc mospanom! 
Wywinął w górę kapeluszem 
BISMARK 
Dobranoc Dobranoc! 
BISCHOFSWERDER 
już próg przekroczył, jeszcze w ogród woła 
Dobranoc panie Akademiku de Hertzberg! Haha... 
HERTZBERG 
zogrodu już 
Dobranoc panie metamagiku von Bischofswerder! Haha... 
Wszyscy śmieją się wesoło. Książę Biskup przepuszcza wchodzącego von Bischofswerdera 
BISKUP 
jeszcze w ogród 
Oczekujemy markeze. Faccia prosto Italiano. Haha... 
LUCCHESINI 
już z oddali 
Puó contarci. Stawię się... 
BISCHOFSWERDER 
spostrzegając Skórzewską 
222

Co? Pani generałowa tu? O tej porze?... 
GENERAŁOWA 
rękę mu podając 
Nie dziw się zbytnio mości adiutancie... Czekamy przecież jakichś wiadomości o królewskiej 
decyzji... 
Do Biskupa 
Więc jakże? Czy już co stanowione?... 
Całuje wchodzącego Krasickiego w sygnet na palcu 
BISCHOFSWERDER 
witając się serdecznie z Kunusią 
A i panna Gockowsky tutaj!... 
Kunusią całuje Biskupa w rękę i dyga przed adiutantem 
BISKUP 
jeszcze mocno podniecony na twarzy, zarumieniony 
Stanowione?... Co stanowione? 
Całuje ją w rączkę 
O czym pani Marianno mówisz?... 
GENERAŁOWA 
Zdziwiona 
O czym? jak to o czym? Przecież na to tu czekamy... Czy co stanowił Król Jegomość w mał-
żeńskiej kwestii dziewczątek! 
BISKUP 
w czoło się plasnąwszy 
Ach, prawda! prawda... W sprawie tych mariażów! Całkiem byłbym przepomniał u diaska! 
Więc w sprawie tych mariażów! 
Brwi zmarszczywszy 
223

Nie, nie... Jeszcze nic, jeszcze nic... Najmiłościwiej unikał o tym rozmowy... nie dał w tej 
materii żadnemu z nas dzisiaj przyjść do słowa... ani Zietenowi... ani mnie... ani pruskiemu 
księciu biedakowi... Natychmiast odkręcał na co innego! Ale ja mam nadzieję jeszcze... po 
rozmowie z papą Zietenem... 
Całuje Kunusię w głowę 
Niechże się tak kurczątko nie trzęsie!... jakoś to będzie... 
Nieco się zasmucił 
A gdzież druga?... Gdzież ten hajduczek, co mi się tak rano spisał... rebeliantka? 
BISCHOFSWERDER 
A taki Duet niekompletny... 
GENERAŁOWA 
W tej chwili do chińskiej altanki podumać poszła... 
Do Biskupa półgłośno 
Właśnie co do jej narzeczonego zrodzone pewne wątpliwości... nawet obawy... Kunusia 
szczególnie... Ponieważ...! 
BISKUP 
kiwając głową 
Domyślam się, domyślam... Pewnie z powodu tego listu... 
Do Bischofswerdera 
Proszę siadaj i rozgość się panie adiutancie... 
W pokój 
Mowińsiu się już krząta! Dziękuję, dziękuję. 
GENERAŁOWA 
z ufnością 
Tak! z powodu listu!... Więc?... Więc... 
224

BISKUP 
uspokajająco ręce kładzie na jej ręku 
Więc tego listu nie macie się obawiać, przeciwnie... Zapewnił mnie Król Jegomość, że po-
dyktował jeno Krystianowi excepcjonalne warunki, jakie spełniając officjer gwardyjski pojąć 
może za małżonkę... mademoisellę... 
Urywa nieco zaambarasowany 
GENERAŁOWA 
do Kunusi 
Idź troszeczkę niebożątko... pomóż tam staruszkowi Mowińskiemu, o! 
Kunusia odchodzi 
BISKUP 
nachylony do Skórzewskiej 
Mademoisellę niższego urodzenia... z kupieckiego stanu.. z komersantów. 
GENERAŁOWA 
radośnie 
Ach, no to byłoby jeszcze pół biedy! Ale w ogóle! jakież szanse? Z Gockowskim co sobie 
poczną? 
Kunusia pomaga Mowińskiemu ustawiać na stoliku w środku starą butelczynę i lampki 
BISCHOFSWERDER 
Tu szanse gorsze zdaje mi się... o ile ja to mogłem widzieć... Horyzont się zachmurza... 
BISKUP 
Tak... tak... co do Gockowskiego nadziei coraz to ubywa!... ale rzecz jeszcze nie rozstrzy-
gnięta... więc co sobie tym głowy zaprzątać!... Jakby tak wszystko ciągle brać po Jeremiaszowemu, 
człowiek by wysechł od samych zgryzotów!... Chodźcie moi goście... Wysuszym 
tu sobie butelczynę, co jeszcze Sobieskiego Jasia pamięta... Proszę! siadajcie!... 
Mowiński nalewa uroczyście z omszałej butli 
225

BISCHOFSWERDER 
siadając, do Kunusi 
Więc panienki siostrunia na szpacjer poszła... vis-a-vis burzy? 
KUNUSIA 
Poszła, by list narzeczonego odczytać sobie w osobności. 
GENERAŁOWA 
siadając, nieco kpiąco 
Bo to panu adiutantowi chyba nie wiadomo, że według reguł sentymentowych nie godzi się 
młodej Helojzie czytać Abelardowe listy jak tylko przy blaskach miesiączka. 
BISCHOFSWERDER 
Nie godzi? Nic ja o tym ignorantus nie wiedziałem. 
BISKUP 
podsuwając mu kieliszek 
A bo pan generał nie czytał z pewnością Czułego Waldemara! A ja już czytałem, to o tym 
wiem... Nigdy przy ogarkach sztucznych a poziomych! A zawsze przy świetle wzniosłym i 
przyrodzonym! Nigdy przy duszach zimnych i obojętnych! a zawsze na osobności... w gaiku... 
nad strumykiem najlepiej! Oto pryncypia! Hahaha... 
Siada wygodnie. Pani generałowa i Bischofswerderśmieją się. Kunusia smętna stoi, Mo-
wiński z boku z fajeczką 
GENERAŁOWA 
Bardzo śmieszne pryncypia, skoro na przykład miesiączek za chmurami. 
BISCHOFSWERDER 
Albo i całkowicie w zaćmieniu... 
BISKUP 
wesoło, Kunusię wpół obejmując 
No, no, nie smęć się dzierlateczko... Będzie co Bóg da i Jego wola przenajświętsza.... 
Podnosząc lampeczkę wina ku pani Skórzewskiej 
226

Za twych niespełzłych wdzięków zdrowie, pani Marianno! 
Bischofswerder powstawszy też, trącił się i pije 
GENERAŁOWA 
O, dzięki Wasza Wielebność! 
Lampkę do ust przytknęła 
Prawdziwie, to galantomia! 
Z oddali lekko zagrzmiało. Pan Mowiński ku oknu podreptał. Siadają z powrotem 
BISKUP 
obleśnie cmoknął 
A co?... Jakże... Sobieskim pachnie? 
BISCHOFSWERDER 
Nektar... Ognisty a oleisty nektar! 
GENERAŁOWA 
Gorąca lawa rozchodzi się po ciele. 
BISCHOFSWERDER 
lampeczkę ku Kunusi podnosząc 
Mademoisellom niestety nektar taki zabronionym. 
GENERAŁOWA 
Poważnie 
O! ani kropeleczki! 
BISKUP: 
wesoło 
Ma jeszcze czas!... ma jeszcze! 
227

BISCHOFSWERDER 
Ech, mają tam demoiselle w tych latkach inne nektary... inne... całusowe!... 
Popatrzywszy na zegar, wesoło 
A tu i dwunasta dość blisko... Pewien lejtnant kończy właśnie swój deżur... Haha... Wiemy 
my coś o tym, wiemy. 
BISKUP 
niezadowolony 
Dobrze... już dobrze!... Jak wiemy, to niech przy sobie trzymamy. 
Do Kunusi 
Idź no tam dziewczynino, popatrz, czyli deszcz aby nie kropnął... 
Kunusia kiwnąwszy główką, ku oknu odchodzi 
BISKUP 
O tak... będzie najlepiej... 
Do Bischofswerdera poważniejąc 
Ostawcież raz na Boga wszyscy te amoryczne kwestie i swatania!... Tym gadaniem ciągłym o 
romansach gordyjskiego węzła nie rozwiążemy... A nuż wszystkie kombinacje w łeb wezmą, 
co bardzo możliwem, cóż wtedy. Hę... Co wtedy? 
GENERAŁOWA 
E no! tak mówić nie można!... W łeb wezmą! Sam Przewielebny Książę mówiłeś, że są jeszcze 
nadzieje... że jeszcze do jutra odłożone... że ten list Krystiana właśnie podaje warunki!... 
Przecież gdzie tylu patronów, sprawa dobra wygrać musi!... 
BISKUP 
Musi? nic nie musi. Patroni wszyscy nie pomogą na szpetne Gockowskiego bankructwo! W 
każdym razie, w najlepszym, dziewczyny zostaną bez feniga albo z posagami takimi, jak ot, 
mego Mowińskiego latarośle dostały... 
GENERAŁOWA 
Ech... Tak źle nie jest, Wasza Wielebność... Papa Gockowski ze wszystkiego jeszcze wyplą-
cze się jak piskorz z sieci... Tym bardziej gdy my wszyscy pomoc mu damy solenną... Wstawi
228

się za nim i Dołgoruki, i papa Zieten, i Książę Pruski... I ja jeszcze jutro popróbuję wtrącić 
moje trzy grosze królowi. 
BISKUP 
Tak... tak! To wszystko prezentuje się bardzo ładnie... ale tu swoje trzy grosze i zimny rozsą-
dek wtrącić musi. Protekcje, protekcje, tak się to gada... W ostatnich czasach niczyja protekcja 
nie znaczy już u Króla Jegomości... Pani generałowa wiesz o tym najlepiej, boś tu dobrodziejko 
i sama swoje influencje potraciła... Zresztą nie mówmy już o tym! Kaduczniem tym 
wszystkim zmaltretowany... Będzie, co Bóg da, a Król każe... i Amen. 
Podnosząc lampkę, wesół 
Ergo? Ergo bibamus!... Tuj! Cel!! Gól! 
Pije. 
Bischofswerder za nim. Pani generałowa sposępniała bierze lampkę niechętnie i ledwie do-
tknęła ustami 
BISKUP 
Cmoknąwszy 
A co? Nie to co... co tamto tam? co? 
Ręką wskazuje na lewo 
BISCHOFSWERDER 
Wesoło 
Tamto niegodne temu rozwiązać rzemyka u trzewika! Hehehe! Choć u Bożego pomazańca, 
ale... ani się pomazało do tego, hehe... 
biorąc flaszę do rąk i oglądając 
Sto lat z okładem setnym liczy sobie jejmość dobrodzika. Od brata Antoniego, z dubieckiej 
piwniczki... Mała to, ale pierwszej klasy katakumba! Haha... Jego Cesarska Apostolska Mość 
dostał takich sześć posłanych do Wiednia, dziesięć lat temu, gdy... tego... gdy i to Dubiecko 
pod Austriaka przeszło... Ja tylko na wielki festyn maślacza tego z Sanctuarium dobywam... 
no a dziś dla mnie wielki festyn, bo już król dobrodziej był dla mnie tak doprawdy affekcjonowany, 
taki comis, blandus, humanus!... że słów mi brak na tylu doznanych dystynkcjów 
wdzięczne wyrażenie. 
GENERAŁOWA 
ze szczyptą zawiści w głosie 
No,no... Cóż by tam jeszcze nowego było nad to,co przecież wszyscy wciąż oglądamy..
229 

BISCHOFSWERDER
W istocie rzeczy Król Stary wydaje się mieć dla Waszej Wielebności faiblessę nie na żart... 
Tak... Aliści znowuż nie należy na tym lodzie zamki hiszpańskie edyfikować ... Załamują się 
często niespodzianie! 
GENERAŁOWA 
z westchnieniem, ale i ulgą 
Oj, to, to, to! Subtelnie mądre monita pana adiutanta! Jak się to wszystko wiele lat obserwo-
wało, z bliska, wie się już, że tu nowi ludzie jako oranże traktowani bywają. Z czułością i 
względami wyciska się z nich sok wszystek, a potem skórkę samą wyrzuca przez okno! Lubo 
się im czułych względów i dystynkcji nie skąpi, o nie!... I taką regułą ze wszystkimi! ze 
wszystkimi. Nie tak bywało nawet z wielkim Wolterem? Z każdym! 
BISCHOFSWERDER 
Ależ tak! tak w regule zawsze! Jak z oranżami! Może jeden tylko Książę Biskup Warmijski z 
królem w tak długoletniej konfidencji zostawa! No, a z tym graniem dzisiejszym na przykład, 
to coś nieusłychanego... Karessy speciali gratia . Przed nikim nie grał król Fryderyk lat już 
kilkanaście!... 
BISKUP 
zarumieniony, w błogim zadowoleniu 
O tak... to granie tak lube, to w istocie affektów symbolum giganticum... Aleć ja mam jeszcze 
trwalsze dokumenta monarszej konsyderacji! 
Głośniej 
Mowiński! Przyjdź no tu asindziej i słuchy wytęż jako zając! 
Wesoło ku podchodzącemu Mowińskiemu 
Imaginujcież sobie tedy mili moi parafianie, że te 50 tysiączków talarów, którem miał w zimie 
jeszcze obiecanymi, przyrzeczonymi... coś... tegoś niejasno... niby..., teraz według zaakkordowania 
królewskiego w całości, zaraz po moim powrocie do Heilsberga, wypłaconymi 
mi być mają... A co? 
MOWIŃSKI 
uradowany, aż klasnął w ręce 
Jegomościu dobrodzieju! Ależ to dobra nasza! Znowu się dziury pozałata w sutannie! Haha...
230

Wszyscy w śmiech wesoły. Na dworze w oddali znów zagrzmiało, jakby kto kule armatnie
sypnął z góry po moście 
BISKUP 
ręce zacierając 
Zaprawdę powiadam wam, że się dziury pozałata. Hahaha... Król dał obolum Belisario... 
Winka się znów sprowadzi z Kany Madziareńskiej... Liwerantom popłaci co nieco!... lichwiarzom 
trochę paszczęki zatknie! I dalej pchać będzie biskupią taczkę na Kalwarię! 
GENERAŁOWA 
Ho, ho! Iście królewska to hojność! Jak z rogu Amaltei sypią się na Waszą Wielebność beneficja 
z... dyspozycyjnego funduszu... 
BISKUP 
rozpromieniony 
Pompejusz nie mógł być hojniejszym dla filozofa Posidora! A ta wesołość monarchy nie ga-
snąca nigdy, gdy ze mną! A te konceptów fontanny podobne swą ustawnością do wieczystego 
ognia boginki Westy! A te czarowne powaby geniuszu niebywałego!... no, jak tu słowami 
błahymi jeszcze określać... Ot! przyjazny jak Pliniusz! jak Agryppa światły! Feniksem jest 
śród aktualnych regentów Król Jegomość Pruski Jedyny! 
Aż się zasapał i zmachał, kołnierz sobie u komeżki rozluźnia. Chwila krótkiego milczenia. 
Gdzieś w ogrodzie wiatr się zerwał silny i drzewami pobliskimi zaszeleścił. Mowińskisłysząc 
to z uradowania wraz przeszedł w smętek, po czym patrzy gniewnie na Biskupa; teraz dziwnie 
chrząknął. Generałowa Skórzewska popiła sobie wina 
BISCHOFSWERDER 
chrząknąwszy sobie, po chwili 
Tak... Tak... I oto... pół dziejów rzymskich, a ćwierć mitologii Greków raczył Wasza Wieleb-
ność zużyć ku adoracji Pana Pruss... Hehe... Tak... To ładnie! 
Dogenerałowej 
Ale jak się to wszystko powtarza! dalibóg, jak się to wszystko powtarza! moja pani Marianno! 
Każdy z poczdamskich gościów przez pierwsze dni swego pobytu bywa tu zawsze jak uwiedziony! 
oczarowany! zachwytem rżący i parskający! Czy to prince de Ligne, czy pan Lafayette, 
czy pan d'Alembert, Italiano czy Russe! Niekiedy nawet się uda, że takowy gość wyjeż-
dża opuchły weneracją!... To atoli dziwnem mi się zda, że po raz wtóry żaden do poczdamskiego 
Feniksa gość nie wraca ochotnie! Mają dość... 
231

BISKUP 
całkiem nie stropiony, swobodny 
Nie wraca... nie wraca... A ja sam już na ten przykład za piątym, nie, za czwartym jestem tu 
zawodem... Ale otóż i właśnie! goście, gościom, gościami! Słyszę ja o tych gościach często, a 
gdzież oni?... W taki dzień uroczysty jak dzisiaj myślałem sobie, Bóg wie kto zjedzie tu z 
legrandów tego świata... a tu Boże pożal, socjeta z kameralistów samych... no nie? nie ubli-
żając obecnym! ale ten Bismark z tą swoją tabliczką mnożenia!... ten Hertzberg! Czyż takim 
teraz wielkiego króla ordynaryjne towarzystwo? I tak niewielu? 
BISCHOFSWERDER 
Śmiejącsię 
Do usług Waszej Wielebności! Nie lepsze! I prawda? jak niewielu! Ludziska, mówiąc mito-
logią Waszej Wielebności, kierują się przysłowiem: im od Jowisza, tym od pioruna dalej. 
Więc też król samoludek żyje ze światem w rozwodzie jako ten szczur w piwnicy!... na souper 
jubilei tylko... kanclisty i plebei... 
GENERAŁOWA 
Tu już doprawdy coraz podobniej do klasztoru! I cicho Jak w klasztorze... Coraz mniej ciekawych 
przyjeżdża króla oglądać... a ci, co przyjeżdżają, coraz tu krócej popaszą!... 
Gorzko 
Ech, taki świat! 
BISKUP 
Owszem! Ja i tego powody rozumiem... Człek stary, wielkość jego nadludzka nawet wielkich 
onieśmiela!... Ale żeby w taki dzień rocznicy na tron wstąpienia żadnych nie spreparowano 
festynów, illuminacjów, fajerwerków, fakelcugów! żadnego zjazdu! to w mojej głowie po-
mieścić mi się nie może!... A gdzież choćby kolligaci, gdzież familia w takowy dzień?... 
Wstyd doprawdy! 
BISCHOFSWERDER 
Eee... pyta się Wasza Wielebność tak, jakby, wybaczcie słowo, noworodkiem był... Kto ma z 
familii przyjeżdżać... Pytam się, kto u kaduka? 
BISKUP 
żachnąwszy się 
232

Jak to kto? starorodku miły! W taki dzień kto? Żona, bracia, siostrzeńcy, bratankowie, wnuki... 
Otóż kto! 
GENERAŁOWA 
grymaśnie 
Ech no, Ksiądz Biskup dzisiaj doprawdy jakby symulować tu chciał, że nic, co się na pruskim 
dworze dzieje, nie wie czy wiedzieć nie chce... Żona! Bracia! A toż najjaśniejsza królowa 
nogą tu jeszcze nie postała! A z braćmi powadzony na wieki i od wieków król Fryderyk. 
BISCHOFSWERDER 
Książę Ferdynand nigdy króla nie lubił, książę Henryk ostatnimi czasy go unika i co prawda 
szkalują się wzajem bez opamiętania! Opatessa Amelia o bracie Fryderyku ani słyszeć nie 
chce, królowa Ulryka Szwedzka 30 lat tu nie była! Księżna Wirtemberska wszelkie z naszym 
dworem zerwała koniunktury... 
GENERAŁOWA 
Jednym słowem prócz księżnej Brunszwickiej i Pana Następcy Tronu za mojej pamięci już tu 
ani jeden z kolligatów nie zaglądnął ni na godzinę!... O tak... Niewdzięczność człowiecza 
niekiedy po prostu graniców nie zna! 
BISCHOFSWERDER 
sarkastycznie 
Niewdzięczność człowiecza graniców nie zna... Oj tak... tak... Taki generał Lentulus, stary 
kombattant króla, żyje jeszcze, żyje, ale przyjechać nie chce niewdzięcznik, choć mu złote 
góry obiecują! Taki masztalerz Szwerin, taki generał Goertz, same to niewdzięcznik!! Korzy-
stają jeno z każdej sposobności, żeby absencje swe wyekskuzować! Taka to już natura czło-
wiecza niewdzięczna! Hehehe... 
Mowiński z boku także zaśmiał się szyderczo 
BISKUP 
oglądnąwszy się karcąco na Mowińskiego 
Ale czemu pan adiutant uszczypliwym tonem to mówisz, dalibóg ciekawym. Przecież widzą-
cemu to osamotnienie koło największego bohatera oświeconego sekulum mimo wolę na usta 
ciśnie się wzgardliwa o ludzkim przyrodzeniu oppinia!... 
GENERAŁOWA 
półurażona 
233

I ja zdumiona pytam się samą siebie, czemuż to się mości adiutantowi tak uciesznym wydało 
nazwanie tych postępków niewdzięcznością! Czymżeż więc jest, jeśli nie niewdzięcznością, 
tak nieludzkie opuszczenie starca, który tej familii spiżową potencję ufundował! Czymżeż 
stronienie od filozofa, którego konwersacja magią niepojętą, od mędrca, który jako czarodziej 
wszystkich rozumów roztaczać umie cuda jaśniejące!... 
Aż się zachłysnęła w elokwencji 
BISCHOFSWERDER 
zrywając się, zapalczywie 
Tak! Ale i dość tego szacowni państwo! Mówicie z permissją waszą, jakbyście prosto z firmamentu 
na Sans-Souci spadli. Magia! Czarodziej! Feniks! Westa! i cóż jeszcze na Boga! 
Możeż tedy nadal dziw wzbudzać i uroki stary pawi ogon jego konceptowej erudycji! Zważ-
cież najszacowniejsi goście, że tu przez lat dwadzieścia jeździli komisanty espritu z Paryża! 
Skakali przed nim w debatach z gałęzi na gałąź! Miałże się czas nauczyć król Faeton prusski 
magicznej konwersacji! Nie myślcież zresztą, że tu zawsze polorem tak jaśniejemy! Przyjedzie 
comte Segur czy comte Krasicki, o to affiszujemy Markiem Aurelim, Epiktetem, Bay-
lem! hoho, całym dykcjonarzem! W dzień powszedni to my tu sobie dyszkurujemy... prostaczej... 
ot... jak feldfeble! bez cytacjów Cycerona, hehe! po komyśnemu. Wierzajcie mi. 
BISKUP 
Wierzymy. 
Z niechęcią 
Wierzymy, że pan Bischofswerder już na swojego leibrumaka wsiadł i jeździ... jeździ! Ja niekiedy 
doprawdy nie pojmuję, jak pan adiutant następcy tronu prusskiego możesz tak swobod-
ną folgę dawać swej malkontencji z najmiłościwiej panującego!... Żeby tak własne gniazdo 
kalać Prussakiem będąc, to doprawdy coś... 
BISCHOFSWERDER 
zaperzony zerwał się 
Prussakiem? Co Prussakiem? Kto Prussakiem... Kto powiedział Księciu Biskupowi, że jam 
Prussak? Gdzie Wasza Wielebność dojrzała we mnie coś prusskiego?... 
BISKUP 
zaambarasowany 
Jak to?... gdzie?... co?... Przecież adiutantem prusskiego księcia nie został... Austriak... 
Kunusia spod okna zbliża się do stołu 
234 

GENERAŁOWA 
tłumacząc 
Pan Bischofswerder Wasza Wielebność jest Sasem z pochodzenia. 
BISCHOFSWERDER 
bijąc się w piersi, z zapałem, 
Tak jest, Książę Warmijski. Ja urodziłem się Sasem i będę Sasem aż do śmierci, choć przydzielony 
losem do służby przyszłego Pruss pana! Gente Saxonus natione Germanus... A to 
należy dystyngwować. Mnie o królu Fryderyku mówić tym trybem wolno jako o Filipie królu 
mawiali Ateńczykowie! Dla nas Prussaki są tym, czym dla Greków Makedończykowie byli! 
Nacją z Północy, hartowną, mocną, nieustraszoną, aleć dziką i wulgarną! 
Zapalającsię 
I biada, biada mówię, Sasom, odkąd poczną mieć Makedończyków z Północy za nację sobie 
równą dla jej przemocności! Utracą w on czas wszystko, co ich Grekami czyniło i staną się 
tak samo jak ci tutaj niewolniczymi, służalczymi duszami sapperment!. 
Mowiński słucha tego rozpromieniony 
BISKUP 
zdumiony, niechętny 
I to waży się mówić generał kawallerii prusskiej! Gdzież tu rozsądek!... Jakżeż to godzić z 
sobą! Jakże z tymi sentencjami pogodzisz mości adiutancie swą służbę! 
BISCHOFSWERDER 
Jak ja pogodzę?... Haha... Otóż i losy nastręczyły swą pomoc! Dzięki Bogu nawet łatwo... 
Przede wszystkim przyszła Pruss chwała i ozdoba czuje się być poprzód niżli Prussakiem, 
świata wszystkiego obywatelem! Macchiavella patronem sobie nie obrał! Ludzi partykularnych 
i ogólną powszechność nie za instrumenty ma, którymi sukcesy osiągnie, a za cel, który 
uszczęśliwić marzy. Miłości affektów deptać grenadierskim butem nie zamierza! 
KUNUSIA 
wyrywając się 
Ach, czyż w istocie swojej takim jest Książę Następca Tronu? 
235

GENERAŁOWA 
drwiąc lekko 
Eee i król Fryderyk królewiczem pisał Antimacchiavella!.. 
BISKUP 
machnąwszy ręką 
Obywatelem światowym! rzymskim też się w Rheinsbergu mianował!... i miłosne affekta 
także protegował... Każdy w ogóle kronprync marzy coś owoś o wszechobywatelstwie!... o 
wszechsentymentach. 
Półgłośno 
Z debiutów zaś aktualnych sądząc, mości panie, są w naszym Fryderyku Wilhelmie pierwiastki 
niepokój nawet rodzące! Może ich jeszcze więcej niż... niż w stryju... 
BISCHOFSWERDER 
żachnąwszy się 
Niepokój rodzące? Jakie?... Powiedzieć upraszam, jakie? 
Przysiadł się do Biskupa 
BISKUP 
lampką winasię bawiąc, wymijająco 
Pan adiutant wiesz chyba najlepiej jakie... 
Odwracając się do Kunusi 
No cóż tam, moja dziecino. Na burzę się zbiera, zbiera, a nie może zebrać... O... jaka kanonada!... 
Wicher raz po raz oknem otwartym trzaśnie. Zagrzmiało już gromowo i z bliska 
BISCHOFSWERDER 
nachylony do pani generałowej rękoma wymachując, półgłośno 
Ale jakie?... proszę ja niechżeż wiem... Chyba nie... 
Do ucha jej szepcze 
236

GENERAŁOWA 
wskazując na Kunusię. 
Trudno przy dziewiczym uszku!... 
KUNUSIA 
mocno zaniepokojona do Biskupa 
A właśnie! A Justynkł jak nie ma, tak nie ma. 
BISKUP 
To może by tak Kunusia poszukała jej gdzie w pobliżu... co?... 
Do generałowej zwrócony 
Jeżeli pani dobrodzika pozwoli... 
KUNUSIA 
uradowana 
Ustawnie o tym myślę... Właśniem, chciała prosić! Przerwać nie śmiałam... 
GENERAŁOWA 
popatrzywszy w głąb ku oknu 
Ależ niech idzie... Nie wiem czyli nam przyjdzie przed burzą jechać do gospody poczdamskiej, 
czy już tu przeczekać... 
KUNUSIA 
Więc wolno? Tedy biegnę... 
Biegnie ku drzwiom 
GENERAŁOWA 
do Kunusi 
Wracajcie jak najprędzej... Wraz odjeżdżamy! 
I znówzagrzmiało w oddali,tylko lżej 
237

BISKUP 
dogenerałowej 
E, może już tu u mnie przeczekasz, pani Marianno!... Deszcz przejdzie sobie, to pojedziecie. 
Do Mowińskiego 
A pan Michał niech okno zamknie, bo coś nim trzaska zefirek. 
Kunusia wybiegła, Mowiński idzie okno zamknąć; lecz wraz wraca, by słuchać żarliwie Bischofswerdera 
GENERAŁOWA 
do Biskupa 
Zobaczymy jak będzie, czy się przewlecze... Byle dziewczyny mi wróciły... 
BISCHOFSWERDER 
do Biskupa 
Atoli teraz, gdy panieńskiego uszka tu nie ma, ja zapytanie powtórzę... więc jakież to? jakie te 
debiuty... niepokój budzące?... 
BISKUP 
Pan adiutant nalegasz... a wiesz dobrze, co mam na myśli... Ale jeżeli domagasz się, powiem... 
Niepokój budzi to, że już i dwór Następcy Tronu swoją faworytę ma.. że z córki 
trompetera na madame Rietz zaawansowana pewna jejmość tonu już nadaje rezydencji naszej.
BISCHOFSWERDER
lekceważąco, wesoło
Więc to? Więc to tylko... 
GENERAŁOWA 
również bagatelizująca 
No, Księże Biskupie wybacz, ale to jeszcze można by przeboleć. Byle poza tym miał przymioty 
zdatnego regenta... Takowych zaś dotąd nie miał po prostu okkazji zademonstrować, bo 
mu do niczego nawet słówkiem wtrącić się nie dają. 
238

BISCHOFSWERDER 
dłonią o stół plasnąwszy 
Otóż i to! Otóż to! Że z madame Rietz zrobił książę sukcessor skromną naszą Pompadour, to, 
Wasza Wielebność wybaczy, w niczym by do błędnych debiutów jeszcze nie dowodziło... 
Chyba tyle tylko i nie więcej, że miłosnym sprawom i miłości znowu przynależne miejsce się 
oddaje... Za dzisiejszego monarchy przez lat czterdzieści kilka wołania serca w nieposłuchu 
jeno były i w poniewierce... Teraz tryumfalnie wracają!... 
GENERAŁOWA 
O to pięknie! to pięknie! Niechby ten powrót rządów serca zaczął się od Gockowskiego córeczek! 
Król nasz wśród przelicznych talentów nie miał niestety talentu do miłości. Dlatego ni 
w najbliższej familii nie mógł współczuć kochającym parom. A cóż dopiero u obcych!... 
BISCHOFSWERDER 
do Krasickiego 
Księżna Amelia z rozpaczy w obłęd aż wpadła, że jej królewski brat miłośnika 10 lat trzymał 
w fortecy! Ojca naszego Następcy Tronu, gdy się chciał żenić z panną Pannewitz, że miesz-
czanką była, oderwano ukochanej, a ją wydano w tydzień za mąż za pierwszego lepszego, by 
potem na wygnanie wysłać! I wieleż to razy tak było w tych przeklętych czasach we własnej 
familii! O!... dziś by się to już i powtórzyć nie mogło! 
MOWIŃSKI 
flasze wziął w rękę, do Biskupa 
Mogę przylać wielmożnym mościom? 
BISKUP 
Z ochotą Przylej asindziej! przylej nam! I sobie możesz nalać lampeczkę!... 
Mowiński nalewa wszystkim, po czym sobie do lampeczki na komodzie i na uboczu popija 
BISCHOFSWERDER 
podtrzymuje lampeczkę 
Książę Biskup zapewne nie wiedział łaskawie o tych okrutnościach względem nieboszczyka 
Kroncprynca ojca!... Przedwcześnie mu się zmarło ze zgryzot i upokorzeń! Och, to były czasy! 
tfy, doprawdy... Może więc lepiej chyba, gdy się miłości i jej postępkom prawa przyrodzone 
przywróci?... 
239

Podnosząc do góry lampkę 
A my od tego poczniemy sobie! 
BISKUP 
sztywnie 
Tak... Może lepiej... a może i gorzej. 
Poważniejąc 
Słucham ja skwapliwie, co pan generał nam tu rozpowiadasz, ale wyznając szczerze, ni tak 
współczuję kochanków spółkom nieszczęśliwym, ni tak indygowany jestem srogimi deklaracjami 
króla. Furiom i obsesjom miłosnym trudno znów zawsze folgować, zwłaszcza gdy ślepe 
a szalone... A już jeżeli racja Status się domaga miłosnych związków zerwania... 
Ręce rozkłada szeroko 
no to wybaczcie!... 
MOWIŃSKI 
zaperzył się słuchając, teraz podszedł do stołu 
Z permissją Waszej Wielebności racja Status raz po raz różnych się szelmostwów domaga! 
Taka sama racja Status zrabowała nam na prostej drodze Pomorze, Warmię, port gdański! Ta 
sama racja znowuż... 
Zakrztusił się winem, cały czerwony w przypadku... 
BISKUP 
przerywa mu, niezadowolony 
Nasampierw nikt asindzieja o jego racje nie pytał... Ale skoro wlazłszy na grzędę chce Mo-
wiński wściubiać tu swe trzy grosze, to niech wie, że ten ziemi pas nam via facti odebrany był 
królowi niezbędnym mostem do starych macierzystych Pruss, które król ponad wszystko, 
ponad rodzinne afekta umiłował!... Rozumie? 
BISCHOFSWERDER 
zrywając się z miejsca ze śmiechem ironicznym 
Hahaha! Hahaha! Król umiłował Prussy Wschodnie! Kraj macierzysty. Hehehe... Ależ Książę
Biskup wybaczy! toż sit venia verbo ignorancja! to nonsens! On wschodnich Prussaków nie
cierpi! brzydzi się nimi! Za to, że tak ochotnie przeszli kiedyś pod petersburski regiment, za
240

to, że pod Kunersdorfem tak nie dopisały regimenty z Pruss Wschodnich, król je znienawi-
dził! Nigdy do nich na lustracje jechać nie chce! Noga jego tam nie postała od lat młodzień-
czych. 
Mowiński z boku pośmiewa się kpiąco 
GENERAŁOWA 
Tak... tak! to już prawda... To wszystko prawda!... 
Książę Biskup kilkakrotnie chciał przerwać skonfundowany, ale woli sobie pić po kropelce 
BISCHOFSWERDER 
Niczego tak król nie pragnie, jak upokorzenia tych Pruss i wynędznienia! Na każdym kroku je 
szykanuje! Cały handel zbożem skierował do Pilawy, do Szczecina z antypatiów do macierzystego 
kraju. Hehe! A Królewiec rujnuje jak dawniej mój Lipsk kochany rujnował! słyszy 
Książę Biskup? rujnuje! jak Lipsk kiedyś, o!... jak Gdańsk dzisiaj! 
BISKUP 
przerywając ucieszony, ironicznie 
Jak Gdańsk? Jak Gdańsk? hehehe! Otóż to jest dopiero ignorancja? 
Głosem podniesionym 
Ależ nie ma miasta! słyszysz pan adiutant! nie ma miasta na globie, o którym by się Jego 
Królewska Wysokość wyrażać raczył z takimi affektami, z taką gorącością, z takim pożąda-
niem miłosnym!... Hehe... A toś się pan adiutant wyrwał... 
Chwilazdumienia. Bischofswerder popatrzył na generałową, generałowa na adiutanta, Mo-
wiński patrzy w Biskupa, jakby uszom nie wierzył. Po czym wszystko troje parskną hamowanym 
śmiechem Ś Skórzewska usta tuli wachlarzem, Mowiński na bok odszedł. Biskup bardzo 
skonfundowany 
BISCHOFSWERDER 
bijącsię dłońmi o kolana 
Hehehehe... Hehehe... A niechże mnie kule biją!... A toż człowiek kołków się nabawić może... 
Oj jej, jej! Hehehe! 
Zaśmiewa się 
Ratujcie!... 
241

BISKUP 
wstał od stołuurażony, do Skórzewskiej 
Cóż to? Czylim bąka strzelił?... Chybam się z prawdą nie minął... Pani Marianno! 
GENERAŁOWA 
śmiech silą powstrzymując 
No tak... Troszeczkę... Książę Biskup... w istocie... nie bardzo w bieżących kwestiach... 
Szczególnie już co do owego Gdańska... 
BISKUP 
obrażony 
Tedy proszę mnie poprawić... słucham... przyjmę do wiadomości... Ale żeby tak prześmie-
wać... 
BISCHOFSWERDER 
wstając i podchodząc do Biskupa 
Darujcie Monsiniore... wybacz hrabio Krasicki... Tak, istotnie zapomniałem się... ale bo doprawdy 
Książę Biskup... ściśle zresztą wedle słów Chrystusa, że wasze Królestwo nie jest z 
tego świata... tak... 
BISKUP 
oschle 
Proszę, więc wytłumaczyć mi generale... poucz, objaśnij 
Ironicznie 
słucham pokornie. 
BISCHOFSWERDER 
Ależ najchętniej... wszystko co wiem!... Wasza Wielebność niech więc się dowie... niech się 
dowie, że nie ma miasta na globie, którego by król tak nienawidził! nie ma! Za to, że się patrycjat 
za Polską oświadczył, za to, że gmin niemiecki nie tai do Polaków przywiązania po-
stanowił stary Fryc Gdańsk ukarać! zniszczyć! wynędznić! wyssać! jak nasz Lipsk kiedyś!... 
Postanowił i dotrzymuje!... Biedna piękna republika Gdańska i z przyczyny, że republiką, 
blokowana cłami! opasana taryfami maksymalnymi, nowego portu zbawiona wysycha... niknie... 
242

BISKUP
Ale jeszcze Gdańsk wolny!... i jeszcze pod naszej, Polskiej Republiki patronatem... Zginąć 
mu nie damy... 
BISCHOFSWERDER 
smętnie 
Tak... tak... Wolnym jeszcze, ale już jego godziny policzone... Tych ceł dwunastoprocentowych, 
a in praxi do 40% rosnących nie zniesie stara Wenecja wasza! Nie zniesie! Już tu do 
Poczdamu przyjeżdżają deputacje młodych kupców, milczkiem! Starzy i gmin są za Polską... 
ale młode detalisty za Fryderykiem... I Strasburg był kiedyś wolnym, a Francją go niegodnie z 
wolności złupiła i wzięła. 
BISKUP 
Gwarancja Imperatorowej wolności Gdańskiej strzeże... 
GENERAŁOWA 
też smętnie 
Tak, tak... do czasu! Przed nędzą atoli i gwarancja nie ustrzeże... A gdy .niedostatek zapuka 
po raz pierwszy do okien starych pałaców kupieckich... 
BISCHOFSWERDER 
Smętnie 
...wówczas po Gdańsk głodny i upokorzony wyciągnie łapę kosmatą niedźwiedź brandenburski! 
Możemy być pewni! 
Sięgnął ręką po lampkę i golnął sobie potężnie. Krótka chwila ciszy. Z oddali znów lekko 
zagrzmiało 
BISKUP 
siadając wygodnie w fotelu, 
A wszakoż...
Przerwał i po wszystkich powiódł wzrokiem
A wszakoż!... Ja w rzeczach polityki tak nie orientowany widocznie jako pan adiutant... zaw
sze 
się tym brzydziłem gardzący!... atoli wiem, że czego może najbardziej nie znoszą kombi
243

nacje polityki, to przysady... A nie jestże przysadą do Króla Prusskiego żywić pretensje za 
anneksję tak nikłego naszej Polski fragmentu! Popatrz no waszmość na mapę Republiki w 
królewskim gabinecie! Jakżeż to ogromne obszary ziemiów ma jeszcze ojczyzna nasza! 
BISCHOFSWERDER 
zlekkim szyderstwem 
A jakżeż mały filigran schowały z tego Prussy do kieszeni... Czy tak?... 
Siada przeciwko Biskupowi 
BISKUP 
A tak... Byś sobie wiedział mości adiutancie! Temu chyba nie zaprzeczysz, że w reasumpcji 
wszystkiego dom brandenburski najmniej się na nas obłowił... 
GENERAŁOWA 
potakując teraz Biskupowi 
O to już i ja potwierdzam... Najmniejszą, najbiedniejszą, wojnami wytrzebioną... w najdzikszym 
stanie cząstkę zostającą!... Co zaś z tego nabytku w krótkich terminach dokonano, to ja 
po moich majętnościach widzę... 
Do Bischofswerdera 
I sam pan adiutant zresztą widziałeś i podziwiałeś!... I na tego to Króla Odnowiciela, któremu 
najmizerniejsza porcja przypadła, właśnie najhuczniej judzą w Warszawie bezmyślne szlachetki! 
Oto jaka jest wdzięczność ludzka. 
MOWIŃSKI 
z ubocza mruknął, pięści zacisnąwszy 
Znowu wdzięczność... O Jezu! dajże cierpliwości. 
Stanął pod ścianą z lewej i oparł się o nią; aż pobladł 
BISCHOFSWERDER 
w tejże chwili palnął pięścią o stół i zerwał się cały czerwony 
Co? Co? Więc jeszcze wdzięcznymi .być mu za to mają? Wdzięcznymi? Ależ tego słuchać 
dłużej nie można. Toż miszkulancja pojęciów jako przy wieży Babel budowaniu! Ja się pani 
generałowej nie dziwiłem, kiedyś podczas akkwirowania jeździła tu do nas, żeby i wasze 
majątki raczył przyłączyć do Pruss król Fryderyk! Dwieście wsi tak krągło przybyło i dwa 
244

tysiączki dusz chamskich! Mniejsza z tym! Mogłaś pani dobrodziejka sprzykrzyć sobie polską 
anarchię i nieporządki!... Ale żeby jeszcze wdzięczności od ziomków się domagać za ziomków 
w niewolę pobranie... oto... to już przysada mościa pani!... 
Książę Biskup i pani generałowa chcą mu przerwać 
BISCHOFSWERDER 
z rosnącymferworem 
Finalnie bowiem on! On was od morza odciął! Słyszycie waćpaństwo? Od morza was od-
ciął!... A toć jest krzywda najpryncypalniejsza! Port gdański do niego przez szacherki należy! 
A to wszystko! Od morza was odciął! Jesteście oazą bez cysterny! Jesteście wsią bez studni! 
On to!... to z wami dokazał... ja wam figurycznie okażę. 
Przybiegłszy do Mowińskiego, chwyta go lekko za gardło i do ściany przypiera cierpliwego 
O tak waszą Republikę chwycił... głowa to Gdańsk 
Pokazuje gestami 
a korpus cały to Polska... Gdańsk bez was to głowa bez kadłuba... A wy bez Gdańska! bez 
morza! toście kadłub wielki bez głowy. 
Mocniej Mowińskiego za gardło ścisnął i do ściany przyparł aż się staruszek zaczerwienił 
Ino ścisnąć teraz mocniej to i kadłub, i głowa do niczego... o... 
Puszcza Mowińskiego 
BISKUP 
zesztuczną swobodą 
Dobrze już, dobrze, ale mi pan adiutant majordomusa mego zadusisz! Ledwo zipie biedaczyna! 
GENERAŁOWA 
złośliwie 
Oj to, to!... Komediów takowych człowiek jeszcze mógłby paść ofiarą!... 
Stanąwszy przy Mowińskim 
Bolało asindzieja? bolało? 
245

MOWIŃSKI
Puszczony wolno, odetchnął, poprawia sobie kołnierz i zwrócony wdzięczne; twarzą do Bi
schofswerdera 
Może tam i bolało, panie Ekscellencjo. Ale przyjemnie było choć raz w życiu posłuchać najprawdziwszej 
prawdy!... I udusić bym się dał za to, wielmożny generale! 
Do ramion mu przypadł i całuje. Bischofswerder wzruszony głaszcze go po plecach. Pani 
Skórzewska szyderczo ramionami wzruszyła 
BISKUP 
Hoho!... Jak to mojemu Mowińskiemiu przypadła do smaku tyrada naszego Cagliostra. 
Ze złośliwością już w głosie 
A toż by jeszcze w zachwycenie wpadł, gdyby tak pan adiutant przy nim duchy jakoweś ewo-
kować zechciał, jak to umie! po magicznemu... hehehe! 
Poważniejąc podchodzi do stołu, oparł się na mm oburącz 
A wszakoż... gadaj waćpan zdrów swoje, a ja mówię moje. 
Nachylając się nad Bischofswerderem, który znużony przysiadł na fotelu 
Sam pan Montesquieu wielki pochwalił zabranie tych territoriów, o ile nowe gouvernement 
potrafi je w regularną administracją przywieść. Może to i... nam przykrem, panie von Bischofswerder, 
ale z nadarzonymi kondycjami życia ugodzić się trzeba, mierząc ambicje wedle 
sił, a nie wspak!... 
GENERAŁOWA 
I sam nawet wielki Wolter, świeć Panie nad jego duszą, nazwał tę akkwizycję królewskim 
plackiem. On! Herold ludzkości, tolerancjów kaznodzieja, wróg wojen! wszelkich iniurii tępi-
ciel! 
BISCHOFSWERDER 
żachnąwszy sięznowu 
Bo wielki Wolter był tutaj małym! czołgaczem! dworakiem! Rozumiecie państwo? A wielki 
d'Alembert potępił cessję polskich województw w najostrzejszym sposobie! A zresztą... Co 
mnie tam przemądrzałe Francuziki, potępiają czy pochwalają! Za mammonę złotą w Paryżu 
wszystkiego dostać można! A stary król był zawsze bożyszczem francuskich wagabundów! 
On pierwszy poznał się na nymbusie, jaki aktorom świata dawa renoma z paryskich gazettek. 
Nie na próżno pchał w nich dukaty jak w dziurawe worki... A takie bańki mydlane, myślicie 
Wasza Wielebność, nie w porę puszczał: oddałbym wszystkie me Wiktorie za napisanie At246

tali Rasyna! Albo Woltera Zairy! W mig to pochwyciły gazetty i już aplauzom końca nie 
widziałeś... Hehe!... 
BISKUP 
Może to i być, aliści znowuż nie tylko paryskie gazetty Wielkim go mianowały, mój dobrodzieju, 
a glob cały! Italiany! Szwedy! nawet Austria! Ameryka... Anglia Wszechmożna! 
BISCHOFSWERDER 
jak urażony 
Anglia? Co Anglia? Co Wasza Wielebność wielką Anglię w to miesza! Metodyści angielscy 
jedyni chwalą go, że jako Gideon luterski poraził hufy katolików! Ale reszta! naród! lud, lordowie 
gardzą zawsze wszelką satrapią... A już i słyszeć nie chcą o takim... 
Nachyliwszy się, mówi przyciszniej 
...o takim, co z fałszowania monety sasko-pruskiej profity ciągnął! 
BISKUP 
cały w pąsach, oburzeniem, wrzący ręką o stółplasnął 
To są kalumnie, jenerale von Bischofswerder. 
BISCHOFSWERDER 
zrywając się, także ręka o stół plasnął 
Nie, to nie są kalumnie, hrabio von Krasicki! 
BISKUP 
A ja panu generałowi przysiąc mogę, że są kalumnie Hebrajczyk! w Szczecinie fałszywą mo-
netę bili. 
BISCHOFSWERDER 
mocno 
Tak... Tak... Hebrajczyk!, ale z wiedzą prusskiego króla monsiniore... Fałszować im monetę 
pozwolono, aby się miało fundusze na wojnę... Za milion fałszywych Augustdorów brał 40 
tysięcy czystych talarów... o... Tak jest. 
Zaperzeni obaj stoją po obu stronach stolika, wymachując rękami. Pani generałowa stanęła 
też przy stoliku zirytowana, chcąca ich jakoś łagodzić. Z drugiej strony Mowiński z twarzą 
rozjaśnioną przytakuje raz po raz generałowi 
247

GENERAŁOWA 
rękami ich odsuwając 
Ależ mości panowie! Przewielebny Biskupie!... Jakżeż można?... 
BISKUP 
A ja nadal sobie pozwalam w klechdy te nie wierzyć! 
BISCHOFSWERDER 
A ja pozwolę sobie służyć Waszej Wielebności dokumentami! 
BISKUP 
Dokumentów na to, żeby teraz kursowała moneta Itzigów jegomość mi nie przedłożysz... 
Mowiński szybko z komody list jakiś porwie i w ręku go dzierżąc znów staje przy stoliku 
BISCHOFSWERDER 
powstydzony, wymijająco 
Tak... że teraz nie kursuje... zapewne... może!... ale ja mówię o czasach wojennych... 
BISKUP 
zadowolony 
Atoli dzisiaj nie! 
GENERAŁOWA 
doBischofswerdera, karcąco 
A więc widzi pan adiutant, że nie! 
MOWIŃSKI 
podnosi list w górę tryumfująco 
A ja... pozwalam sobie sprezentować dokument, że i dzisiaj jeszcze... Oto takowy! 
Książę Biskup i Skórzewska skonsternowani 
MOWIŃSKI 
248

szybko list otwierając
...w którym to dokumencie, liście do Księcia Biskupa, wyraźnie czarno na białym stoi, że z 
Kamery wojenno-dominialnej w Marienwerder świeżo wypłacono półołowianymi tynfami, 
ephraimitami... 
Biskup całkiem już zły wyrywa list z ręki Mowińskiego 
BISCHOFSWERDER 
zadowolony, gorączkowo 
Komu? komu?... Więc jeszcze teraz? Hehehe! 
MOWIŃSKI 
A to proszę pana jenerała rodzonemu szwagrowi Księcia Biskupa, panu Rościszewskiemu z 
Łąków!... za dostawę furażu, za siano płacili... Haha... 
BISKUP 
mocno zawstydzony chce coś mówić 
Tak... niby... to prawda... Ale aż w Marienwerder... Tam sobie na to pozwolili!... 
BISCHOFSWERDER 
Więc z dominialnej kasy! Z Gouvernium!... I to dzisiaj jeszcze, kiedy od lat już niby wycofano 
wszystko... Jakżeż to nazwać! hę? Z czyimż wizerunkiem ta moneta, jak nie waszego Augusta 
III? Odpowiedz proszę Wasza Wielebność! 
BISKUP 
niegrzecznie 
Nie poczuwam się do powinności odpowiadać! To nie śledztwo! 
GENERAŁOWA 
godząc ich 
Ależ mości panowie... Panie jenerale!... Jakżeż można. 
DoMowińskiego bardzo ostro 
Co się tu Mowiński wtrąca! To już doprawdy za wiele konfidencji... 
249

BISKUP 
do Bischofswerdera 
I szwedzki Karol dwunasty także w mincarniach swoich monetę fałszował!... 
GENERAŁOWA 
do Mowińskiego 
Proszę stąd odejść natychmiast... 
BISCHOFSWERDER 
Ironicznie 
Wiem, wiem... I cóż z tego!... 
BISKUP 
To z tego... że na wielkość, na renomę regentów dobrych nie składają się cnoty powszednie 
szaraczków!... o... i że metrem się legrandów tego świata nie mierzy! o... 
Mowiński odchodzi skonfundowany. W drzwiach staje pan Lucchesini płaszczem cały owi-
nięty. Widząc tak żwawy dyszkurs, zdziwiony, na palcach zbliża się. Znowu, zagrzmiało,
gdzieś, lecz już lekko ramionami. Płaszcz mu z ramion zdejmuje
GENERAŁOWA
Bezwarunkowo! Bardzo słusznie. 
Mowiński przeciwko Lucchesiniemu podszedł z otwartymi 
BISKUP 
w ferworze 
Mitrydat i matkę swą zabił i syna swego zabił, atoli że Rzymian pogromił Wielkim jest 
zwany! I Eupatrem!... 
Lucchesini kłaniając się staje dyskretnie w pobliż 
GENERAŁOWA 
O, pan markiz!... Daj Boże... może pomoże nam generała uskromić! 
LUCCHESINI 
szeptem 
250

Nie przeszkadzam! słucham pokornie. 
Na rożku krzesła się przysiadł 
BISKUP 
ciągnąc dalej 
...i do dziejów przeszedł jako miary nadludzkiej człowiek... I to się o nim pamięta nawet, że 
ot, jak nasz król Fryderyk, wszystkich swych żołnierzów z imienia znał. 
Do Lucchesiniego 
O jesteś... Bardzo w porę... 
Ściskając mu rękę, już rozpogadzając się 
Musisz markizie sekundować w walce z tym republikantem! 
Wskazuje na Bischofswerdera 
BISCHOFSWERDER 
Republikantem ja? Całkiem nie pasuje ta nazwa do adiutanta Następcy Tronu... O nie! przeciwko 
temu veto stawiam solenne. Jestem rojalistą, tak! lubo rojalistą nie w tutecznym staromodnym, 
wstrętnym, służalczym gatunku! 
LUCCHESINI 
plasnąwszy ręką w kolano 
E troppo! corpo di diabolo! Jak pod królewsko-pruskim dachem, to śmiałe! 
GENERAŁOWA 
z przekąsem 
Nie wiedziałam, że i pan jenerał wpisanyś do kliki hannowersko-angielskiej... Hoho!... 
BISCHOFSWERDER 
z emfazą 
Zapisanym do kliki Jego Książęcej Mości Następcy Tronu! suwerena, który samym rozumem
ni myśli rozwiązywać wszystkich zagadek świata, ni w rządzeniu swym się kierować; do kliki
królewicza, który wie, że dopiero wolności szczypta zaprawia smakiem wszelkie u poddanych
251

ludziów ukontentowanie; do kliki królewicza, który wstąpiwszy kiedyś na tron Pruss, poten-
cją ich wzmoże nie posługując się ni nacjów antropofagią, ni rabowaniem ziem obcych haniebnym! 
Dixi... 
Ujął za lampkę wina i sporo sobie wychyla. Pan Włoch Lucchesini porwany elokwencją 
klasnął, więc za nim i pani generałowa chcąc nie chcąc. Mowiński spod gotowalni klaszcze 
zapamiętale 
BISKUP 
klasnąwszy dla dekorum 
Maksymy w tej tyradzie bardzo są i wzniosłe 
Jeszcze razklasnął 
tylko że podobno życie nie zawsze wzniosłych maksymów chce słuchać. 
Do Mowińskiego wciąż klaszczącego, całkiem ostro 
Mój Mowiński już przestań, bo mi bębenki popękają . Wino jak widzę prosto do łba mu po-
szło... 
GENERAŁOWA 
patrząc ku oknu stropiona 
Może by lepiej Mowiński poszedł w ogród poszukać panien Gockowskich... Coś za długo 
obie nie wracają... 
BISKUP 
O to! to!... Niech no Mowiński pójdzie poszukać jejmościanki, trochę mu się móżdżek przy 
tym przewietrzy! To zdrowo! 
LUCCHESINI 
do Biskupa 
Napotkałem, odprowadziwszy pana Hertzberga, jedną z panienek, zdyszaną i utrapioną szukaniem 
drugiej... 
GENERAŁOWA 
niespokojnie 
Tak?... Więc jeszcze się wzajem nie odnalazły... A tu może być burza! 
252

Idzie ku oknu 
MOWIŃSKI 
stojąc już przy drzwiach, posępnie 
Ech nie! burzy nie będzie... przeszła sobie obok... 
BISKUP 
To nic z tego!... ale asindziej się śpiesz i byś mi bez panien nie wracał... 
GENERAŁOWA 
wołając za nim 
A konie moje niech podjadą... zaraz wracamy do Poczdamu. 
Mowiński wyszedł szybko. Pani generałowa wraca od drzwi Ś Bischofswerder chrząknął. 
Chwila milczenia 
BISCHOFSWERDER 
odsapnął sobie 
Tak... tak... tak... 
BISKUP 
zasiadając na sofie, przekornie 
A tak, tak... nie inaczej, panie adiutancie. 
LUCCHESINI 
chrząknąwszy, zwraca się do Księcia Biskupa 
Tak... Tak.. Otóż nawiązując do sentencji Waszej Eks cellencji i ja pozwalam sobie stwierdzić 
tu toż samo:... życie nasze... ludzkie! poziome, nie chce przeważnie zginać karku ni pod naj-
wznioślejszymi maksymami!... Wolność czy despocja to wszystko... to wszystko jako filigrany. 
Zawsze jeden je wielki człowiek do istności powołuje... a drugi je w proch tłucze i ście-
ra... Dzisiejsze zaś lekarstwa na choroby tak u subiectum jako i w powszechności często by-
wają gorsze od samychże chorób, które chcą kurować... Zdarza się niekiedy właśnie, że prinzipe 
despota, ale zawsze Boży przecież pomazaniec, z Bożej inspiracji poznał wszystkie sprę-
żyny, którymi machinując świetny swej nacji poddanej żywot umie zapewnić... 
BISCHOFSWERDER 
...dławiąc samą dzielność w narodzie i wszelkie ducha porywy... 
253

BISKUP 
złośliwie 
..niedowarzone... 
LUCCHESINI 
O mi permetta ... nie dokończyłem swego wasze wielmożności!... I oto właśnie przy systemie 
silnego gubernowania wszelkie stany wzmocnione, wszelkie szranki życia otworzone, wszelkie 
źródła dostatków tryskające... Uczy się nacja zarabiać i oszczędzać, uczą poddani być 
bogatymi, choćby pod arbitralną manierą nie było przy prinzipe miejsca ani dla Richeliich, 
ani Mazarinich... 
GENERAŁOWA 
kończąc 
...ni nawet Turgotów! 
Klaszcze 
Świetnie! Świetnie mości markizie! 
Zogniem 
Albowiem gubernowania systema jest jak systema filozofii także! Wyjść muszą one tylko z 
jednej głowy! nie z gromady! I Newton nie wynalazłby reguły grawitacji, gdyby był w spółkę 
wchodził z Leibnizem czy Lockem! 
BISKUP 
wprost do Bischofswerdera 
A biorąc przykład z przyrody, studium tak modnego i ulubionego wam panom reformatorom, 
to... jak ogrodnik do ziemi zmuszony jest stosować sztamy i flance , które sadzi, tak i regent 
systema rządów akkomoduje do swojejnacji... Jak nie można sadzić ogórków w lesie panie 
adiutancie... tak nie można na piaskach pruskich... sadzić sobie ni stąd, ni zowąd angielskie 
ziele... liberalnościów wszelakich... Dixi... 
BISCHOFSWERDER 
z zapałem pogodnie 
O,to jest właśnie zabobon! uprzedzenie i fałsz wierutny nad fałszami! Mówili wszyscy, że
się morwa na prusskich piachach nie przyjmie... a oto filozof Leibniz, Leibniz, pani Marian-
no! niszcząc uprzedzenia spróbował. I przyjęły się! Przyjmie się i angielskie ziele, monsiniore
254

Krasicki! Nacja dojrzała, męska, sama sobie nadawać musi prawa żywota powszechnego! W 
Szwecji nawet chłopski rodzaj po równo sejmuje i prawa wszystkim stanowi! Przepiękna, 
przemądra Anglia i drugorzędnym obywatelom coraz więcej praw liberalnie przybawia. Żad-
ne tam centrum nie dominuje, nie gwałci, tyranią nie szkaradzi partykułów. Wszystko pięknie 
emulując od wieków w normach wolności żyje i rozkwita! I tu, zawierzcie mi zacni państwo, 
przestaną być Prussaki białymi murzynami jako są dzisiaj, skoro tylko Fryderyk Wilhelm na 
tron przodków postąpi! 
GENERAŁOWA 
Jednym słowem pan adiutant świeżą monarchię prusską już byś na gust angielski chciał prze-
fassonować... 
Książę Biskup i Lucchesini w śmiech nieco wymuszony, lecz głośny 
BISKUP 
z sarkazmem 
Albo może i na Republikę farmazońską, a jednego z geometrów na jej reżysera! 
GENERAŁOWA 
Śmiejąc się szyderczo 
Exemplo barona Holbacha. Hehe... 
BISCHOFSWERDER 
pogodnie, tuż przed panią Skórzewską stanął 
O pani Marianno, Diotimo! Minerwo! Venus! Newtonie i Kaunitzu w jednym ciele! Odkądże 
to niebieską twoją pończoszkę raczyłaś rzucić na szalę starego tyraństwa!... Przecież od jej-
mości przezacnej, jako od Berlina obywatelki, mędrczyni a Polki, raczej bym się sukkursu 
spodziewać winien w niniejszej batalii. Przecież dobrodziejka wiesz chyba najlepiej, do czego 
nas ta obrzydła tyrania dowiodła! jak wszyscy znużeni wzdychamy jeno za zmianą! jak nam 
wszystkim bez różnicy stanów ciąży zmorą na piersiach ta Jego wielkość!... ale wielkość dorobkowa! 
ze wszelkiej ludzkości wyzuta! 
Na dworze wicher sięzerwał, zatrząsł drzewami, a tu aż drzwiami szarpnął szklanymi. Biskup 
zerwał się z kanapy, blady z oburzenia i dygocący. Generałowa prędko wstała również i 
wachluje się gwałtownie. Lucchesini poważny wyprostował się z minącałkiem surową 
BISKUP 
głosem ochrypłym 
Dość tego, panie von Bischofswerder... Zabraniam mili dalej mówić!... Ani słówka. 
255 

LUCCHESINI 
podchodząc do Bischofswerdera 
Tym odezwaniem się jest tu Majestat Jego Królewskiej Wysokości formalnie znieważony. 
BISKUP 
Drugi raz już dzisiaj daje mi pan adiutant spektaklum ze swych kolerycznych skłonności. 
Pierwszy raz wysłuchaliśmy z panem szambelanem... 
Bischofswerder całkiem nie stropiony, teraz dopiero ze zdziwieniem popatrzył na Lucchesiniego 
BISKUP 
...tak, z szambelanem von Lucchesinim, z nadmierną pacjencją... 
LUCCHESINI 
Teraz atoli zdaje mi się... jesteśmy przyniewoleni... przynajmniej co do mnie, tak... jestem 
przyniewolony domagać się od pana generała natychmiastowego rewokowania tego, coś tu 
powiedział. 
GENERAŁOWA 
zubocza 
To oburzające! bezecne!... 
Biskup potakujący ciągle, teraz się zdziwił nieco i patrzy pytająco na Lucchesiniego 
LUCCHESINI 
tymstanowczej 
Tak... przynajmniej ja z tytułu rangi szambelana Jego Królewskiej Wysokości! 
BISCHOFSWERDER 
teraz zdumiony o dwa kroki w tył się cofnął 
Co z tytułu rangi?... Szambelana?... Więc ja... ja miałbym rewokować to, co tu, w tych czterech 
ścianach, przy winie?... w kompanii? 
Brwi nasrożył, gniewny 
256

LUCCHESINI 
sztywnie, dworsko 
M'e lo stesso signor von Bischofswerder. Od żądania mego nie będę mógł pod żadnym pozorem 
ustąpić. 
GENERAŁOWA 
potakując mu 
Bardzo słusznie... bardzo pięknie panie markizie! 
BISCHOFSWERDER 
postępując ku Lucchesiniemu 
Sacrebieu... I to na serio żądane? 
LUCCHESINI 
oschle 
Mi duole signor. Interrogację tę uważam za zwrot raczej retoryczny... 
Stajewyzywająco 
BISKUP 
pojąwszy dopiero położenie, szybko między nimi stanął 
Ależ mości panowie! Na Boga żywego!... Jakżeż można!... Pomagaj, pani Marianno. 
BISCHOFSWERDER 
To ostatnie słowo? 
GENERAŁOWA 
do Lucchesiniego 
Swoją drogą pan adiutant nie wiedział nic o pana markiza dworskiej nominacji... ani ja zresz-
tą. 
BISKUP 
do Lucchesiniego 
257

A pan markiz znowuż nie wiesz, że von Bischofswerder zawsze tak wygaduje... Na to sobie 
niejako konsens tu wyrobił... Tak... Ogólny konsens. 
LUCCHESINI zimno 
Ubolewam szacowni państwo, aleć z mego żądania nie mógłbym skwittować. 
Ukłonił się 
BISCHOFSWERDER 
ostro 
A ja ubolewam, atoli oppiniów moich nie zmieniam ani na jotę. 
GENERAŁOWA 
do Lucchesiniego łagodząco 
Tym bardziej więc... teraz... po tym mocnym winie. 
BISCHOFSWERDER 
z gniewem 
Wino nic tu nie ma do rzeczy, łaskawa jejmość. Ja rewokować nie myślę! In vino veritas... 
Ono mi ino ozór rozwiązało. 
Do Luccchesiniego wyniośle 
Co zaś do waszmości młody... młody kawalierze z Lukki... tak? z Lukki? 
GENERAŁOWA 
Ależ panie adiutancie! 
Za mundur go ujęła 
Przestań na Boga! Nie passjonuj! 
BISKUP 
do Lucchesiniego nagląco 
Skwittujesz waćpan dając mi tym dokument powinnej wdzięczności! 
BISCHOFSWERDER 
258

usuwając ich grzecznie 
Wybacz pani generałowo, zaraz jej służę. 
Do Lucchesiniego 
Otóż kawalierze z Lukki! Widocznie chcesz tu być więcej prusskim od nas generałów prusskich... 
Tak? Ale to zbyteczne... Za gorąco, nadto po italiańsku pojmujesz markeze swoje 
nowe powinności... Nawet w Berlinie szambelan królewski nie ma powinności denuncjowania 
o tym, co się privatissime mówi!... 
LUCCHESINI 
już od chwili zmiękł widocznie, teraz pobladły chce coś mówić 
Anzi signore... Sono di Vostri ordini ma... 
BISKUP 
bardzo słodko doBischofswerdera 
Ależ bo pan adiutant gorączka... Markiz Lucchesini nie chciał przecież... 
Szepcze do ucha Lucchesiniego 
BISCHOFSWERDER 
doLucchesiniego, dobitnie 
tak... nawet z tytułu i charakteru rangi szambelańskiej nie ma powinności!... Waść jesteś piu 
royal, piu lojał.. 
LUCCHESINI 
już całkiem z minąsłodką 
E veramente... veramente... Nient affatto... Nie chciałem... nie chciałem... Ekscellencja nie 
weźmie mi za złe tego... Godność zaszczytną noszę od godziny... sądziłem, że to należy 
wprost do pierwszych powinności... Chyba pan adiutant nie będzie miał żalu do mnie... 
Z uśmiechem 
Trzeba znać, że tak powiem, klima lokalne... konfiguracje... a... 
BISKUP 
do Bischofswerderauspokajająco 
259

O... tak, tak... pan Lucchesini za gorąco wziął do serca swój urząd... Wybaczże mości gene-
rale... 
GENERAŁOWA 
Tak... tak Ś Jakże można tak na ostrzu zaraz... 
BISCHOFSWERDER 
klapnąwszy go z impertynencją po ramionach 
Eccola!...Si... si... Więc widzisz mości szambelanie... Sam wiesz, o co rozchodzi się... Klima 
lokalne... oto to klucz do sukcesów, szambelański... 
Podaje mu, rękę do zgody kordialnie, lewą silnie opierając się na ramieniu markiza 
Tak... Tak... świetne, dworskie powiedzenie... klima lokalne... 
Do Krasickiego i Skórzewskiej wesoło, ale wyzywająco 
Trzeba znać klima lokalne, państwo Polaki! Wy rojaliści jesteście tu już w minorowej grupie! 
Dlatego też dziwiłem się, że taką indygnację wzbudziło w was nazwanie rzeczy po imieniu, 
prosto z mostu, uczciwie po niemiecku. 
Wyprostował się i mówi pełnym głosem 
Tak jest moi szacowni, powtarzam to po raz twory! Geniusz, który Saksonię upokorzył i 
okradł! Austrię zdradził i obrabował, a waszą Republikę za to, że Republiką, zniweczyć sobie 
zaprzysiągł! Jest to geniusz, i wielki! atoli bez czci, wiary, bez miłości i bez godności! Tak mi 
Panie Boże świadkuj! A teraz kto łaska, może sobie z tej konfessji mojej uczynić awans lub 
order! 
Kłania się nisko i dworsko 
Wasza Wielebność mi wybaczy... Jam tu niepotrzebny... Dobranoc... Tysiąc komplementów... 
Sługa najniższy. 
Tyłem ku drzwiom sunie aż do progu, kłaniając się raz po raz 
BISKUP 
kłaniając mu się sztywno 
Nie mamy sobie nic więcej do powiedzenia... Dobranoc panu generałowi. 
260 

GENERAŁOWA 
podążając za Bischofswerderem 
Ależ Bischofswerder! przyjacielu!... Jakże można!... 
LUCCHESINI 
natarczywie za nim 
Ale proszę zatrzymać się! Jak Ekscellencja mogłeś myśleć coś podobnego. 
Do Skórzewskiej zaniepokojony 
Dove va Ella? 
BISCHOFSWERDER 
już za progiem kpiąco 
Buona notte camerlengo! hehehe... I miei saluti sapperment... 
LUCCHESINI 
w progu 
Będę doprawdy niepocieszonym, że przeze mnie incydent takowy!... 
Wołając jeszcze 
Ja tendencje pana adiutanta podzielam w całości!... Fermate! Fermate! 
Odwrócił się w progu na pięcie z passją 
E, pal cię licho! fabbro furioso! Arlecchino! 
Wraca do pokoju. Generałowa siadła posępna przy gotowalni 
BISKUP 
do pani Skórzewskiej 
O jakżeż niemile kończy mi się dzień tak słoneczny cały! 
GENERAŁOWA 
zacięta 
261

Ha, to trudno... Bischofswerder dziś przeszedł granice swej zrzędzącej przekory! Ten maślacz 
doprowadził go do słów, za które idzie się do Juliana wieży w Spandalu! 
BISKUP 
chodząc tam i z powrotem zmarszczony 
Zawsze tak bywa, skoro tylko dyszkur zjeżdża na mętne flukta politykarstwa... 
LUCCHESINI 
wracając 
Odszedł marsowym krokiem pan republikant! Anglomaniak... 
BISKUP 
Ano Bóg z nim! Kością mi dziś w gardle stanęło weredyctwo tego rabiata! 
Do generałowej 
A mówi święty Epikur: trzymaj się mędrcze z dala od wszelkich dysputacjów, jeżeli ino pragniesz, 
by czyste sumienie miał twój żołądek... Ale gdzie tam! Zawsze się człowiek da wcią-
gnąć na te grząskie tereny... E! siadajcie moi mili... 
Już mu się twarz rozpogodza, kiedy idzie do komody 
postawi się wam passjansa teraz i już! Co tam będę... 
GENERAŁOWA 
z frasunkiem przy drzwiach stanąwszy 
A dziewczątek jak nie ma, tak nie ma... I oziębiło się... Brrr... 
LUCCHESINI 
Konie z koczykiem stanęły już na skraju terasy... Widziałem. 
Chusteczką wachluje się z irytacji 
BISKUP 
I burza całkiem już nas ominęła... Nie macie się czego obawiać... 
Otwarł szufladę komody i wyciąga z niej talię kart 
262

Mowiński jest z nimi także!... Pewnie się przyglądają kręcipiętki jak huzary w jeziorku raki 
łowią przy pochodniach.... 
GENERAŁOWA 
Mnie bo już niepokój ogarnia, co to znaczy... Mojej pieczy powierzone... I tak długo... 
BISKUP 
zamykając szufladę, wesoło 
Troszczysz się pani Marianno koło wiela, a dziewczyny... gdzieś tam siedzą upojone wiosen-
ną nocą. 
Siada przy stole 
Czyż to myśmy się kiedyś nie poddawali takoż majowym urokom? Przypomnij waćpani! 
GENERAŁOWA 
podchodząc 
Uspokajasz mnie Wasza Wielebność ze skutkiem. Dziewczyny te w istocie nad miarę w przyrody 
akcessoriach rozmiłowane. 
Usiadłaprzystole 
A co to?... Karteczki pikietowe! 
Z radością 
Będzie passjans monsiniore? 
BISKUP 
A tak... na pocieszenie... 
Tasować karty zaczyna 
Prosimy bliżej mości szambelanie... Dziewczynki pewno siedzą gdzieś zaszyte w boskecie... 
Do Lucchesiniego siadającego przy stole 
Mogą inni talie niewieście ściskać... nam wolno tylko ot takie talijki... Panu markizowi passjansa 
pokłaść?... a może maślacza łezkę? 
263

Flaszkę nachylił 
Che desidera? Accomodi, le pręgo 
LUCCHESINI 
usuwając lampeczkę 
La ringrazio molto. Nie piję nigdy... I w karty nie grywam... O passjansowej grze nawet nie 
słyszałem... 
GENERAŁOWA 
A bo też to nie gra, tylko wróżba! 
BISKUP 
zdziwiony 
Pan; markiz nie wie, co to passjans!... O, to osobliwe! Pewien Francuz Jakwement to wymy-
ślił, by zabawiać Karola VI . Kiedy ów hról, Bien aime zwany, dostawał ataków szału i brał 
się gryźć dworzan z otoczenia, tylko jeden Jakwement mógł go tym wynalazkiem uspoka-
jać!... 
LUCCHESINI 
przysuwając się z krzesłem 
Nie wiedziałem nic o tym! O, to ciekawe! Hoho... Musi być zabawka mądra, skoro nawet 
wściekłość koronowaną koi. 
BISKUP 
U mnie w Heilsbergu całymi wieczorami odchodzą passjanse! Nie ma co wieczorami robić, to 
karteczki do rąk: Rummelpikieta, Wist, Lomber, Halbercwelwa, nawet Faraonek! a jak nie 
gra, to passjanse! Może pani Mariannie wina? Także nie? Ano niemiła Bogu ofiara, choć ma-
ślacz do mego spustu... 
Nalewa sobie wina 
Prosił pan, musiał sam... Sursum corda! 
Pije, mlasnął językiem 
Muszę sobie ognia nieco dolewać, żeby rezonu nabrać po tych effuzjach pana Cagliostra. 
Znowu tasuje karty 
264

GENERAŁOWA
Ani się człowiek spodział kiedy takich oppiniów usłyszeć o panu chateau de Vignes... 
LUCCHESINI 
I to w jego własnym pałacu! Doprawdy, że... 
BISKUP 
podając Skórzewskiej talię 
Proszę zebrać pani Marianno!... 
Skórzewska zbiera 
Otóż panie markeze. Passjansów jest tyle, ile gwiazd na niebie... ile wierszów król Fryderyk 
napisał! ile dukatów w skarbcu poczdamskim!... O!... Ja sam znam: Piramidkę, Kołowrotek, 
Sułtański, Cotillon, Trójlistek, Koło młyńskie, Denderski, Zodiakus, Zegarowy, Valentin, 
Kapliczkę, Quatre Saison, Biskupi... i tysiąc innych... Jaki chcecie? którego wybieracie? Barabasza 
czy Jezusa? 
GENERAŁOWA 
Śmiejącsię 
To może biskupi, żeby już godny monsiniora. 
BISKUP 
Ech, uparty szelma!... Wychodzi rzadko! raz na rok koło Wielkiej Nocy... Czekajcie moi mili... 
Odbiera talię od pani Skórzewskiej 
Postawię ja wam jednego, co się Mariasz wabi... nowy całkiem 
GENERAŁOWA 
Prosimy! prosimy... dla każdej z moich pupilek raz jeden... czy ich mariaże się powiodą, 
niech Wasza Przewielebnośó postawi. 
BISKUP 
Ano dobrze... Niech i tak będzie... Obierzże sobie kartę pani Marianno i połóż pod stassowane. 
265

Skórzewska to uczyniła
O tak... Tu kładę kralkę... Karty jedna po drugiej obok... Jeżeli trzecia kralka lub czerwień, to 
średnią wyjmuje się i odkłada na bok. 
Zerknął na Lucchesiniego 
O! ale coś pan markeze dystrakt... czy zamyślony... Czyżby incydent z Bischofswerderem tak 
szambelana mego zbił z pantałyku ... animusz mu odebrał?... No... jakże?... 
LUCCHESINI 
zmarszczony i smętny 
Jeżeli mam z prawdziwą otwartością się powierzyć, to tak... Boję się, by mi nowicjuszowi na 
dworze tutecznym nie psuł odtąd szyków... to jest nie starał się szkodzić pan przyjaciel Na-
stępcy Tronu. 
GENERAŁOWA 
O, o to bądź całkiem spokojny, panie Lucchesini! To człeczysko z kościami poczciwe. Ręczę, 
że nikomu ni piśnie o tym, co tu zaszło... Zresztą chyba czuje, że dzisiaj on sam mocno prze-
holował... 
LUCCHESINI 
O, chyba!... Żeby z tak drobnych ułomnostek i przywar skręcać bicz krytyki na jednego z 
największych regentów, jakich spłodziło człowieczeństwo! 
BISKUP 
stawiając pasjansa 
Ależ naturalnie! I to tak, jakby historia nie przebaczała powszednich ułomności swoim wy-
brańcom!... Przypomnij pan szambelan sobie. Byłli Mahomet wielkim człowiekiem, czy nie? 
Naturalnie, że był. A co z Alkoranu wiemy o nim? Że granice ludów gwałcił, że wydarł skarby 
tym, co je posiadali... zwalał trony, kruszył ludów pokój i majestat... 
GENERAŁOWA 
A cóż natomiast mierne cnoty znaczą u publicznego męża, co u regenta? Nic! Louis XII był 
narodu ojcem, a cóż z niego za władca... Ot, jak ten król dzwonkowy! Chari I wzorowym synem, 
mężem, ojcem, a cóż z tego Arystydesa ... ot, taki król żołędny. 
Podniosła kartę do góry 
Nic więcej... 
266

BISKUP 
Grożąc 
Ej, nie ruszaj mi dobrodziejko, bo pobałamucisz... A tu już coraz mniej kart koło króla i kralki. 
Widzicie? Wyjdziemy z tryumfem... czekajcie! 
LUCCHESINI 
do generałowej 
Doprawdy,-ja wyjść z podziwu nie mogę, słysząc, jaka to erudycja świetna znalazła schronienie 
w tak pięknej główce jak u madam... 
GENERAŁOWA 
zarumieniła się 
Komplement akceptuję, panie markizie! Więcej nas już takich sawantek w Berlinie, cośmy 
porzuciły gotowalnie i sentymenta tylko... 
Do Księcia Biskupa wskazując na karty 
Więc proceder jest taki... że... jeżeli karta się znajdzie między dwoma tuzami?... 
BISKUP 
Tak... albo dwoma dzwonkami, to się ją wyrzuca... wyrzuca do rezerwy!... hehe.,. żeby się 
tuzy o nią nie pobiły... 
Stawiając passjansa dalej 
Zupełnie jak w życiu... 
GENERAŁOWA 
Aha, rozumiem... rozumiem... 
Do Lucchesiniego 
Albo to u pana Bischofswerder ustawiczne potępianie króla za ziem naszych anneksję?... Co? 
Wielebny Księże Biskupie... rzucić tylko okiem za Wisłę... co się tam dzieje.. co za chaos 
średniowiecza! co za niestatek opętańczy! Te nasze trybunały tumultu pełne... nasze sejmy 
kłótliwe zagorzałe! przekupne!... Rady sobie z niczym nie umiemy dawać! Samo wszystko do 
ruiny idzie! Ech, co tu dłużej gadać! Pan Mirabeau-Riquetti mi obliczał, że z nas Polaków 
267

trzy czwarte bez koszuli chodzi! Hotentoty my i tyle! Łaskę król wyświadczył tym, których 
ziemie zannektował!... 
BISKUP 
co chwilę na bok karty usuwając po dwie, po jednej 
Ależ oczywiście, oczywiście pani Marianno! Salwuj się kto może z tego rozgardiaszu piekielnego! 
Wiem ja coś o tym, wiem! Ech, długo by o tym mówić... Stricte i legaliter, wedle tradycjów 
dziejowych biorąc, takie Pomorze wcale się nam nawet nie należało. Wzięła to Republika 
bezprawnie po wymarciu gdańskich Piastów z iniurią sztettyńskich książąt... 
Rzucając z pasją jakąś kartą, do Lucchesiniego 
A to walet dzwonkowy zawsze włazi, gdzie go nie posieją, a w geryłaszu, gdzie go potrzeba, 
zawsze się kryje... haha... 
Do generałowej 
W pretensje tych tandem tedy sztettyńskich książąt wszedł sobie Dom Brandenburski. No bo i 
dlaczego nie miał wejść, mon Dieu , mon Dieu. Dziwić mu się? hehe... My byśmy nie wleź-
li?... 
LUCCHESINI 
smętnie 
Ha raggione Vostra Eccellenza... Taka jest już natura ludzka! niedoskonała ab ovo! 
BISKUP 
Pogadaj pani Marianno o tym z panem ministrem Hertzbergiem... On jejmości to wyeksplikuje 
i aktami udowodni, on profes w tych rzeczach, hoho... 
GENERAŁOWA 
Ależ mówił mi o tym już, mówił, stare foliały okazywał... Więc właśnie, nawet się nam to nie 
należało! A ileż krzyków jałowych, protestów, potępieńczych swarów! ile złorzeczeń za to 
było w pierwszych chwilach! 
LUCCHESINI 
z delikatnym gestem 
Tak bardzo nawet dziwić im się nie można w arkana polityków nie wtajemniczonym... Ale i
Najjaśniejszego Króla Pruskiego znowu tak całkiem na czysto wyprać by się nie dało, zdaje
268

mi się przynajmniej, zresztą cześć dlań bezbrzeżną za zgnębienie Austriaków żywiącemu... 
Państwo szacowni jednakoż będziecie to wiedzieli najlepiej... przepraszam... 
GENERAŁOWA 
nieco zażenowana 
Ależ tak... O tym i nikt nie wątpił, mości Lucchesini. Nikt wad Fryderykowych zatajać nie 
myśli. I diabeł, że nie bladej cery, toć wiemy! 
BISKUP 
Atoli kto sam bez błędów jest, ten niech nań rzuci kamieniem! Pryncypia sprawiedliwości w 
grzesznym seculum naszym tak mało prywatnym ludziom już własnej zgoła są nie znane mę-
żom polityki... 
LUCCHESINI 
Jużci! O tym tam nie ma nawet mowy! 
BISKUP 
z kartamiw ręku 
Wskażcie mi proszę jednego męża z polityki, co by miał ludzkość w sercu i pryncypiami rze-
telności się kierował! Konia mu dam z rzędem pradziadowskim! Antałek maślacza! Mszę za 
niego co dzień będę celebrował! Wszyscy oni jednacy! Król Fryc w zakonie dyplomackich 
filutów ino wielkim komandorem! Nie? A wieleż za to powabów umysłu, wiele personalnego 
czaru, gustu ozdobnego, konceptu niedościgłego! oświecenia promieniejącego... 
GENERAŁOWA 
z zapałem 
Mówią, że nikogo nie kocha i nie kochał! A jego czy życie kochało? Nie zaznał ni co miłość 
matki, ni kochanki, ni żony, ni dziecka. Za to niską małość ludziów poznał w wielkich porcjach! 
A przecież miłuje! miłuje swoje małe Prussy bez pamięci i bez wzajemności! I wierzy 
w nie! wierzy w ich przemocy przyszłość! ba, co więcej! on w tej wierze w prusackie państwo 
dewotem się stał! bigottem! anakoretą... 
BISKUP 
Teraz, kiedy my tu sobie dyszkurujemy przy tokaju, tam o pięć salonów śpi już ten mały, wy-
schły człowiek, nie... więcej niż człowiek! Król! duch Prus opiekuńczy, którego każda myśl, 
każdy cel! każdy miraż snu jest tylko o wykuciu pancerza hartownego dla swej ojczyzny!... 
269

W drzwiach, w głębi staje kammerhuzar Strycki z tacą, na której talerzyk z wisienkami; pod
dołmanem huzarskim ukrywa wiadomą kasetkę z orderami. Zapukał w drzwi szklane i wraz
wchodzi 
GENERAŁOWA 
widząc go 
Co to, Strycki?... O tej porze? Kammerhuzar? 
BISKUP 
spostrzegając go, zdziwiony, raptownie karty zsunął i rękawami zakrył 
Co to Strycki? O tej porze?... A co tam będzie?... 
KAMMERHUZAR 
salutując przedstolikiem 
Jego Królewski Majestat rozkazał mi doręczyć Waszej Ekscellencji talerz wisien przed spaniem 
wraz z życzeniem dobrej nocy. 
Talerz z tacy na stół kładzie 
BISKUP 
karty szybkim ruchem zgarnąwszy w rękaw wstaje wzruszony 
Dalibóg słów mi brak na wyrażenie resentymentu! Wisienki? 
Wyciąga z kieszonki kamizeli dwie złote monety 
Król Jegomość raczył zasnąć? 
KAMMERHUZAR STRYCKI 
salutując 
Wedle rozkazu Waszej Ekscellencji, przed chwilą. 
Cmoknął Biskupa w rękę 
BISKUP 
Tedy aż jutro podziękuję najsolenniej... Możesz odejść kochany Strycki... 
270

Kammerhuzar Strycki salutuje, robi zwrot w tył, po czym maszerując ku drzwiom zerknął
okiem na wszystkich i w przechodzić zgrabnym ruchem złożył kasetkę z orderami na fotelu 
z
brzegu. Wyszedł 
GENERAŁOWA 
W istocie! Uprzejmość to humoru dotąd chyba u króla niewydarzona... 
BISKUP 
rozpromieniony wziął talerz w rękę i podnosi go 
Teraz powiedzcież moi mili! Możnaż dać czulszy dowód delikatnych affektów! Wisienki do 
poduszki! Jeszcze i o tym pamiętał królewski gospodarz! Ach Boże! Boże! Słów mi brak! 
LUCCHESINI 
Prawdziwie, to rozczulające! Jakiż ogrom bezmiernego szczęścia czuć musi człowiek takimi 
faworami obdarzany! 
BISKUP 
siadając z powrotem talerz na stół dał 
Nie mogę i ja tego taić, że szczęście odczuwam wezbrane! Oto macie, w czym leży wielkość 
tego monarchy. O... z takich wisienek to widać! w takiej bagateli!... I w wielkim i w małym! 
Z takowych tchnień czułej ludzkości nikłych pozornie! Nie tym tylko Wielki był Aleksander, 
że mocarza Dariusza pobił, ale i tym, że nad zwyciężonego kadawrem zapłakać umiał i 
szczerze... I ot w takich to drobniutkich sprawach, jak słonecznego Foebusa promienie w wody 
kropelce, wielkoduszność króla Fryderyka przebija się też okazale... 
LUCCHESINI 
patrzy nań już kpiąco 
Appunto! Appunto! całkiem ze słusznością zgodne... 
Nieco złośliwie 
A swoją drogą, czemu to monsiniore był łaskaw ukryć karty aż w rękawie? 
BISKUP 
nieco zażenowany, karty z rękawa na powrót wytrząsa 
271

A totak sobie... dla figlów ot... bowiem właściwie to Król Jegomość kosterki bardzo nie lubi. 
Guardate?... Kammerhuzar mógłby to donieść... A król by mi zaraz tym dokuczał!... Gardzi 
tymi, co jak mówi, czas tracą na obracanie w palcach królów i kralek. 
Tassując karty 
No, teraz sobie jeszcze raz postawimy mariasza... już bez obstakli ... Ten nam z pewnością 
wyjdzie... 
GENERAŁOWA 
zamyślona, smętna 
A dziewcząt jak nie ma, tak nie ma! 
BISKUP 
Zaraz będą... Już idą... Na pewno!... Dla nich właśnie passjansa się stawia... A może wisienki 
pozwolicie... proszę... Obieraj maść panie markizie. 
Popija 
LUCCHESINI 
sięgając do wisienek 
Ebbene! Niech będzie tref. 
BISKUP 
Aha tref, znaczy żołądź... Ha volontieri. 
Tasuje karty szybko 
Proszę zebrać... O... tak... I położyć karty pod stassowane... o tak... Ten passjans to dla Justysi... 
Jeżeli wyjdzie, to i ona wyjdzie... O, ale coś nam pani Marianna spoważniała... jakaś za-
myślona!... 
Wyjmuje z talii króla, królową odkłada i rozstawia karty po stole 
Ależ zaraz będą... będą... Cierpliwości, madame. 
GENERAŁOWA 
wisienkami się bawiąc 
272

Nie o nich nawet teraz myślałam... O czym innym... Tak... O tych wisienkach przesłanych w 
północnej dobie... 
Z lekko złośliwą intencją 
Ten deszcz złoty dobrodziejstw i łask, jaki spływa na Waszą Wielebność... tak jest w istocie 
swej niespodziewanym, że z nieufnością przebudzoną rodzą się nawet pewne obawy... Jest o 
tym takie przysłowie łacińskie... jakże to... Timeo... 
LUCCHESINI 
Aha: Timeo Danaos et dona ferentes... 
GENERAŁOWA 
stanowczymakcentem 
O to to... 
BISKUP 
w kartach przebierając, niezadowolony 
Obawy? Nieufności?... Wyznaję, że nie zrozumiałem, w czymrzecz... 
Wzruszając ramionami 
Timeo Danaos... 
GENERAŁOWA 
Zaraz się wyeksplikuję... Książę Biskup mi wybaczy... Ja znam zda mi się najskładniej... klima 
lokalne... nasze... koniunktur tutecznych kombinacje... Prawda? Otóż ja od kilku już dni 
gubię się w myślach, w czym może leżeć profit dla króla... tak, profit... ale niech to Waszą 
Wielebność niemile nie dotknie... Wiadomo jednak chyba, że Król Jegomość nie zna karessu 
bez interesu... 
BISKUP 
nieco urażony 
No chybaś jejmość pani widziała na własne oczy, jak to bez żadnego profitu król dla mnie 
affekcjonowany. Ot unikam z nim dyszkurów politycznych... To mój tuz w tej partii. Opowiadam 
z pół kopy wesołych dykteriów dziennie, a staruszek oddycha dopiero przy mnie 
śmiejąc się do rozpuku. 
Wesoło 
273

Jedni go nadto czernią, drudzy nadto bielą, a ja z tymi w kompanii, co się z nim weselą... Ha-
ha... Oto wszystko. 
Wraca do stawiania pasjansa 
Oj, gdzież ta dyska?... aha... 
LUCCHESINI 
Si... si signora... Widzieliśmy przecie... Przyczynia się i to zapewne, że król ma w skutkach 
swej łaskawości oddanym sobie polski episkopat... Nie? 
BISKUP 
niechętnie 
Może, może i to... zapewne i to także... Atoli to najwięcej, że Demokryta modą swój tylko 
ogródek kultywując umiem 
Zawstydził się 
bawić się i śmiać z życiowych goryczów... Haha... Polonus sum et nihil iocosi a me alienum 
puto... haha... 
GENERAŁOWA 
upornie 
Tak... Tak... To wszystko racje... Te dary niebios i my pospolici śmiertelnicy wenerujemy w 
Waszej Wielebnośei. Ale Król Pruski, uważa Wasza Wielebność, nie przypuszcza do podu-
fałych obcowań ludzi, od których by się czegoś nowego nauczyć nie umiał! On całe życie się 
uczy! My tu wszyscy to wiemy! Umie słuchać i wydobywać z ludzi cały magazyn ich wia-
domości o życiu. I ma w elekcji eksploatowanych przedziwnie szczęśliwą rękę.. I jest co do 
nich jako gąbka... 
BISKUP 
licząc sobie 
Jedynka, niżnik... Jedynka, dyska... jedynka, dyska... 
Z kęs obrażony 
Jest jako gąbka... Aha... A według opinii pani Marianny ta gąbka od Krasickiego niczym by 
się już napawać nie mogła... Merci... A tom się doczekał... 
274

GENERAŁOWA 
Poruszona 
Ależ co znowu! Upraszam nie przekręcać myśli moich toku... Ja wiem najlepiej, ile każden 
śmiertelnik zyskać może w tak światłego literata kompanii! ja wiem, com sama winna! tak... 
Westchnąwszy 
Aleć staruszka teraz piękne rzeczy nie obchodzą ni sonety, ni zagadki wszechświata, ni spekulacje... 
a tylko kwestie fiskalne... industrie, eksporty, cyfry, cła... 
BISKUP 
jeszcze ironicznie 
A w tych kwestiach jam wedle mości pani kaleka... Czy tak? 
GENERAŁOWA 
Ale skądżeż znowu! przenigdy... Trudno jednakowoż znowu, by człek mógł być we wszech 
stronach aucourantnym... Rymotwórca, skryptor nie może znać się na monopolach, na bankach... 
Od Księcia Biskupa z łaskawą permissją król nie połapie tych ideów, co je o doktora 
Helvetiusa połapał, od matematyka d'Alemberta, od pana ceł reżysera de Launay czy nawet 
od chemika, od Acharda! no od tylu, tylu Francuzów innych... Czyż nie tak, panie markizie! 
powiedz! 
LUCCHESINI 
Zapomniała wielmożna pani dobrodziejka i naszego literatera Calzabigiego! Włocha! Ten tu 
przecież poradził i Bank i Tobaku monopolium! 
GENERAŁOWA 
A tak... O... jeszcze z wielu, z wielu umiał król wyciągnąć doświadczenia i wiadomości krocie 
rodzące, prezentami ich nikłymi obsypując!... Stąd więc we mnie przebudzone suspicje ... Czy 
się za tym gładzeniem tak czuło Ś tkliwym nie czai jakoweś drapnięcie... Czyżby tylko dykterie 
go zdewinkowały?... 
BISKUP 
już od chwili karty odłożył i słuchał, teraz mocno indygnowany 
Więc jejmość generałowa myślisz, że ja z życia naszej Republiki żadnych nie wyniosłem do-
świadczeń ni wiadomości, że mnie nasze polskie gospodarstwo tam... niczego nie nauczyło... 
tak?... Otóż się jejmość i walnie omyliłaś... 
275

Surowo 
Nie tylko ja dykteriami zabawiam umysł staruszka. o nie!... 
Wstał poważny gestując ręką, w której garść kart wciśnięta 
aleć na ustawiczne pytania obraz mu maluję straszny, do czego tam doprowadził brak silnego 
gouvernement! ciemnota!... gminorząd szlacheckich łebków!... Widziałaś jejmość te księgi 
stare, którem mu dziś ofiarował! 
Egzaltuje się corazsilniej 
Oto były dzieła o błogosławieństwach silnego władania! Pisał je mój poprzednik warmijski! 
kiedyś, przed dwoma wiekami, Hozjusz kardynał! Albrechta margrabiego przyjaciel! Z niego 
to pełnymi garściami czerpali ewangelię absoluti dominii Puphendorfius! Thomasius Wolphius! 
legislatorowie tej monarchii! z niego! z naszego biskupa... tak... tak... 
Pani generałowa i Lucchesini zdziwieni i wpatrzeni w metamorfozę hrabiego Krasickiego 
BISKUP 
Ach! gdybyśmy my! my byli słuchali kiedyś takowego mentora! Ach, gdybyśmy byli zaprowadzili 
sobie Fryderycjański regiment... monarchy arbitralną wolę!... 
GENERAŁOWA 
wyrwawszy się 
Jam tak zawsze mówiła... 
BISKUP 
kiwnąwszy głową 
Ach, gdybyśmy to byli kiedyś spróbowali..., jakżeby to teraz inaczej wszystko się prezento-
wało! 
W rozjątrzeniu 
Rymotwórca jam! poeta, matactwów publicznych nienawidzę! ale błogosławieństwa absolutnego 
dominium uszanować umiem i przed królem Fryderykiem czci dlań nie zatajam! O tak... 
Lucchesini wzruszony klasnął teraz, nie mogąc opanować zachwytu 
BISKUP 
zsiłą 
276

Tak jest mości państwo! Między Prinzipem a ludem dualismus abest... uczy Kościół Święty 
Nasza Matka! Kontrakt państwowy jest nierozwiązalnym, nietykalnym! świętością! Sanctissimum! 
Monarcha przed Bogiem tylko odpowiedzialny! O tym mnie poucza Hozjusz, o tym 
moje dyszkury z Fryderykiem! Poddani wedle praw Kościoła ślepe posłuszeństwo ino winni! 
żadnych praw do oporu nie mają! co cesarskie oddać cesarzowi! bez szmerów, bez sejmów, 
bez konfederacjów. To są moje doświadczenia, pani generałowo... Aha! jeszcze i to, że mając 
swe poddaństwo kornym chrześcijańskim, musi czasami suweryn, za lud się ofiarując, łamać 
swoje zobowiązania! umowy! przysięgi!... Tak jest, tak moi drodzy... I że tylko sukces całości 
kraju ma być prawidłem honoru suweryna. Tak... tak jest... 
Ręką tak kaznodziejsko w górze zamachnął, że karty z dłoni wypadłszy, posypały się po 
całym pokoju. Lucchesini rozogniony klaszcze zapamiętale. Przy ostatnich słowach kazania 
Biskupa słychać za oknami rozmowę wzburzonych głosów. Zbliżają się do drzwi z ogrodu 
Mowiński i Kunusia mocno zaaferowani, zziajani. Kunusia łzy ma w. oczach i włosy w nieła-
dzie. Za nimi tuż generał Rohdich 
ROHDICH 
do Kunusi jeszcze przed progiem 
Tak... w tej chwili mi meldowano; patrouile ledwo co stamtąd wracała... 
KUNUSIA 
...Że szła ku Bornsztedzkiemu jeziorku? 
ROHDICH 
Tak... tak. Szpalerami, spiesznie. 
W pokoju zdziwienie i przerażenie. Książę Biskup już chciał sam karty zbierać, ale się prostuje 
i ku drzwiom pospiesza 
GENERAŁOWA 
przerażona ku drzwiom biegnie 
A co tam Mowiński? Kunusiu! O, mój niepokój srogi! 
BISKUP 
Rohdicha spostrzegając 
Pan adiutant królewski... u mnie?... o tej porze? 
277 

MOWIŃSKI 
Ano nie wiadomo... nie wiadomo. 
Oddech z trudem połapuje 
Tyle że panienki ani słychu, ani dychu. 
GENERAŁOWA 
Kunusiu!... Ale co to znaczy?... Mówcie! 
ROHDICH 
Spokojnie.. spokojnie... Na razie tyle wiadomo: patrouil idąca od Bornsztedzkiego jeziora 
meldowała mi, że widziano, jak w tamtą stronę szła 
Bierze Krasickiego pod ramię i idzie z nim na bok 
jakaś niewiasta... 
KUNUSIA 
wpółz płaczem 
Paniusiu! Paniusiu! Trzeba coś robić! coś pomóc!... Przeszukaliśmy cały ogród w pobliżu... 
Aż do lasku... Nie ma i nie ma! 
MOWIŃSKI 
No, ale właśnie meldowano przecież... 
GENERAŁOWA 
Krzykliwie 
Ależ na Boga!... To trzeba się spieszyć! trzeba ratować!. Nieszczęściu można zapobiec! 
KUNUSIA 
Ten list musiał być znacznie gorszy... znacznie gorszy... Boże mój! Boże! 
BISKUP 
podchodząc do nich z generałem Rohdichem 
Tylko spokojnie! spokojnie! nie alarmować! Król tam śpi... Proszę was... Nic się jeszcze nie 
stało i nic nie stanie... 
278

ROHDICH 
do generałowej 
Przy Bomsztedzkim jeziorze łowią czasami raki grenadierowie... 
BISKUP 
Uspokajając 
Rozumiecie?... Więc nic być nie może... Teraz ręczę, już Justyna gdzieś sobie na odległej 
ławeczce siedzi i na harcujące chmury patrzy... 
GENERAŁOWA 
A może... Może zbytnio się niepokoimy... A tam i mały Zieten z nią! 
ROHDICH 
To nie. Kornet Zieten wrócił z ojcem swoim do kwatery. 
KUNUSIA 
z płaczem 
Ależ nie czekajmy próżno! Nie stójmy! Tam stać się mogło coś najgorszego. 
Szarpie za ręce Rohdicha i Skórzewską 
Ja proszę! błagam! 
GENERAŁOWA 
do Rohdicha 
W każdym razie mości generale prosimy ludzi do pomocy! 
MOWIŃSKI 
Żeby jak najwięcej pochodniów... bo ciemno... 
ROHDICH 
kierując się ku drzwiom 
279

Dam pani pięciu grenadierów do dyspozycji... No chodźcież już... Pardon monsiniore Krasicki. 
Odwróciwszy sięjeszcze 
Ale doprawdy coraz to słychać teraz o takich szaleństwach wśród młodzi... że już!... Dobranoc... 
dobranoc! 
KUNUSIA 
wybiegając pierwsza. 
Prędzej! Prędzej... Na Boga!... 
GENERAŁOWA 
do Kunusi 
My z Mowińskim jedziemy także z wami! Mantilla! Gdzie moja mantilla? 
BISKUP 
doKunusi 
Cicho Kunusiu! Tak król śpi! 
Odwróciłsię 
Dobrej nocy generale von Rohdich. Dziękujemy w każdym razie! 
Lucchesini szybko podaje mantillę z krzesła pani Skórzewskiej 
GENERAŁOWA 
Merci! Merci. 
Do Biskupa 
Gdybyśmy ją tak gdzieś po drodze spotkali... jedziemy już wprost spać do Poczdamu! Passjanse 
do jutra... 
MOWIŃSKI 
Ale jechać musimy en carriere! 
Wszyscy do drzwi się cisną 
280

KUNUSIA 
z ogrodu 
Prędzej! Prędzej! Śpieszmy się... 
BISKUP 
za nimi 
Dobrze już dobrze... A sprawę całą odkładamy do jutra... Szczęśliwej drogi... I obyście Ju-
stynkę zaraz z brzegu nadybali... Mowiński pomagaj! Ale spokojnie! spokojnie! bez przysady 
! 
LUCCHESINI 
także w progu, stanął 
Szczęśliwego obrotu sprawy... Buon passeggio! 
Słychać z ogrodu bezładne kroki szybko oddalających się... Po czym koło drzwi i okna 
przebiega od lewej kilku grenadierów z wysoko trzymanymi pochodniami 
BISKUP 
jeszcze w progu 
O, już grenadierzy biegną... Zacny Rohdich. 
Wieje chustką ku prawej w ogród 
LUCCHESINI 
Aha!... Addio... Addio!... 
Słychać jak kariolka ruszyła z miejsca i ludzie koło niej biegiem. Blask pochodni niknie 
BISKUP 
wracając do pokoju, skrzywiony 
Ooo... całkiem niefortunny incydent... Nawet choćby się nic nie przytrafiło nieszczęśliwego... 
Ej... nie... Z pewnością się nic nie przytrafi... Justynka chrześcijańskie dziecko... choć tam 
luterka, ale zawsze taka żywa... rezolutna... Żeby sobie tylko tego wszystkiego zbyt do serduszka 
nie brała... 
Bierze pod ramię Lucchesiniego, już pogodny 
281

A co, panie szambelanie... Przerwali nam dyszkury dyplomackim tonem wiedzione... co?... w 
samym ogniu... I passjansa znowum nie dokończył... nawet się karty rozsypały... Eee doprawdy... 
LUCCHESINI 
wskazując na zegar 
E mezzanotte vostra Signoria! 
BISKUP 
Ech co tam będziemy liczyć... Si accomodi markeze, le prego... Mowiński wróci... 
Siada wygodnie 
LUCCHESINI 
po kapelusz do komody sięgnął 
O, ja już dziękuję... Si fa tardi, Eminenza abbisongna di quiete! 
BISKUP 
ręką machając 
No... no... jeszcze Mowiński mój wróci, to nam karty pozbiera z podłogi! I ja przecież jego-
mości postawię passjansa... Muszę dziś, muszę... My Sarmaci do passjansów dziwną mamy 
patience ... Haha... Zobaczysz... Proszę... siadaj! 
LUCCHESINI 
żegnając się 
Nie! dziękuję... Ja już pożegnam Waszą Wielebność. Kłaść się proszę spokojnie do łóżka... 
BISKUP 
Odchodzisz panie Lucchesini? O... troppo presto per levarsi... 
LUCCHESINI 
Książę Biskup sfatygowany! wczesne wstawanie. Nie! doprawdy nie mogę dłużej. Cieszę się 
tylko niewymownie, przekonany, że tak we wszystkim, we wszystkim zgadzają się nasze opinie... 
maksymy... 
282

BISKUP 
wesoło 
A widzisz, widzisz, panie szambelanie... to pięknie! 
LUCCHESINI 
Z prawdziwą nabożnością słuchałem statystowych aksjomów Waszej Ekscellencji. Wdzięcz-
nym za nie, jak i za dignite, jaka mnie spotkała na skutek Księcia Biskupa szczęśliwych rekomendacji... 
Teraz atoli buona notte. Wypocząć proszę, wy wczasować się! 
Całuje Biskupa w rękę 
i jutro wstać rześkim do nowych plejzyrów. 
BISKUP 
całując Lucchesiniego 
A rivederci miły! mądry! markeze Luce ferente ... traduttore. 
Odprowadzając go 
Oj, ta moja italszczyzna... maladetta... Haha... 
LUCCHESINI 
z uśmiechem 
E eccelenite Eccellenza. 
Jeszcze raz Biskupa w rękaw cmoknie i wychodzi 
Byle tylko traduttore, nie inaczej... 
Na zegarze od pani Pompadour bije dwunasta 
BISKUP 
odprowadzając go, w progu 
Buona notte! amico di tutto cuore... Ino co patrzeć mego bratanka. 
Wraz słychać przytłumione i całkiem bliskie bębnienie w bęben i miarowy, przyciszony tu-
pot patroulli. Zegar pani Pompadour bije dwunastą 
283

LUCCHESINI 
zaprogiem 
O, już i patrol kochana idzie... 
Z oddali 
A rivederci! 
Koło okien ku prawej przechodzi obluzwarta. Książę Biskup z widocznym zmęczeniem 
wraca od drzwi powoli; zmierzającku sofie po drodze z komody wziął brewiarz. Teraz siadł-
szy wygodnie na sofie zdejmuje z palców jeden pierścionek po drugim i kładzie obok. Po 
czym lekko westchnął i patrzy ku drzwiom niespokojnie. Wreszcie bierze brewiarz do rąk i 
zaczyna się modlić. Widocznie atoli roztargniony, raz po raz ku drzwiom popatrzy. Jeszcze 
patrouilę oddalającą się cokolwiek słychać, kiedy z progu wpada niespokojnie lejtnant Krasicki. 
Biegnąc ku Biskupowi w drodze odpasuje szablę i rzuca na krzesło 
TADEUSZ 
mocno derutowany 
Cóż się to stało? Stryju dobrodzieju, co się to stało? 
Całuje w rękę 
Co to znaczy? Przepraszam za alterację... ale... 
BISKUP 
Cóż się miało stać? 
Całuje go w głowę 
Nic się nie stało... w ukropie kąpana gorączko... 
TADEUSZ 
Jak to nic? ale ich tu nie ma... Jenerał Rohdich rozkazał mi pięciu człeka biegiem z pochodniami 
wysłać kierunek Bornsztedzki stawek... Ale na co to wszystko? na Boga! 
BISKUP 
Ależ nic takiego... Zapewniam cię! Niewiasty zawsze z igły robią widły... Justynka poszła 
medytować przy księżycu i gdzieś się zawieruszyła... A że patrol widziała panienkę z pałacu 
tak daleko, po nocy, więc meldowała... A że meldowała, więc baby zaraz w krzyk... Ech... 
Nieznośne te egzaltacje! siadaj! 
284

TADEUSZ 
siada nataborecie 
Ach uspokoił mnie stryj wielebny... cokolwiek... bom jużBóg wie co podejrzewał. 
Zerwał się 
Atoli pójdę chyba pomóc im szukać! Natychmiast... 
BISKUP 
stanowczo 
Siedź! Uspokójże się! Pojechały kariolką! Mowiński z nimi, a grenadiery z pochodniami. 
Rychło patrzeć jak będą.. A my... skorzystamy sobie z nadarzonej sposobności, żeśmy sami. I 
pogwarzymy nieco! siadaj... 
TADEUSZ 
Mowiński z nimi?... I kariolką?... 
BISKUP 
Tak, tak! I kariolką! Pięciu żołnierzy do dyspozycji... jadą we wspaniałej assyście do Poczdamu... 
TADEUSZ 
ze smutkiem 
To już tu nie wrócą? Tak postanowione? 
BISKUP 
Tak! Tylko odnajdą Justynę i jazda do gospody pod Białym Orłem. 
Serdecznie 
Więc ma już teraz czuła dusza spokój? co?... No siadaj no ty! siadaj... Pomówimy my trochę 
poważniej... 
TADEUSZ 
Jużci... jeżeli już nawet nie wrócą... 
Siada 
285

Słucham stryja dobrodzieja... Dwanaście godzin służby było... zmęczonym nieco... Jakżeż 
tam souper filozoficzne?... 
BISKUP 
odkładając brewiarz na bok 
Souper jak souper... Otwarcie mówiąc skromne... raczej jako u Harpagona niż jak u Heliogabala... 
Chuda fara! hehe... 
TADEUSZ 
Znowu może węgorz w kapuście i mięso w wódce? Haha... Oj, ciężkie czasy na podniebienie 
księcia stryja dobrodzieja. 
BISKUP 
E nie, to nie!... ale tak sobie, wina dobre! z Burgundii rodem. Nie mój gust. Ino sam dziadulo 
rozkomosił się ... rozgadał... Była oczywiście i o tobie mowa. 
TADEUSZ 
z niepokojem 
Właśnie to... właśnie... czyli już decyzja padła?... 
BISKUP 
O różnych wielkich planach na przyszłość była mowa... Król nosi się na nowo, rozumiesz, z 
myślą uformowania 3 eskadronów grenadierów a cheval z samych, słyszysz? z samych naszych! 
z Polaków! 
TADEUSZ 
Ale przecież są już z naszych wolontariuszoiw całe bataliony!... Huzary Bronikowskiego z 
Oppeln numer l, dragony Posadowskiego, Raczyńskiego na Śląsku... Pod Kunersdorfem ra-
towały opinię Grabowskiego fuziliery... 
Z natarczywością 
Więc o decyzji co do nas nie ma mowy? 
BISKUP 
Nie o to chodzi, że w ogóle są... Tak jak wielki Kurfürst miał kilka regimentów żandarmów z
samych tylko francuskich refugies... tak wielki król teraz pragnie mieć 3 eskadrony czysto
286

polskie! Rozumiesz? Ale czy ty pojmujesz, jakie to może mieć horoskopy... w razie czego... 
co?... hę... 
TADEUSZ 
Tak, to bardzo zaszczytnie... zapewne... 
Nasłuchuje 
Zdaje mi się, że deszcz zaczął padać... 
BISKUP 
Niezadowolony 
Tak... deszcz trochę... Wzięły szale, salopki i umbrelki... Nic im się nie stanie!... 
Poważnie 
Otóż... proszę ciebie, nabrałem ja przekonania, że w uformowaniu takiego korpusu polskiego 
król wielką rolę tobie chłopcze chce przypisać... Czy ty tylko wagę tego pojmujesz?... 
TADEUSZ 
jeszcze obojętnie 
Jakżebym nie pojmował, stryju dobrodzieju? Jeżeli to nie jest tylko przelotny kaprys, to istotnie... 
BISKUP 
bawiąc się pierścionkami i przesypując je z ręki do ręki 
O nie! To nie przelotny kaprys, to jedna z wielkich idei tego władcy! I tobie! Słyszysz, tobie 
Tadeuszku sądzono ideę tę do istności przywołać!... Krasicki!... rotmistrz czy jenerał zostałby 
pono hetmanem tych 3 eskadronów! Przypadek... igrzysko losu, powołuje cię tedy na wielką 
widownię! Pusowanyś przez samego Fryca! 
Kładąc mu rękę na kolanie 
Czy ty sobie tylko zdajesz sprawę z takiej protekcji!... 
TADEUSZ 
Ależ zdaję stryju przewielebny! Zupełnie! Niekiedy nawet nie chcę wierzyć swemu szczę-
ściu... Po prostu myślę, że śnię... Przypominam sobie trzy lata temu jeszcze rzeszowski kon
287

wikt ojców pijarów, refektarz, lekcję, kańczug boćkowski!... I gdy pomyślę o aktualnej pozycji 
swojej, istotnie w głowie się ćmi. 
Z niepokojem 
Byle teraz wszystko to się na wspak nie obróciło... 
Przypada do rąk Księcia Warmijskiego i całuje 
BISKUP 
całując go w głowę serdecznie 
O mój chłopcze... mój!... No... no... Więc widzę z ukontentowaniem, że pojmujesz doniosłość 
splendoru, jaki przez ciebie spada na cały dom Krasickich... 
TADEUSZ 
z ogniem 
Pojmuję! Do wnętrznej głębiny jestem tym przejęty stryju! I wszystkie forsy moje gotów 
wytężyć, byle domowi ojczystemu się przysłużyć! Marzę o kampanii jakiejś wielkiej, marzę o 
polu batalii!... na którym bym zwyciężywszy poległ w aureoli chwały... 
BISKUP 
odymając wargi 
Poległ... poległ... co tam z polegnięcia przyjdzie! Tu nie chodzi o aureolę po śmierci, mój 
luby. Tu chodzi o życiową aureolę, o życiowe profity! Ja co mogę to Zabiegam, widzisz, dla 
przyozdobienia domu Krasickich. Trzech braci zrobiłem kanonikami przy warmijskiej kollegiacie!... 
Sarkają na mój nepotyzm, alem się nie dał odstraszyć zawiścią niechętnych. Przeze 
mnie stryjowie twoi mają żywot wygodnie zapewnionym! A twego pana ojca fortunka niewielka 
także... a ile was na to jest!... Stadnickiej Kasi dwór się znowu spalił!... Fredrów zlicytowali! 
Oj, Boże! Boże! ile razy jeno list z kraju dostanę od rodziny, same niedobory! lamenty! 
Hiobowa ziemia! 
TADEUSZ 
Och, to prawda! prawda! 
Całującw rękę 
Ale też stryj wielebny dobroci niezmierzonej, łata dziury jak może, pomaga, posyła, edukuje... 
BISKUP 
288

Ano widzisz! Może to i z własnym uszczerbkiem, z własnym poświęceniem. Co sobie człek 
sam odmówi, krewniakom pośle... Mądrze to bowiem powiedziano Tadeuszku: kto kocha ród, 
kocha naród! Tak... tak... 
TADEUSZ 
O, tak mądrze. 
Niespokojnie w okno popatrzywszy 
Ale też to leje! jak z cebrów... A oni jeszcze... 
BISKUP 
z kęs urażony 
A nie bójże się tak o nich. Nie z cukru są... Podrosną na majowym deszczu... 
Poważnie 
Widzisz mój kochany. 
Wstaje sam i prostuje się 
Siedź... siedź spokojnie, ja tylko do okna podejdę!... Widzisz mój kochany, co do tego Zietena... 
ja ci tego ukrywać nie myślę: decyzja królewska już zapadła. 
Powoli zmierza do drzwi 
Na złość staremu papie i Księciu Pruskiemu powiedział król: jeżeli z mariażu nie abdykuje, to 
niech kwituje... jeżeli kwituje, to znaczy dezertuje, jeżeli dezertuje, to pomaszeruje do Spandau. 
Do Tadeusza 
Siedź! siedź spokojnie!..Ja sam drzwi zamknę. Wody się nalało na parkety. 
Sam drzwi zamyka na dwór 
TADEUSZ 
zerwałsię ibiegnie do drzwi 
Do Spandau? O nieba okrutne! I to dyspozycja nieodwołalna! Ależ tej próby Krystian nie 
przetrzyma!... 
289

Pomaga drzwi przymknąć Biskupowi 
BISKUP 
patrząc nań przenikliwie 
A mnie się wydaje, że właśnie przetrzyma! Zieteny krew doskonała, mój Tadeuszku, 
Podszedł do okna i zapuszcza na dól gardynie 
żołnierska! Z takiego gniazda chłopiec dla dobra rodu, dzielnym jest zrzec się dziewczynki... 
co?... 
Odwrócił się całkiem ku Tadeuszowi 
TADEUSZ 
nagle zmieszany, bąkając 
Dla dobra rodu? przetrzyma?... Ależ ja myślałem odwrotnie. Jak to? 
Z przerażeniem 
Czyżby ten list, co go Krystian pisał przed godziną w stołowej sali! Nie, to niemożliwe! 
Stryju dobrodzieju! 
Ręce złożył jak do modlitwy, idzie za nim krok w krok 
Ależ... przecież nikt od nas żądać nie może... 
BISKUP 
lekko go usuwając i siadając w fotelu 
Pozwól chłopcze! Tylko bez egzageracji, spokojnie! Chwila niniejsza więcej niż myślisz domaga 
się spokojnego rozmysłu! Ciebie ja do żadnej odpowiedzi nie chcę naglić... 
TADEUSZ 
Odpowiedzi? Na co? Czyżby i mnie?... 
BISKUP 
jakby nie słyszał 
290

Ale w tych zawiłych okolicznościach, w tym trudnym, ale decydującym, tak, decydującym 
zdarzeniu... pozwolisz, że ci przypomnę najpierw względy powinne dla ojca, matki, rodzeń-
stwa licznego... potem dla rodziny całej, kraju... ojczyzny skołatanej... 
TADEUSZ 
zaniepokojony 
Dobrze!... ale czemuż stryj dobrodziej wszystko to mówi? przypomina względy powinne? O 
tych ja baczę, ale do kroćset kartaczy, przecież decyzja starego co do Krystiana nie tyczy się 
mnie? Proszę mówić! na Boga! 
BISKUP 
Mitygując 
Tylko proszę Tadeuszku bez czczych porywów! Nadto dzisiejszy dzień pełen był niespodzianych 
kontrowersji, abym jeszcze jedną znieść miał ochotę! Nie strawi człowiek, co zjadł, po 
takim dniu utrapionym! Siadaj!... o, tu przeciwko... i słuchaj spokojnie... Siadłeś?... pięknie... 
Powoli 
Otóż... choćby serce moje zgadzało się z twoim, rozsądek trzeźwy atoli rozkazuje mi bez 
ogródek powiedzieć ci, co mnie najwyżej powiedziano łaskawie. Pod tą kondycją jedynie 
gwardyjski officjer sutenowanym jest w służbie, pod tą kondycją rachować może na najwyż-
szej protekcji kontynuację, jeżeli... 
TADEUSZ 
głowę na piersi pochylił, bezdźwięcznie 
Jeżeli... dokończ stryju dobrodzieju! 
BISKUP 
cedząc 
Jeżeli... jeżeli moje kochanie... jeżeli ślepo dyrektywie królewskiej ufając, gotów solennie... 
TADEUSZ 
zrywa się nagle i stanowczo 
Rozumiem! Wiem! Nie potrzebuje Wasza Wielebność zdania kończyć... Jednym słowem 
wola absolutna zapadła... tak! Ale prędzej nieba śmierć na mnie ześlą, prędzej król się wyprze 
swego tronu! niźli ja się wyprę jedynego promienia mej duszy! Nie masz takich pokus ni ta291

kich mirażów karierowych, które by stal mej miłości choć odrobinę zardzewić mogły! Ja Kunusi 
się nie zrzeknę! Tak mi Panie Boże dopomóż! I amen. 
BISKUP 
zmarszczony, surowo 
Przestań! Dosyć na teraz... Ja właściwie ciebiem się o zdanie nie pytał, ja... 
TADEUSZ 
Toli ja uprzedzić wolę zakusy płonne a poniżające... 
BISKUP 
Nikt cię tu do konfessji nie znagla ni o determinacją prosi. Nie jesteś w tym stanie teraz, aby 
rozsądek stateczny mógł coś nad tobą dokazać! 
TADEUSZ 
zaperzony 
Jeżeli o jej porzucenie chodzić będzie, nigdy nie dokaże!... 
BISKUP 
kpiąco 
Wszystko ma miłość za trwałe, podczas gdy w ludzi śmiertelnych naturze wszystko przepły-
wa, wszystko jest zmiennym mój mileńki! 
TADEUSZ 
Wszystko być może! ale nie ja! miłość moja nie przepływa. I śmierć matula mnie nie zmieni. 
BISKUP 
całkiem zirytowany 
Dobrze już! dobrze! Namyślisz się dłużej, to się umiarkujesz... Nie wzgardzisz ojcem, rodzi-
ną, krajem!... dla... dla przelotnej miłostki! 
TADEUSZ 
gwałtownie 
Stryju! 
292 

BISKUP
Z ojca wątłych substancji szeląg na ciebie nie spadnie. Uwikłałeś się w affekt, z którego nic 
być nie może! Ta, której niebacznie poświęconą namiętność, ni urodzeniem, ni majątkiem nie 
może upewnić twego szczęścia ni rodzinnych naszych uiścić oczekiwań! Ojca jej stradowali 
niestety! Dla sprawek pono nieczystych w arrest nieszczęśnik pójdzie... I ty miałbyś się w 
uporze zaciąć?. 
TADEUSZ 
zdumiony i oburzony 
Dla sprawek nieczystych? Gockowski? Toż haniebną potwarz ukuto! Nic ja dotychczas nie 
wiem o jego stradowaniu. Ale jeżeli tak jest, jeżeli majątki i bogactwa utracił, raczej cieszyć 
się z tego będę niźli smucić... 
BISKUP 
ręce załamując 
Cieszyć niżli smucić?... Drogę do zaszczytów mając otwartą, mówisz teraz jak dziki! świata 
nie znający! Cieszyć się ze stradowanych majętności oznaką to jest wietrznika, świszczypały, 
nie officjera, co rozsądnie o przyszłości myśli!... 
W pasji 
Więc z czegóż opatrzenie? gdzież rewenie leibgwardzisty godne?... skąd weźmiesz na osten-
tację? co dasz na zastaw, by się postawić? powiedz! powiedzże młokosie!... 
TADEUSZ 
Lafa lejtnancka z łaską królewską na skromne bycie nam wystarczą... 
BISKUP 
Żegnajże się z obojgiem! I z mundurem i z pałaszem żegnaj na czas wieczny! Gdy ty innych 
nadzieje zawiodłeś i twoje będą zawiedzione! Wypędzony ze służby wnet w ludzkiej będziesz 
istniał pogardzie... 
TADEUSZ 
Będę ludzi unikał... 
293 

BISKUP
Wzgarda ich ścigać cię będzie! Piękną i cnotliwą w niwecz wnet obrócisz wybrankę. I ty 
mówisz, śmiesz mówić, że kochasz ją prawdziwie? 
TADEUSZ 
Czy ja ją kocham prawdziwie? Ach widzisz mnie przecież stryju dobrodzieju co dzień! I ją 
poznałeś w obcowaniu! I sameś chwalił słowami najżyczliwszymi. Będziecież mieli zresztą 
wkrótce mej miłości świadectwo! Że ona mi luba nad życie! jedyna, pierwsza i ostatnia, 
przetoż nie ma takiego dostojeństwa ni takich przesądów, dla których pomyśleć choćby 
mógłbym o jej opuszczeniu! 
BISKUP 
nieco łagodniej 
No, pięknie już, pięknie! Jednakowoż... jednakowoż choć tkwi w sercu grot Kupida , jednak 
się i rozum przyda. Co?... gdy twa bursa dyn dyn dyn, cały świat to twój kuzyn, a gdy pustki 
w mieszku czują i żydkowie postponują. Co?... 
Wstaje 
Przestańmy na dziś... Namyślisz się przez noc, pomiarkujesz, rezonu nabierzesz. Dziś mi już 
dosyć krwi napsułeś... 
TADEUSZ 
stanowczo, z egzageracją 
Otóż i nie, stryju dobrodzieju. Ja się namyślać nie potrzebuję... Ja w niczym postanowienia 
nie zmienię! Tylko przypomnijcie, na co się może odważyć ten, któren do znienawidzenia 
życia jest przyprowadzon! Mnie od niej nie oderwiecie serca skaliste! Jam nie Krystian, nie 
Prussak w rezon święty wierzący! Ja choćby w Spandau Kunusię za żonę pojmę! To moje 
ostatnie słowo! ostatnie na parol officjerski! 
BISKUP 
bardzo już rozgniewany 
Więc ty... ty... siebie gubiąc... mógłbyś tak srodze zniszczyć familii nadzieje wszelakie? I 
ojczyznę zaszczytu pozbawić mógłbyś?... 
Z wyrzutem 
Tadeuszu! 
294 

TADEUSZ
Choćby! choćby! choćby! Ale szlachectwa duszy mej się nie zaprę! Cierpieć jest przeznaczeniem 
kawaliera! Jej szacunek i miłość całkiem mi wynagrodzą nędzę i męki... 
BISKUP 
przystępując doń, już groźnie 
I męki!... Dobrze! Pięknie... Więc słuchaj teraz i zadrżyj na los, który gotujesz tej jejmościan-
ce... Przyjdzie rychło czas, że znajdziesz się sam jeden z nią bez fortuny, bez wziętości! bez 
czci!... Wtedy poczujesz raz pierwszy wielkość twej ofiary! Tęsknota za życiem zaszczytnym 
cię zdejmie! Ją obarczysz wymówkami! Jej cierpliwość łagodna zdubluje twoje rozdąsanie! 
Zaczniesz do niej mieć żal głuchy i niechęć nikczemną! Wreszcie nienawiść zapuka do ciebie 
wraz z głodem! I umorzysz niebogą Filidę twoimi cierpieniami i zgryzotami. Ty!... Ty Koloandrze 
amourowy... 
TADEUSZ 
twarz dłońmi zakrył i jęczy tylko w żalu raz po raz, wreszcie padł na krzesło z lamentem i 
ręką po stole bije 
Ach nieba! nieba okrutne!... wizerunek ten prawdzie życia podobien! niestety! świat jest 
podły! podły! istności niegodzien! Ach te ustawy! przesądy! Tfy! 
BISKUP 
nachylony nad nim 
Rybeńko! ty nie przeistoczysz ustaw i opiniów świata!... Lepiej akkomoduj się do nich. Jesteś 
młody! urodziwy! fortunatus! wziętość damska cię czeka! 
Całuje go w głowę 
W naszej rodzinie tradycją wszyscy Krasiccy bogato się żenili! No, Tadeuszku! 
TADEUSZ 
zrywając się z nagła 
Niestetyż!... Niestetyż i słuchać tego dłużej czas stracony. 
Posępnie 
Miłość, którą żywię do Kunusi, ma już i swoje powinności stryju wielebny, 
Odskakując w tył 
295

tak, powinności...
BISKUP 
mocno przerażony 
Co by się przez to rozumieć miało? nieszczęśniku? Mów! 
TADEUSZ 
głowę opuszczając, głucho 
Nie mam śmiałości, stryju dobrotliwy! Przesądy stare munsztuk skromności nakładają na usta 
człowiecze. 
Zza okna i drzwi słychać liczne glosy pomieszane... I widać pochodni nadchodzących blask 
rosnący 
BISKUP 
Szyderczo 
Znów te przesądy głupcze! Mów!... Pytam! Z jakich przesądów munsztuk... 
Surowo 
Zaszedłeś za daleko z panną, bez przesądów?... Czyli tak? 
Przed drzwiami gromada żołnierzy z pochodniami. Stukają w drzwi i do okna, coraz mocniej 
TADEUSZ 
cicho 
Tak... 
BISKUP 
usłyszawszy teraz dopiero stukanie, zniecierpliwiony 
A żebyż licho ciężkie ogarnęło do kroćsetek... 
Spostrzega pochodnie 
Co tam znowu będzie jeszcze?... Nie pojechały?... 
296

TADEUSZ 
popatrzywszy w drzwi, przerażony 
Co?... Tam się coś stało strasznego!... Kogoś niosą żołnierze... Dobrodzieju! 
Rzuca się do drzwi i z brzękiem je otwiera. Słychać szmer rozmów przyciszony i plusk 
ustawnego nawalnego deszczu. Wchodzą zlani do ostatniej nitki: pani generałowa zapłakana, 
ale spokojna, Kunusia szlochająca i Mowiński niosący z grenadierami owiniętą w płaszcz i 
szale Justynę. Grenadierzy pochodnie gaszą u progu. Woda z wszystkich strumieniami ścieka 
BISKUP 
biegnąc ku wchodzącym 
Na Boga żywego, co jest?... Pani tu? Mówcie! 
TADEUSZ 
pojąwszy przyczynę, z przestrachem do Kunusi 
Ale żyje? 
KUNUSIA 
cicho 
Żyje... zakasłała kilka razy... 
GENERAŁOWA 
Nic, nic!... Niech się Książę Biskup uspokoi! Grzeszna myśl dziewczynę opętała... Sama się 
na siebie targnęła... 
MOWIŃSKI 
w przechodzie do Krasickiego 
Z jeziora zaraz wydobyli żołnierze przechodzącej nocnej patrouilli... Szczęście, że akuratnie 
szli... 
Kunusia staje z boku, szeptem zdyszanym Tadeuszowi opowiadając o wypadku. Grenadierzy 
przenoszą powoli Justynę i kładą na sofie 
GENERAŁOWA 
Teraz tylko spokój! cisza!... Trzeba ją rozebrać, natrzeć... kilka kropel wina... No i pan Tadeusz 
pójdzie obudzić leibmedyka królewskiego... 
297

Układli Justynę na sofie 
BISKUP 
do Tadeusza słuchającego Kunusi, opryskliwie 
Słyszałżeś acan? 
Postępuje doń i chwytając za rękę, odepchnął go od Kunusi 
Bież po leibmedyka! I byś się tu wracać nie ważył... 
Szarpnąłnim w złości 
Na oczy cię widzieć nie chcę! 
Chrypiąc aż z gniewu 
Wypieram się ciebie!... I pan ojciec ciebie się wyprze!... Teraz precz!... precz stąd ty... ty lowelasie 
bezwstydny! 
Pchnął Tadeusza zgnębionego ku głębi. Kunusia szybko przyklękła u sofy. Justynka już
oczy rozwarła, ale i ciężko bardzo ciężko zakasłała.
Obrazu tego koniec
298

OBRAZ PIĄTY 
Część królewskiego gabinetu pracy. W głębi alkowa sypialniana oddzielona dwoma korynckimi 
słupami na podmurowaniu balkonowym spoczywającym, kotarą ze spełzłej zielonej kitajki 
zasłoniona. 
Po lewej i po prawej stronie alkowy drzwi bez firanek z supraportami gipsowymi sceny 
rzymskie przedstawiającymi. Za otwarciem drzwi z lewej widać korridor z wąskimi ławecz-
kami przy obu ścianach. Tu także w samym rogu stojący zegar szafkowy z popiersiem imperatora 
Titusa, pod którym lśniący pozłocisty napis: Amici diem perdidi . Drzwi z prawej 
wiodą ku bibliotece. W gabinecie z prawego boku okno, przymknięte; u okna stara cerowana, 
brudnawozielona portiera. Pod oknem duże biurko, przy nim fotel wolteriański naddartymi 
skórami kryty, wyniszczony. Na biurku stosy aktów, książek, tek, między którymi porzucony 
kapelusz królewski (dreispitz) i laska. Z lewej strony pod białą Ścianą na postumencie zno-
wuż Apolla lubieżna statua, tym razem dłuta Pigalla. Obok niej krzesło jakoby kurulne z cynowym 
naczyniem od spodu dla nocnej wygody. Jeszcze jeden ciężki fotel wolteriański na 
środku gabinetu; na nim stosy książek czerwono oprawnych; również na oknie, na podmurowaniu 
od sypialni, gdzie tylko można książki: Lengnicha, Brauna, pastora Oloffa, pastora 
Ringeltaube, Jonsaca, Parthenaya, Bizardiera, Daleyraca i innych, wszystkie tyczące się Pol-
ski; wśród nich zabłąkany tom Radna z umiłowanym Mitry datem. Na podłodze dwie duże 
poduszki podziurawione, wygniecione po psach. Przy jednej ordynaryjna miska z wo-
dą.Między biurkiem a fotelem w centrum gabinetu leży na ziemi rozłożona wielka mapa Republiki 
Polskiej; cztery jej rogi książkami do podłogi przyparte. 
Na dworze dzień deszczowy, posępny. W gabinecie zaduch starczy i po psach fetor fatalny. 
Król Pruski z głową obwiązaną brudną, białą chustką w kształt czepca, w wysokich papuczach 
reumatycznych siedzi przy biurku całkowicie zatopiony w pracy. Ubrany w atłasowy 
szlafrok niegdyś purpurowego koloru, dziś wypełzły i plam pełen, w kamizelę ze srebrnego, 
wystrzępionego brokatu. Nogi i grubym szalem okryte oparte na skórzanej poduszce; plecy 
zgarbione. Zegar z Titusem tika i tika. Kammerhuzar Strycki idzie od biurka ku drzwiom z 
lewej z tacą pełną listów i papierów. Mija się z kammerhuzarem Neumanem niosącym rów-
nież na tacy plik papierów i aktów. Rohdich stoi przy biurku z teką pod pachą i gestami reguluje 
posługi kammerhuzarów. 
Król Pruski od czasu do czasu skrzypnie tylko gęsim piórkiem po papierze, podpisując cos 
szybko. Strycki drzwiami z lewej wychodzi 
R OHD I C H 
chrząknąwszy sobie 
Ośmielam się meldować n a jpokorniej, ż e już wsz y sc y s e kret arz e g a b ine t owi za ła twie ni... 
KRÓ L PRUSK I 
nie odrywając się od pracy 
Mog ą sobie odj eż dż ać do B e r lina... 
299 

ROHDICH
odbierając z tacy Neumana papiery
Odjazd! 
Daje znak ręką kammerhuzarowi. Neuman zmierza ku drzwiom i wychodzi 
ROHDICH 
Ośmieliłbym się przypomnieć jeszcze petycję grafa Kayserlinka. 
KRÓL PRUSKI 
nie odrywając się od aktów 
Którego? Jaka petycja? 
ROHDICH 
Jan Albrecht Kayserlink z Clauchow, nasz mąż zaufania z Pruss Polskich, pardon, z Pruss 
Zachodnich. 
KRÓL PRUSKI 
A, ten Nimrod? 
Spojrzawszy dopiero na Rohdicha 
Były starosta polski?... Provocateur?... Co tu nam złożył plan kolonizowania Pomorza... 
Tak?... Czego chce?... 
ROHDICH 
wskazując nabiurko 
O, tu leży petycja najmizerniejsza grafa Kayserlinka... Dostał order pour le merite za różne 
usługi, i... 
KRÓL PRUSKI 
pospiesznie 
Wiadomo... wiadomo... O, tu jest ten list... do wzięcia z powrotem...
ROHDICH
zdziwiony
300

Do wzięcia z powrotem? On pragnie najpoddaniej, aby mógł personalnie podziękować za 
wysokie odznaczenie, jakiego... 
Sięga rękąpo list na biurku 
KRÓL PRUSKI 
Zdziwiony 
Personalnie? Tu? Toż jest przecież ten sam, co nam po akkwirowaniu Pruss hommagialnej 
przysięgi niby nie chciał składać?... Niby... tak?... 
Wziął jeszcze listw rękę 
ROHDICH 
na bok patrząc 
Tak... Ten sam... 
KRÓL PRUSKI 
I za to gracjonowany jest z kasy kamery Marienwerder? 500 rajchstalarów bierze miesięcznie 
w łapę, dożywotnio? 
ROHDICH 
z pewnym zawstydzeniem 
Tak... to ten... Nie inaczej. 
KRÓL PRUSKI 
Szorstko 
To mu już musi wystarczyć... Szelmów można używać... szelmom można nawet pour le me-
rite dawać, provocateury należą niestety... in certis casuis... do aparatu wewnętrznego administracji... 
tak, ale nie należy ich widzieć na oczy... Abest causa casui... hihi... 
ROHDICH 
Dyskretnie 
On i teraz był bardzo pomocny w całej tej... aferze z Gockowskym. 
KRÓL PRUSKI 
oddając papier Rohdichowi 
301

Ehe... dobrze... dobrze... Ale tymczasem niech mu to odeśle... Może przedtem oglądnąć tam 
mój rysunek i adnotację, hihihi... 
ROHDICH 
otworzył list, zdumiony 
Co?... Oj!... oj! oj... Szubienica? To Wasza Królewska Wysokość raczył naryso... 
KRÓL PRUSKI 
wesoło 
Tak... Sam to rysowałem... Piękna... nie? Ale co pod szubienicą napisane, hihihi... Gdyby 
Kayserlink nie był to wszystko robił dla Króla Prusskiego... 
ROHDICH 
czytajączlistu 
...toby dawno już powinien wisieć... 
Westchnął 
Oj... ostra to rekuza, ostra... 
KRÓL PRUSKI 
Hę?... Ostra?... hihihi... Atoli, że on to robił dla dobra ojczyzny prusskiej, więc się mu przebacza... 
Rohdich zna całą sprawę... Było 73 takowych starostw w attrybuowanych territoriach 
polskich, a myśmy wypłacili gratyfikacji tylko za 16. Hihihi... Rohdich wie o tym?... Nie 
wie?... To niechże się dowie. 
ROHDICH 
list zamykając 
Coś tam i wiem, ale nie detalicznie... 
KRÓL PRUSKI 
Rohdich zawsze coś tam wie, ale nigdy detalicznie niczego nie wie... i to właśnie jest jego 
manko o... Więc gdy ten Kayserlinkus nam wonczas przysięgi hommagialnej złożyć odmó-
wił... niby..., inne starosty poszły za jego egzemplum... Jeszcze ich podburzał... niby... jeździł 
od dworu do dworu... Nie składać Prussakowi hommagium! nie składać! kiedy Kayserlink nie 
składa, to i my nie składajmy! hihihi... Jak ta trzoda Panurga... A myśmy tylko tego czekali... 
302

Rohdich wie, ile się wypłaciło rekompensaty za resztę latyfundiów... tym, co przysięgli... 
hę?... 
ROHDICH 
Czy ja wiem? Skądże?... To nie mój ressort. Nie wiem 
KRÓL PRUSKI 
wesoło 
No niech mi zgadnie... Hę... 
ROHDICH 
Kiedyż naprawdę... ja na tym nic się nie... 
KRÓL PRUSKI 
przerywając 
znam... To nic z tego... 
Natarczywie 
Ale niech zgadnie... Cyfrę niech wymieni... 
ROHDICH 
Za resztę?... Za tych szesnaście starostw?... to zależy... Chyba ze dwa miliony talarów... 
nie?... 
KRÓL PRUSKI 
wesoło 
Dwa miliony?... Oj, z niego fiskalista, no... Homo longus, racjo brevius... Dwa miliony by 
darował głupim starostom... 
Niecierpliwie 
Nuże... wie, ile naprawdę?... Chyba żartował sobie... 
ROHDICH 
nieśmiało 
303

Więc może milion...
KRÓL PRUSKI 
Grubiańsko 
On jest tuman z jego milionami!... 330 tysięcy! sakumpak! 
Rozgłośnie 
330 tysięcy za domeny co rocznie dają czterykroć... hihihi... Rozumie?... Rocznie!... A resztę, 
wielką resztę królewsko polskich starostw skonfiskowało egzemplaricznie prezydium kwi-
dzyńskiej kamery... bez pardonu... Z tego ze dwadzieścia za odmówienie obediencji, niby, 
hihihi... Bo kiedy taki Kayserlink Luter nie składa, to i my nie składajmy!... hihihi... I nie zło-
żyli... kilku Hebrajczyków jeszcze Kayserlinkowi pomagało w tych operacjones i interes się 
udał... Ale Pan Bóg szelmie przebaczy, bo to dla Króla Prusskiego robił!... Pensję wielką za to 
bierze. 
Surowiej 
No... gotowe... List mu oddać... szubienicę pokazać... Jego plan kolonizacionis przepatruje 
teraz generalne direktorium i kwit!... Podziękowanie za order akceptuję... owszem... 
ROHDICH 
chowając list do teki pod pachę 
Wszystko ściśle według najwyższego rozkazu... 
KRÓL PRUSKI 
przebierając już w innych papierach wyjmuje z nich jeden 
Kupcowi Meyer czy też Müller loco Graudenz... na jego interrogację, jakowych to świętych 
patrones Sarmaciae konterfekta ma drukować... 
Patrzy w papier 
...tak, Meyer... z Graudenz... odpowiedzieć detaliter: że król, wywiedziawszy się skrupulose, 
radzi mu... 
Wyciąga z pugilaresu karteczkę i czyta 
...drukować dla owych Irokezów: Sanctus Stanislaus, Sanctus Cashnirus, Sanctus Bartolomeus 
etc... 
Wręcza Rohdichowi karteczkę i list z biurka 
304

Tu są wszyscy... Sancta Kinga... o... 
Wesoło 
Niech doda jeszcze: Sanctus Fredericus, Sanctus Jozefus i Sancta Catherina virgo immaculata... 
hihihi... 
Śmieją się obaj rozgłośnie 
ROHDICH 
Haha... Virgo immaculata... haha... 
KRÓL PRUSKI 
Hihi. Co?... I niech mu tam napiszą z kancellarii, że król życzy powodzenia jego etablissmentowi... 
Officinae... Niech tysiącami drukuje konterfekta sanctorum... Nam pierwsze 
próbki niech przyśle... czy ładne?... A kiedy już każdy Polonus będzie miał w swojej ksią-
żeczce do nabożeństwa patrones ex officina Borussica , to i nam to wszystkim pomoże w introitus 
do nieba, hihihi... Hę?... 
ROHDICH 
śmiejącsię 
Haha... Oczywiście... oczywiście! Byle mieli w książeczkach prusskie obrazki. 
Chowa do teki oba skrypty 
KRÓL PRUSKI 
Poważniejąc 
Ale a propos Rohdich... W materii onychże książeczek... Dobrze, żeśmy sobie przypomnieli. 
Jak rzeczy stoją z żołnierskimi paternostrami w dwóch językach?... Do tych czasów jeszcze 
na oczy takowych nie widziałem... 
ROHDICH 
bąkając w zakłopotaniu 
Istotnie... nieco to... opóźnia się... choć... 
KRÓL PRUSKI 
ręką plusnąwszy o papiery 
305

To jest negligeance nie do darowania... Rohdich na jutro obstaluje tu generał-komendanta von 
Ramin. Dam ja mu paternoster na Gabinetowej Radzie... 
Wstajepowoli i zrzuca z kolan szal 
Paternostry dla żołnierzy z paskudnego polskiego pochodzenia muszą być drukowane dubeltowo... 
Tak się owa trzoda najprędzej wyuczy mówić po ludzku... Hę?... Czemu się z tym 
zwleka? To niepojęte... To bezwstydne!... 
ROHDICH 
O ile mojej wiadomości doszło, to paternostry te kończą się już drukować... Właśnie... 
KRÓL PRUSKI 
niecierpliwie 
Co właśnie?... Jak kończą?... Od dwóch miesięcy słyszę już o tym, że się kończą... To jest 
bagatellizowanie! To kompromitacja!... Ładnego się wstydu najadłem wczoraj przez takową 
opieszałość sztabowców z generalnej komendy... Ładnego wstydu. 
Wychodzi zza biurka, laskę wziąwszy 
Ten galant Biskup z Heilsberga oznajmił mi z dumą, jako że egzistują całe bataliony, w których 
gimajni prócz komendy ani jednego słowa nie rozumieją po prussku... 
Głośniej 
ani jednego słowa!... Czy to możliwe Rohdich?.,, Gdzie tak jest?... Co on wie o tym?... hę?... 
Stanął przy Rohdichu i za klapę munduru go trzyma 
ROHDICH 
W kawallerii możliwe... O tak... wiem o tym, w garnizonach na prowincji. W Poczdamie nie 
ma ani jednego szwadronu takowego... Mogę zapewnić Waszą Królewską Wysokość... 
KRÓL PRUSKI 
puszczając klapę munduru, zmierza do biurka 
W każdym razie ja tu mam przygotowane dyspozycje dla pana von Ramin... 
Wręcza papier Rohdichowi 
306

Żołnierz naszego garnizonu nie umiejący expedite pięknego języka Teutonów nie może re-
flektować na żadne urlopy do domu, do rodziny, na święta... Co?... hę?... aż póki się nie nauczy... 
prawda?... Z czasem to rozszerzymy sobie na wszystkie garnizony! 
ROHDICH 
Ani słowa... Bardzo słusznie... Nie ma inszego sposobu... Przykre w tym tylko, że na to dopiero 
polski biskup specjalną uwagę zwrócił... Prosty blamaż... 
Chowa papier w tekę 
KRÓL PRUSKI 
wraca do swego fotelu z powrotem 
A prosty blamaż... Dobrze to zaobserwował... Ale temu się zaradzi... Pollaków z wojska prusskiego 
nie trzeba rugować, broń Boże... 
Siada w fotelu 
...ale ich trzeba akkomodować, a potem konsumować... Zrozumiał? konsumować! nie rugo-
wać! 
Przerzucając w papierach 
Hę?... Zdaje się, że już wszystko mamy zreferowane... Prosty blamaż... Aż pan Ultramontanicki 
musiał się pochwalić, że całe bataliony szwargoczą po pollsku... 
Dojrzał w papierach wielką kopertę zapieczętowaną 
Aha!... 
Wskazując kopertę Rohdichowi 
A jeszcze to! Do oddania z powrotem w ręce prezidenta tajnej policji. Pan Philippi wyekspediuje 
to przez pocztę na nowo, podług adresu... 
Potrząsając kopertą znacząco, wręcza ją Rohdichowi 
Oj, ciekawe w tym były nowiny mój generale... ciekawe... Hoho. 
Jeszcze z biurka listy bierze 
A te dwie epistele to właśnie do Krasickich... Strycki niech odniesie... 
ROHDICH 
Natychmiast... I to panu Philippi natychmiast... 
307

Chowa listy do teki 
KRÓL PRUSKI 
Monsiniore Ariecchinno jeszcze śpi?... Zapewne niedawno się rozbudził?... A ja bym już 
owoców zjadł na drugie śniadanie... hę?... Dziewiąta dochodzi... 
ROHDICH 
idąc wraz ku drzwiom z lewej 
W tej chwili będą... Co do Krasickiego to melduję pokornie, że śpi jeszcze... 
Stanął przy drzwiach, otworzył je wołając
Strycki! frukta ..
.
KRÓL PRUSKI
Zdumiony 
Co, jeszcze śpi?... Nie było dziś przed jego oknami capstrzyku?... 
Przed drzwiami stał już kammerhuzarz tacą, na której dwa talerze pełne owoców i filiżanka 
z wodą. Teraz tupiąc miarowo wnositacę istawia na biurku 
ROHDICH 
zamykając drzwi za huzarem 
Był jak i zwykle... ale po capstrzyku na nowo zasnął sobie pan von Ermland... 
Wraca do biurka 
Albowiem wszyscy oni dopiero aż za dnia spać się pokładli... 
Usuwa papiery na biurku przed tacą 
KRÓL PRUSKI 
zdziwiony niechętnie 
Za dnia?... spać się pokładli... Jacy wszyscy oni?... A to co za porządek... Jubilowali?... 
Surowo 
Może pili nawet?... Tego by jeszcze brakowało... 
308

Kammerhuzar Strycki ułożywszy talerze na biurku zawraca z tacą ku drzwiom i wychodzi.
Król zabiera się łapczywie do owoców 
ROHDICH 
O nie... To nie! bynajmniej... Właśnie chciałem o tym już przed trzema godzinami rapporto-
wać, aleć na śmiałości mi zbyło. Wasza Królewska Wysokość tak się od razu raczył zabrać do 
aktów, że po prostu nie chciałem tym zaprzątać głowy... 
KRÓL PRUSKI 
jedząc łakomie 
No... no... co tam?... Hę?... 
ROHDICH 
Mieliśmy tu dziś w nocy niemiły casus fatalis... Tak Ta mamselle, jedna z tych mamsell... 
KRÓL PRUSKI 
Z jakich mamsell?... Skąd tu w Sans-Souci mamselle? Co za casus? Pomywaczka powiła w 
krzakach... hę?... 
ROHDICH 
E, nie pomywaczka... Jedna z tych dwojga ładnych dzierlatek... ta kasłąca... chorowita, rzuciła 
się w nocy w Bornsztedzkie jeziorko... 
KRÓL PRUSKI 
je dalejwcale nie zaciekawiony 
Dzierlatka? W Bornsztedzkie jeziorko?... Proszę mówić co za dzierlatka? 
Je dalej 
ROHDICH 
Ta wyższa z Gockowskiego córek... 
KRÓL PRUSKI 
przerwał jedzenie, zdziwiony i niedowierzający, pochylił się w głąb fotela 
Co? Gockowskiego córka... Aha... Ta wyższa? Utonęła?... Utopiła się?... 
309

ROHDICH 
To nie... Wyratowano ją... Patrouille... 
KRÓL PRUSKI 
A więc wyratowana! 
Bierze się znów do jedzenia 
Bardzo to pięknie... Szczęście... 
ROHDICH 
Tak... Wyratowana... Patrouille stróżująca w parku spostrzegła w świetle miesiączka panienkę 
rzucającą się w wodę. I natychmiast wyciągnęła ją z toni, może i wbrew jej woli... Ocalało 
młode życie dla świata... 
KRÓL PRUSKI 
Więc ocalona jednym słowem... Tak trzeba było zaraz mówić... Ale się wykąpała jak Undina 
w blaskach miesiączka... Bardzo romansowo... To ta będzie, zda mi się, co sobie małego Zietena 
obrała... Tak demonstruje przede mną gorącość swoich affektów... hihihi... Oczywiście 
pewna, że ją patrouille wyciągnie, hihi... za koafiurę. 
ROHDICH 
Niebezpieczne tylko to, że podobno u demoiselli od dawna suchoty piersiom grożące... Teraz 
jeszcze ta kąpiel zimna... Ona kasłąca... 
Tkliwie 
biedactwo... 
KRÓL PRUSKI 
Kpiąco 
Nic jej nie będzie... Niech się Rohdich nie frassuje... Młode głupiutkie cielątko... Wyjdzie z 
tego... Maj!... Skończy się na febrze tercjannie i tyle... A za to mały Zieten wyperswaduje 
sobie do reszty niefortunny mariaż... 
Przerzucając w papierach 
Von Bismark nie przyjechał? 
310 

ROHDICH 
Zasygnowany na jedenastą i pół. 
KRÓL PRUSKI 
Von Hertzberg? 
ROHDICH 
Czeka w korridorze. 
Wskazuje na lewo 
KRÓL PRUSKI 
O to dobrze... 
Zamyślił się 
I kiedyż ta... ta córka Gockowskiego swój wodnisty spektakl zaaranżowała... Hę?... 
ROHDICH 
Tak... koło północy mniej więcej... 
KRÓL PRUSKI 
z grymasem niesmaku 
O to niemiła noc... Bisza sobie zdechła... A ja wchodząc tu, nawet tego nie spostrzegłem, 
mniemałem ją śpiącą... Panna się topiła... Prince royal de Prusse niżli spać poszedł kłócić się 
ze mną chciał, aż go wyprosiłem za drzwi najłaskawiej... oj... 
Plasnął ręką o stół aż talerze zadźwięczały 
Każę ewakuować całe Sans-Souci, jak będą mi się tu awanturowali... Co to wszystko znaczy 
do kroć sto tysięcy satanas!... 
ROHDICH 
łagodząco 
Prosty zbieg okolicznościów... Bisza staruszka! jak na charcicę i tak długo żyła... Do demoiselli 
Gockowsky zaraz się leibmedyka obudziło... zapisał miksturę... do rana nad nią czuwali, 
majaczyła... koło szóstej zasnęła... I biedny monsiniore Krasicki spać się nie mógł położyć... 
czuwał... drzemiąc... na fotelu... 
311

KRÓL PRUSKI
z niechęcią
Dobrze już, dobrze... Wiem wszystko. Ja nie mam czasu zaprzątać sobie tym głowy! Dość 
tych polskich komerażów pod dachem... Proszę... Tu jeszcze jedno. 
Sięga rękąpo papier na biurku 
Ma tu mały Zieten konsolację... Król musi być jak lanca Achillesa, sam rany zadaje, ale i sam 
winien je leczyć natychmiast... 
Wręcza papier Rohdichowi 
Niech w kancellarii komendy gwardii wygotują patent lejtnancki dla Krystiana von Zieten... I 
natychmiast niech mu wybiorą dopasowany najpiękniejszy mondur. Zostaje przeniesiony do 
gwardii za specjalnym reskryptem... 
ROHDICH 
Natychmiast... .Wedle rozkazu... A to szczęśliwy chłopak... 
Odbiera papier 
Sam mu chętnie takową nowinę oznajmię. 
KRÓL PRUSKI 
I owszem. Niech sam idzie... Nowego lejtnanta gwardyjskiego oczekuję tu za pół godziny... 
Wstaje 
ROHDICH 
Wedle rozkazu... Mogę odejść zatem? 
KRÓL PRUSKI 
Książę Następca Tronu gdzie? 
ROHDICH 
Do usług Waszej Królewskiej Wysokości, je śniadanie w stołowej sali z generałem Zietenem... 
312

KRÓL PRUSKI 
Dobrze... Więc może odejść, zatem... 
Rohdich skłoniwszy głowę zmierza ku drzwiom 
KRÓL PRUSKI 
Aha... I poprosi Rohdich, by Jego Książęca Wysokość nie odjeżdżał do Berlina przed zobaczeniem 
się ze mną... 
ROHDICH 
już omal przy drzwiach 
Wedle rozkazu... 
KRÓL PRUSKI 
szybko zmierzając ku niemu 
Aha... i jeszcze jedno... tak, boję się, żebym tego potem nie zapomniał... tak... 
Stanął tuż przy drzwiach i kładzie rękę na ramieniu Rohdicha, jakby trochę w ambarasie 
W tych dniach, uważa Rohdich... najbliższych odjeżdżać od nas będzie ten Epikurejus... ten 
Minet, jak go madame Geoffrin nazwała... pan Krasicki von Heilsberg. 
ROHDICH 
kiwnął głową 
Rozumiem... Był już całe dwa tygodnie... 
KRÓL PRUSKI 
Przeszło... przeszło... To na rogatkach muszą zrewidować jego karoce... Niby że nie wiedzą 
kontrolery akcyzy kto zacz! I niech poodbierają paczki z cebulkami hiacentowymi od biskupowego 
domestika... Tu już jedną paczkę Strycki skonfiskował, zza pieca... no, temu konfederatowi 
w chińskiej spódnicy... On się zaprzyjaźnił z oberogrodnikiem... na spółkę okradali 
mnie z hiacentowych cebulek... A to się nie godzi... Oberogrodnika wyrzucimy, wlepiwszy 
mu 50 fuchtli... Wie, o którym domeatiku mówię?... 
ROHDICH 
Ależ wiem... Ten od Biskupa... ma taki mokujący cyferblat!... Ośmielił się tu w pałacu kurzyć 
Virginię. 
313

KRÓL PRUSKI
O to, to... Do tego doszło... Ja to znosiłem cierpliwie, bo stary Biskupa amicus, powiernik... 
totumfagas ... Tu ćmił sobie tobak zakazany w moim Sans-Souci całkiem sans facon. 
ROHDICH 
z indygnacją 
Tak, tak... widziałem i ja. Na takową zuchwałość tylko polski wieprz może sobie pozwolić... 
KRÓL PRUSKI 
Ja to tolerowałem... tolerowałem cierpliwie dla Biskupa. Ale teraz: zrewidowanie i konfiskata... 
Wesoło 
Jeżeli znajdą przy nim tobak Virginia, to do kryminału... Jeżeli nie, to trzy cebulki niech mu 
zwrócą jako souvenir... hihihi. 
Poważnie 
Tak... dość... może iść... Von Hertzberg tutaj do mnie. 
ROHDICH 
szurgnął nogami, otwiera drzwi i cytuje głośno w korytarz 
Ekscellencja von Hertzberg... Proszę... 
Król Pruski powolnym krokiem drepce z powrotem do biurka. Hertzberg już stojący pod 
drzwiami, pompatycznie wchodzi. W progu podaje rękę wychodzącemu von Rohdichowi. 
Hertzberg na twarzy to wielką ma powagę i majestat, to słodki, ujmujący uśmiech podchlebczego 
czołgacza. Za uchem dwa gęsie pióra, w ręku teka ministerska. W lansadach, niepewny 
dzisiejszych humorów zdąża za królem. Drzwi w głębi zamyka kammerhuzar 
KRÓL PRUSKI 
raczej przeczuwając go za sobą niż widząc 
Witam rzeczywistego, tajnego archiwalnego, kontuzyjnego radcę gabinetowego... 
HERTZBERG 
przybierając minę rozpogodzoną 
314

Moje najniższe submissje składam najuniżeniej u stóp Waszej Królewskiej Wysokości.
KRÓL PRUSKI 
zbliżając się do biurka 
Czy Ekscellencja jegomości wie już, że nam w nocy Bisza najdroższa zmarła?... 
Powoli stadaw fotelu 
Czy wie, jaki mnie cios dotknął?... 
HERTZBERG 
już znów minę swą przygnębiwszy, zbliża się do biurka 
Ach wiem! wiem Wasza Królewska Wysokość. Smutek pomyśleć doprawdy!... Takie miłe 
zwierzątko, mądre! Od wielu ludzi mądrzejsze, śmiałbym zaoppiniować... I to tak nagle?... 
Król Pruski usadowiwszy się wygodnie, szal na kolana zarzucił i rękę wyciągnął ku Hertzbergowi. 
Hertzberg pośpiesznie pochwycił rękę i całuje kilkakrotnie 
KRÓL PRUSKI 
pogładziwszy go dwa razy po ramieniu 
Oj, od wielu, od wielu!... Jak się miewa pan Hertzberg?... i to nie tylko ludzi, ale od wieluż 
ministrów dzisiejszego czasu mądrzejsza... 
Westchnął 
Druga tak ciężka strata przyjaciółki w tych czasach... Tę we Wiedniu przynajmniej olejami 
świętymi nasmarowali, hihihi... jak skrzypiącą karocę przed daleką drogą... Ale co nasza Naj-
droższa Siostra Maria Teresia... to nie nasza Bisza!... nie. Zdechła w nocy i tyle. 
HERTZBERG 
żałobnie 
Przestraszyło się może biedactwo grzmotów, burzy... 
KRÓL PRUSKI 
Ehe... pewnie... 
Odkłada laskę na biurko 
315

Dość, że myśmy sobie tak muzykowali wczoraj... fletrowersowali... a ona tu 
wskazuje na poduszkę 
zaczęła wyć, podobno kręcić się naokoło ogona... 
Oczy poczerwieniały mu od żalu 
i wreszcie... wyjąc zdechła nieboga... 
HERTZBERG 
również z głębokim smutkiem 
Tylko już jedna Arsinoe ze starej gwardii została... Ano trudno... Wiek ma swoje pra... 
Nagle poczuł, że się niestosownie wyrwał, skonfundowany przerywa, z nogi na nogę prze-
stępując 
KRÓL PRUSKI 
zerknąwszy na niego 
...ma swoje prawa... Niech dokończy, co zaczął... Tak jest... tylko jedna suczka Arsinoe z tych 
kreatur, które kocham... Ano trudno... I psom się może z czasem znudzić to wszystko... 
Patrząc przenikliwie na Hertzberga 
Ale i on coś dziwnie blado mi wygląda... o... bardzo kiepsko... Znowu hemmorroidy?... hę?... 
HERTZBERG 
nieco przepłoszony 
Do usług Waszej Królewskiej Wysokości... niestety trochę doskwierają... Tak, hemmorroidy... 
KRÓL PRUSKI 
Oj, te hemmorroidy! Te przeklęte hemmorroidy! Żeby też jeden z moich palladines nie cier-
piał na owe hemmorroidy! Ale gdzież tam! Wszyscy! Wszyscy! Jak się tu potem i dziwić, że 
oni mają przeważnie hemmorroidalne pomysły... hę?... 
HERTZBERG 
zkwaśnym uśmiechem, uniżenie 
316

Spełniamy wszyscy nasze powinności... wysilając nasze zdolności... w miarę zdatności, jak 
najsumienniej... 
Westchnął 
...by tylko dobro drogiego nam kraju i najdroższego domu panującego... 
KRÓL PRUSKI 
przerywa naśladując deklamacyjny sposób ministra 
...powinności... zdatności, drogiego, najdroższego, sumiennie, sumienniej, najsumienniej. 
Opryskliwie 
Takowa tirada psu do miski się nie zda... On mi tu zaraz deklamuje! rozpowiada, miny do 
mnie stroi jak metresa, głowę mi okadza madrigalami... 
Chwyciwszy laskę wskazuje nią na wprost biurka 
...a tam! in ultima Tula! na północy... daleko... już austriacka gwiazdka wschodzi na petersburskim 
firmamencie, aż miło patrzeć. 
Trzepnął laską w papiery na biurku 
Bardzo fatalne były ostatnie poczty z Sankt Petersburgu! nieznośne! Mnie z tego wątroba 
całkiem puchnie. Pan haemmorroidarius Hertzberg oczywiście nic a nic o niczym nie wie... 
HERTZBERG 
spokojnie, nawet tryumfująco 
Właśnie z tym co wiem, właśnie z tym co wiem i co bardzo ciekawego wiem ośmieliłem się 
prosić o zaszczycenie mych relacjów dłuższym posłuchaniem przed jutrzejszą Gabinetową 
Radą. Obszerny bowiem list szyfrowany otrzymałem od... 
KRÓL PRUSKI 
kpiąco przerywa mu 
...naszego rezydenta petersburskiego von Goertza... 
HERTZBERG 
znów spłoszony 
317

Tak jest... Od von Goertza. 
KRÓL PRUSKI 
Tak... I czym się też chwali... Nie ma się czym chwalić. Nic jemu ciekawego von Goertz nie 
zakomunikuje. Taki tępy kujonus jak von Goertz nie zdecyduje się nigdy na śmiałe opisanie 
nam całkowitej prawdy. On woli na szwank narazić futuram fortunam Pruss, jak nam ot 
wprost, szczerze zrelacjonować, że exemplo Jego Wysokość Książę Pruski summa summa-
rum zrobił na dworze petersburskim 
Głośniej 
wprost fatalny effectus!... Tak?... Hę?... 
Hertzberg niepomiernie zdumiony milczy 
KRÓL PRUSKI... 
Niech mówi... no!... Teraz ja interpeluję... proszę!... Silentium non est semper aureum... 
HERTZBERG 
Pierwszy to raz, przysięgam, pierwszy to raz spotykam się z tak wykrętnym prawdy doniesieniem... 
KRÓL PRUSKI 
już w irytacji 
Co się przysięga?... Co on tu się ma przysięgać? Przysięgają się ministres zawsze, kiedy sami 
prawdę wykręcają. Ich przysięgi warte są tyle, co przysięgi kochanków, ergo funta kłaków 
niewarte. Czemu on mi o tym nigdy szczerze nie relacjonował?... Czemu mi pan minister 
Status wprost nie delacjonował, ze tam sobie wyśmiewano półgłośno księcia prusskiego ga-
lantomię dla kałmuckich comtess... hę?... czemu?... że najjaśniejsza Imperatorowa raczyła 
wyrażać się o moim panu neveu z najwyższymi kpinami... hę?... 
HERTZBERG 
poważnie 
Nie uważałem za wskazane zaprzątać świętą nam głowę Waszej Królewskiej Wysokości 
plotkami z buduarów i antresoli... 
KRÓL PRUSKI 
gburowato 
318

Aha... Nie uważał za wskazane... Ale uważa za wskazane nie narażać sobie niczym Księcia 
Następcy Tronu... by i przy nim dożywotnia była synekura... Hihihi... A ja uważam za wskazane 
powiedzieć mu, że niektórzy z moich conseillerów mają pomadę w głowie... I Ekscellencji 
niektóre doctrinae politicae wydają się nam być jakoby w pomadzie ległymi... To on 
pracował kilka lat nad tym, żeby mnie pchać do kommedii z Osmanes?... Przez niego ta moja 
amicicja z Padyszachem! z półksiężycem, z Muzelmanami, z wezyrami, z haremem. Von 
Hertzberg winien. teraz zostać chefem janiczarów... 
Laską plasnął w papiery z irytacją 
On wie, że te konszachty z następcą Proroka rozdrażniły generalnie Najdroższą Siostrę Moją 
Messalinę? On wie, że Najjaśniejsza Cesarzowa cierpi przewlekle na zatwardziałą ideę greckiego 
Imperium ze stolcem nad Bosforem?... Że jej zwykłe rogi huzarskie już nie starczą?... 
Ze chce Złotego Rogu koniecznie!... On nic nie wie?... On jest jak nowo narodzone niewi-
niątko!... Hę?... czy to pana ministra inwencji ta doctrina: z Rossją i z Porta Ottomana contra 
Austriam?... Tak czy nie?... 
HERTZBERG 
całkiem skonfundowany 
W pewnej części moja... Tak jest... Atoli... 
KRÓL PRUSKI 
Co atoli?... Jakie atoli?... Zawsze jakieś atoli! Jego doctrina i kwit! Hemorroidalna doctrina... 
Ekscellencja ma już za to jakową gwiazdę turecką?... 
Hertzberg obrażony milczy 
KRÓL PRUSKI 
Hę?... Czy on już ma za te szacherki z dywanem sułtańskim jakową gwiazdę?... Z brylantami? 
Hę?... 
HERTZBERG 
sztywnie i poważnie 
Tak... Między innymi jestem kawalierem Orderu Słonia pierwszej klasy... 
KRÓL PRUSKI 
parsknął śmiechem 
Hihihi!... Słonia pierwszej klasy! Hihihi... Bardzo pięknie. Świetny order... On jest jakby 
stworzony na słonia pierwszej klasy... to jest pardon na kawaliera Słonia... Hihihi... 
319

Nagle poważnieje, wstaje
Żart na bok... No więc!... Wiedział von Hertzberg o fatalnym effektus, jaki sprawił Książę 
Prusski, czy nie?... 
HERTZBERG 
wymijająco 
Z żadnego poważnego źródła... Z poważnych źródeł wiem o formalnej furorze... 
KRÓL PRUSKI 
Bene... A czy on miał choć maleńkie wyobrażenie o obniżeniu temperatury w sympatiach Jej 
Cesarskiej Mości dla domu Brandenburg? 
HERTZBERG 
ośmielającsięznowu 
Nie tylko wyobrażenie miałem, ale również miałem zaszczyt kilkakrotnie na ten temat dysz-
kurować z Waszą Królewską Wysokością. Co się zaś tyczy doktrynów politycznych, to zawsze 
ośmielam się w ogóle poddawać Waszej Królewskiej Wysokości idee, o których mam 
przekonanie niezbite, że miały zaszczyt właściwie wyjść pierwiastkowo od Jego Królewskiej 
Wysokości... Ergo... 
KRÓL PRUSKI 
przenikliwie weń patrząc, ruszył się od biurka i podchodzi ku niemu 
Ehe... Proszę... Ergo?... 
HERTZBERG 
stanowczo 
Ergo o ile sobie przypominam i całe sistema nasze oparte na fundamentalnej prawdzie, że dla 
nas Wiedeń jest Kartaginą, quam ceterum censeo delendam esse... tak... całe to sistema sine 
qua non... nie jest mojej niedołężnej inwencji 
Kłaniając się nisko królowi 
aczkolwiek we mnie ma swego gorliwego sługę, admiratora, propagatora, promotora. 
KRÓL PRUSKI 
przedrzeźniając go 
320

Aktora, faktora, purgatora ... Kartaginę... sine qua non... Firlefancje!... Co on tu ośmiela się 
grozić jakiejś Kartaginie!... On wojny prowadzić nie będzie!... On niech nas nie pcha do zagmatwania 
wszystkich kwestiów. On potem piwa pić nie będzie jak nawarzy... Wojny to są 
emetiki! rozumie?... A emetikum nie zawsze potrzebne... Z takimi sztabowcami jak aktualni 
moi to można wypowiadać wojny liliputom, o... albo Republice Polskiej... Hę?... co najwy-
żej... Nie?... nie tak jest? 
HERTZBERG 
ramionami wzruszywszy 
Nie wiem... Nie leży to w zakresie moich kompetencjów Wasza Królewska Wysokość. W 
całym korpusie dyplomackim na kontinencie znany jestem jako nieprzejednany nieprzyjaciel 
orężnego załatwiania scyssjów między nacjami. O wszelkich... by najdrażliwszych differencjach 
mniemam, iż dadzą się rozwiązać zawsze manierą układów, konwencji, traktatów, obrotów 
rozumowych, piórem... na papierze... 
KRÓL PRUSKI 
klapnąwszy Hertzberga niegrzecznie po ramieniu 
A prawda! prawda, zapomniałem, że to on opata de Saint-Pierre adept zelozus!... Wyszło mi 
całkiem z głowy, że to on w spółce z bazgraczami Encyklopedii uważa militarium za bandy 
najemnych morderców!... wielkich wodzów za zbrodniarzowi... Tak? I pax perpetuum żeby 
nastał... tak? pax perpetuum mobile, hihihi... 
HERTZBERG 
To także nie mnie się tyczy Wasza Królewska Wysokość. Jako Prussak rodowity nie mogę 
być pozbawionym najgłębszej weneracji, czci, miłości i czułości dla najdroższej , nam armii 
prusskiej... Atoli przypomnieć też muszę, że lubo austriackiego dworu wróg nieprzejednany... 
nigdy... nigdy i niczym nie przyczyniłem się do zadrażnienia koniunktur naszych z Austrią... 
Z tym też zarzutem nie spotkałem się dotychczas jeszcze z żadnej strony. 
Skłonił się 
KRÓL PRUSKI 
niecierpliwie przerywając 
Dość już, dość... Nie ciekawym dziś jego confessji... Czy się przyczynił, czy nie przyczynił, 
to bagatella! Co tam! Niech słucha von Hertzberg lepiej mojego rapportu... Nie mam go 
Kpiąco 
z tak officiose źródeł jak relacje pana rezidenta z Petersburga, ale z lepszych... mniej przy-
stępnych... prywatnych... nawet pokątnych, hihihi... ale lepszych. 
321

HERTZBERG 
spuszczając wzrok ku ziemi 
Często te pokątne bywają najciekawsze... Wiem ja o tym, wiem... Jeżeli się je ma do dyspozycji, 
tak... 
KRÓL PRUSKI 
siadając na brzegu fotelu, na środku 
Ja miałem je do dyspozycji... wie von Hertzberg? Miałem... Otóż... 
Wskazujelaską na prawo 
im więcej my tam! tam na Północy tracimy rangę i grunt Pod nogami, tym dwór Apostolski z 
nimi w tkliwszych ambrassach. Opowiadają sobie takową rzecz... niech tylko obu uszami 
słucha pan minister... Że kiedy ze swojej wizyty miał już wyjeżdżać wiedeński cesarz... czy 
słyszy dobrze?... 
HERTZBERG 
Do usług, najdokładniej, Wasza Królewska Wysokość. 
KRÓL PRUSKI 
Bene... Ergo... Więc kiedy wybierał się już w drogę Najdroższy Józef, chcieli mu dawać prezenty... 
futra! perły! brillanty... Na to on miał odpowiedzieć, że kwittuje z brillantów cał-
kiem... bo najładniejszymi brillantami byłyby dlań tylko... tylko 
Głośno 
fortece śląskie! Glatz! Kosel! Schweidnitz! 
Zerwał sięz fotela oburzony 
Hę?... Czy słyszał kto kiedy coś podobnego!... Coś tak perfide!... W sześć miesięcy po wizycie 
księcia prusskiego w Sankt Petersburgu! Król Jerozolimski nie zawahał się do Jej Cesarskiej 
Mości! do mojej przyjaciółki! uczennicy! wielbicielki! aliantki, z takową pretensją się 
odezwać, z takimi chimerami wystąpić... Hę?... 
HERTZBERG 
Ech, Boże drogi! To są majaczenia! pia desideria! Długo by Jego Cesarska Mość musiał szu-
kać jubilerów do oprawiania naszych śląskich brillantów. 
322

KRÓL PRUSKI
Długo czy niedługo. Ale coś tak zuchwałego śmieć wypowiedzieć za mego życia! w głos! 
przy świadkach! O to jest symptoma. 
Zamyślony zaczyna chodzić tam i z powrotem po gabinecie 
W tym roku melonów mi już takoż nie przysłała... 
Ze smutkiem 
Dawniej zawsze od niej dostawałem dwa transporty rocznie... Tak byłbym teraz ciekawy, co 
ona Józefowi na to odpowiedziała. 
Staje przeciwko Hertzbergowi 
Ale o tym już ani słówka w liście do pana Dołgoruki... A ten Goertz!... ten niedołęga! ten 
kapcanus! ten kaleka Goertz!... żeby tak o tej odpowiedzi choć cokolwiek był się wywiedział! 
Ale nic! nic... ani słówka!... 
Zaczyna chodzić tam i z powrotem 
To już było przy wsiadaniu, przy kilkunastu osobach podobno, otwarcie!... Więc znaczy się 
oni całkowicie serio debatują nad możliwością powrotu Śląska do Austrii, Hertzberg! Czy on 
słyszał coś podobnego?... Hę?... 
HERTZBERG 
Prawdę mówiąc, mnie nie tak silną indygnacją przejęła ta, ta może jeno anegdota, bowiem 
byłem na nią zgoła... omal... przygotowanym. Dom austriacki utraty Śląska bynajmniej jeszcze 
nie przebolał Wasza Królewska Wysokość. Ja mam we Wiedniu źródełka wywiadowcze 
zorganizowane excellentnie... ze subiectów niejakich o nie zdeklarowanej professji... tak... 
Wiedeń to moja najspecyticzniejsza specialite... Tak... Nooo tam się o odzyskaniu Śląska 
mówi przy dinner, przy souper... otwarcie... Oczekuje się tylko nadarzonej szczęśliwie oko-
liczności, żeby. ją powszechną manierą idąc... za włosy przyciągnąć... 
KRÓL PRUSKI 
zamyślony smętnie 
więc to prawda... prawda?... Ale mnie wątroba puchnie po tej niespodziewanej nowinie... Ja 
myśli zebrać nie mogę!... Nadarzonej okoliczności... nadarzonej okoliczności... Nadarzona 
okoliczność to znaczy po prostu śmierć moja, a objęcie tronu 
z obrzydzeniem 
323

przez pewnego libertyna... metafizyka... Rosenkreucera...! Tak... Hę?... Niech Hertzberg nie 
ukrywa... proszę... 
Staje przed nim, prostuje się, głowę w tył podał 
Tak... Ale ja się trzymam jeszcze i trzymać będę! choćby Wiedniowi na złość... hihihi... Kłóci 
się tam co dzień Eskulapus Zimmermann z Parką Atropos o jej nożyce, ale do mnie ich jeszcze 
nie przytknęli!... nie... o... ja się nie dam tak łatwo... mnie praca przy życiu konserwuje!... 
Niech powie pan minister, co o tym myśli?... o moim zdrowiu... co... hę?... 
HERTZBERG 
z rozlewną serdecznością 
Ja myślę, że Bóg najłaskawszy utrzyma nam Waszą Królewską Wysokość drugie 40 lat przy 
sterze nawy prusskiej... Ja myślę, że arcydom austriacki ze swoich marzeń febrycznych bę-
dzie musiał abdykować. I ja myślę, że na pożarcie pewnemu młodemu suwerynowi trzeba 
będzie rzucić Bawarię aż po Izarę z salinami Reinohenhallu... I ja myślę, że Galicję trzeba 
będzie odebrać arcydomowi i oddać Republice... I ja myślę, że my weźmiemy za to... 
KRÓL PRUSKI 
rozpogadzając się podchodzi doń szybko 
...Poznań! Płock, Kalisz i Gdańsk, Gdańsk, Gdańsk! Tak? Ach stara jego piosenka, aleć zawsze 
miło się jej słucha. 
Siada na fotelu, oparłszy obie dłonie na lasce 
Tak... Gdańsk... Płock... Kalisz... Poznań... Chciałbym, żeby to za mego życia jeszcze się sta-
ło... Wypełniłyby się reveries lat młodzieńczych... chłopięcych... O mój Hertzberg! mój Hertzberg! 
jak ci adwersarze moi mnie nie znają! zapoznają! Oni myślą, że ja młodzieńcem będą-
cy tyłkom na flecie dmuchał... tańczył... Anitimakiavella bazgrał, baraszkował... do księżyca 
wzdychał!... Ani nie przypuszczają, że jam jeszcze w Kistryniu więźniem ojca będący, pilnie 
rysował sobie godzinami takowe mapki z imaginacji, mapki, na których zawsze te polskie 
prowincje annektowałem bez pardonu... piórem... młody marzyciel... 
z lubością 
Płock, Kalisz, Poznań... Ach, żeby to jeszcze za żyda mego!... Ale bez wielkich awantur!... i 
nie w zimie... ot krótko!... w miesiąc! 
Laską po mapie wodzi 
Raz! Dwa! Trzy! To się nam przecież należy... hę?... 
324 

HERTZBERG 
stanowczo 
Jak amen w pacierzu, bez dyskussji! Nie mozoląc się zbytnio można wywieść prawa Śląska 
do tych dwóch prowincjów. Dałoby się nawet z motywów usprawiedliwiających takowy zabór 
bardzo misternie skoncypować axpoae!... o tak... Byle to wszystko bez wojny!... bez 
kampamentów! bez tego krwi rozlewu nieszczęsnego!... 
KRÓL PRUSKI 
udobruchany, podochocony 
Więc dałoby się?... dało!... proszę... Niech no Hertzberg sobie siądzie... może zmęczony?... 
Wskazuje na miejsce przybiurku 
O tam!... niech się nie żenuje... proszę... 
HERTZBERG 
ujęty, uszczęśliwiony 
Nie mam dość słów doprawdy... dziękuje... niecom i zmęczony. 
Siada na brzeżku fotelu skromnie 
Ergo... powtarzam: expose co do prowincjów Poznania, Płocka, Kalisza, etc... byłoby z 
punktu justycji dziejowych nie do zbicia... 
KRÓL PRUSKI 
Mówił mi to już miesiąc temu... Wierzę... wierzę. Ja sam wiem, że bez wojny lepiej!... wygodniej!... 
Ja się tak nie kwapiłbym teraz do wojen. Nie ma wodzów, nie ma ludzi z głowami! 
Jest armia, ale bez talentów. Niechżeż będzie pokojowo, negocjacjami! byle było!... Wszyscy 
to mówią... niezbędne nam nowe rynki! nowe terreny! nowe kundmany dla naszych panów 
fabrikantów! Byle było! Ergo widzi teraz! ten Śląsk daje nam właśnie w ręce tituły prawa do 
pretendowania o te wioski, terreny i rynki... o... a te Wiedeńczyk! ośmielają się właśnie o 
dawno strawionym Śląsku przebąkiwać larifari... Niechżeż teraz powiedzą, kto chce zrywać 
ekwilibrium Europy! kto do awantiur zmierza, kto myśli o nowych anneksjach jak nie Apostolski 
Cesarz. Jego ambicja wysusza! rujnuje! 
Wstał 
Jeżeli on się nie ożeni w tych czasach, jeżeli żona go na pasek nie weźmie, to Jego Mość 
Wiedeński doprowadzi do obmierzłego galimatiasu w pępku Europy... O... aż pomyśleć przykro... 
Hę? 
325

HERTZBERG 
wstał i stanął przed biurkiem 
KRÓL PRUSKI 
machnał laską 
Ale po co ja sobie mam tym wszystkim wątrobę drapać... prawda?... No, niech lepiej Hertzberg 
opowie co miłego o tym swoim expose co do Wielkopolski... O! z niego jest filut! 
Podszedł do Hertzberga 
Hohoho... pfifficus ... On by nasze pretensje i do Krimu wywieść potrafił... hihihi... 
Pogładził Hertzberga po ramieniu 
Prawda... Hę?... 
HERTZBERG 
poważnie 
O, co to, to nie!... Wasza Królewska Wysokość raczy sobie żartować najmiłościwiej... Pretensje 
nasze jako prawnych possesorów Śląska do wielkopolskich prowincjów opierają się na 
stricte archiwalnych fundamentach... na argumentach studium dziejów utwierdzonych, naukowych... 
KRÓL PRUSKI 
śmiejącsię 
Naukowych! stwierdzonych? hihihi... Oj, filut z pana ministra Status! Pangloss! ale swoje 
funkcjones zna. Nie za darmo bierze salarium nie!... Hihihi... 
Oparł rękę na ramieniu Hertzberga 
Ale gdybyśmy tak pewnego poranku zechcieli Krim albo Rzym, hihihi... dałoby się o tym... 
takowe mixturum com positum... tego wyalembikować ... hę? pokompilować... no? 
HERTZBERG 
bardzo poważnie 
Nie... 
KRÓL PRUSKI 
Wesoło 
326

Ech... no! niech pomyśli! 
HERTZBERG 
Wasza Królewska Wysokość raczy najmiłościwiej... dość niestety często... negliżująco wyra-
żać się o kunszcie praw dziejowych... A jest to, powtarzam z przekonania, najpoważniejszy 
aktualnie motor układów między nacjami, powszechnej ludów istności, sprawiedliwego ukła-
du stosunków... 
KRÓL PRUSKI 
odstępując od Hertzberga kilka kroków 
O,już się zaczyna... już... motor... faktor... istności... już cieńkowania! balanse... mnie to nic 
nie obchodzi... Mnie to obchodzi, jak on by pokojowymi negocjacjami, z piórem przystąpił do 
tych nowych okupacjów... o... 
Wzgardliwie 
bo przecież istnieją tam jakieś pisane układy z Najjaśniejszą Republiką... gwarantujące tam 
coś... tegoś... To jak z nimi? co? tak per non sunt, hihihi... 
HERTZBERG 
Układy?... Tak, zapewne, istnieją. Atoli według akceptowanej przez nas doktryny politycznej 
wszelkie układy pisane wiążą tak długo, jak długo trwają kondycje, w których układy owe 
zawarte były... Wszak tak? Ergo... 
KRÓL PRUSKI 
kpiąco 
Ergo?... Wedle tej doktriny, hihihi... 
HERTZBERG 
Ergo, walor układów niknie przy kondycjach zmienionych. Kondycje zaś się zmieniły albowiem... 
życie samo stale się zmienia... tak... proporcja sił się zmieniła... o!... Toć są chyba 
argumentacjones ex logica... 
KRÓL PRUSKI 
wesoło 
Każda argumentacjo jest ex logica... jeżeli ją można poprzeć bajonettami, hihihi... 
327 

HERTZBERG 
Poważnie 
Tak... zapewne... Ale ja staram się argumentować nawet bez reflektowania na protekcję bajonettów... 
Powtarzam więc... Według moich kombinacjów właśnie tu dałoby się spokojnie... 
negocjacjami... przywrócić Prussom ich może nie rdzenne, atoli w każdym razie pokrewne 
territoria nominowane false: Wielkopolską... 
KRÓL PRUSKI 
Tak... tak... dałoby się... Ale na przekonanie panów senatores o rzetelności takowej anneksji 
trzeba by deklarować krociowy bakszysz! Z milion talarów! hę?... 
HERTZBERG 
E nie... Tyle nie sądzę... Kto wie, czy nawet nie trzeba by brać się do tej entrepryzy całkiem 
inaczej... Właśnie też chciałem dziś sprezentować Waszej Królewskiej Wysokości... zarys... 
tak jest, zarys pewnej... metody nowej... pewnego że tak powiem... 
KRÓL PRUSKI 
siadł na rogu biurka, oparłszy się na lasce 
Co za zarys?... co za metody nowej?... Co on mi tu tumani o nowej metodzie... Niech on tylko 
starymi metodami swoimi zgrabnie kręci, to będzie dobrze... hihihi... Nowe metody... 
HERTZBERG 
urażony 
Wasza Królewska Wysokość atoli pozwoli mi najmiłościwiej przedłożyć sobie tej metody 
lekki zarys... 
KRÓL PRUSKI 
siada na fotel 
Dobrze... owszem... 
Przedrzeźniając 
Ale niech ten jego lekki zarys będzie krótki zarys... Hihihi... Zarys!... 
HERTZBERG 
328

Otóż ten młody człowiek, Włoch, który miał szczęście zostać szambelanem Waszej Królewskiej 
Wysokości wczoraj wieczorem, towarzysząc mi do kwatery zwrócił trafnie moją uwagę 
na łatwość sposobu, w jakim dałoby się powołać do życia w Polsce frakcję, klub czy partię, 
będącą na każde nasze zawołanie... 
KRÓL PRUSKI 
Ehe... 
Zaczyna grzebać w papierach 
To pan Lucchesini powiedział? Ten koncypient literacki... Nie myślałem, że on się i tym zajmuje... 
Hoho! a po co tam jeszcze nową frakcję... hę?... 
HERTZBERG 
On się zajmuje sprawami publicznymi przygodnie, nie gruntownie... ot jako lubownik... 
diiettante... Zdaje mi się jednakowoż, że z tego Italiana będziemy kiedyś mieli pociechę... 
Orientuje się błyskawicznie we wszystkim... na premissach nikłych niezawodne konstruuje 
konkluzje... Ergo, ten markiz Lucchesini, jedynie tylko z dyszkurów z Biskupem Krasickim 
doszedł do bardzo roztropnego rezultatu w kombinacjach... że... że.., 
Przerwał rozmyślnie 
KRÓL PRUSKI 
równocześnie czytając coś 
Proszę... proszę... Ja słucham tego rezultatu o kombinacjach. Że?... 
HERTZBERG 
Że przy niniejszej dzikiej i rozpasanej procedurze Rossjanów w Polsce, szybko i jak po maśle 
poszłaby nam stworzenie sobie tam dużej partii przyjaznych popleczników ślepo ordynansów 
z Berlina słuchających!... partii sztychem swym przeciw Rossjanom zwróconej, takowych 
niejako organów... 
KRÓL PRUSKI 
Słucham... słucham. 
Czyta dalej w papierach 
HERTZBERG 
Byle im tylko patriotyczne nuty wykomponować, mówił ten młody adept dyplomacki... 
329

KRÓL PRUSKI 
Pan Lucchesini da Lucca?... Hoho... 
HERTZBERG 
Tak, pan Lucchesini... to cały Sejm będzie nam grał po prusaku synfonice, a capella... jak 
suffiety. 
KRÓL PRUSKI 
podnosząc twarz do Hertzberga 
Ehe... Bardzo ładnie... Ale... ale po co to wszystko?... hę... To jest ta jego nowa metoda?... hę? 
co w tym nowego?... Każdej chwili to wszystko mieć możemy bez żadnych zachodów... Wię-
cej dać naszym ajentom i Hebrajczykom złota do dysponowania, a panowie matadores i senatores 
uchwalą wszystko co zechcemy... Co?... On wie dobrze!... Nie ma takiego szelmostwa, 
którego by się grand--seigneur polski nie podjął za pieniądze, które potem garściami za 
okno będzie wyrzucał lub w 1'hombra przetraci... Tak czy nie? Hę?..; 
HERTZBERG 
Ależ tak... Ja wiem chyba o tym najdokładniej. Nawet nie tacy oni kosztowni... Rossjany 
drożsi znaczniej... Ostatnie zerwane sejmy nie kosztowały nas więcej nad pięć, sześć tysięcy 
każdy! A były i za dwa tysiące zrywane... 
Wesoło 
Pan Hoffman kupował przecież vota i veta za 10 beczek soli... hehehe... 
KRÓL PRUSKI 
Hihihi... 
Podniecony 
Za 10 beczek soli cała reforma w łeb brała!... Dziesięć beczek soli!... Za udaremnienie planów 
aukcji wojska, dziesięć beczek soli temu... 30 dukatów w zęby tamtemu... Hihi... Wojewodowie 
z Bożej łaski brali i sodalise Mariani brali... Ergo, mój Hertzberg!... mój Hertzberg!... Po 
co mnie tam formowanie jakiejś nowej frakcji... po co jakoweś partizanes, kiedy ja placet 
Sejmu czy Senatu mam tutaj 
głośno 
tutaj... o... 
Bije się ręką po kieszeniach od spodni 
330 

o...w kieszeni... Pan Lucchesini nie wypierzony adept jeszcze... nie poznał dokładnie pięknej 
fides polonica... A mammona wielka rzecz!... causa prima! causa finalis! Hihi... Nie należy 
nią szafować... 
HERTZBERG 
Ależ tak... tak... Właśnie dlatego atoli, że nie należy nią szafować, my... to jest ja... tak... 
ośmieliłbym się twierdzić, że można by właśnie może zerwać z dotychczasową manierą cią-
głego przekupywania... tak... i... 
KRÓL PRUSKI 
ręką machnąwszy 
I co wtedy... i co?... hę? 
HERTZBERG 
zapalając się 
I rozpocząć starania o zyskanie sobie moralnej... tego... approbaty na naszą taktykę... o praw-
dziwą przyjaźń... o poparcie duchowe... alians sentymentów... tak 
Gmatwa się nieco 
aby owi partizanes nasi czuli się w Berlinie jak w domu... w Waszej Królewskiej Wysokości 
widzieli swego... swego patrona... 
Urwał całkiem przepłoszony 
KRÓL PRUSKI 
powoli, drwiąco 
Patrona... alians sentymentów!... Prawdziwa przyjaźń?... Tak?... Aha! i jeszcze moralna 
approbata... hihihi... Hemorroidalne kazanie w całości... 
Wstaje, sprostował się i mówi surowo 
Ja żadnej harmonii sentymentów z nijaką partią Sarmatów nie pragnę... Harmonia z panami 
Pollakami to trzcinowa laska, na której opierając się, można ręce okaleczyć... Tu już jeden 
pan Jablonowski przyjeżdżał, próbując ze mną aliansu sentymentów... Znam ja tych fanfarones 
et elegantes... i jak najdalej chcę to mieć od siebie. Dwadzieścia lat temu był nawet jeden 
takowy magnatus z prośbą, żebym na ich tronie miłym sobie zasiadł... Hihihi... pan Piotr Sapieha... 
tak?... Także się Wybrał... na własną rękę... I nie on jeden, hihihi... 
331

HERTZBERG 
stropiony całkiem z nogi na nogę przestępuje 
Tak... ale to było zupełnie co innego kiedyś Najjaśniejszy Królu! Aktualnie zaś... 
KRÓL PRUSKI 
laską przecząco macha 
Nie, nie, nie! To to samo! Całkiem to samo!... Jak najdalej trzymać od siebie tych parazites! 
Mam teraz świeżo nową próbkę, jak zaraźliwie działa ich affektacjo i egzaltacjo... O tu w do-
mu... pod moim dachem... amouryczne afery! To nie jest naród serio, z którym by dało się coś 
spólnie zrobić... Jakże można z takowymi wchodzić w konszachty, jak ich w ogóle można 
szanować, kiedy ich się nikt nie boi!... nikt!... 
Dobitnie 
Dla Pollaków można mieć nawet kompassję panie ministrze Status... ale allianse należy sobie 
rezerwować dla innych... 
HERTZBERG 
skonfundowany, bąka 
Ależ... tak... Wiadoma rzecz... ja atoli... 
KRÓL PRUSKI 
Dość już... dość. A z makkaroni de Lucchesini jak widać statysty nie będzie, hihihi... 
Wzgardliwie 
co najwyżej litterateur, skrybent. 
Do drzwi z lewej słychać pukanie 
KRÓL PRUSKI 
usłyszawszy je, głośno 
Wejść! 
DoHertzberga 
Ekscellencja Hertzberg zbyt często eszoffuje się do czegoś... 
Von Rohdich wchodzi z arkusikiem papieru w ręce i zmierza wprost do króla 
332

KRÓL PRUSKI
Aha, menu obiadu! 
ROHDICH 
podchodząc 
Tak, do usług Waszej Królewskiej Wysokości. Menu na l czerwca... 
KRÓL PRUSKI. 
do Hertzberga 
...czymś, co się martwe całkiem porodziło... co mu wydaje się być bardzo prakticzne, nowe 
Odbiera menu od Rohdicha 
mądre... tak... a jest całkiem abstract, sferyczne, sentymentalne i stupide... 
Czyta kartkę 
Po prostu stupide... 
HERTZBERG 
zawstydzony 
Może... Zapewne... Wasza Królewska Wysokość... nie zawsze można... myślałem... Zresztą to 
nie moje kombinacje... To, przypominam, von Lucchesini... 
KRÓL PRUSKI 
czyta z kartki, ucieszył się 
A, jest węgorz w kapuście!... Deo omnipotento gloria ... Wreszcie doczekałem się... Bardzo 
pięknie... 
Oddaje kartkę Rohdichowi 
Ale żeby raz coś z grubszej dziczyzny to nigdy... Pól roku szynki z dzika doczekać się nie 
mogę... A ta obiecywana pieczeń z łosia... kiedyż?... 
ROHDICH 
Natychmiast zwrócę uwagę chefa. 
333

KRÓL PRUSKI 
ostrzej 
Proszę... Bardzo proszę, żeby o tej pieczeni z łosia pomyślano... Von Hertzberg je dziś obiad 
z nami. 
ROHDICH 
Wedle rozkazu Waszej Królewskiej Wysokości. 
Kłania się i odchodzi 
HERTZBERG 
kłaniając się nisko 
Będę miał zaszczyt, dziękuję... 
KRÓL PRUSKI 
ukłonił mu się przedrzeźniająco 
Ergo! A ja będę miał zaszczyt sprezentować mu teraz sprawę, dla której został głównie do 
Sans-Souci wezwany... 
Sztywnym krokiem zmierza do mapy Polski w centrum gabinetu 
HERTZBERG 
szybkopostępuje za królem uniżenie 
Jestem cały do najłaskawszych mandatów mego najdostojniejszego pana... 
KRÓL PRUSKI 
stając przy mapie wskazuje laską kolejno 
Widzi Hertzberg te lasy tutaj... o, tu koło klasztoru Oliwy dokoła... o, tu Gdańsk przeklęty!... 
noster futurus Gibraltarus , hihi... o, tu w górę, w górę koło Kolibek... o... aż po góry Donny! 
Ładna partia, hę? 
HERTZBERG 
nieco zdziwiony 
O ładna... Widzę... Tak... tak... Te rejony należące do kommuny gdańskiej... 
334

KRÓL PRUSKI 
Zirytowany 
Co należące? gdzie?... kiedy?... Nikt go o to nie interpelował jeszcze... Tu są dziki... jelenie... 
łosie. Tu szassowali Książę Pruski z panem Biskupem! z grafem wisielcem Kayserlinkiem... 
Wesoło 
o... Hallali!... Hallali!... Czych! paf! puf!... hihihi... Wie o tym?... 
HERTZBERG 
Tak... tak... Bardzo piękne rewiry... utrzymane to świetnie, bo w niemieckich rękach. Gdańska 
municypalność tym administruje. Chyba atoli dawno już musieli tam polować... Teraz zakazane... 
KRÓL PRUSKI 
znów zirytowany stuka laską w podłogą 
Ehe... dawno, dawno... Co jego to obchodzi, kiedy polowali. Hertzberg nie jest nad leśniczy-
mi, a on jest nad ministrami moimi jeszcze i... 
Pogroził laską, mrucząc 
jeszcze, ponieważ lepsza stara zołzowata szkapa, co kuleje, od nowej, której wad się jeszcze 
nie zna... Prawda?... 
HERTZBERG 
westchnąwszy mimo woli 
Tak... Prawda. 
KRÓL PRUSKI 
Więc jeżeli prawda, to... niech on teraz słucha uważnie... Ergo... ergo... Ja tam trochę pene-
trowałem w starych papierach... tak... 
Nieco zakłopotany 
Ergo, ja nabrałem absolutnego przekonania, że, że... ten las... ten las wielki, idący z lewej 
strony klasztoru w Oliwie... to on musiał należeć do klasztoru... hę?... 
Patrzy niepewnie na Hertzberga 
335

HERTZBEHG 
nieco złośliwie 
Nie. Najstanowczej nie należał Wasza Królewska Wysokość... Tu są wszystkie papiery w 
porządku... to niemiecki ład, nie polski bezrząd... Las ten należy i należał zawsze do gminy 
gdańskiej, bez najmniejszej wątpliwości... 
KRÓL PRUSKI 
w pasji laską stuknąwszy 
Cicho! Ten las należał do opactwa Oliwy i kwit. Umiał nam Ekscellencja wywieść prawa 
opactwa do nowego portu Wisły... tak... nawet bardzo fortunnie... bo to nam dorzuca trzykroć 
sto tysięcy talarów rocznie... to proszę... teraz niech wywiedzie obszernie prawa opactwa do 
tego głupiego gaju. 
Laską kółko zatoczył na mapie 
HERTZBERG 
schylając głowę pokornie 
Ubolewam nad tym bardzo Najjaśniejszy Królu, ale to jest rzecz nie do wykonania. Jeżeli 
nam rozchodzi się tu o pozory prawne 
Dobitnie 
a te mieć musimy, bo to należy do całości kształtu pruskiej systemy... tak... to takowych pozorów 
legitymnych w tym wypadku dostarczyć bym się escepcjonalnie podjąćsię mógł... Ergo... 
KRÓL PRUSKI 
porywczo w pasji 
Ergo... ergo on za darmo bierze pensję i culagi ... Ergo ja każę jego archiwum zapieczęto-
wać... Ergo, jego systema całe jest do czyszczenia zadków końskich, a on sam Jest lux a non 
lucendo ... o!... Niech powtórzy... 
Hertzberg namarszczony, czerwony, milczy; oczy aż przymknął ze złości 
KRÓL PRUSKI 
zacietrzewiając się 
Tak jest! Lux a non lucendo! Tak... Powtórzyć to proszę... Słucham! Ergo... 
336

HERTZBERG 
półschrypniętym głosem, poprawiając 
Lucus a non lucendo... 
KRÓL PRUSKI 
udobruchany, weselej 
A la bonheur! Niech będzie lucus... Więc sam nawet przyznaje... Hihihi! Ergo... 
Łagodniejąc nagle, odsapnął 
No, mój Hertzberg!... mój mądry, jedyny Richeliusie, gwiazdo mej starości! kolumno mego 
porządku! Tacitusie! Plutarchu!... Cyceronie!... 
prosząc 
no... jak tam będzie z tym gaikiem koło Oliwy... hę?... widzi pan minister gabinetowy... ten 
lasek by się nam bardzo przydał... 
Gładzi Hertzberga ręką po twarzy, po kamizeli 
...to jest mnie... Ojców Cistersów łatwiej by już było potem... jakoś... tego... ekspropriować , 
odkupić od nich... breve manu czy jak tam... 
Prawa ręką robi gest eskamatorski 
Ale to przecież musiało do nich należeć... kiedyś... może bardzo dawno... może jeszcze ante 
Christum datum... hę?... gdzieżby mogli patres szpacjerować na Agnus Dei jak nie po takiej 
puszczy... gdzie tyle pięknej zwierzyny... hihihi. To musiało do Cistersów należeć... jak dwa a 
dwa jest... tuzin... Oczywiście mój Plutarchus nie potrzebuje tych pretensji zbytnio precizjo-
wać... Precizjo jest na swoim miejscu tylko na manewrach, nie w takowych deductiones... 
ale... tak coś... omówić... Mundus vult decipiatur , to trudno!... Byle to nosiło signum Berliń-
skiej Akademii... 
Oburącz objął Hertzberga 
byle jej członek to po... pokompilował... No! więc? spreparuje nam Ewaldus Hertzbergus takowe 
memoriale akademialne... co do tego lasku... z logicznych argumentationes, hę?... no!.. 
Trzęsie nim 
flat spiritus?.. ubi... vult mundus decipiare... nol... Hertzbergus! ... 
337

HERTZBERG 
znów głowę opuszczając na żabot 
Niestety... Repetować mi tylko godzi, com tu oznajmił... Ja Wasza Królewska Wysokość bynajmniej 
nie upieram się przy konieczności prawowitych pretensjów w tych rzeczach! Wyro-
zumieć mnie proszę!... a tylko o prawowitych pretensjów kształty, formy, pozory... W tym 
wypadku zaś i tych by mi brakło... 
KRÓL PRUSKI 
aż wstrząsnął się ze złości, ale pohamował; grzecznie 
Eee... poszperać by tam pilniej po starych fascykulibus , toby się może i znalazło do zaczepienia 
coś... tak... tego owego... że Cisterses w ogóle zawsze w lesie kwaterowali... o... że te 
lasy się olim Oliwe zwały... no.. 
Bardzo czule, znów gładząc Hertzberga po twarzy 
Ja tak... widzi Hertzbergus... lubię łosinę jeść... a w tej puszczy są jeszcze łosie.. ja staruszek 
nad grobem... wnet sam będę prowizją robaków. 
Oczy mu się zaczerwieniły od rozczulenia 
Tyle mego, że czasem co skonsumuję smacznego... ciągle dieta i dieta... a to zdrowe... zdrowe!... 
sił dodaje... Mówił von Bismark, że stare Prussaki łosinę jadły... po sto lat egzystowali. 
całuje Hertzberga w twarz 
No!... Nuże!... Et tu Brutu centra me?... 
HERTZBERG 
w wielkimambarasie, ręce rozkłada, za głowę się chwyta, strzela z palców 
Ależ nie, nie, Wasza Królewska Wysokość... To się musi wynaleźć... taki rejon, gdzie są ło-
sie, my musimy nabyć w najkrótszym czasie!... to nie ma kwestii... Ale gdzie?... gdzie?... Mu-
szą być jeszcze w Wielkiejpolsce, bo tam są wielkie kompleksy lasów. 
Nagle uderza się dłonią wczoło, rozpromieniony 
Mam! mam! Ależ na Boga byłbym całkiem zapomniał... Przecież w charzykowskiej kniei 
są!... U nas... W onej partii lasów między Chojnicami, Człauchowem a Biskupnicą Wasza 
Królewska Wysokość... Nie dawniej jak przedwczoraj opowiadał mi o tym graf Kayserlink z 
Człauchowa! Nimrod!... O... tu są te lasy... 
Wskazuje dłonią na mapie 
338

Nawet naznaczone o... Tu są łosie... niedźwiedzie nawet... dziki!... 
KRÓL PRUSKI 
słuchał z twarzą coraz surowsza, teraz cedzi groźnie, laską akcentując 
Niech no Hertzberg nie usiłuje wycelować moją uwagę gdzie indziej! Proszę!... To mu się nie 
uda. Ja już mam dość tych jego fochów i kaprissów. On ma dzisiaj za ciasne sumienie jak na 
szerokie kwestiones, które tu poruszamy! Takie szkopuły niech on odstąpi ministrom bogatych 
goddamów, mylordów ... My na dorobku, Hertzberg, rozumie? na dorobku! Ten las za 
Gdańskiem należy do opactwa Oliwa. Ekscellencja zajmie się formulacją wywodu praw 
Przewielebnego Opata do tego lasu... A ja jego operatowi obiecuję dać bajonettową protek-
cję... hę?... 
Hertzberg milczy, patrząc na króla spokojnie 
KRÓL PRUSKI 
zbladł nieco 
Hę?... Ergo?... 
HERTZBERG 
ręce rozkładając 
Niestety... Nie będę w tym wypadku po raz pierwszy w możności zastosowania się do rozkazu 
Waszej Królewskiej Wysokości. To jest moja pryncypalna pozycja w sprawie. 
Kłania się nisko 
I moje verbum ultimatum. 
Chwila milczenia. Król Pruski podniósł głowę do góry raczej zdumiony; patrzy na Hertzberga 
mierząc go oczyma od stóp do głów. Po czym milcząc obchodzi go dokoła. Hertzberg 
zadowolony z siebie podnosi głowę do góry 
KRÓL PRUSKI 
powoli 
Jego ultimatum? Ehe... Jego pryncypalna pozicjo?... ho... ho...Do czego to dochodzi... Qualis 
mutatio rebus... Hihihi... jeżeli takowe szlafmyce in folio już stawiają swoje ultimata... Ho-
ho... O tempera! o mortes!... O Hertzberg! Ergo ultimatum?... 
339

HERTZBERG 
stanowczo 
Ultimatum Serenissime Rex. Gdyby było inaczej, straciłbym słusznie całkowitą estymę u 
Waszej Królewskiej Wysokości... 
Znacząco 
Monarcha mój miałby wonczas rację szydzić z moich studiów archiwalnych. Operat dostarczony 
Waszej Królewskiej Wysokości byłby znośny z punktu interesu krajowego, atoli był-
by... szelmostwem... tak, szelmostwem! Honor zaś jako też presticja prusskiego kameralisty w 
oczach Waszej Królewskiej Wysokości... 
KRÓL PRUSKI 
przerywając mu 
Tak... tak... dość! Już deklamuje Racyna... Honor... estyma... prawda... prestycja... 
Z krzykiem 
A nasze prawo konweniencji gdzie? Hę? Prawo frontem przed interesem i baczność! Jeżeli 
jest korzystnie postępować honorowo, to nie należy się nawet namyślać, owszem! ale jeżeli 
korzystniej dla kraju nawet prawo naginać! to należy abyśmy... 
szybko 
abyście... byli szelmami! Rozumie? 
Krzycząc 
...należy, abyście byli szelmami! bez foch! i bez ultimatów... 
Machnął laską z irytacją i szybko pomyka do swego biurka, gdzie sapiąc ze złościsiada i 
mruczy 
To peruka berlińska! Ultimata tu będzie stawiał poc element 
. 
Hertzberg założywszy po rzymsku rękę w kamizeli milczy z godnością. Król Pruski owija 
nogi pledem, bierze wisienki z talerza i je jedna za drugą. Hertzberg przestąpił z nogi na nogę. 
Milczą 
KRÓL PRUSKI 
po chwili, jedząc, innym tonem 
340

Gdzie jest ten... jego proponowany las?... Ta knieja... Ergo?... 
HERTZBERG 
ucieszony niepomiernie 
Ta charzikowska knieja?... Ten las prastary?... O, to znacznie bliżej nas... bliżej Berlina... 
Wskazuje na mapie, klęknął 
O, tu! W tej partii między Chojnicami a Człauchowem... o... aż do Brdy... Brahe tu... a tu do 
Szczycieńskiego jeziora... o... Prawdziwy starodrzew... Tu są dzikie wieprze w olbrzymiej 
ilości... Łosie en masse... 
KRÓL PRUSKI 
jedząc wiśnie rzucił jedną pestkę na Hertzberga, nawet na mapę 
Co dzikie wieprzce? Co mnie dzikie wieprze... Dość mam dokoła oswojonych... a on mi jeszcze 
o dzikich deklamuje... Ja potrzebuję drzewa opałowego w tamtych stronach, wie?... Tam, 
gdzie on pokazuje właśnie, dla nauczycieli wiejskich... Sto siedemdziesiąt szkółek my w tych 
Prussach założyli... elementares et secundares... Hallski dom podrzutków dostarczył nam ty-
leż sztuk baccalares ... Wie?... A każde takie indywiduum prócz 60 talarów i luterskiej Biblii 
ma dostawać w zimie drzewo na opał... iżby światło dla Pollaków szerząc sam żywcem nie 
zamarzł... Rozumie?... Ja dla nich lasu i drzewa potrzebuję!... rozumie? Czy jego capacitas w 
ogóle dziś functionuje Herr Hertzpinkel?... 
HERTZBERG 
pogodnie 
Do usług Wasza Królewska Wysokość, funkcjonuje nienagannie... Rozumiem i widzę, że oto 
właśnie doskonale się kombinuje to wszystko... I owi baccalares drzewo na opał mieć będą i 
kuchnia Waszej Królewskiej Mości dziczyzny w bród z tamtych rewirów... To jest w części 
małej grafa Kayserlinka, a magna pars w possessji tego bankerotta Gockowsky... Ergo... 
KRÓL PRUSKI 
pogodniejąc, wesoło 
Aha... Gockowskiego!... Ergo rzeczywiście! dobrze by to nam kwadrowało ... bo od tego bankerotta 
za lichy pieniądz to się weźmie... tak?... On teraz przyparty do muru ten Gockowsky... 
Ano dobrze... 
Biorąc arkusz papieru z biurka, usuwa talerz z wiśniami 
341

Dobrze! Tylko niech jeszcze Hertzberg definitywnie mi tu zadeklaruje... Więc z planikiem 
akkwirowania tego lasku należy się żegnać?... na zawsze?... A taki apetytny!... 
Zjadałakomie wisienki 
Wczoraj przed spaniem ze świecą go sobie oglądałem... W nocy mi się śnił! Ekscellencjo von 
Hertzberg!... mon bijou! nie oświeciłby go tak jeszcze jego patron Sanctus Biurocratus?... 
nie? To bez apellacji?... 
HERTZBERG 
Nie, Najjaśniejszy Monarcho... niestety nie... Takowe memoriały muszą być pod formowymi 
względami skoncypowane bez zarzutu... To się robi reflektując choćby na potomność... A tu 
pod formów nawet względem wszystko byłoby defekt... 
Szybko, jakby go jeszcze jedna myśl oświeciła 
Zresztą! prawdę rzekłszy zachodzi tu jeszcze jedna ratio! ultima! definitiva!... Uwzględniając, 
że te lasy własnością komunalną Gdańska, przypomnijmy sobie jeno 
Znacząco 
kto to przyjął gwarancje nietykalności Gdańska i jego posiadłości!... czyjej to przyjaźni conto 
zysku sto razy więcej warte od wszystkich lasów, puszcz, gajów całych Pruss Polskich, pardon... 
Pruss Zachodnich... 
KRÓL PRUSKI 
plusnąwszy dłonią wstół 
Rzekłeś, panie ministrze! Zwyciężył mnie von Hertzberg na całej linii. Przekonał bezwarunkowo. 
Ja przyjaźni dla mnie Sankt; Petersburga z nikim, z nikim dzielić nie myślę! Ergo! 
Precz z reveriami... I nie mówmy już o tym. 
Grożąc mu arkuszem papieru 
Atoli... gdyby on raz tu jeszcze stawił mi jakoweś ultimata, to ja zmuszony będą postawić 
ogiera Caligulę na jego miejsce jako mojego ministra Status!... I wszelkie pryncypalne pozicje 
wypraszam sobie także... A o formowych względach niech mi tu także nie wyplata... 
Przedrzeźniając 
Pod formowymi względami. Jakie to on miał formowe względy exemplo, kiedy się dołą-
czało do Pruss majątki pani Skórzewsky?... hę?... Chyba wzgląd na piękną foremność pani 
generałowej!... Oj!... 
Bardzo łaskawie 
342

Może wisienek Ekscellencja pozwoli! zmęczył się ze mną... niech się posili. 
Podaje Hertzbergowi talerzyk z resztką wisienek 
HERTZBERG 
Odbierając talerzyk z rąk króla, wzruszony i wesoły 
O, tysiąc wdzięczności Waszej Królewskiej Wysokości... Tyle łaski doprawdy... Zjem z 
ochotą... W kwestii majątków pani Skórzewskiej to preteksty anneksjów znaszliśmy w tym, 
że za lisierę Noteci wciągnięto i to, co Noteć wiosną szeroko zalewała... hahaha... Ergo na 
tym fundamencie legalnym przesunęło się słupki graniczne aż do Łabiszyna... na Kujawy... 
o... 
KRÓL PRUSKI Aha... aha... tak.i. Pamiętam, hehe... 
HERTZBERG 
Co do tego zaś lasku pod Gdańskiem ani cienia nawet pretekstu znaleźć by nie można... ni 
na jakieś nie istniejące dokumenty coś zwalić... bowiem wszystkie dokumenta niemieckie... w 
prusskim porządku... 
KRÓL PRUSKI 
już znowu w papierachzagrzebany 
Niemieckie!... tak... Atoli chyba dobrze wyszła pani Diotima z Hammelgasse na tych prze-
suniętych słupkach?... 
Hę?... 
HERTZBERG 
Czy dobrze? Wasza Królewska Wysokość! Zbyt skromnie to powiedziane! świetnie. Nie tai 
tego bynajmniej, ale wychwala nasz regime, gdzie może... I pani Kossakowska to samo. A 
chłopski rodzaj w ich włościach dość się dzisiejszym szczęścia stanem nasycić nie może... 
Teraz już jedzą, mieszkają, na choroby się leczą, w koszulach chodzą, trzy dni tylko na dwory 
pańskie pracują, czytać się uczą! ba, kąpią się nawet!... 
Je wisienki 
KRÓL PRUSKI Śmiejącsię 
Kąpią się nawet! Hihihi... Tak... tak, kąpią! kąpią! Dawniej i kąpać się nie wolno było, 
nie!... hihihi... plebanes et clerici nie pozwalali, żeby na aspekt wymytych członków cielesne 
libidines w ludzie nie wzrastały... Hihihi... Remoinstrowano mi na jednej dorocznej ekskursji, 
w Motlau,starca Irokeza, co nie kąpiąc się stu lat dożył, hihi! I miał pięciu synów, co się 
też nie kąpali, hihihi. I 23 wnuków... 
HERTZBERG 
Także nie kąpanych... Hahaha!... To coś niesłychanego... No, ale teraz to tam wszystko zreformowane 
w Prusach... I przyrost ludności nad wszelkie spodziewane znacznie się poprawił. 
I stan zdrowia u ludu! Wszystko we florze! w wielkim florze! 
KRÓL PRUSKI 
wesołozacierając ręce wstał i znów chodzi głębią tam i z powrotem 
A widzi pan Hertzberg! widzi... Przyrost ludności się poprawił... bo libidines wzrosły... A 
libidines wzrosły, bo wieśniak! kąpać się nauczyły... Ergo... clerici et plebanes mieli rację... 
Hehehe... 
343

Nagle nieco smętnie 
Tylko jeszcze z trzodą chlewną tam nietęgo... oj, nietęgo, mój Hertzberg! I to się musi po-
prawić!... 
Już pogodniejącAle z ludźmi excellent, expedite... 
Zaciera ręce 
co?... Więc kochają nas... co?... no niech powie... niech powie... chłopy, wieśniaki, co?... 
HERTZBERG 
Ależ tak, Wasza Królewska Wysokość... Serca wiejskiego gminu pollskiej mowy wezbrane 
są wdzięcznością dla nowego rządu... Za to, że już mają swych justycjariuszów, za to, że ich 
już co sobotę nie batożą... za to, że nie wolno ich bezkarnie wieszać na gałęzi suchej wierzby... 
za to całe podniesienie ich do stanu człowieczego wielbią i Hosanna śpiewają Królowi 
Wielkiemu i Jedynemu! 
KRÓL PRUSKI 
podniecony radośnie, rozpromieniony 
I my ich nie przefrymarezymy Anglikom, hę? Nie sprzedamy na gemajnych do koloniów, po 
sto talarów za sztukę... co?... jako ten Hesseński Mediceusz... 
HERTZBERG 
z rzekomym oburzeniem 
Tak, margraf Fryderyk?... któren siedemnaście tysięcy swych poddanych sprzedał na rzeź 
jako bydło... o nie! my nie! To nie w prusskich tradycjach Najjaśniejszy Monarcho... To nie 
maniera rządu największego filozofa Północy... 
KRÓL PRUSKI 
Prawda? I o naszych wieśniakach pollskiej mowy nie mógłby nieboszczyk La Bruyere scribe-
re quod scribsit o francuskich... Hę? 
HERTZBERG 
podchwytując szybko 
Aha... że podobni dzikim zwierzętom czarni od brudu i gnoju, żyją jakoweś twory ziemię 
wciąż przewracające, a kiedy staną na dwie nogi, okazuje się, że to ludzie, bliźni na podo-
bieństwo Boga kreowani? 
Zemfazą 
O nie! to we Francji... we Francji, gdzie fawority pantofelkami rządzą, a fizjokratici swoje 
ewangelie reklamują! ale nie u nas... U nas, gdyby odżył pan La Bruyere i po Prussiech pollskich... 
ach pardon, królewskich, królewskich przejeżdżał się, widziałby jeno radością i 
wdzięcznością promienne lica, dostatek, szczęście, harmonię... O tak... 
344

Zmarszczywszy brwi, surowo
A że tam znachodzą się i to dość często indywidua... czy nawet całe familie chłopskie dezer-
tujące nikczemnie do Polski... że między nimi byli nawet nasi ze Szwabii koloniści... no to 
są... to są, chociaż liczne, aleć zawsze excepta nie umiejące nawet pojąć, nawet przeczuć! 
ogarnąć! rozumem nie zmierzonych beneficjów prusskiego... ładu, składu! karności! ryzy... 
KRÓL PRUSKI 
klaszcząc,kończy kpiąco 
i akcizy, hihihi... No... mniejsza z tym... tak... Między nami mówiąc, w czterech ścianach... no 
to tam wielkiej korrektury w doli chamitów nie ma... co tam tumanić się... nadal są murzynami 
na biało i pollskie i prusskie gnojowozy... To trudno... tak... mniejsza z tym... 
Machnął ręką 
Ale za to exemplo pralates... o... infulates... kanonici... eccleziastici... ci nas pokochali jak się 
patrzy... 
HERTZBERG 
ręce rozkładając 
No ci... ci to obłaskawieni zupełnie... istotnie. 
KRÓL PRUSKI 
wesoło,znów ręce zacierając 
Hę? prawda? Za to, żeśmy ich spod pana noncjusza trochę zwolnili... a troszeczkę grubszy kij 
na proboszczów i klerików w łapy dali, jacy to wdzięczni... hę?... Rybiński, Krasicki!... do 
rączki mi już idą jak kurki... tiu tiu tiu... tiu tiu tiu 
Naśladuje karmienie kur 
hihihi... Już mnie quidam infulatus Ostrowski pięknie o dragonów prosił, żebym mu pomógł 
przepędzić jednego takowego proboszcza, co za warszawskim noncjuszem tęsknił... a chło-
pom o Republice Pollaków na kazaniach perorował!... 
HERTZBERG 
A wiem, wiem... o tym proboszczu furiacie opętanym... wiem... Bardzo szlachetnie sobie po-
stąpił biskup Ostrowski. Więcej ino takowych! I by ten postępek wzniosły katolickiego ober
345

pasterza podziałał jeno jako godny naśladownictwa factus dla całej szlachty, tej przeklętej, 
niepoprawnej szlachty... 
KRÓL PRUSKI 
marszcząc się, już zły 
Oj to, to... Żeby raz Deus Ultramontanus oświecił te łby uparte... 
Pogodniejąc 
Ale przyrost ludności znacznie się poprawił... hę?... prawda?... Pomogły kolonie?... hę?... a 
mój okrzyczany werbunek samiczek polskich... hę? chyba takoż się przyczynił... A pamięta, 
jak się zżymał i obruszył na moją ideę, aby na próbę zabrać po wsiach pięćset sztuk takowych 
dziewczyn z krową, wieprzem, łóżkiem, warsztatem i pożenić z wirtemberczykami? Pamięta 
jeszcze, jak się tu ciskał i perorował... Że pomysł nie hemorroidalny, to mu się wydał horrendalny, 
drakoński, satrapi, perski... No i co... hę?... Okazało się, że to zdrowe żony dla wirtemberskich 
knechtów, płodne matki, dzieci z nich rumiane, pulchne... Prussaki będą jak się patrzy... 
grenadiery, fiziliery, kirassjery, pioniery, musketiery, huzary, dragony... Hoho... Cze-
kajże!.,. Nauczą oni moresu Józefa Apostolskiego za fałszywy appetit na Śląsk! Hoho!... Ja 
mu pokażę Śląsk... 
Staje przed Hertzbergiem 
Hę? Więc jest nadspodziewany przyrost ludności w Prussach czy nie ma? 
HERTZBERG 
wesoło 
Ależ jest, jest Wasza Królewska Wysokość... 
KRÓL PRUSKI 
Aha... Ergo... Dobry był? korzystny in eventis mój nieludzki, satrapi pobór na kilkaset sztuk 
polskich Marinas... czy nie?... Hę?... 
HERTZBERG 
nieco załapany 
Ależ tak, stanowczo. Tak świetne rezultaty uświęcają... poniekąd całkowicie środki nawet... 
nawet... tego... no... 
Urywa 
Jeżeliśmy wtedy cokolwiek opponowali przeciwko temu to z racji nie tyle praktyki... 
346 

KRÓL PRUSKI 
przerywając mu 
...ile illuzjowych... Tak 
Drwiąco 
oppinia powszechności in Europa... ludzkość, coś tegoś... estima... presticjo, tutti frutti... Ale 
to są wszystko sakupak fikcje! O tym można konwersować sobie tam! 
Wskazuje na wprost 
z pięknoduszkami! na Helikonie, w stołowej sali, ale tego się nie bierze na serio... Mnie moje 
eksperiencje drogocenne pouczyły Hertzberg, że prakticzne benefisa Pruss nie chcą iść pod 
komendę żadnych moralnych illuzjów... Wie? Co ma do nas opinia! estima! prestycjo?! 
Universum Pruss jest wszystkim, indywiduum niczym! Tym dziewczynom polskim było 
przez sześć dni smutno, ale potem się akkomodowały do Haulendrów... hihi... i już!... A za to, 
za sto lat! za sto pięćdziesiąt! ze świecą w tej Kanadzie pollskiego Irokeza się nie znajdzie! 
Wyginą z kretesem jak u nas łosie! jak bobry! Wierzy w to Hertzberg czy nie wierzy?... 
Do drzwi z lewej słychać lekkie pukanie 
HERTZBERG 
Jużci że wierzę. Jeżeli tak szczęśliwym tempem dalej to pójdzie... Wierzę... 
KRÓL PRUSKI 
wesoło 
Toż szczęście jego, że wierzy... Bowiem gdyby nie wie-rzył, tobym... tobym kazał mu dosta-
wić w jego kancellarię takową Marinę z krową, wieprzem i warsztatem... Hihihi... Niech by 
się pomęczył... hihihi... No tak... 
Poważniejąc 
Ale teraz rekreacja nasza skończona. 
Zmierza szybko do swego biurka 
Gdzie ten plan koloniów naszych preparatu von Kayserlinka?... 
Siada wraz przewracając w papierach po biurku. Nieśmiałe pukanie się powtarza 
347

HERTZBERG 
zdąża za nim, również poważniejąc 
Do usług Waszej Królewskiej Wysokości, u mnie... Dostałem go wczoraj dopiero dla wydania 
o nim mojej oppinii. 
KRÓL PRUSKI 
już niechętnie 
I oczywiście jeszcze doń nie zaglądnął... Musi dopiero iść do swojej nory, założyć okkulares!... 
Ciągle was trzeba ostrogami kłuć, żebyście trochę trabowali... Inaczej wszystko koło 
mnie staje i zasypia... Hę? Więc czekam jutro jego referatu, Hertzberg. Niech studiuje dzień i 
noc, ale się z tym pośpieszy. Autor onego projektu jest nieco moralnie... tego... no, po pro-
stu... wisielec, ale dobry muzikus... Z projektu owego może zaakceptujemy co lepsze... całość 
refusujemy z abominacją , hihihi... 
Pukanie powtarza się głośno 
KRÓL PRUSKI 
Wejść!... A jeżeli dzisiejszy diner ma mu przeszkodzić w pracy... to niech się Ekscellencja 
uważa za nie proszonego i stante pedante odjeżdża. 
Pukanie jeszcze się powtarza 
KRÓL PRUSKI 
bardzo głośno 
Wejść, do kroćset!... 
Wyciąga do Hertzberga rękę. Drzwi się otwierają, a w nich pojawia się stary Zieten. Nieudolnie, 
powoli, tyłem się obracając zamyka drzwi za sobą 
HERTZBERG 
całując rękę króla 
Wszystko wedle rozkazu Waszej Królewskiej Wysokości... Kłaniam najuniżeniej... 
KRÓL PRUSKI 
widząc Zietena, zdziwiony 
Co to... Co ja widzę?... Cincinnatus z Wustrau, Zieten 
348

Wstaje
z wizytą... 
HERTZBERG 
Wesoło 
Nie omieszkam korzystać z najwyższego odproszenia mnie... A, pan jenerał!... Wraz odjeż-
dżam, by się zagłębić. 
Zmierza ku drzwiom. Król Pruski idzie przeciw Zietenowi z rozwartymi szeroko ramionami. 
Zieten podąża ku królowi. Jest w pełnej gali z czapą pod pachą, pałaszem pobrzękujący, 
sztywny i surowy 
ZIETEN 
do króla 
Jestem tak śmiały i zaraz rano proszę o posłuchanie mnie... ponieważ przed południem... 
HERTZBERG 
w przechodzie, głośno 
Moje najniższe uszanowanie czcigodnemu panu jenerałowi... 
KRÓL PRUSKI Witam... witam najserdeczniej... 
ZIETEN 
wzrok wytężając w stronę Hertzberga 
Nie wiem, kto mówisz, ale servus... 
HERTZBERG 
uniżenie, słodko 
To ja, von Hertzberg... 
Wyciąga ku niemu rękę 
do usług... 
ZIETEN 
349

lekceważąco 
Aha, de Hertzberg... Au revoir z Ekscellencją... 
Rękę nieznacznie w tył cofa 
KRÓL PRUSKI 
Widzi mnie jeszcze w szlafroku... ale zaraz się przebiorę... Niech tu zaczeka... 
Drepce szybko do sypialni 
Przepraszam... 
Wszedł za kotarę 
Regentes nie powinni się coram publico pokazywać jak tylko in pontificalibus ... hihi... co?... 
nieprawdaż? 
Hertzberg nieco powstydzony zmierza ku drzwiom z godnością i wychodzi. Zieten stoi w 
postawiesłużbistej i czeka 
KRÓL PRUSKI 
zza kotary przebierając się snadź z trudem i zasapaniem 
Bardzo się cieszę, że mnie papa wizytuje przy pracy... Tak... w laboratorium... O... już... 
Wychodzi odchylając kotarę, z powrotem ubrany już w zwykły swój niebieski surdut 
Tak... Teraz jesteśmy jak przystoi nam, w naszym habicie... co? proszę bliżej... 
Wskazując Zietenowifotel 
Niech siada papa Zieten... On się dość w życiu nastał... 
Siada za biurkiem wygodnie 
Tak. 
Zieten nie siada, ale nadal w służbistej postawie stoi zminą surową, chrząknął 
KRÓL PRUSKI 
zdziwiony nieco, dopiero teraz spostrzegając jego sztywność, poważnieje, chłodniej 
Czemuż to mam przypisać jego wizytację... Hę?... Chyba nie żadne supplikaciones ... 
350

Zieten jeszcze nic nie mówi 
KRÓL PRUSKI 
nagle plasnął się dłonią w czoło 
Aha... zapomniałem, że to do niego trzeba głośniej. 
Podniesionym głosem 
Niech siada papa, proszę... Cieszę się z widoku jego czerstwego zdrowia!... Co go do mnie 
sprowadza, co? byle tylko nie jakowe peticiones... 
ZIETEN 
uroczyście i nieco surowo 
Wasza Królewska Wysokość! Mój Najjaśniejszy Panie Wojenny! Wbrew najwyższemu ży-
czeniu Waszej Królewskiej Wysokości ośmielam się prosić Waszą Królewską Wysokość na-
juniżeniej o abszyt z wojska dla mojego syna Krystiana Ewalda von Zieten, kometa z regimentu 
huzarów imienia generał-major Zieten. 
KRÓL PRUSKI 
zrywając się, zdumiony 
Co? O co on prosi? O jaki abszyt? To on dotychczas chyba nie wie, że myśmy z jego synem 
już sekretną konwencję zawarli... Hę?... Jego Krystian został lejtnantem w pierwszym garde 
regimencie... Wie o tym?... Dziś... teraz... tu... subskrybowałem... 
ZIETEN 
sztywno, bez zdziwienia 
Dzięki najpokorniejsze Waszej Królewskiej Wysokości za najwyższą łaskę. Atoli syn mój 
przyjąć jej nie może, bowiem z mandatu ojca poślubia w tym tygodniu Justynę von Gockowsky... 
KRÓL PRUSKI 
porywczo 
Hę?... Co?... Poślubia, mówi?... To jakoweś nieporozumienie, mój drogi Zieten... Co on się w 
to miesza?... Jego syn zrezygnował z panny już wczoraj... zapomniał ojcu o tym chyba po-
wiedzieć... Jego syn jest już w gwardii... To, że się demoisella wykąpała, to jeszcze nie powód, 
żeby zmieniać... Przede wszystkim zaś niech on mi tu porzuci posicion... jak przy 
rapporcie. Papa Zieten nie jest frajter , a ja nie jestem caporal! drillmajster. 
351 

Surowo
proszę siadać... 
ZIETEN 
posępnieje 
Wedle rozkazu. 
Idzie do fotelu, zrzuca kilka książek na ziemię i siada 
KRÓL PRUSKI 
Tak... wygodnie, in tota sempiterna . Pomówimy o tym i o owym... Ino niech mnie już tamtym 
nie molestuje,bo by się za późno wybrał... To wszystko zapieczętowane... Jego syn... 
ZIETEN 
stanowczo 
Mój syn musi poślubić pannę von Gockowsky, bo takowa jest moja wola... Inaczej się go wy-
prę..., tak jak on się wczoraj wyparł swojej narzeczonej... Tylko ja już na wieczność... 
KRÓL PRUSKI 
wychodząc szybko zza biurka, z pasją 
Hę?... On by śmiał teraz wszczynać całą aferę na nowo, Zieten?... Więc on swego syna znie-
woliłby do żeniaczki z córką kryminalisty... arrestanta... bankerotta... aventu-riera industrii?... 
hę?... Papa by na to pozwolił... Papa nawet animuje go do tego?... 
ZIETEN 
Animuję i rozkazuję. Tak... Stary von Gockowsky jest honetny bankier i fabriquante, patriota 
i prawy Prussak... Bankerott się zrobił dopiero teraz, odkąd go generalne dyrektorium pode-
szło... oszukało w komitywie z podejrzanym subiectum Kayserlink... w paskudnym sposobie... 
tak, w paskudnym, nieuczciwym sposobie. 
Rzuciłczapę na fotel 
KRÓL PRUSKI 
zdumiony, poważnie 
Czy... czy papa Zieten zdaje sobie sprawę z tego, co tu powiedział teraz? Czy on wie, jakowe 
podejrzenia ośmiela się rzucać na prusskie gouvernement mówiąc to wszystko?... 
352

Podchodzi doń 
ZIETEN 
Wie... I zdaje sobie sprawę dokładnie!... 
Westchnął 
Łotrów spod ciemnej gwiazdy bardzo się namnożyło, Wasza Królewska Wysokość... Nawet 
ich trudno odróżnić teraz od uczciwych ludzi... Wciskają się wszędzie w łaskę... o!... są już i 
ministres Etatu... Tak... Grafa Kayserlinka ja bym z Wustrau psami kazał wyszczuć... A on 
jest w Polskich Prussach mężem zaufania gouvemement!... 
Ręce obie do góry podniósł, drży z oburzenia 
Order! Order prusski otrzymał takowy huncfot za swe. machinacje niskie... tfy!... 
Oczy ręką zakrył 
O, to są ciężkie, bardzo ciężkie czasy!... Wstyd w nich żyć papie Zieten! Na to go kule 
oszczędzały!... 
Oparł ręce na szabli, głowę na rękach, łzy z trudem powstrzymał 
KRÓL PRUSKI 
słucha całkiem zbity z tropu, zaniepokojony i zły; chrząknął... wreszcie podchodzi bliżej i 
staje z drugiej strony mapy 
Hę?... Jak?... Ale co to wszystko znaczy?... Co on wyplata?... Jemu gdzieś jakowychś dykteryjek 
o tym wszystkim naopowiadano, a papa, jak zawsze we wszystko, i w to uwierzył... 
Siedzi tam w tym Wustrau całe miesiące... całe lata o... i potem dziwi się jeno temu co doko-
ła... Hę?... Na co kule oszczędzały? Co to znaczy?... Co za czasy? Ja za czasy nie odpowiadam... 
Ja żadnego Kayserlinka na oczy nie widziałem od czasów Rheinsberga!... Słyszy?... Od 
35 lat!... Mogę mu przysiąc... Rozumie?... Na oczy nie widziałem... A ten z Pruss, toż pół-
Pollak!, to expolski starosta! i niech sobie będzie, jaki chce... W czasach retablissowania kraju 
nie można grymasić w doborze instrumentów!... Dormhardt, Brenckenhoff , von Rhod takoż 
nie Arystydesy... Zresztą ludzie są tylko środkiem, nie celem. A nasz wielki cel!... 
Z patosem 
nasz święty cel Zieten!... potencja Pruss nawet instrumenta minorum gentium skoro nie 
uświęca, to usprawiedliwia... Mnie to wystarcza... 
353

ZIETEN 
wstał również 
Potencja Pruss nie może się fundować na jakowychś ciemnych egzystencjach... Tak... Tak... 
Jeżeli więc generalne dyrektorium nie działało przeciw Gockowskiemu w tajemnej komunikacji 
z indywiduum Kayserlink... tak... to ja combattant wojenny Waszej Królewskiej Wyso-
kości ośmielam się prosić, aby odwołano na razie nakaz zapłacenia przez pana Gockowsky... 
reszty tej kontrybucji lipskiej... O to ja, Zieten, supplikę składam do tronu Waszej Królewskiej 
Wysokości. 
KRÓL PRUSKI 
żachnął się jak ukąszony 
Hę?... I to jeszcze!... Syn ma się żenić... Gockowsky nie ma płacić... O, tego to mi za wiele!... 
Papa Zieten za późno się już wybrał... On powtarza jak manekin, co mu podyktowali... Co on 
wie o kontrybucji lipskiej? On się na tym niewiele rozumie... My właśnie teraz pieniędzy potrzebujemy... 
On mi za Gockowskiego swoim Wustrau nie poręczy... On wie, ile teraz kosztuje 
regiment infanterii?... 86 tysięcy, 86 tysięcy talarów rocznie! Za jego czasów nawet 70 
nie kosztował... o... A wie, ile etat militarny? 18 milionów... Słyszy stary? 18 milionów... I z 
tego ani szeląga odjąć bym absolutnie nie dał! Ani szeląga... 
Drepce do biurka i siada 
Gouvernement teraz właśnie potrzebuje mammony i kwit. 
ZIETEN 
Pieniądze te będą na jesień... Ja właśnie moim Wustrau chcę poręczyć. My z radcą finansowym 
króla saskiego von Gockowsky prosimy o prolongatę terminu płatności aż do jesieni... 
Przez ten czas on swoje entrepryzy ureguluje... tak... i nie będzie zmuszonym do odstąpienia 
gouvernement za pół darmo swoich manufaktur, a prowokatorowi swoich majątków i lasów... 
o... Zieten swoim Wustrau za Gockowskiego poręcza. 
KRÓL PRUSKI 
wstał, oparł obie ręce na biurku, chwilę milczy, po czym poważnie 
Panie generał-majorze von Zieten! Teraz ja jemu najformalniej zakazuję szwadronować nie 
na jego terenach... In rebus gubernationis nie mamy ze sobą nic do parlamentowania. Offer-
tam jego kategorycznie odrzucam. Obie sprawy przesądzone. Mogę go tylko zapewnić, że ten 
pół-Pollak Kayserlink nie dostanie ani morgi lasu. To jedno. I że lejtnant gwardii von Zieten 
jest ze mnie ukontentowany... O... to drugie Mogę go tu zaraz wezwać i zainterpelować. 
Wskazuje alkowę sypialną w głębi 
354

A on sobie tam posłucha za portirą... Zgoda... 
ZIETEN 
patrząc na Fryderyka z widocznym obrzydzeniem 
Zgoda... Proszę... Zieten jest swojej krwi pewien... Jeszcze tu chłopcu całkiem duszy nie zatruli... 
nie... 
Zuchwale 
Co do sprawy Gockowskiego atoli, zmuszony jestem powiedzieć wszystko, co o tym myślę... 
Lat temu 50 i 5 przesiedział Zieten rok cały w fortecy za to, że swojemu generałowi wypo-
wiedział verba veritatis ... Stary Zieten jest dziś gotów ze wszystkim znowu iść na rok forte-
cy... tak... ale i verba veritatis powiedzieć musi. 
Slużbistym krokiem podchodzi do biurka 
KRÓL PRUSKI 
namarszczony i przestraszony, teraz mięknie 
Ależ niech powie... niech powie verba veritatis! dobrze... ale co za verba?... i czyli naprawdę 
veritatis, Zieten? Nas sam stary Gockowsky o nabycie swoich possesji prosi... 
Z biurka szybko papier jakiś wyciąga 
o, tu jego supplika, abyśmy je odkupili... dziś z Berlina extralaufer przywiózł... Zieten o tym 
nawet nie wie... 
Pcha papier Zietenowi w ręce 
A jego synek też sam mnie prosił o translokacją do gwardii! sam! wczoraj rano. I sua sponte 
się panienki wyrzekł... o... A papa Zieten mnie tu nęka tym przeklętym Gockowskim... i to 
właśnie dzisiaj... 
Coraz łagodniej 
dzisiaj, gdy ja mam tyle zgryzotów... gdy mi podagra tak doskwiera... astma rano dusiła... 
Bisza mi w nocy zdechła... 
Z rozczuleniem 
O tym wie już papa?... Jedyna moja przyjaciółka i kaput! ... Poczta z Petersburga była bolesna... 
Prince royal de Prusse robi wszędzie długi... w kontrowersje już ze mną wchodzi... na 
palce mi zagląda raz po raz... Same troski, umartwienia, kłopoty! osamotnienie... 
Wskazuje ręką na okno 
355

O... widzi to miejsce... już przygotowane! kazałem je nawet odgrodzić sztachetkami... To dla 
mnie... 
Rzewnie iłzawie 
Dopiero jak będę tam, to będę sans-souci... ale i już wnet... wnet. Och, oby wnet!... 
Łzy rękawem ociera raz po raz 
ZIETEN 
patrzył weń oschle 
Tak... Tak... wszystkich nas to czeka... Wszystkich... 
Surowo 
Nie ma się czym rozczulać... Wiadoma rzecz, że śmierć dopiero uwalnia... I zgryzoty takoż 
ma każdy... Mnie tam jeszcze rychlej do mego sans-souci. 
Jeszcze bliżej stanął 
Trzeba by więc pomyśleć o tym, aby przed tronem Wszechmocnej Istności stanąć z jako tako 
czystym sumieniem... nie mając wielkich zakałów na regestrze... o... Wtedy można umierać 
sans-souci... 
KRÓL PRUSKI 
jużjadowicie 
Ehe... no to on już chyba stanie z całkiem wypranym sumieniem. Postawił w Wustrau 
ochronkę, kościółek... szpitalik... Dla gminu i dziecek ma zawsze serduszko jak z wosku... 
co?... hę?... 
ZIETEN 
stanąwszy tuz przy królu, rękę oparł na biurku 
Tak... może!... 
Głos mu się wydobywa mocny, choć chrypliwy 
Ale jak to staną przed obliczem Stwórcy takowi, co tytuł wielkości ludzkiej poniżyli... hę?...
takowi, co wzbogacili się systemą rabunków, fałszów, intrigów?.,. Takowi, co ziemskimi
356

sukcesami swoimi wszelkie rozzuchwalili łotrostwo! co innych narodów prawa do egzystencji 
pogwałcili... hę?... 
Następuje nań tak blisko, że Fryderyk cofa się mimo woli, namarszczony, pobladły 
co na setkę lat zatruli uczciwą atmosferę niemiecką?... Takowi, pytam najpokorniej Waszą 
Królewską Wysokość, czyli z wypranym sumieniem staną przed Najwyższym Appelacyjnym 
Trybunałem w niebie?... hę?... 
Przerwał i ciężko dyszy z głębokiego przejęcia. Król Pruski sluchał jakby nie wierząc 
uszom. Nawet palcem w uchu pogrzebał mimo wolę. Namarszczenie przechodzi mu już atoli 
z wolna w szyderczy grymas. Również ciężko astmatycznie oddycha. Chwila milczenia. Sły-
chać z lewej pogwar rozmów i miarowe chodzenie gwardzistów 
KRÓL PRUSKI 
Poprawił sobie kamizoli, chrząknął, uśmiechnął się 
Hohoho!... Hohoho!... No no... Co za tirada! co za swada!... co za elokwencja!... co za vehe-
mencja,hihihi. Ja chefa mojej kawalerii nie poznaję... On musiał w ostatnich miesiącach za-
brać się do lektury filozofów! esprifortów nowej obserwancji hehe... Baje tu jak sabaudzki 
wikary! Ja nigdy jego rezonu tak wysoko nie taksowałem!... A to siurpryza miła! Abstrakta, 
maksymy! orakula!... Ja mego bohatera spod Kollin, muszę to wyznać, zawsze trzymałem za 
prostego militariusza, ograniczonego we wiedzy jak inne sztabowcy... ot... koniarza... szablo-
tłuka, a tu... 
ZIETEN 
przerywając mu, ostro 
Wiem o tym... Żem nie szermował eskamotowanymi citatami z belletristów... i żem ziewał 
podczas filozoficznych obiadów, Wasza Królewska Wysokość raczyliście mój żołnierski 
umysł zawsze postponować i wyszydzać. Ale Zieten to przebolał! przeżył!... Zieten nadal nie 
czyta ni retores, ni oratores...Mnie nie francuskie libelle, ale wewnętrzny głos, którego nakazów 
w sumieniu moim zawsze jestem pewny, ten mi mówi, jako że rozbój jest rozbojem, 
szalbierstwo szalbierstwem, Kayserlink kryminalistą, a Gockowsky to porządny człowiek! 
Prussak!... o!... nie książki!... Mego rezonu zaś Wasza Królewska Wysokość wyżej cenić nie 
potrzebuje, bo dla mnie i rezon nie ostatnią instancją! 
Gwałtownie 
Prawo moralne... o! to jest ostatnia instancja... o!... ważniejsza instancja i od tutejszego rezonu 
stanu ostatniego kursu! szelmowskiego... o!... To prawo trzeba czuć w sobie... i takowe 
prawo albo się ma wewnątrz 
Uderzyłsię w piersi 
357

albo go nie ma, od urodzenia!... Ale wyśmiewać się go nie godzi... nie! 
Pogroził palcem Fryderykowi omal tuż pod nosem 
KRÓL PRUSKI 
słuchał drwiąco, teraz chwyta Zietena za guzik od munduru, nachylając go ku sobie 
Kochany generale kawallerii!... I pojęcie o guwernowaniu Pruss albo się ma, albo się go nie 
ma... od urodzenia, od wieków! Stare inwalidy z kawallerii przeważnie go nie mają, nie!... Co 
innego jest postawić na nogi ochronkę w Wustrau, a co innego królewsko-prusskie państwo... 
Chrząknął chrypliwie 
Rezon stanu atoli tego ostatniego kursu... szelmowskiego, pozostanie, niech się Zieten pocieszy... 
już na wieczne czasy ad feliciora tempera ... tak... albowiem nasz rezon stanu 
Rozgłośnie 
jest rezonem Status Romana! Italiana! słyszy stary?... Romana! Roma! Roma!... 
Puścił mu guzik, wstrząsnąwszy Zietenem brutalnie 
Aha i jeszcze jedno... 
znów go chwyta za guzik 
jeszcze jedno... w parentezie... o... wzbogaconych systemą rabunków on mówił, tak?... Otóż 
tedy wzbogacić się można tylko tą jedną systemą, von Zieten! kosztem pogwałconych innych... 
niestety!... My tego nie odmienimy! Aut młot... aut kowadło... To są, zapamiętaj stary, 
maksymy, których się z empiriów życia nauczyć można, nie z francuskich libelli. 
Puścił guzik Zietena 
A teraz dość mi tych dysceptacji... 
Surowo i groźnie 
Jeżeli Zieten myśli, żebym ja przed zamknięciem go w twierdzy miał się krępować Zietena 
aetas senilis, to on się omylił... Generał kawallerii jest przy zdrowych zmysłach i za swoje 
revelationes odpowiada... Może pomaszerować do Spandau per pedes Apostolorum... Wie?... 
ZIETEN 
również ostro 
358

Wie i nie rewokuje tego, co tu powiedział. Zieten nad grobem stoi i ciężar sobie z sumienia 
zrzucić musi. Zieten służył Waszej Królewskiej Wysokości wiernie, służąc uczciwej sprawie... 
Wojna to wojna... Co się tam zdobyło, to się stawką życia zdobywało, call po callu, 
honorowo,rycersko, nie na papierze, nie szelmostwami... tak... o!... Tymczasem Pomorze... 
o... Pomorze, Pollskie Prussy, Warmia zaakwirowane są bezbożnie papierowymi traktatami... 
gęsim piórem, szelmostwami... o... Od tego czasu szelmy po Berlinie się włóczą... w kancellariach 
siedzą... rządzą, o! Szelmostwo tu wszędzie dookoła... i szelmy zrujnowały biednego 
von Gockowsky!... no a stary Zieten szelmami się brzydzi!... 
Splunął na lewo pod sypialnią 
KRÓL PRUSKI 
niby zdumiony... wykrzykuje 
Od tego czasu?... Od tego czasu?... Aha! 
Drwiąco 
Więc to po prowincjów pollskich akkwizycji tu się zaczęło, co mu nie konweniuje?... Stąd u 
spokojnego moderata taka zapalczywość, że Prussy pollskie odzyskane?... bezbożnie?... Więc 
na to już papa Zieten zeszedł, żeby nację Pollaków bronić. 
Przedrzeźniając Zietena 
O, to ciężkie czasy! I po to mnie kule oszczędzały! Oj, inwalido stary! inwalido! Traktat cessyjny 
dekoltujący Najjaśniejszą Republikę zaczynał się najpobożniej od wezwania Trójcy 
Świętej, w imię Boże... W lipcu to było... gorąco... rozebranie trochę ją ochłodziło... wy-
trzeźwiło... hihihi... A nam wszyscy gratulowali tak zgrabnie rozegranej partii, wszyscy! cała 
oświecona Europa! słyszy? z małymi eksceptami! 
ZIETEN 
surowo 
Zdaje się atoli, że tylko te małe ekscepta czuły, jak wielką zbrodnię wyrządza się... 
KRÓL PRUSKI 
To jemu się zdaje! Ale niech on śmieje się z tego! Nie pierwsza to i nie ostatnia taka zbrodnia! 
Większą byłoby poświęcać znów wedle głupiej umowy... naszych! prusskich! żołnierzy i 
nasze! prusskie pieniądze na chimery Imperatorowej! On dobrze wie! Prima charitas ab 
Borussia Zieten! Memento! 
ZIETEN 
zimno 
359

Nie! Mniejszą byłoby! Czy to bowiem prusskie czy... 
KRÓL PRUSKI 
przerywając mu 
Ehe... Ehe... tak, tak. To jego filozofia z Wustrau, ale nie nasza. On to zawsze brał za traicznie! 
A to wszystko leżało w najstarszych tradycjach naszych. Już Churfürst magnus parens 
miał to obiecane od króla szwedzkiego! już magnus pater meus miał to proponowane od króla 
Pollaków Augusta... słyszy?... od tego Augusta, co i partage w Austrii w ładnym planiku 
skomponował, hihihi... 
ZIETEN 
oburzony do głębi 
Austrii?... August?... Takowy plan nie egzistował nigdy... 
KRÓL PRUSKI 
szyderczo 
Ehe... Ehe... On wie lepiej... Egzistował, egzistował i tylko przypadkiem nie ujrzał światła 
dziennego, bo go szelma Brühl wydał Wiedniowi, hihi... wydał, by za uzyskaną protekcję 
wysadzić u Augusta pana Sułkowsky, a samemu siąść przy pierwszej wiolinie... Tak to tak, 
mój Zieten, za kulisami tragediów... Cras mihi jutro tibi carpe diem, hihi... Francja zeskamo-
towała Korsikam, musiała cicho siedzieć, gdy my eskamotowali Prussy Zachodnie id est nasze 
mizerne, marne Indie Wschodnie. Teraz rozpytaj się dokoła, a wszyscy opowiedzą... Jam 
uszczęśliwił tę cząsteczkę Sarmacji!... Dostałem kawał anarchii... a co zrobiłem! Ma już w 
Kulm kadetarnię na 80 pędraków. Już z Elbinga port, z Graudenz forteca... Już hipotekę urzą-
dziłem, już większy kredit mają szlachcice, chłopy się już kąpią... o... Pół tysiąca rodzin 
pracowitych Teutones installowałem po wsiach i miastach! 
Egzaltując się 
Ale i na tym nie poprzestaniemy! Wszystko! wszystko, do czego tylko pretensje legitymne 
wywieść się dadzą, z czasem zaakwirujemy powrotnie... prastara prusska Wisła znowu cała w 
nasze ręce wróci, choćby ignorantes i imbeciles jeszcze więcej nas mentorowali i depitowali! 
... Tak jest... A ponieważ jako kawalerzysty wiemy, że całego ogona koniowi wyrwać od razu 
nie można, przeto wyrywać będziemy włos po włosie z rąk pollskich, aż cały ogon w rękach 
mieć będziemy. 
Gestem to okazuje 
włos po włosie!... Hihihi... 
360 

Wzgardliwie
A już tam szkapa bez ogona przed parszywymi muchami się nie obroni... nie... Bądź spokojny 
papa Zieten... 
ZIETEN 
Z oburzenia aż zatrząsł się, pięść do góry podniósł, gromkim głosem 
Znajdzie się atoli, kto te planty pokrzyżuje i zdepta w samym zarodku! Ktoś, kto bezbronnych 
obroni! Stary Zieten o to spokojny, stary Zieten wierzy w to niezłomnie! 
KRÓL PRUSKI 
drwiąco 
Bardzo staremu Zietenowi zazdroszczę, jak mu zawsze zazdrościłem jego niezłomnego wierzenia! 
Ale on ma kanony wiary, a ja mam kanony ze spiżu... Zmierzymy się. Chyba że papa 
w ostatnich czasach zyskał sobie na mnie nowego allianta!... Może być... ja stary, Fortuna 
femini genus,to się od starego odwraca!... Zobaczymy... zoba... 
ZIETEN 
wskazując ręką wgórę 
Nie!... Ja mam jeszcze starego allianta! tam! w górze!... Ten uczciwej sprawy nie opuści! Uciskanych 
nacjów exterminować nie da!... Ten... 
KRÓL PRUSKI 
przerywając mu, kpiąco 
Ehe... zapewne, zapewne... Ale na jego obstalunek cudów ten już nie zademonstruje, nie... i 
nie będzie się ujmował za takowymi martyrami, jakowych mój Hoffman za 30 srebrników 
kupuje... tuzin cały... duodecim, hihi,.. 
ZIETEN 
Korrupcja hańbą pada i na przekupującego... więc i na szacowny gabinet Waszej Królewskiej 
Wysokości; 
KRÓL PRUSKI 
szyderczo 
Wszyscy wszystkich przekupują, mój Zieten. Prócz mnie i Pana Boga w niebie każdego dziś 
można za gotowiznę kupić na tym najlepszym ze światów! 
361

ZIETEN 
z obrzydzeniem 
Może być... może... co mnie tam wszyscy dzisiaj!... Mnie o Prussy rozchodzi się... A w Prussach, 
co tu dłużej ukrywać... na ucisk despocki skarżą się nie martyry Pollaki jedni... tak... 
Oznajmiani to wprost Waszej Królewskiej! Wysokości i dziej się wola Boża ze mną! 
Głośno, śmiało 
Z małymi eksceptami... z małymi eksceptami... cały naród Prussaków przeklina dziś Frydery-
cjański regime... Tak... i amen... 
KRÓL PRUSKI 
zerwał się z miejsca jak ukąszony; laską rżnął w pasji o biurko aż moc aktów na ziemię pole-
ciała 
Pysk trzymać von Zieten! Dość tego satan sakrament... Wysilałem pacjencję przez godzinę, 
żeby słuchać jego huzarskich andronów!... Musiałbym pedogrę mieć w głowie, nie w nogach, 
żebym dłużej reprymendy takowe tolerował!... Aureoli martyra dawać mu nie myślę i w 
twierdzy go nie osadzę... ale ja drwię sobie z jego malkontencji, która jest zwykłą huzarską 
ignorancją... Rozumiał?... drwię sobie... 
ZIETEN 
również w pasjiręką grozi 
Tak... ale ja... repetuję... cały naród Prussaków... 
KRÓL PRUSKI 
znów rżnie laską w biurko 
Pysk trzymać von Zieten! Milczeć... Ja mówię... Ja nie mam intencji via Spandau awansować 
go na bohatera plebis... bo ja... bo ja się dorozumiewam, kto Zietena o tego wszystkiego 
pchał, do tych interwencjów, do tych malkontencjów, do tych bezczelnych interpellacjów, co 
je tu zwomitował... 
Ręką macha uciszająco 
Ale nic z tego generale von Zieten! Ja się żadnymi awanturami zdemoralizować nie dam... Ja 
powziętych decyzji nie zmienię ni na jotę... 
Laską grozi 
362

Ja temu eks-Pollakowi Gockowskiemu pokażę... i tej Skórzewskiej, i temu biskupowi... To 
oni staremu officjerowi głowę zamącili bredniami! Oni kazali mu wtrącać się w nie swoje... 
Oni... 
ZIETEN 
przeczygłową, chce mówić 
Nie! nigdy! nie tylko oni... 
KRÓL PRUSKI 
już łagodniej 
Milczeć proszę... Wiem dobrze... Zawsze ci sami, intrigantes et malversantes. Skądże by on 
do Pollaków?... Co jego Pomerelia czy Ermland obchodzi?... Skąd by jakoweś szelmostwa od 
akkwizycji prowincjów pollskich datował?... Tak... tak... To oni mu tym wszystkim głowę 
generalską zaprószyli... 
ZIETEN 
przecząc głową zawzięcie 
Nigdy!... nigdy oni... Wszyscy to mówią!... i Prussaki z krwi i kości!... 
KRÓL PRUSKI 
Milczeć proszę... Ja mówię... On Pollaków nigdy nie znał. On nawet nie wie, komu patronuje... 
To jest paskudny genus junkrze von Zieten. 
Laską dokoła zatoczył wskazująco 
Te książki by go dopiero objaśniły o pollskiej sottizie 
Z furiązapamiętałą 
Pollaki kaszę mają zamiast mózgu, zamiast serc słomiane wiechcie! Zgiełkliwe trutnie, roztrzepane 
chrabąszcze, romansowe koguty!... Tfy!... Najprostszych reguł ekonomiki bez nas 
nie pojmą!... najmniejszego daru do dialektyki! do spekulacjów... Trzoda pollska tylko pod 
reitpeiczem uczy się dystansu do wielkiego człowieka, do aueoritas... rozumie Zieten?... pod 
reitpeiczem! On ni stąd, ni zowąd ziął w obronę nicponiów, których Natura kreowała z takowej 
gliny 
Kopnął nogą w miskę glinianą obok psiej poduszki 
co się z niej psie miski, nie fajansowe wazony fabrikują... Tfy!... Wstyd junkrze von Zieten... 
Wstyd! że się nawet zajmujecie branżą Sarmatów!... 
363

ZIETEN
oburzeniem wrzący, gromko
To jest blasfemia, Wasza Królewska Wysokość! Wszyscy ludzie na podobieństwo i obraz 
Najwyższej Istoty kreowani!... Wszyscy równi wobec Boga i Natury! Tak powiedzieć nie 
godnym chrześcijanina ni... francmassona... 
KRÓL PRUSKI 
machnąwszy ręką 
Wszystko jedno, kogo godne, byle prawdziwe... A właśnie Jego Kościół Święty Chrześcijań-
ski naucza o superstycji w powszechności ludzkiej... I właśnie... w Naturze egalite jest tylko 
między tymi, co już gniją. Między żyjącymi muszą być privilegia... Orzeł prusski w eterze 
szybuje i porywa, a barany pollskie tylko beczą... A jak między ludźmi, takoż między nacjami... 
Są jedne stworzone na regimentarzy, a są inne podrzędne, które na gimajnów tylko zdatne... 
Pollaki na to, aby z nich wełnę strzyc, a oni beczeli... 
Z emfazą i krzykiem 
A są wielkie boskie nacje pomazane już przez Boga i Naturę na wielkie missje... na wielkie 
dziejowe... 
ZIETEN 
z szyderczym śmiechem przerywając 
I nacje pomazane? Hoho... Ależ Wasza Królewska Wysokość!... nam już nawet regentów 
boskie pomazanie zaczyna być coraz więcej relatiwnym i niewiarygodnym!... 
Moment ciszy... Zmierzyli się obaj wzrokiem. Dyszą 
KRÓL PRUSKI 
po chwili, cedząc przez zęby 
W boskie pomazanie regentów nikt, kto miał wszystkie zmysły, nie wierzył, przynajmniej z 
moich ministrów i generałów!... Chyba papa Zieten jeden 
Z pogardą, powoli 
...no, ale w co też wszystko gloriosus miles Zieten nie wierzył i do dziś dnia nie wierzy, hihihi... 
364

ZIETEN 
już jak upiór czerwony, zaperzony 
W co Zieten nie wierzy? W co?... W co nigdy nie wierzył... Powiedzieć z prawdziwą otwarto-
ścią?... Oto w dobrą wolę Waszej Królewskiej Wysokości względem mnie nigdym nie wie-
rzył!... Nie wierzyłem nigdy w to, aby mój Najwyższy Pan Wojskowy mógł żywić dla mnie 
prostego, uczciwego Niemca choćby szacunek! Nie wierzyłem nigdy w to, aby nas dwóch coś 
w ogóle łączyło! o... Zawsze natomiast wierzyłem w to, że nas dwóch coś przedziela, coś , z 
wewnątrz właśnie... ten głos sumienia od urodzenia... o... 
KRÓL PRUSKI 
przedrzeźniając i kpiąc przerywa mu 
Co za głos?... żaden głos z wewnątrz... co on tu znowu rezonuje! Nas przedzielało to, że Zieten 
lgnął do satellites księcia Henryka... że on należał po cichu do frondy starych biwakierów! 
o!... z Henkel-Donnersmarkiem i Gaudym, którzyście mi talentów strategowych odmawiali!... 
Dla was stęchłe metody księcia Henryka były alfą i omegą wojennego kunsztu... Manewro-
wać! manewrować, mocne punkty obsadzać, szyki... teorie... śmiecie! byle bitwę decydującą 
odkładać ad infinitivum! A gdym ja was stare marodery jedenastoma wygranymi przekonał, 
że tylko bitwa alfą i omegą, to wy na mnie całą sforą... pokątnie!... O... to nas dzieliło, stary!... 
Zieten chciał od dawna przejść do kliki księcia Henryka i tyle... I szkoda, że nie przeszedł 
otwarcie! 
Odwracając się odeń, półmrukiem 
Byłby już może z dawna chefem haremu gamymedów hihihi. 
ZIETEN 
z obrzydzeniem 
Tfy... Tfy... I tfy.. W całej insynuacji ni źdźbła prawdy Najjaśniejszy Królu... Wymysł 
wszystko niegodny i księcia Henryka, i Waszej Królewskiej Wysokości. Co nas od siebie 
odstręczało, tego ja ekspressjować filozoficznie bym nie umiał. Zda się atoli to, że... że... Wasza 
Królewska Wysokość przeczuwaliście we mnie 
Chwilę zawahał się, po czym szybko 
uczciwych Niemców oppinię o tym wszystkim... tak... i tej znieść we mnie nie mogliście!... 
KRÓL PRUSKI 
Znieść W nim nie mogłej tego, że on się o sto lat za późno urodził... że on niczego we mnie
nie rozumiał i wszystkiemu we mnie się dziwił... I to nas dzieliło, że... że cały Zieten jest w
365

ogóle personą z nieprawdziwego evenement, wie?... Może ja teraz wyekspressjonowałem się 
lepszą filozofią?... hę?... 
ZIETEN 
z gniewu aż pobladł, ręce w pięści zacisnął 
Najjaśniejszy królu... nie drażnijcie mojej cierpliwości, najpokorniej proszę... Zieten jeszcze 
się hamuje... Zieten jeszcze się hamuje!... 
KRÓL PRUSKI 
podchodząc doń, wyzywająco 
Niech się Zieten nie hamuje... ja proszę... Ja całe życie wiedziałem, co o jego lojalite sądzić!... 
Z niego jest dobry Niemiec, ale bardzo lichy Prussak! I to mnie od niego dzieliło! Jeno dla 
dobra Pruss przezwyciężyłem się, znosiłem go w swym sztabie, ba, nawet polubiłem go... 
Dzisiaj zbieram za całe życie owoce wdzięczności, hihihi... 
ZIETEN 
z wybuchem ironii 
Znosiłem, polubiłem... hehehe... Oj, to nie, nie!... Nie lubiliście Zietena nigdy Wielki Królu... 
Mieliście prawdziwą rozkosz, gdyście Zietena mogli tylko gdziekolwiek zdespektować! zde-
precjonować, skonfundować, upokorzyć. 
KRÓL PRUSKI 
Ja? Upokarzać Zietena? Despektować? To fałsz! To kłamstwo, stary! Kiedyż?... 
ZIETEN 
Nie... To prawda, niestety! Nie wypominam już czasów ostatnich... Że Wasza Królewska Wy-
sokość bez wiedzy mojej raczył mianować mi nad głową inspektora... hehehe! inspektora nad 
moimi huzarami! Smarkacza, Lolowela... 
KRÓL PRUSKI 
szorstko 
Wszyscy chefowie regimentów dostali młodych sztabowców na inspektorów... 
ZIETEN 
Ja też zgodziłem się bez słówka... Choć kolledzy wszyscy indygnacją wrzeli... 
upornie 
366

Ale dawniej... dawniej... Sięgnijmy wspak reminniscencjując. 
KRÓL PRUSKI 
przedrzeźniając 
No sięgnijmy... sięgnijmy staruszku... czy mu tylko pamięć dopisze? 
ZIETEN 
Dopisze, dopisze Wasza Królewska Wysokość... Wyście mnie nigdy nie lubili! nigdy!... Wy-
ście mnie nawet nienawiścią zaszczycić raczyli, Najdostojniejszy Panie... Zazdrościli mi Ślą-
ska, zazdrościli, że mnie huzarskim królem nazwano... o... A jak było pod Kollinem, przypo-
mnieć?... pod Kollinem? 
KRÓL PRUSKI 
całkiem tracąc panowanie nad sobą, podskakując, przedrzeźniając 
Przypomnieć? Przypomnieć?... Przypomnij!... Ty stary od zmysłów odchodzisz... Ciebie demon 
jakowyś opętał... Z ciebie powinien Krasicki diabła święconą perfumą relegować... Ja 
mu miałem zazdrościć huzarskiej korony! Stary wyplata... Słyszałże kto kiedyś coś podobnego, 
sacrebleu!... Tfy!... Co pod Kollinem? Gadaj Zieten!... gadaj zdrów!... nie boję się! 
Z wściekłości zrywa sobie z głowy chustę nocną i rzuca ją na ziemię precz 
ZIETEN 
również stracił opamiętanie, upiornie czerwony, gorączkowo 
Pod Kollinem chcieliście mnie zgubić, 
z krzykiem 
uśmiercić!... Tak... Wiadomo teraz?... Chcieliście pozbyć się mnie ze świata, Najjaśniejszy 
Wodzu... Była 11 rano jak teraz... o... Ja z Hülsenem wiodłem avantgardę... pędziliśmy przed 
siebie korpus Nadażdiego... pamiętacie? Mieliście wysłać dla wzmocnienia mnie cztery bataliony... 
Tak było umówione... Wysłano je? co? wysłano? Naumyślnie wstrzymano... W namiocie 
Wasza Królewska Wysokość siedział... Maurycy Dessau wbiegł do namiotu, przypo-
mniał, błagał, klęczał... płakał, wiedział, że mogę, że muszę inaczej zginąć... A wtedy... 
KRÓL PRUSKI 
zachrypniętym głosem 
Wtedy? no? 
367

ZIETEN
Wtedy Wasza Królewska Wysokość rzuciłeś się na niego ze szpadą... Tak! zabić go chciałeś! 
zabić go chciałeś za to, że o mnie przypomnieć się ośmielił, hehehe... 
KRÓL PRUSKI 
podsunąwszy się, już zamierzył laską 
To łgarstwo! Maurycy Dessau zełgał... 
ZIETEN 
ani drgnął 
Nie!... nie... Maurycy Dessau sam mi to mówił, przed śmiercią. On nie zełgał w życiu! ani 
razu... I ja też nie mam zwyczaju łgać... 
Z wybuchem niepohamowanej indygnacji pięścią wygrażając 
Wy panie dostojny łgaliście całe życie... godziny bez łgarstwa nie wyżylibyście! Bez łgarstwa 
dusili się, jak inni bez powietrza!... Tak, Wielki Królu!... 
Odsapnął ciężko 
I wtedy co było?... co?... Nie mając obiecanej piechoty musiałem używać kirassjerów... mu-
siałem trzema szwadronami zagradzać Lotaryńskiemu drogę do Elby... I kartaczowano mi 
moich chłopców setkami! setkami!... Alem swoje zrobił... Applaudowali wszyscy, gdy mnie 
kontuzjonowanego do landary wnosili... A Wy, Wielki Królu, co wtedy?... hę?... co wtedy?... 
Hehehe... Uściskaliście von Wedla! I jego wobec wszystkich nazwali Leonidasem... Hehehe!... 
Król Pruski słuchając tego, już od chwili rękami twarz zasłonił, głową kiwa i jęcząc chwiejnym 
krokiem zmierza do swego fotela za biurkiem... Teraz odrzucił laskę z hałasem precz od 
siebie i dysząc ciężko siadł... Głowę oparł na ręku i szlocha czy łka, głową wstrząsa całkiem 
w desperacji... Czasem tylko przez palce zerknie na furiującego Zietena. Zieten ciężkim krokiem 
do biurka jeszcze się posunął 
KRÓL PRUSKI 
jęcząc ochryple 
Tego wszystkiego dożyć!... Taka infamia!... O starcze bez serca... 
ZIETEN 
oparłszy się oburącz o biurko, jeszcze się nad nim pochylił i ochrypłym głosem ciągnie 
368

A pod Jagerndorf!... hę?... jak było!... Także mnie na zatracenie wysłano... co?... Przyjacielu... 
Wielki... Abym się niby łączył z główną armią... do margrafa Karola abym szedł pod Frankenburg... 
KRÓL PRUSKI 
zza dłoni poprawiając 
Frankenstein! 
ZIETEN 
słabnącym już głosem 
A tak! tak! pod Frankenstein... Wasza Królewska Wysokość ma lepszą pamięć ode mnie... Na 
pewną zgubę mnie odkomenderowano pod ten Frankenstein!... I bez potrzeby... bez... Aleś się 
znów przerachował Najdostojniejszy Panie... Mundurom moim do austriackich podobniuteń-
kim zawdzięczam, że ocalałem... tak... tak... i żyję... żyję... Nienawidziliście mnie! bo mnie 
armia więcej kochała... Ale mnie potrzebowano, bom jazdę całą wychował... bo Śląsk zdo-
były moje dzieci... 
Całkiem już znękanym ochrypłym głosem 
Nienawidziliście mnie Najjaśniejszy Królu... boście... boście odczuwali... we mnie wzgardę 
wewnętrzną... 
Ostatkiemsił, świszcząco 
jaką szlachcic i żołnierz może żywić dla... dla... 
Król Pruski ręce od twarzy oderwał, wpatrzył się w Zietena czerwonymi, przerażonymi 
oczyma i w głąb fotela zasunął się raptownie. Zieten pobladły i osłabiony z całym wysiłkiem 
oparł się na biurku. Z egzageracji aż charczy 
KRÓL PRUSKI 
rękamimachając 
Dokończ już!... dokończ okrutny, nieludzki starcze!... dokończ tych bezlitosnych injurii... 
tego rinsztoku kalomii nieszczęsnych! 
Ręce obie do góry błagalnie wyciągnął 
Ach Boże! Boże Wszechpotężny! Jeżeli Ty jesteś na niebie, a wierzę, że jesteś, to widzisz, co 
ja tej godziny cierpię!... Wielki kielich goryczy podałeś mi Panie z rąk przyjaciela... ale go 
wychylę... wychylę... 
369

Prostuje się, próbuje wstać, wstaje wreszcie, odsuwa się nieco i staje z boku biurka. Zieten 
całkiem głowę ciężko pochylił, ledwie się już trzyma na nogach... Ślina mu z ust cieknie 
sznureczkiem 
KRÓL PRUSKI 
uroczystym, falsetowym głosem 
Ja wam generale kawallerii von Zieten wszystko przebaczam... albowiem nie wiedzieliście, co 
czynicie, krzywdząc tak swojego... 
Zieten opadł już całkiem głową w papiery, nogi się pod nim ugięły, ledwie oddycha... 
wreszcie łokciem trącił talerzyk wiśni, który na podłogę spadaitłucze się 
KRÓL PRUSKI 
swojego... 
Nagle przerażony, głosem całkiem, trzeźwym 
Zieten! Na Boga, Zieten! 
Zieten jęknął po cichu i już... już ma upaść 
KRÓL PRUSKI 
zokrzykiem 
Zieten! Jemu jest niedobrze?... Czekaj... 
Szybko przesuwa się miedzy biurkiem a fotelem, uchwycił Zietenaza ramiona, podtrzymuje, 
choć z trudem 
Jego Bóg sam karze za to wszystko... 
Wstrząsnął silnie ramionami Zietena 
On musi wstać! Słyszy?... On musi siły zebrać... przejść stąd gdzie indziej... o! tu siąść tymczasem. 
Trzymając Zietena za ramiona z nieporadnością i niezgrabnie, ciągnie wpół omdlałego i sadowi 
na fotelu 
ZIETEN 
mruknął bezdźwięcznie 
Moment... jeden moment... 
370

KRÓL PRUSKI 
zasapany, zły 
A tak... tak... moment... No! siedzi już... co?... dobrze?... Ja jemu dam kilka kropel wina 
wzmacniającego... To się pokrzepi... 
Drepce szybko do alkowy za portierę, zniknął. Zieten całkiem bez ruchu, bezsiły, zsunięty 
w fotelu siedzi z zamkniętymi oczyma. Na dworze chmury nieco się rozstąpiły.... Słabe jeszcze 
światło słoneczne rzuca promienie na pokój... i na Zietena.Zieten poruszył nieco twarz 
znękaną ku słońcu 
KRÓL PRUSKI 
zza zasłony 
Byle on nie myślał, że go otruję... co?... 
Wraca z alkowy z butelką i kieliszkiem Ś już całkiem przyszedł do równowagi, tylko nieco 
zakłopotany 
O tak... Będzie dobrze!... Pan Bóg sprawiedliwy Zieten!... A on zagalopował się... o tak... 
Nalewa drżącą ręką ciemnego winaw kieliszek, butelkę postawił na biurku 
To go pokrzepi w jednym momencie... 
Lewą ręką podtrzymuje Zietenawi plecy 
O tak... niech powoli kroplami pije... 
Kieliszek pod usta przystawił 
Zły duch rebelii Zietena opętał... bo się z Pollakami zadawał... 
Zieten oczu jeszcze nie otworzywszy, pije kropla po kropli... powoli... 
KRÓL PRUSKI 
Tak... tak... jeszcze troszkę... przyjdzie zaraz do sił... Niepotrzebnie w tej porze wieku taką 
zainicjował... tego... egzekucję... Jeszcze!... O... już... No, mniejsza z tym... Słońce zaświeci-
ło, Zieten... o... Lepiej mu... hę?... 
Odejmuje kieliszek, stawia na biurku 
ZIETEN 
słabiutkim głosem 
371

Lepiej... dziękuję... 
Otwiera szeroko oczy, patrzy 
KRÓL PRUSKI 
juższtywnie 
Obejdzie się bez dziękuję. 
Odchodzi od biurka pod okno, gdzie na ziemi leży laska 
Dobrze, że jest lepiej i kwit... Mogło być gorzej... 
Podnosi laskę i podpierając się nią wraca do biurka od drugiej strony 
Mogło być znacznie gorzej... całkiem kaput... a bez olejów świętych... o... 
Bierze z biurka kapelusz dreispitz i nakłada sobie na głowę. Zieten szybko przychodzi do 
siebie, bolesną twarzą nawet uśmiechnął się ku słońcu. Teraz powoli, z trudem wstaje. Wstał, 
wraz robi krok w lewo i w służbistej baczności stanął z boku 
KRÓL PRUSKI 
spostrzegłszy to, z lekkim uśmiechem 
A to co będzie nowego?... 
ZIETEN 
Wasza Królewska Wysokość pozwoli mi najmiłościwiej... 
KRÓL PRUSKI 
ręką potakując, swobodnie 
Odejść?... Owszem... Z prawdziwie miłą chęcią. Ale potem... później, po obiedzie... hę?... 
Chwila milczenia. Fryderyk patrzy w Zietena przenikliwie, Zieten głowę opuścił na piersi 
ZIETEN 
ciężko słów dobywając 
Mnie.. mnie... teraz się godzi... o przebaczenie prosić... tak... ale... 
372

KRÓL PRUSKI 
Niecierpliwie 
Już... już... Niech nic nie mówi... Niech się nie męczy. Oświadczam Zietenowi kategorycznie, 
że przebaczyłem wszystko... 
Bierze z fotelu bocznego czapę Zietena i podchodzi z nią do biurka 
On jest niepoprawny Bayardus i już. Nic z tego w pamięci mi nie zostanie, co tu... tego... 
ZIETEN 
drży cały, widocznie bezradny, wstydu pełen przebąkuje 
Tu właśnie o duszę dziecka... syna... chodziło Wasza Królewska Wysokość... 
KRÓL PRUSKI 
stanąwszy przy nim, niecierpliwie 
Dobrze już... dobrze... Tylko cicho, cicho... 
Nakłada Zietenowiczapę na głowę 
Nie mamy sobie nic nowego do powiedzenia... Nawet dziękuję papie Zieten, że mi przed 
śmiercią nie oszczędził takowej filippiki... Znów widzę, żem się nie zawiódł na ludziach, psią 
przyjaźń przekładając. 
Wskazuje laską na okno 
Widzi jak słońce świeci... o... robi się ciepło... pójdziemy tam. 
Prawicę Zietena bierze i pod ramię sobie zakłada 
O tak... tak... niech się oprze na swoim przyjacielu... 
ZIETEN 
całkiem spłoszony, ogłupiały 
Najjaśniejszy Królu! Ja to musiałem... Zieten był poprzód subalterem Boga, potem dopiero... 
KRÓL PRUSKI 
całkiem niecierpliwie, ciągnie go już ku drzwiom z prawej 
373

Dosyć już... dosyć... nie ciekawym... niech już nic nie parluje... Niech się oprze silnie... o... 
tak... 
Słońce mocno oświeciło już gabinet. Obaj zmierzają powoli i ciężko ku wyjściu. Do drzwi z 
lewej słychać pukanie 
KRÓL PRUSKI 
I teraz kwit między nami, konkordat... O tym, co tu zaszło niemiłego niech świat się nie dowie... 
nigdy... nikt... pójdziemy do ogrodu... Tam teraz będą chowali moją Biszę na requiem 
aeternam... Będzie mi ataszował przy ceremoniach fünebralnych. 
Stanąwszy przy drzwiach, otwiera je niezgrabnie, nogą popchnął 
ZIETEN 
mrucząc 
Wedle rozkazu... wedle rozkazu.. 
KRÓL PRUSKI 
stanąwszy z Zietenem w progu 
On jest, jak się okazało orator, o... to on może powie nam oracjam... hihihi! nad grobem, hihihi, 
w imieniu owych uczciwych Niemców... 
Wyszli 
Odsłony piątej koniec 
374

OBRAZ OSTATNI 
Ten sam gabinet królewski w moment później. Pukanie powtórzyło się mocniejsze i wraz 
drzwi od korridoru uchylają się z lekka 
R OHD I C H 
w drzwiach głowę pokazał 
Nie ma nikog o. W y s z li! 
Otwiera drzwi szeroko i wchodzi 
BI SMA R K 
za nim z kapeluszem pod pachą 
B y ł e m z a s y gno wan y na je d enastą i pół... 
R OHD I C H 
ręką prosząc 
To pan minister tu moment z acz eka. 
BI SMA R K 
Wo ln o ? 
R OHD I C H 
oglądając się dokoła po rozgardiaszu 
W o lno... prosz ę ... J e g o M ajestat, o ile mi wiadomem jest, p rz e g lą da ł już pa na ministr a re f e rat... 
BI SMA R K 
kapelusz do nosa przykładając 
Ale też tu z aduch! Oj! J akb y c ałe sekulum nie wietrz ono...! 
R OHD I C H 
zmierzając ku oknu 
375

Ehe... Dziś jeszcze więcej, bo deszcz... psy! Zaraz okno otworzę. Chapeau możesz szacowny 
panie Bismark złożyć na fotelu. 
Otwiera szeroko okna; sam odetchnął pełną piersią 
Aaa... 
BISMARK 
kładąc kapelusz na fotelu, również odetchnął 
Aaa... Dziękuję. 
Oglądnąwszy się 
Ależ tu dzisiaj porządek! no, całkiem nie prusski! 
ROHDICH 
patrząc w ogród ze wzruszeniem 
Panie von Bismark! Chodź i popatrz! Co za widok rzewny oku! Tych dwóch staruszków go-
łąbków... o... jak się to wiodą!... Pół wieku! Pół wieku trwa ta przyjaźń na polach bitw cięż-
kich zawiązana, w huku kanonów, w dymie kartaczów pękających poświęcona. 
BISMARK 
stanąwszy przy oknie 
Bardzo ładnie! Istotnie! Razi mnie tylko to, że generał Zieten oparł się na ramieniu Jego 
Królewskiej Wysokości. 
Z niechęcią 
O! To już za konfidencjonalnie! Za konfidencjonalnie... To jest wbrew wszelkiej etykiecie.. 
Czy nie? 
Pukanie śmiałe w drzwi zlewej 
ROHDICH 
No tak! Ale zawsze co Zieten to Zieten... także przecież i król huzarów i papa... 
Do drzwi 
Wejść!... 
376

BISMARK 
zniezadowoleniem 
Tak!... Ale to nie książę krwi!... To nie choćby Anhalt Koethen, Anhalt Bernburg, Anhalt 
Zerbst... 
ROHDICH 
z uśmiechem 
Anhalt Zerbst? Anhalt Bernburg? Ależ mimo wolę mężów z wodą w głowie wymieniłeś Ekscellencjo... 
Haha... 
BISMARK 
poważnie 
Tak... może... ale w każdym razie książąt krwi!... Nie... Tak być nie powinno... Za konfidencjonal... 
za kon... 
Oglądnął się 
Stanowczo, tak być nie powinno... 
Przez drzwi szeroko otwarte wchodzi pan lektor Lucchesini już z naszytym kluczem szambelanskim 
na fraku, ze starą księgą Hozjusza w prawej ręce, uśmiechnięty, rozpromieniony 
LUCCHESINI 
Si puo? Perdone? 
ROHDICH 
bardzo uprzejmie 
A, pan camerlengo! entrare! potete. 
LUCCHESINI 
Buon giorno messieurs! 
Idąc ku oknu 
Buon giorno! II tempo rasserena?... 
377

ROHDICH 
idąc przeciwko 
Jego Królewska Wysokość zaraz tu wraca... 
Wskazując 
O! Będą tam grzebali pod bosketem faworytę charcicę, co w nocy zdechła... 
LUCCHESINI 
z żalem i współczuciem 
Charcicę? Faworytkę? O, biedne stworzenie! A cóż to za noc niezwyczajna! 
DoBismarka 
Ekscellencji pana ministra sługa uniżony. 
BISMARK 
kłaniając się 
Mój głęboki szacunek mości szambelanie. 
Z czulością 
Więc także źle się spało? co?... 
LUCCHESINI 
O nie! Jam całkiem akuratnie spać się położył! Jeszcze przed awanturami z tą dziewicą z 
Berlina. Niemiły incydent w każdym razie... co? 
BISMARK 
zniechęcią 
Oo, niemiły! Mogła sobie mamsella ostatecznie zaaranżować to wszystko w Berlinie! Nie tu 
pod królewskim pałacem! To oburzające! 
LUCCHESINI 
Podobno weszło teraz całkiem w modę wśród młodzi aż śmiercią demonstrować gorącość 
miłosnych affektów... Se non e vero... 
378

ROHDICH
Ależ tak! tak... To od czasów nieszczęsnego Lubego Waldemara, od dwóch lat dopiero ten 
romans pana Jakobiego wszystką młódź rozmarzywszy, zgoła zawrócił im głowę 
BISMARK 
Ach, mówisz panie generale o tej książce romansowej Oto, w jakich teraz obiektach opętana 
progenitura gustuje. Smętne refleksje się budzą!... Doprawdy smętne... 
Na dworze słychać w dali powolne bębnienie i miarowy tupot maszerujących po piasku 
ROHDICH 
usłyszawszy 
O! To pogrzeb Biszy już idzie... Obaczcie jegomościowie. 
Ale może by wypadało iść asystować? 
Idzie ku oknu 
Faire la cour? ... nie? 
BISMARK 
Stając przy oknie, przecząco 
No... no... 
ROHDICH 
Nie, nie! Bądź pan szambelan spokojny! Król nie życzy sobie teraz żadnej asysty przy psich 
pogrzebach... Odkąd to wyśmiał jakiś niemiecki rymokleta w bluźnierczej chansonie. 
LUCCHESINI 
Aha... Aha... I ten paszkwil także tu na drzewach przybijali! Mówiono mi o tym, mówiono... 
ROHDICH 
Odtąd nie życzy sobie król nikogo.. 
BISMARK 
stając przy oknie, ze zgrozą 
379

Och, te wierszoklety! Te litterateury! Te pisarczyki! Ja bym to wszystko do , grenadierskich, 
kompaniów brał! I pomyśleć sobie, że ostatecznie Jego Królewska Wysokość ten species 
darmozjadów tyle lat raczył popierać! Gensdelletrów nad gendarmów przekładał... 
Patrzy przez okno daleko w prawo 
O! Już przechodzą... 
LUCCHESINI 
wychylając się przez okno ku prawej 
Król nas stamtąd nie widzi?... 
ROHDICH 
Nie! Statua Kleopatry zasłania. 
BISMARK 
Baczność! Salva będzie! 
Z niezbyt z dala słychać rotową salwę; po czym zaraz czterech trąbek piskliwe granie. Przy 
drzwiach gabinetu od korridoru jakowaś dyszkura 
LUCCHESINI 
przechylony za okno 
Aż się stary Zieten obudził... Haha! 
BISMARK 
A zasnął? 
ROHDICH 
Oczywiście! Siadł na ławce w słońcu i zasnął! Zerwał się teraz! Haha. 
Dyszkur za drzwiami z lewej wzmógł się 
ROHDICH 
Zirytowany 
A tam co?... 
380 

Drzwi się otwierają. Staje w nich lekko wzburzona pani generałowa Skórzewska. Za nią wi-
dać dwóch wyższych wojskowych, kammerhuzara, dwóch paziów 
GENERAŁOWA 
do wojskowego w głębi 
To ja sobie poczekam na Królewską Wysokość... Tak... Na moją odpowiedzial-
ność!...Spokojnymi być proszę... 
Zamyka im drzwi przed nosem i wchodzi 
ROHDICH 
namarszczywszy brwi 
Co to? Pani generałowa? 
Podchodząc ku niej 
No dobrze... ale bez uprzedniego meldowania! Proszę ja panią, to nie można! 
Surowiej 
Niedozwolone... pardon... 
BISMARK 
doLucchesiniego, pólgłośno, figlarnie 
Pani Skórzewska co z Locka loki sobie sporządziła... 
LUCCHESINI 
Półgębkiem 
Wiem! Wiem... znam... a Leibnicowe monady w modę wprowadza... 
GENERAŁOWA 
nieco zakłopotana 
Myślałam, że Króla Jegomościa zastanę! Nie wiedziałam... W takim razie zaczekałabym mo-
że tutaj. 
381

ROHDICH 
oschle 
Ubolewam. Bardzo mi przykro... Ale to wbrew wszelkim przepisom regulaminu. Tu czekać 
niedozwolone. 
Na drzwi delikatnie ręką wskazał 
GENERAŁOWA 
bagatelizująco 
Ale kto to panu generałowi powiedział. Byłam tu kilka razy bez tych ceregieli. Odjeżdżam za 
moment. Chciałam się pożegnać. Spieszno mi. 
ROHDICH 
Proszę! Bardzo proszę... Pani generałowa dobrodziejka będzie tylko najłaskawszą przeszedł-
szy stąd poczekać w antresoli. 
GENERAŁOWA 
z grymasem 
Tam, gdzie takie wąziutkie rozmyślnie ławki, by nie zdrzemnęli czekający... gdzie pazie tylko 
i grenadiery... O nie... To się po mnie nie pokaże! O... są i panowie! 
Do Bismarka 
Właśnie nawet miałam intencją widzenia się z Ekscellencją. Dobrze mi się trafia. 
BISMARK 
podchodząc, grzecznie 
Jestem cały na usługi pani generałowej. Tylko może nie tu... 
ROHDICH 
surowo 
Stanowczo nie tu, moi państwo. Król lada chwila wraca... Nie przyjmuję odpowiedzialności 
na siebie... 
GENERAŁOWA 
zirytacją, dumnie 
382

Ale ja przyjmuję odpowiedzialność na siebie, von Rohdich... Rozumie waćpan? Całą odpo-
wiedzialność. 
BISMARK 
łagodząc 
Ale pani generałowo. Służę jejmości wszelkimi informacjami. Ale tam lepiej nam będzie. 
ROHDICH 
równocześnie, zimno 
To mi nie wystarcza. Tu tylko deżurny jenerał-adiutant odpowiada! W ostateczności będę 
musiał użyć nawet środków, których bym sobie nie życzył... 
GENERAŁOWA 
już w pasji 
A jeżeli ja odjadę sans adieu z Sans-Souci... teraz... natychmiast i potem do siebie... pan gene-
rał odpowiedzialność przyjmujesz?... 
LUCCHESINI 
podchodząc do nich 
Perdonter.. A proposito ... Jako świeżo godnością dworską zaszczycony, chcę wziąć na się 
superarbitra postać. 
GENERAŁOWA 
Dobrze, mości szambelanie. Ale przed brandenburską bramą czekają moje konie... W landarze 
chora dziewczyna, która mi po wczorajszym w febrze majaczy... Wpadłam do Najjaśniej-
szego Króla... I do jego pana ministra słów mam kilka... a tu jakieś formalności nie w porę. 
ROHDICH 
sztywnie 
Dwieście już lat te formalności istnieją, łaskawa pani. 
GENERAŁOWA 
Wszystko jedno... nigdy nie myślałam, że z pana adiutanta taki... 
383

LUCCHESINI 
wesoło 
Otóż decyduję. Ekscellencja pan minister jest na usługi pani na krótki moment, aby się stało 
zadość rozkazowi pięknej damy... Po czym atoli przejdziecie państwo do antresoli... 
BISMARK 
zdziwiony 
Przejdziecie?... No dobrze... ale... Przecież to ja desygnowany jestem na teraz... 
LUCCHESINI 
O nie! Przenigdy Ekscellencjo... 
Podnoszqc foliał do góry 
Mnie Jego Królewska Wysokość naznaczył lekturę Hozjusza na wpół do dwunastej. 
BISMARK 
To omyłka chyba... Generale von Rohdich... ja byłem najwyraźniej na sessję o jedenastej i 
pół... 
Do Lucchesiniego 
Atoli proszę... jeżeli... ja ustąpię panie szambelanie... 
GENERAŁOWA 
wpół kpiąco 
Nowa kwestia... Generale Rohdich! Ja się zgadzam na szambelańską decyzję pana Lucchesini... 
Ustąpię... Tylko teraz niechżeż mi wolno będzie z panem ministrem kilka zdań zamienić. 
Zbliża się do Bismarka 
ROHDICH 
z ironią do Skórzewskiej 
Dziękuję za tę łaskę najuniżeniej... 
Do Lucchesiniego i Bismarka 
384

Wizyta przydługa generała Zietena przyczyną nieporozumienia. Papa Zieten zabrał wiele czasu... 
Teraz już król zdecyduje, który z panów. 
Do Skórzewskiej wskazując na Bismarka 
Na krótki moment mogę pani generałowej pozwolić pozostać. 
Bierze pod ramie Lucchesiniego 
Uprzedzam jednakowoż, że tu panuje nadal rygor dworskoprusski... nie polski... 
Odchodzi z Lucchesinim ku oknu 
GENERAŁOWA 
do Rohdicha 
Dziękuję panu za tę monicją. Zastosować się do niej postaram. 
do siebie 
Grubianin! 
Głośniej 
O, jak to często spoza harzopfa wyglądnie głowa Hurona 
. 
Odchodząc pod statuę Apolla z lewej, do Bismarka 
Panie ministrze von Bismark, proszę jegomościa. 
BISMARK 
usłużnie idąc za nią 
Służę, madame. 
GENERAŁOWA 
Ja poszukiwałam pana od godziny... Mam pewne interrogacje, panie ministrze. Przed powrotem 
mym do majątków, do Łabiszyna, wiedzieć bym pragnęła, jakoż stoi affera Gockowskiego? 
Rohdich zirytowany rozmawia na boku z Lucchesinim 
385

BISMARK
Aha... Affera Gockowskiego? Imaginowałem sobie, że to panią szacowną właśnie ciekawić 
będzie. 
Wskazuje ręką plik aktów na biurku 
Oto tam wszelkie akta jej tyczące. Nie widząc przyczyny, żeby rzecz taić przed panią, opowiem 
plus minus jak... 
GENERAŁOWA 
Proszę, a szczerze. Jestem poniekąd interesowaną w tym przecież. 
BISMARK 
usłużnie 
Ależ tak... naturalnie... Nawet bardzo... Uwzględniamy w likwidacji wszystkiego i pani gene-
rałowej słuszne pretensje... Jego Królewska Wysokość polecił nawet specjalnie przed wszystkimi 
kredytorami! 
GENERAŁOWA 
stanowczo 
Ja się zrzekam wszelkich pretensji, panie von Bismark. Nie chcę dostać ani tynfa!... 
Siada na fotelu 
BISMARK 
Zdumiony 
Pani generałowa się zrzeka? Swoich wkładów? Ryzyka?.. Jakich 30 tysięcy talarów! Dama 
tak słynnie roztropna z przemyślności znana?... 
GENERAŁOWA 
Tak jest, zrzekam absolutnie... Listy i skrypty z Gockowskiego podpisem spaliłam własno-
ręcznie... 
Sztywnie 
Dowodów innych nie macie... książki kasowe to za mało... Zrzekam się... 
386

BISMARK 
zdumiony 
Pani generałowa mogłaś to zrobić? Mająca dzieci troje? Przy pełnych zmysłach? Taką stratę 
ponieść własnowolnie, gdy teraz generalna kasa rządu z massy byłaby natychmiast wszystko 
wypłaciła? Co do grosza! 
GENERAŁOWA 
Nie mówmy więcej o tym. Zrzekłam się całkowicie, widocznie przekonana, że stać mnie na 
to. Nie życzyłabym sobie, by z tych pieniędzy, zyskanych na ruinie tak ciężko skrzywdzonego 
starca przekleństwo spaść mogło na główki mojej Oli czy Fryderyczka... 
BISMARK 
drwiąco 
Łaskawej pani wola oczywiście. Nic nie mamy przeciwko temu... Bardzo to szlachetne, o, 
wzniosłe!... Matkę Grakchów to przypomina! 
GENERAŁOWA 
niecierpliwie 
Mamy tu mało terminu, panie von Bismark! Oszczędź komplimentów matce Grakchów, mój 
łaskawy! Tedy co postanowiliście, proszę... Cóż będzie?... 
BISMARK 
Ano... gouvernement, rzecz to jasna, nie może się kierować pobudkami sentymentu. Od żąda-
nia wypłacenia walutą reszty za kontrybucję lipską odstąpić nie byliśmy w możności... Mają-
tek Kammergerichtowi w kuratelę oddany zaaresztowało Generalne Dyrektorium... Że zaś 
dziwnym okolicznościów zbiegiem... w równym czasie różni dłużnicy utracili już zaufanie i 
gwałt podnieśli... 
GENERAŁOWA 
Wiem to wszystko, wiem... 
BISMARK 
Przeto... według mego projektu, który śmiałem... 
GENERAŁOWA 
przeciągle 
387

Aha, więc to jego kalkulacji projekt, panie von Bismark?... Przeto?... 
BISMARK 
Tak... do usług pani generałowo... projektu, który prezentuję... utworzy się specjalna komisja 
dla uregulowania tych spraw. Oczywiście pretensje gouvernement znajdą przede wszystkim 
swoje zaspokojenie. Jednym słowem: my nabywamy manufakturę porcellany na Lipskiej, z 
wypełnieniem tej formalności ze strony starego Gockowskiego, że wszystkie tajemnice i ar-
kana wyrobu, szczegóły kunsztyków i ingrediencjów opisawszy wiernie złoży on Najjaśniej-
szemu Królowi przysięgę, że do grobowej deski nikomu tajemnic fabrykacji nie wyda. 
GENERAŁOWA 
A manufakturę atłasu na Frydrychsztadzie?... 
BISMARK 
lekceważąco 
O! Tej się zrzekamy!... Nie reflektujemy zupełnie... Skądże? Nie przedstawia dla nas żadnej 
wartości. Takich przedsiębiorstw jest już przeszło 40 w Berlinie. I towar w nich nawet bez 
porównania lepszy. Wziąć takie Krefeidskie, takie Rychterów jedwabie... atłasy... 
GENERAŁOWA 
z ironią 
Zapewne! Zapewne! A dom na Bruderstrasse? Obrazy? Majętności na Pomorzu?... 
BISMARK 
To właśnie decyduje ad hoc komisja. To pójdzie prawdopodobnie na subhastacją ... Lasy na 
pewno kupi graf Kayserlink Nimrod... Uzyskana z licytacji suma pokryje pretensje reszty 
kredytorów... Manufakturę porcellany oceniłem bardzo wysoko, na 235 tysięcy! 
GENERAŁOWA 
wstając 
Krótko się ekspressjonując: pierwszy komersant en gros! fabrikante, bankier i patriota Berlina 
na sztych wydany zostaje nędzarzem?... 
BISMARK 
zdziwiony 
388

O nie, pani generałowo! Bynajmniej! Aczkolwiek sam staruszek zniedołężniały nie będzie 
miał już funduszów, obmyśliliśmy mu jednakże sposób spokojnej starości dożycia. 
Zgodnością 
Nie jesteśmy tak z serca wyzuci, jak nas o to pani generałowa łaskawie posądzać raczy. 
GENERAŁOWA 
Wzgardliwie 
A ten sposób?... 
BISMARK 
Ten sposób jest jak wszystkie koleje ludzkie w życiu: stare siły zastępują w porę młode. Ot i 
cała zagadka doczesnych powodzeń. Na jednego z dyrektorów królewsko-prusskiej manufaktury 
porcellany proponujemy młodego Franca Gockowsky, byłego lejtnanta huzarów. 
GENERAŁOWA 
cała w pąsach, dygocąca 
I król to przyjmie wszystko?... Podsygnuje panu taką... 
Wachlując się żwawo 
BISMARK 
Mam wszelkie szansę... W głównych zarysach rzecz już nakreślono wczoraj... Ja tylko ponie-
kąd kopiowałem. Pani wie dobrze, że nam wolno poddawać te pomysły, które Jego Królewska 
Wysokość sam przedtem raczył najwyżej wykombinować. Zresztą ze stanowiska ekonomiki 
krajowej to rozwiązanie jest bez... 
GENERAŁOWA 
wachlarzem machnąwszy 
Rozumiem, rozumiem... wiem, nie potrzebujesz Ekscellencjo przydawać już jednego słów-
ka... Dziękuję panu... Ze stanowiska ekonomiki prusskiej... 
Von Rohdich i Lucchesini właśnie odstępują od okna. Lucchesini szybko poprawia żaboty 
GENERAŁOWA 
dobitnie i ze wzgardą 
389

Obmyślane to bez zarzutu... bardzo sprytnie... trzeźwo... O! Można mieć najwyższy podziw 
dla waszego rozumu, von Bismark... Tylko... tylko szacunek należy sobie rezerwować dla 
innych!... 
Odwraca się odeń niespodziewanie i zmierza ku Rohdichowi 
LUCCHESINI 
wskazując szybko na okna krzyknął 
Serenissimus wraca! 
Stanął frontem do drzwi z prawej. Von Rohdich staje przy drzwiach z prawej i szeroko je 
otwiera 
GENERAŁOWA 
Panie von Rohdich! 
BISMARK 
szyderczo do generałowej 
Par exemple dla Anglii. Hahaha... A 
ROHDICH 
do Skórzewskiej, wskazując na drzwido korytarza 
Proszę pani natychmiast stąd... 
GENERAŁOWA 
do Bismarka 
Tak, par exemple dla Anglii. 
Do Rohdicha 
Odchodzę, von Rohdich... Bądź pan łaskaw generale sprezentować jego Królewskiej Wyso-
kości moje... 
ROHDICH 
prędko, ze złością 
Dość... Proszę... Możesz pani, ale... tam!... Zaraz ją wezwiemy... 
GENERAŁOWA 
390

spokojnie
...moje najniższe hommaże i rewerencje... Tylko brak czasu nie pozwala mi pożegnać personalnie 
Jego Królewską Wysokość... Wyjeżdżam do Łabiszyna, oznajmcie swemu Panu... Że-
gnam... 
Rówocześnie koło okna z prawej przechodzą król z Zietenem 
KRÓL PRUSKI 
zza okna do Zietena 
Chodź staruszku jeszcze!... chodź! Zaraz mu jego własnego synka sprezentujemy. 
ROHDICH 
doSkórzewskiej 
Według zlecenia pani... Owszem... 
BISMARK 
kłaniasię kpiąco Skórzewskiej 
Bon voyage madame!... I do Warszawy?... na partię 1'hombra z Poniatowskim. 
GENERAŁOWA 
drzwi otwarła i patrząc na nich z najwyższym obrzydzeniem mruknęła 
Zawsze oni! Huroni! 
Powoli wychodzi 
Jeno nieco wypomadowani... 
Bismark zgięty w pól stanął przeciwko drzwiom z prawej. Lucchesini także głowę pochylił 
w ukłonie. Kiedy pani generałowa wychodzi, widać za drzwiami tuż młodego Zietena w 
mundurze lejtnanta gwardii. On też już drzwi za nią domyka 
KRÓL PRUSKI 
jeszcze za drzwiamiz prawej 
Usiądzie sobie tedy w sypialce za kotarką... i posłucha... 
391 

Wchodzi król z Zietenem opartym znów na ramieniu najwyższym. Król ma oczy mocno za-
płakane. Zieten blady, znękany i śpiący. Przeciąg się uczynił przez otwarcie drzwiów równo-
cześnie, aż papiery, z biurka zwiało... i oknem trzasło 
KRÓL PRUSKI 
ręką się zasłaniając przed wiatrem 
Oj... oj... co za przeciąg! A to kujony przeklęte! Kto tu drzwi otwiera na przestrzał?... 
Weszli 
ROHDICH 
szybko zatrzaskując drzwi 
Przypadkiem Wasza Wysokość! To ja... bo właśnie... 
KRÓL PRUSKI
Co przypadkiem, przypadkiem! U niego zawsze przypadek!... On sam przypadkiem człowiek.
Zobaczywszy Lucchesiniego
A jesteście messieurs... Dobrze... Czekać... 
Zmierza z Zietenem za kotarę 
Chodź starowino!... Tam sobie wypoczniesz... Tak... O... 
Rohdich podbiega i uchyla zasłony. Widać w głębi małe łóżeczko z baldachimem zielonym, 
łatanym. Tuż przy balustradzie i kotarze fotel i podnóżek. Zresztą w sypialni półmrocznie 
KRÓL PRUSKI 
O tu... pomóż Rohdich!... tak... 
Sadzają z Rohdichem Zietena na fotelu 
KRÓL PRUSKI 
Tak będzie mu dobrze. 
Nogi Zietena podnosi 
Pedes na podnóżku. O tak... I tu posłucha, jak ja będę egzaminował jego infanta... Dobrze?... 
Hihihi... 
392

ZIETEN 
bezdźwięcznie 
Dobrze Wasza Królewska Wysokość! Z ochotą!... Ja tam weń ufam. 
Rohdich usuwa się. Król zza kotary wychodzi i żwawym krokiem sunie do biurka. Von Bismark 
z jednej, a von Lucchesini z drugiej strony zbliżają się do biurka, nieśmiali, niepewni,
to z minami poważnymi, to uśmiechnięci
KRÓL PRUSKI
do Bismarka 
A, czeka i von Bismark... Dobrze... Przeglądnąłem jego expose... Zrobił swoje jasno, z zacunkiem 
dla konweniencji kraju... i... tego... i uczciwie, uczciwie w granicach konweniencji 
oczywiście... 
Do Lucchesiniego 
Wybaczy von Lazzaroni, ale najpierw o fabryce, potem o metafizyce, hihihi... Primum Viveri 
deinde philosophofare... 
LUCCHESINI 
Ależ Serenissime proszę... 
Znaciskiem i dumą 
Lucchesini sam z rozkoszą posłucha. 
KRÓL PRUSKI 
siadając przy biurku, do Bismarka 
Tylko pan minister trochę zbyt hojnie sypnął za ruderę na Lipskiej. 
BISMARK 
Ujmująco 
235 tysięcy talarów oceniono nominalnie! Tyle rok temu dawaliśmy za nią... 
KRÓL PRUSKI 
To rok temu!... rok temu... to co innego! To inne konstellacje! O dobre 15 tysięcy za dużo... A 
ile tego towaru zostało?... hę?... 
393

BISMARK 
10 tysięcy 712 sztuk białej porcelany, a 4 tysiące 806 sztuk malowanej. 
KRÓL PRUSKI 
Więc widzi... O ile mniej tej malowanej jak białej... Hę? I towar się pogorszył... 
BISMARK 
O, tego nie ośmieliłbym orzec. Raczej poprawił. Oglądałem sam. Porcelana pod światło jak 
opal przezroczysta... 
KRÓL PRUSKI 
stanowczej 
Nie... nie... pogorszył się... pogorszył... Ja tam dobrze wiem... Niech porówna z Sevre! z Meissen! 
z Capo di Monte to się przekona. 
Wskazuje na akta 
Więc tu skorygowałem na 220 tysięcy!... Tak... A ten wspólnik Gockowskiego Reichard, ten 
kunstmistrz specjaliker, czarodziej!... to z nim co?... 
BISMARK 
Majster Reichard odmówił wejścia z nami w jakiekolwiek układy! Ee, to grubianin... Sas... 
Odpowiedział nawet bardzo obelżywie i wyjechał do Saksonii 
Weselej 
gdzie dziewczęta miłej woni... 
KRÓL PRUSKI 
Zły 
Aha, więc wyjechał?... Paskudna genus te Sasy... Buffony! Oni mają coś podobnego do Pollaków... 
Tfy!... Ano trudno! To już trzeba wziąć Franca Gockowsky na jednego z urzędni-
ków... Nie ma wyjścia! A stary pod przysięgą arkana spisze... Tylko czy w synku znów się 
ojcowskie fanaberie nie odezwą?... hę?... 
BISMARK 
Eh... nie myślę... Służył w huzarach, bawarską kampanię przeszedł. Ranny był... 
394

KRÓL PRUSKI 
wstając 
Placet... zrobione... punktum... kwit. Jeszcze tylko jedno... Te lasy... o tu 
Podszedł do mapy Polski i laską wskazuje 
...o tu... koło tego jeziora... o! Chojnic... Kramska... o! te lasy to my kupujemy. I do kompleksu 
tucholskiej puszczy to doliczyć! Dominium królewskie... To jezioro Przły... Szczy... czy-
cieńskie, ochrzcimy sobie honoris causa pro aeternam memoriam Zieteni... Zyteńskim... Ma-
my już w Pomerelli Schwerinthal... Podewishausen... Bisroarcken... To niech będzie i Zietensee. 
BISMARK 
Doskonale... naturalnie!... ale te lasy Charzykowskie?... Te lasy to właśnie graf Kayserlink 
już... 
KRÓL PRUSKI 
przerywając mu i rękę podając 
Ehe... Ehe... wiem! Sprawa załatwiona... Chciał kupić Kayserlink Nimrod... niech się obejdzie 
smaczkiem... Tak... Jestem z pana ministra bardzo ukontentowany... 
Bismark cmoka króla w rękę 
Von Bismark należy do ludzi kombinujących trzeźwo, rzeźwo i prawo po prussku. On nie jest 
jako ten celnik a półgłówek francuski, Turgot. Z takich jak on będą najlepsi factores naszej 
wielkiej missjo historica! Teraz go żegnam, dziękuję i adieu... On jest subiectum cum futurum 
Odwraca się i postępuje ku Lucchesiniemu 
BISMARK 
rozpromieniony, w lansadach 
Wszystko zawsze wedle rozkazu Waszej Królewskiej Wysokości. 
Oddala się ku drzwiom z lewej. Von Rohdich w przechodzie winszuje Bismarkowi kordialnie 
LUCCHESINI 
z egzaltacją 
395

O Sancto Girolamo! Girolamo! Cóż to za szczyt szczęścia zyskanie słów pochwały od takiego 
Mandatariusza! 
Bismark wszedł, delikatnie drzwi za sobą zamykając 
KRÓL PRUSKI 
Niech no von Lazzaroni będzie tylko cierpliwy!... I dla niego jest tu functio, którą musi pięk-
nie wykonać!... 
LUCCHESINI 
bijąc się w piersi 
O mi fa molto! molto onore! Che desidera vostra Majesta? In che posso servirla?... 
KRÓL PRUSKI 
przypominając sobie nagle, do Rohdicha 
A pani generałowa gdzie, Rohdich? Jeszcze w gospodzie?... 
ROHDICH 
nieco zakłopotany 
Pani generałowa?... Właśnie że była, kiedy się te drzwi otwierało... Nawet poleciła mi... 
KRÓL PRUSKI 
z niecierpliwością 
Ale gdzie, gdzie jest? w Poczdamie?... Odwiozła panienkę topielca?... 
ROHDICH 
Tak właśnie, przed momentem była tu... Prosiła najuniżeniej salutować i pożegnać. I wyje-
chała do Berlina. Potem nawet ma wprost do Pruss polskich jechać, do siebie, do Łabiszyna. 
Machnął ręką 
KRÓL PRUSKI 
niemile zdziwiony 
Do Łabiszyna?... Co on tu mówi. Odjechała sans adieu? Pani generałowa?... O, to coś znaczy!... 
Zrobiło się jej przecież wszelkie ustępstwa w aferze z Gockowskim... Obraziła się kabbalistka, 
żem jej swatań nie popierał? 
396

ROHDICH 
bąka coś niezrozumiale 
Tak... to to... Dużo by o tym mówić! Fochy! Zdaje się, że z tej przyczyny... 
LUCCHESINI 
I mnie się wydaje, że to zmartwiło ma damę Skórzewską. Ona bardzo sobie protegowała starego 
fabrikanta... 
KRÓL PRUSKI 
Protegowała... Si... si... si... Ale swoją drogą teraz przy likwidacji swoich 30 tysiączków nie 
daruje! Hihihif... oj nie!... 
Smętnie 
Eee! Ale szkoda! Od śmierci mamy de Camas najbardziej ulubiłem kompanię pani Skórzewskiej, 
tak podrażnić się z generałową, wywoływać w niej mementa werwy... Szkoda!... Ech... 
one wszystkie jak Danae są! Sawantki czy nie sawantki! 
LUCCHESINI 
Swobodnie 
Tylko złotym deszczem można utrzymać przy sobie niebieską pończoszkę. 
KRÓL PRUSKI 
A to darmo... pocieszymy się!... Starzeje się i kaprysi pani Egeria konfederatów barskich, 
hihihi... największa aktualnie patriotessa polska, hihi... 
Nagle energicznym tonem 
Ale mamy nauczkę, o mamy... Czekajże ty! 
Kładzie rękę na ramieniu Lucchesiniego 
Mój szambelanie!... Pójdzie on teraz do naszego frizowanego szympansa... tak... do pewnego 
fioletowego sibarita! Wie?... Domyśla się gdzie? 
LUCCHESINI 
w kłopocie, ale uśmiechnięty 
Przyznam się, że... na razie nie... Wybaczy Wasza... 
397

KRÓL PRUSKI
...Do tego Minęła... hę... hę, do tego perfumowanego pyrhhonisty... No! Wie już czy nie, do 
kogo... hę?... 
LUCCHESINI 
w jeszcze większym kłopocie 
Wybaczy Wasza Królewska Wysokość! Orientuję się dość dobrze, ale... 
KRÓL PRUSKI 
Hihihi, jeszcze nie! Więc pójdzie teraz do takowego biskupa Monitora, Spektatora, Korrektora, 
co sam huncfot, a nainnych satiras scribet, a Lucchesini mu to niepotrzebnie translatet... 
LUCCHESINI 
w głowę się dłonią palnął 
A, do monsiniora Krasickiego!... Ach, nigdy bym się był domyślał... Skądże?... 
KRÓL PRUSKI 
Tak! tak, wreszcie... I powie mu Lucchecini, że król prusski dowiaduje się, czy to jest na-
prawdę prawda, że pan biskup już chce odjeżdżać i opuścić chateau na Winiach, hihi... 
Lucchesini zdumiony. Rohdich śmieje się wesoło 
KRÓL PRUSKI 
wesoło 
Jeżeli tak, jeżeli już chce odjeżdżać do siebie, hihihi, to Lucchesini wyrazi mu w imieniu 
króla żal niepocieszony... ale powie, że i Fredericus Rex z losem godzić się musi... i prosi 
pana biskupa, aby jako souvenir z Sans-Souci przyjął ten kobierzec, co u niego na środku pokoju... 
Rohdich i Lucchesini bardzo zdziwieni popatrzyli na siebie 
LUCCHESINI 
zuśmiechem 
Ten kobierzec z kwatery Wolterowej? Kiedy... to ten taki... właściwie... nieco szpetny, Najja-
śniejszy Królu! Nie udał się... 
398

KRÓL PRUSKI 
wesoło klapnąwszy Lucchesiniego po plecach 
Właśnie dlatego, miły szambelanie!... Właśnie dlatego... Tak. A na dzisiejszy obiad król jeszcze 
prosi pana biskupa! Będzie węgorz w kapuście!... dobre winko!... No, a teraz niech maszeruje!... 
Raz! dwa! trzy! 
Wraca do biurka 
LUCCHESINI 
kłaniając się 
Wszystko do joty wypełnię, by wraz wrócić na czytanie. 
KRÓL PRUSKI 
Niech się nie fatyguje... Ten Hozius to bardzo nudny asinus. Mam go satis! Niech pan szambelan 
attaszuje dziś Krasickiemu, opowiada, bawi, dyszkuruje, żeby mu ten dzień ostatni 
upłynął tu najweselej. 
Kiwnął głową. Lucchesini jeszcze raz ukłoniłsię i wychodzi 
KRÓL PRUSKI 
patrząc za nim, do Rohdicha półgłosem 
Polyfemus, hę?... Bez oczka, a widzi za trzech... hihihi!... No Rohdich!... Teraz tu dostawić 
małego Zietena... 
Odwraca się do zasłony, głośno krzyczy 
Staruszku! Baczność! Egzamin idzie!... 
Do Rohdicha stojącego tuż przy drzwiach 
Tylko żeby mu ani słówkiem nie pisnął, że stary papa słucha! 
ROHDICH 
otwierając drzwi 
Wedle rozkazu. Rozumie się! 
W korridor wołając 
399

Lejtnant,von Zieten. Tutaj. 
Zieten w nowiutkim mundurze porucznika gwardii, rozpromieniony, choć jakby spłakany, z 
oczyma mocno zaczerwienionymi, wszedłszy staje w postawie baczności tuż przy drzwiach 
KRÓL PRUSKI 
idąc do biurka ku Zietenowi; głosem podniesionym, jakby w stronę sypialni 
Krystian Ludwik von Zieten? Tak? 
KRYSTIAN 
Według rozkazu Waszej Królewskiej Wysokości. 
KRÓL PRUSKI 
Lejtnant gardes du corps numer l. Tak?... 
KRYSTIAN 
Według rozkazu Waszej Królewskiej Wysokości. 
KRÓL PRUSKI 
Odpowie głośno, prosto i wyraźnie. Czy szczęśliwym się czuje w gwardii swego Monarchy? 
Czy też pragnie zmiany Fortuny, żeniaczki... dzieci... a z czasem dignite dyrektora więzienia 
albo może chefa lazaretu egzemplo w Hotzen-Plotzen... hę?... 
KRYSTIAN 
zprzekonaniem 
Wasza Królewska Wysokość! Najwyższy Panie Wojenny! Błogosławię chwilę, w której... 
KRÓL PRUSKI 
Głośno!.., nie słyszę dobrze... 
KRYSTIAN 
głośniej 
Błogosławię chwilę, w której Wasza Królewska Wysokość raczył mi najwyższą zwrócić 
uwagę na powinność moją względem naszej najdroższej ojczyzny prusskiej... 
400

KRÓL PRUSKI 
Ehe. Bardzo ładnie... Bardzo ładnie... Tylko głośniej! I co? i co?... 
Za drzwiamiz prawej słychać głośną rozmowę czy sprzeczkę dwojga osób. Rozróżnić da się 
głos męski i dziewczęcy 
KRYSTIAN 
nieco zdziwiony, głośniej 
Potępiam i przeklinam dni, w których zbałamucony lekturą chorobliwych książek... 
ROHDICH 
do króla 
Luby Waldemar. 
KRÓL PRUSKI 
wesoło 
Ehe... Waldemar, hihihi... 
KRYSTIAN 
...tak... o mało nie zeszedłem z prostej drogi służby królowi i ojczyźnie na manowce... 
KRÓL PRUSKI 
dyktując 
...romansowych awantiur. 
KRYSTIAN 
Tak jest, romansowych awantiur... Krótkie zaś chwile słabości obiecuję Waszej Królewskiej 
Wysokości wynagrodzić długą, wierną i pełną zaparcia się służbą... 
Za drzwiami słychać już wyraźnie głos Następcy Tronu i Kunusi. Klamka się ruszyła 
ROHDICH 
od chwili nasłuchiwał, patrzy w drzwi z prawej; teraz do króla półgłosem 
To Książę Następca Tronu... 
401 

KRÓL PRUSKI 
nie słysząc, do Zietena 
Bardzo ładnie. Więc finalnie jest całkiem ukontentowany ze mnie?... 
KRYSTIAN 
Wedle rozkazu Waszej Królewskiej Wysokości. 
Pukanie twarde do drzwi z prawej 
KRÓL PRUSKI 
Głośno niech to powie... 
W stronę zasłony 
Staruszek słyszy?... 
KRYSTIAN 
jeszcze bardziej zdziwiony, głośno 
Wedle rozkazu: bardzo ukontentowany i najpokorniej wdzięczny! 
Teraz drzwi się otwierają. W nich staje nieco zakłopotany Książę Pruski. Krystian zasalutowawszy, 
nogami szurgnął 
KRÓL PRUSKI 
doKrystiana 
Tak... to ładnie z jego strony. Teraz może odejść do swej nowej służby. Spełnił co do niego 
należało... 
Odwraca się i dopiero spostrzega ze zdumieniem Księcia Pruskiego. Zieten jeszcze raz zasalutowawszy 
kieruje się ku drzwiom i wychodzi 
KSIĄŻĘ PRUSKI 
mocno zaambarasowany 
Wasza Królewska Wysokość wybaczyć raczy... 
Za Następcą Tronu wślizguje się nieśmiało Kunusia 
402

KRÓL PRUSKI 
Pan bratanek tu?... Tędy?... 
Spostrzega także i Kunusię, zmarszczył się 
A to co?... 
Kunusia przymknęła drzwi zasobą. Wylękniona iblada stoi w progu. Rohdich. namarszczany, 
stużbistym krokiem zmierza ku Kunusi, ręką wskazując jej groźnie, żeby precz szła 
KSIĄŻĘ PRUSKI 
słodko 
Waszej Królewskiej Wysokości może się to wydać w istocie dziwaczne. 
Wskazuje na Kunusię 
Ta mamsella przyczepiła mi się jak pijawka. A że tak urodziwa, że takie ślepka ma cudowne... 
Do Rohdicha, który stanął już przy Kunusi i zamierza ją po prostu wyrzucić 
Zostaw ją von Rohdich! Zajmij się pan czym innym... 
Rohdich kłania się i odstępuje 
KSIĄŻĘ PRUSKI 
Więc po prostu nie miałem serca jej odmówić i wyperswadować... 
KRÓL PRUSKI 
zirytowany, szyderczo 
Bardzo to pięknie... ślepka, urodziwa. Ja rozumiem pana neveu... 
Surowo 
Ale co to za obyczaj?... Odkąd do mnie wchodzi się bez meldowania... i z dziewczyną? hę?... 
KSIĄŻĘ PRUSKI 
skonfundowany 
Pukałem kilkakrotnie. Zdawało mi się, że odpowiedziano mi wejść... 
403

KRÓL PRUSKI 
szorstko 
To się panu neveu zdawało... pukałem kilkakrotnie! Niech on do głowy sobie zapuka!... Jemu 
galantae apetyty całkiem już tego Zajączki w głowie pokazuje 
KSIĄŻĘ PRUSKI 
zirytowany chrząknął głośno i przerywa królowi 
Ta mamselle była wczoraj prezentowana Waszemu Majestatowi. To jest córka Gockowskiego. 
Ona chce złożyć supplikę na najwyższe imię... 
Kunusia porwała się od drzwi, biegnie ku królowi i pada przed nim na kolana 
KRÓL PRUSKI 
Co to jest?... Co to wszystko znaczy?... Do czego już dochodzi? Tu w moim własnym chateau 
anarchia zagnieździła się na dobre! Panny, wdowy, mężatki gospodarują sobie jak u Augusta 
Polskiego w Dreźnie... 
Do Kunusi 
Czego nam się tu mamsell wkradła?... Jakim prawem? hę?... 
KUNUSIA 
rączkami za kolana króla chwyta, głosem rozpaczliwym, błagalnym 
Wielki królu! Wielki królu! Nie miałam już innej rady dla swej niedoli!... Ja... ja w krótkich 
terminach powiem, o co błagam... Ja się zaraz oddalę!... Ja postanowiłam jeszcze ostatniej 
deski ratunku! Tonący brzytwy się chwyta! 
KSIĄŻĘ PRUSKI 
serdecznie upominając 
Do rzeczy panienko! Jasno! Krótko... 
KRÓL PRUSKI 
nieco łagodniej 
Co ona mi tu mówi o brzytwach! O tonących! Jej siostra nie utonęła. Hihihi. A ja nie jestem 
brzytwą... Niech mi tu nie kawęczy!... Ja tego nie będę słuchał... 
404

KUNUSIA
Najjaśniejszy królu. O to jedno proszę! Wróć mi mojego jedynego! Monarcha Wielkim przezwany 
nie może być z ludzkości wyzutym. Ci, co tak mówią, to kłamią. Ja jego tylko być 
chcę, on moim tylko być może! Nasze dusze długo się szukały! Pozwól Wasza Królewska 
Wysokość Tadeuszowi Krasickiemu połączyć się ze mną dozgonnym węzłem małżeńskim!... 
Ludzkości daj przyjść do głosu! 
Za nogi go chwyta, całuje 
KRÓL PRUSKI 
ręką przecząc 
Nic z tego! Nic z tego, moja mamsell... Tu nie ma eksceptów żadnych, to nie ode mnie dependet. 
Ona jest młodziutka! Zakochała się, to się i odkocha... U lejtnanta Krasickiego jest to 
amor przelotny takoż... 
KUNUSIA 
błagalnie, z przekonaniem 
Nie, Najjaśniejszy Królu! Nasza miłość to siła... Wszelkie zapory zabobonów już przełamała! 
Nasza miłość to niezniszczalny ogień! Nikt nigdy niepoczciwiej skrzywdzonym by być nie 
mógł, jak ja i Tadeusz, gdyby nasz związek wobec przyrody już święty, nie mógł być i wobec 
świata ślubem na wieki utwierdzonym! 
KRÓL PRUSKI 
niecierpliwie 
Ale to same duperies... Miłość! Małżeństwo! Śluby! Przyroda! Co to ma ze sobą wspólnego?... 
Ślub moja mamselle to grób miłosnych affektów. 
Figlarnie 
Spytaj się nas starych, my ci to powiemy, hihihi! Spytaj się pana Księcia Prusskiego czy tak 
nie jest. Ja jej chcę oszczędzić dezilluzjów, hihihi... Ja jej chcę zakonserwować na wieczność 
miłość jej lubego!... Prawda Rohdich?... 
ROHDICH 
Do Kunusi wpół kpiąco 
Przecież i Waldemar u pana Jacobiego nie żeni się ze swoją lubą, żeby nie pokalać czystego 
dusz powinowactwa... Żeni się przecież z inną... 
405

KRÓL PRUSKI 
wesoło 
Więc nawet Waldemar? O, to nie ma o czym i mówić! To nawet nie byłoby w bon tonie romansowym! 
Ani modne! Jeżeli nawet Waldemar nie żeni się z tą swoją Heloizą... 
ROHDICH 
Henriettą! 
KRÓL PRUSKI 
poprawiając się 
Z tą swoją Henriettą! Wyszło mi z pamięci..., no to nie mógłbym i z tego względu zezwolić 
na jej ślub z Krasickim!... Ja idę z modą, mamselle. 
Surowiej 
A teraz już dosyć... Lejtnanci gwardii mogą pokarresować ładne mieszczaneczki, ale żenić się 
z nimi nigdy nie będą i kwit... 
Odpycha ją szorstko i idzie do biurka 
KUNUSIA 
wstała, drżąca 
Więc wyjdę, jeżelim przykra... Ale ja nadziei się nie zbędę. Najjaśniejszy Monarcho! Nie 
uwierzę jeszcze w tak osobliwą nieludzkość. Będę się dopominała o moje prawa i wszędzie 
drogę zabiegała... Naszych dusz czułość nie z książki, Wasza Królewska Wysokość, a z 
wnętrznych głębin! Z głosów krwi!... Nie z przelotnych sentymentów. Wiem, że mnie lejtnant 
Krasicki opuścić nie może, że raczej zaszczytnej służby się zrzeknie, raczej królewski mundur 
z siebie zedrze niżeli godności ludzkiej znamię, 
Opuściwszy główkę 
czułość dla matki swego dziecięcia... 
KRÓL PRUSKI 
Raczej mundur zrzuci. 
Dłonią o biurko plasnął 
Tak panna mówisz? Dobrze! Zobaczymy! Chcesz tej próby mała Dulcynelo? Dobrze!... to 
niech więc on decyduje. 
406

KUNUSIA 
Chcę, Wasza Królewska Wysokość! Rozkazuj... 
KRÓL PRUSKI 
wstając 
Więc dobrze. Zgadzam się! Panie neveu! Von Rohdich! Jesteście świadkami. 
Półgłośniej do Następcy Tronu 
Te romanse muszą być raz egzemplarycznie ukarane i precz wyeliminowane! Tak... Dobrze... 
Niech sam lejtnant zatem o swoim losie zdeciduje! 
KSIĄŻĘ PRUSKI 
łagodząco 
Oczywiście, tak najlepiej. Ale może to by jeszcze odłożyć się dało Najjaśniejszy Stryju. Może 
da się załatwić inaczej, przeciągnąć jakoś... 
ROHDICH 
porozumiewając się wzrokiem z Księciem Pruskim 
W tym sęk, że nie wiedzieć zupełnie, gdzie teraz może być lejtnant Krasicki, nie ma już dyżu-
ru... 
KRÓL PRUSKI 
Uporem 
Nie, nie! Zaraz go tu mieć będziemy. Natychmiast, proszę! Natychmiast. 
Palcem raptownie wskazując na Kunusię 
O, panna będziesz wiedziała, gdzie on? 
Podchodzi ku niej. Książę Pruski i von Rohdich za plecami króla dają jej gwałtownie znaki, 
by nie mówiła 
KUNUSIA 
nie rozumiejąc wyrywa się 
407

O tak! Ja wiem, gdzie jest. W Poczdamie, kazarnia gwardii, stancja nad hauptwachą, premier 
etage. 
Następca Tronu załamał ręce. Rohdich machnął ręką z determinacją 
KRÓL PRUSKI 
z radością 
A więc wiemy adresę jej amanta! Posłuchajże panno Pamelo teraz!... Jeżeli lejtnant von Krasicki 
folgując głosom honoru oficjerskiego i trzeźwego rozsądku wyrzeknie się formalnie 
mamselli, w nagrodę za to dostanie mamsellę za żonę... 
Kunusia pobladłszy z przerażenia cofnęła się 
KRÓL PRUSKI 
cedząc 
Jeżeli zaś zaprze się swojego króla i wiernym okaże mamselli, musi ze służby kwitować i 
pomaszeruje do Spandau na pół roku. Sic volo, sic jubeo! Sic transit gloria mundi... 
KUNUSIA 
chwyciła się za serce, z krzykiem 
Ach Boże! Cóżem ja uczyniła! Nieszczęsna... trzykroć nieszczęsna! 
KRÓL PRUSKI 
O proszę! Tylko bez waporów i spazmów... Ja jestem tak pewny, pewny swoich ludzi, że 
mamsella nie potrzebuje się obawiać! 
Odwraca się tyłem do Rohdicha 
Pan adiutant słyszał: Poczdam, kazarnia gwardii, stancja nad hauptwachą, premier etage, 
marsz! 
Wskazuje Rohdichowi drzwi z lewej 
Tylko krótko i zwięźle... kwituje ze służby, to pałasz odebrać jako symbolum i tu mi odnieść. 
Na jego honorze i milczeniu polegam oczywiście. Czekamy... 
ROHDICH 
Sucho 
408

Wedle rozkazu... 
Ukłonił się, westchnął, ciężkim krokiem zmierza ku drzwiom. 
Wyszedł 
KRÓL PRUSKI 
podchodzi z wolna do drzwi z prawej, otwiera je i wskazując śmiertelnie bladej Kunusi 
A mamsellę proszę tam!... W mojej bibliotece zaczeka na pomyślny wynik tego sądu Salomona 
du Nord, hihihi. 
Kunusia płacz siłą powstrzymując przechodzi powoli do drzwi 
KRÓL PRUSKI 
upominając i grożąc palcem 
Niechże tam będzie spokojna. Ja jej pana Tadeusza mam za prawdziwego prusskiego oficjera, 
z krwi i kości. 
Kunusia wyszła. Król Pruski za nią drzwi zatrzasnął i zamyka je na klucz. Książę Pruski 
powoli zamyka okno. Król Pruski zerknął nań przenikliwie. Po czym z grymasem niezadowolenia 
podchodzi do Następcy Tronu odwróconego całkiem ku oknu z rękoma w tyle na 
plecach założonymi. Książę Pruski ani się ruszył. Słońce zalewa cały pokój światłem 
KRÓL PRUSKI 
kładąc rękę na ramieniu Kroncprynca 
Tak... wszystko się rozjaśnia! A co?... pogoda... hę?... Słońce świeci jak obstalowane... Prze-
szła znów burza nad nami! Ani jeden piorun w drzewo mi nie trzasnął... 
Wskazuje laską na niebo 
Post nubilata Foebus! 
KSIĄŻĘ PRUSKI 
oschle 
Post nubila Foebus... Nubilata to nie po łacińsku. 
KRÓL PRUSKI 
Podrażniony 
409

Aha... nie po łacińsku... Hihihi... Jak to pan neveu w łacinie expertus... Hihihi... Żeby tak w 
czym innym także, hę?... Ale to się nie pokaże... 
Laską na drzwi pokazuje 
Dlaczego mnie naraża na takie recontry z tą... hę?... Tylko dlatego, że mu jej ślepki wpadły w 
oczka, że jego galantne libidines połechtała... hę? A na funeralia Biszy to nie był łaskaw 
zwlec się z kozetki... co?... Spał?-.. a może systemem klermonckim wywoływał duchy?... 
KSIĄŻĘ PRUSKI 
odwrócił się całkiem, twarz ma surową 
Grzebaniu psiego ścierwa nie nauczę się asystować nigdy. Dziewczynie nieszczęsnej wejść tu 
pomogłem z tą intencją, by widok żałosny wzruszył królewskie serce dla jej rodzica... 
KRÓL PRUSKI 
To się pan sukcesor raczył fatygować bez rezultatu. Non possumus! Non possumus! Dola 
starego bankerotta przesądzona jest finalnie i bez jego najmiłościwszych intermediacji. Wasza 
Wysokość wie, jak ja gardzę infamnym species adwokatów... 
KSIĄŻĘ PRUSKI 
stanowczo i posuwając się do biurka 
Wiem... To mnie atoli od niczego nie wstrzymuje, w niczym nie objaśnia... Sprawą Gockowsky 
interesuję się osobiście. I wyświadczono by mi wielką łaskę szczegółowym objaśnieniem 
jej stadium aktualnego. 
KRÓL PRUSKI 
stając przy biurku 
Bardzo to obiecujące ze strony pana Następcy Tronu, że raczył się łaskawie zająć błahymi 
kwestiami krajowej ekonomiki 
Ręką po papierach bijąc 
że z wyżyn niedostępnych Mesmerianów, Zendawestów czy jak tam... amalgamatów, hokuspokus, 
zeszedł do warsztatu naszych poziomych, groszowych kalkulacjów. 
Sucho 
Tu jest teka aktów in questione Gockowsky... 
410

Siada przy biurku i ogląda pod Światło gęsie pióro
Kiedy minister akcyzy i fabryk von Bismark reskrypt mój zakontrasygnuje, można będzie 
wówczas wertować sobie do woli... 
KSIĄŻĘ PRUSKI 
Przedtem nie?... 
KRÓL PRUSKI 
Nie. 
Książę Pruski milczy chwilę; chrząknął. Król Pruski zabierająć się rzekomo do pisania, 
spode łba zerknął na Fryderyka Wilhelma 
KRÓL PRUSKI 
Jakże tam zdrowie madame de Rietz? Dobrze? Trompetera Emke córy szlachetnej... 
Książę Pruski milcząco podchodzi do biurka, opierasię na nim patrząc śmiało w króla 
KRÓL PRUSKI 
Widocznie dobrze, bo pan neveu milczy. Qui tacet constatire videtur... 
Z hamowaną pasją 
Więc dobrze... Tak dobrze!... Z tej strony tedy może być zupełnie z siebie zadowolonym pan 
bratanek. Inaczej atoli rzecz się przedstawia in politicis rebus... Ostatnia poczta petersburska 
była fatalna... Podobno po wyjeździe pana Następcy Tronu prusskiego posypały się jak z rogu 
Amaltei dykteriones o tej jego wizycie. Nie zrobił tam Wasza Wysokość takiego wrażenia, 
jakiegośmy się spodziewali! Oj nie... Mówią raczej, że wprost ujemnie... że fiasko... 
KSIĄŻĘ PRUSKI 
Może tak i mówią, ale tych wiadomości źródła zdają się być mętnego i podejrzanego gatunku... 
Mnie bo całkowicie wystarcza rezultat statecznej i tkliwej przyjaźni Jego Wysokości 
Księcia Pawła Piotrowicza... 
KRÓL PRUSKI 
Półgębkiem 
...recte Pawła Sergiewicza... Sołtykowa, hehehe... 
411

KSIĄŻĘ PRUSKI 
marszcząc brwi 
Jego Cesarskiej Wysokości Wielkiego Księcia Pawła Piotrowicza... 
KRÓL PRUSKI 
kpiąco 
Ehe, ehe... ale recte synka Sergiusza Sołtykowa... Nie? 
KSIĄŻĘ PRUSKI 
surowo 
Powtarzam... Jego Cesarskiej Wysokości Następcy Tronu Pawła... 
KRÓL PRUSKI 
przerywając mu szybko 
Od któregom pieniędzy pożyczał nawet na odjezdnym... Tak?... 
KSIĄŻĘ PRUSKI 
Tak jest... od któregom pieniędzy pożyczyć zmuszonym był wskutek marnych ressoursów, 
jakie mi na wojaż do Petersburga wyassygnowano. 
KRÓL PRUSKI 
E, co tam marnych ressoursów! Pan neveu na wszystkie strony pożycza, kompromitując dom 
brandenburski... Od Księżnej Hesskiej pożyczył, od Holandzkiej kuzynki, od Kurlandzkiego 
Birona... gdzie może... gdzie ruszyć, wszędzie ma długi i długi... 
KSIĄŻĘ PRUSKI 
Tak jest. To prawda. Na usprawiedliwienie swoje atoli rodzinne ośmielę się przywieść tradycje. 
Wasza Królewska Wysokość lata całe raczyłeś pożyczać od bliskich... Ba, nawet stałą 
subsydię miał zaszczyt dawać wam dwór niby znienawidzony! Austriacki... 
KRÓL PRUSKI 
Myśmy pożyczali in necessitate! Jego wielki dziadek Fryderykus Wilhelmus był skąpiec! 
Dusigrosz... Wie?... 
412

KSIĄŻĘ PRUSKI 
kłaniając się, jadowicie 
Tak... Był, do pewnych granic. Nie można atoli cnoty oszczędności wydoskonalić więcej, niż 
to Wasza Królewska Wysokość uczyniłeś. Szczególnie względem nas... 
KRÓL PRUSKI 
Nie można? Owszem! Można. I trzeba... musimy wszyscy trochę mniej ekspensować na 
ostentacje! Mniej luksu!... Mniej luksu!... Czasy ciężkie! Regiment infanterii 86 tysięcy teraz. 
A dokoła ciemno... Każdy fałszywy krok in politicis, a możemy się potknąć... Nikt z nami! 
Hę?... 
KSIĄŻĘ PRUSKI 
Nikt? Tego nie można powiedzieć. 
KRÓL PRUSKI 
Omal nikt! Nie ma jednego kraiku, który by chciał z nami w allians iść... Marcowa ugoda z 
Petersburgiem jak marcowe powietrze chłodna... wilgotna... zdradliwa... 
posępnie 
Najdroższa siostra Katarzyna, nie wiedzieć czemu, nawet mi melonów już nie przysyła... Podobno 
do Waszej Wysokości czuje wprost wstręt!... 
Siadl na fotelu 
Czy to możliwe?... wprost wstręt. 
KSIĄŻĘ PRUSKI 
Melonów! Melonów!... Za każdym moim pobytem słyszę tu o tych melonach. A cóż ja winien 
jestem, że melony w tym roku nie przyszły! Najjaśniejsza imperatorowa jest dla nas może 
gorzej dysponowana, ale nie po mojej wizycie, bynajmniej. Owszem, ja starałem się przez 
lubego Pawła łagodzić jej słuszną indygnację za ten kuplet... 
KRÓL PRUSKI 
z niepokojem 
Co za kuplet? Jaki kuplet?... 
413

KSIĄŻĘ PRUSKI
Wasza Królewska Wysokość najlepiej to wiesz, bo wierszyk miał przecież zaszczyt wyjść 
spod pióra Szacownego Stryja. Wydano go w Gdańsku z cyframi rymotwórcy. Ten wielki dar 
niebios do rymowania ciągłego wszystkiego o wszystkim, trzeba to raz już... wyznać... nie 
pomaga nam bynajmniej w aktualnych sytuacjach naszych inter nacjones... 
KRÓL PRUSKI 
wstał zaniepokojony 
I wydano w Gdańsku? W tym przeklętym jej protegowanym Gdańsku? A to szelmy!... Na-
umyślnie mi to zrobiły!... Ale to nie mój wiersz!... Skądże znowu? Jakimże sposobem wydo-
stać go stąd mogli... Privatissime posłałem go kilku personom... 
Chodzi tam i z powrotem 
Boże mój! Boże! Nieba najłaskawsze! Przez to niby jej niechęć do nas! Fryderyku! Wilhelmie 
drogi!... Chyba to niemożliwe... Przecież ona wie, że ja o wszystkich rymy układam! Że to 
jest takowa licencja poetica ... Biorę pęcherze pod pachę i pływam po oceanie pojezji, gdzie 
chcę, toujours kurrenti kalamo! Papier cierpliwy. O prawie Euklidesa wierszyk napisałem, 
do kucharza wierszyk napisałem, o nieśmiertelności duszy, o causa prima wszechświa-
ta... Czego się tu obrażać i obrażać... O każdym suwerynie jest kuplet!... 
Chce otwierać szufladę 
Pełną szufladę mam tego... O... 
KSIĄŻĘ PRUSKI 
pospiesznie 
Dziękuję... dziękuję... wiem... znam je wszystkie... Ta licencja poetica, te paskwille ulotne 
multyplikują koło nas ową ciemną izolację... ową żelazną bransoletę zawiści... i te nam w 
Petersburgu odbijają rangę... Tak... 
Głosem podniesionym 
Doliczając zaś ku temu jawną już i nie skrywającą się malkontencję junkrów do naszego guwernement, 
zuchwałe niezadowolenie Berlina, mruczenie po miasteczkach, po regimentach 
prowincjonalnych etc.... to przyznać trzeba, niewesołe horoskopy otwierają się dla mnie jako 
sukcessora... 
KRÓL PRUSKI 
słuchał zdumiony, wstał znowu i podchodzi do Kroncprynca, stając przy mapie Polski 
414

Co?... Co to wszystko znaczy?... Co pan neveu przez to chce tu powiedzieć? Pierwszy raz 
słyszę ten sposób dyszkuru ze mną... Czy pan neveu powziąłeś decyzję krytykowania dzisiaj 
mojego regimentu?... Toś się źle wybrał! Byłaby to już druga dzisiaj rekollekcjo... już tu ten 
półtruposz inkwizytor Zieten inwektywy na nas czynił w reprezentacji jakoby uczciwych 
Niemców opinii... hihihi... 
Laską za kotarę wskazuje 
Teraz tam śpią uczciwe Niemcy!... 
Książę Pruski zdumiony patrzy w głąb, chce wstać 
KRÓL PRUSKI 
kładąc rękę na ramieniu Kroncprynca 
Niech siedzi spokojnie!... Uczciwe Niemcy nie obudzą się znowu tak prędko, hihihi... Swoje 
powiedziały, przeraziły się i zasnęły znów twardo... 
Grożąc mu palcem 
Ale ja wtóry raz recenzjów dzisiaj słuchać nie myślę... a już od niego najmniej... Resumuję: 
Wielka Katarzyna wyrażała się o Waszej Książęcej Mości z animozją... i ze wstrętem z racji, 
że jej frajliny dworu jedną po drugiej chciał... 
Nachyla się i mruczy Księciu Pruskiemu do ucha 
KSIĄŻĘ PRUSKI 
odsuwającsię szybko z fotelemcałym 
Najpierw to wszystko uwłacza prawdzie... A po wtóre... Imperatorowa najdostojniejsza melonów 
tu nie przysyła, odkąd Wasza Wysokość przezwał klacz Semiramidę Katarzyną dlatego, 
że nieco utykać zaczęła... O... 
KRÓL PRUSKI 
To są kalomnie! Ja tak nie nazwałem... Zresztą kto to słyszał?... 
KSIĄŻĘ PRUSKI 
ze złością jawną 
To nie są kalomnie. To wszyscy słyszeli. Takowe koncepta działają na sto lat naprzód. Sam 
Stryju Najjaśniejszy raczyłeś pouczać mnie o wielkich skutkach z małych przyczyn idących... 
Teraz zezwalam sobie tylko na przypomnienie tego... Bez żadnych inkwizycji. Ta metromania 
415

nieszczęsna i te paskwile naokoło sypane preparują mi pozycję w świecie więcej niżli niewy-
godną... 
KRÓL PRUSKI 
Niewygodną pozycję preparują panu neveu jego inklinacjones mistifikales! Jego kuglarstwa 
Rosenkreutzeres... o... jego liberte in verbis a in praktika libertinage... o!... A pierwsza mał-
żonka jego łajdaczy się po Szczecinie, wstyd nam robi. A sam pan neveu na Sodomę mi Berlin 
przemienił... Jeszcze tylko dzieci umie fabrikować, nic więcej!... Żyje sobie jak Heliogabal, 
je jak Radziwiłł! Pije jak Branicki, zresztą próżniaczy i próżniaczy... Jak tak dalej pójdzie, 
to z Pruss za lat 30 nie pozostanie kamień na kamieniu!... 
KSIĄŻĘ PRUSKI 
zachrypniętym głosem 
Tak jest... gdyby tak dalej poszło, nie zostałoby z Pruss kamień na kamieniu. 
Mocno 
Ale, ale... 
KRÓL PRUSKI 
podstępując doń 
Ale?... Ale co?... hę?... Ale metier regenta jest za ciężki na jego plecy... Wie?... On stworzony 
na direktora teatru wędrownego, nie dla korony! On nie ma passji do pracy, on nie ma w sobie 
cienia majestatu... cienia Bożego pomazania! Gdyby mój ojciec Wielki był stale tak postępo-
wał ze mną jak... ja... z nim, to ja dawno byłbym już strzepnął pył ze sztyfietów i opuścił 
Prussy... 
KSIĄŻĘ PRUSKI 
wyzywająco 
Ode mnie tego Wasza Królewska Wysokość nie oczekuj... 
KRÓL PRUSKI 
To szkoda!... Mógłby przelać swe prawa na syna! Mały ma już lat dziesięć! My byśmy mu 
Tutorem mianowali starego Henryka... A ja bym spokojniej w grób się położył... Hę?... 
KSIĄŻĘ PRUSKI 
cedząc wyniośle 
416

Może Wasza Wysokość Panie Stryju spokojnie w grób się położyć... Zwykłe to rzeczów koleje, 
że zużyte siły ustępują młodszym. Trzeba się z tym będzie pogodzić, że cugle Faetona 
wreszcie oddane być muszą!... Co do mnie zaś, to prędzej głowę mógłbym utracić, niżbym na 
włos ustąpił z praw moich 
Wzgardliwie 
...od Waszej Królewskiej Wysokości zresztą całkiem niezależnych... 
KRÓL PRUSKI 
zjadliwie i wesoło 
Nie można panie neveu utracić to, czego się nie ma. 
KSIĄŻĘ PRUSKI 
już lekko nogą tupnąwszy 
Ja cierpliwość mam jeszcze... ale już jej niewiele! I tę właśnie mógłbym utracić... 
KRÓL PRUSKI 
z piskliwym wybuchem 
Ja to remarkowałem z dawna, że on już nie ma cierpliwości czekać! Ja to widziałem dobrze, 
że on pogląda czy mnie podagra nie dobija! On by mi szklanki wody nie podał, gdy mnie 
astma dusi... On się patrzy, jak ja rybę jem, czekając tylko, czy ości nie połknę!... On mnie 
mniema być tlącym knotem, zdziecinniałym staruszkiem, a sam co?... hę?... Sam co?... 
KSIĄŻĘ PRUSKI 
Sam zwracam uwagę Waszej Wysokości, że zbytek emocji w furiach tak popędliwych najbardziej 
może zaszkodzić zdrowiu Waszej Królewskiej Wysokości... 
KRÓL PRUSKI 
chrypiąc 
Cicho! On mnie kurować nie będzie... Ja znam futerał mej duszy. Z jego korpusem bym nie 
mieniał... On choć młody, ale stoczony cały rozpustą... Pan neveu już po ojcu!... tym najgorszym 
z kiepskich generałów ma krew wyuzdanego libertina!... 
KSIĄŻĘ PRUSKI 
z krzykiem zerwie się wściekły i pałasz do polowy wyciągnął 
417

Milczeć! Bo stanie się coś strasznego! Nie odpowiadam za siebie! Zły, ohydny starcze!... Nie 
ruszcie się z miejsca... Do grobuście go wpędzili Wasza Królewska Wysokość swoimi szikanami... 
maltretacją- malicjami!... Torturą!... 
Dyszy ciężko 
W affekcję serca ojca mego wprawiliście! Zmarł ze zgryzoty... z łez!... Z rozpaczy!... Książę 
Henryk świadkiem! Oni mi to mówił... 
Król Pruski z ostatecznej furii wpada w strach paniczny Biegnie trzęsąc się aż ku oknu. Tu 
przystanął na framudze rękę oparłszy. Słuchu przerażony, oczy szeroko rozwarł 
KSIĄŻĘ PRUSKI 
w niepohamowanej złości 
Kolumna w Reinsbergu świadkiem!... Zamordowaliście Augusta Wilhelma powoli!... Po 
swojemu!... Jak pająk!.. Sistematycznie!... Dzień w dzień go trując jadem waszej goryczy 
satańskiej, sakrament!... 
KRÓL PRUSKI 
bełkocąc, laską wywijając 
On sam... sam!... Jego!... Jego dobiła... 
KSIĄŻĘ PRUSKI 
z rykiem zwierzęcym 
Milczeć... Wy bratobójco!... Wy... 
Porwał się z miejsca. Król Pruski pchnął okno, lewąręką je otwierając, zadygotał, już chce 
krzyczeć w okno, ale raptem oglądnął się ku sypialni. W tym momencie ręką Zietena pchnię-
ta, odsuwa się zasłona sypialni. Widać starego siedzącego spokojnie w fotelu. Nieco tylko 
zdziwiony, uśmiecha się nawet. Książę Pruski Zietena dopiero teraz zoczywszy, opamiętał się 
i urywa w jakimś charkacie, rzężeniu. Król Pruski ciężko dysząc próbuje się uśmiechnąć do 
Zietena 
ZIETEN 
jowialnie 
Aaa... znowu się zdrzemnąłem... 
418 

Książę Pruski odwraca się, chrząknął, poprawia kamizeli, grymas uśmiechu uczynił, chce 
mówić, głos traci. Król Pruski chrząknął też, uśmiechnął się i posuwa ku Zietenowi ciężkim 
krokiem. Także otworzył usta, ale zachichotał i spojrzał ku Kronpryncowi serdecznie 
ZIETEN 
jakby zawstydzony 
Tutaj tak ciemno... cicho... przepraszam... wstanę!... Poruszył się, chce zejść z fotelu 
pójdę sobie!... 
KRÓL PRUSKI 
wstrząsnął głową, całkiem oprzytomniały; idąc prostuje się 
Nie, nie! Niech siedzi... niech sobie spoczywa, aż do obiadu... nie przeszkadzamy! 
ZIETEN 
jeszcze chce się podnieść 
Wstyd mi doprawdy tego spania... I pan Następca Tronu tutaj... 
KRÓL PRUSKI 
podchodząc doń, ręką uspokaja 
Ale niech tam śpi... niech śpi!... My tu sobie z kochanym panem bratankiem konferujemy o 
familiowych kombinacjones!... Na jedzenie papę Zietena obudzimy. 
ZIETEN 
uśmiechnięty omal głupawo 
Aaa... ano dobrze! Wedle rozkazu! To tu jeszcze posiedzę... posiedzę!... 
KRÓL PRUSKI 
Tak, tak, tak!... Nie przeszkadza nam zupełnie! Z godzinkę! 
Zasuwa mu przed nosem zasłonę, staje przy niej szeroko ręce wyciągnąwszy jakby w zamy-
śleniu 
Tak tak... familiowe kombinacjones... Ładne kombinacjo nes... ładna familia w ogóle, hihihi...
Po chwili... ku oknu poglądnąwszy Ładny dzień...Chrypliwie
419

tak... ładne czasy... Oo... ładne czasy... 
Powolnym krokiem zbliża się do Fryderyka Wilhelma 
Ha, trudno... co się stało, to się nie odstanie... Przeszło... 
Stając tuż przed Kronpryncem 
Cóż teraz będzie z nami, panie Fryderyk Wilhelm?... 
Książę Pruski jeszcze nasrożony, ale już uspokaja się; Śmiało choć posępnie patrzy na Króla 
Pruskiego. Chwila milczenia 
KSIĄŻĘ PRUSKI 
Będzie to, co Wasza Królewska Wysokość najmiłościwiej zdecyduje... Sprowokowany tu 
dzisiaj ponad zwyczajną, codzienną miarę, wyrzekłem to jedynie, co z mego przekonania wy-
pływa, a sumienie od dawna mi nakazywało. Z premedytacją i stale negliżowany i odsuwany, 
z nadarzonej okkazji korzystając, pretenduję dziś w kategorycznym sposobie o powiększenie 
sfery mych ingerencjów i attrybucji w sprawy gouvernement mego kraju. Dzisiejszego bowiem 
rządzenia systema doznać musi bezwarunkowo jakowychś rekonstrukcji... I to we 
wszystkim generalnie i w każdym ressorcie osobno... Inaczej bowiem... Inaczej bowiem... 
KRÓL PRUSKI 
oczy przymknął; głucho, wyzywająco 
Inaczej bowiem... 
KSIĄŻĘ PRUSKI 
Inaczej bowiem przygotowuje mi Wasza Królewska Wysokość najłaskawiej nieskończone 
trudności, gdy, skoro z chwilą wstąpienia na tron moich sławy pełnych przodków, zainstallo-
wać będę zaczynał systema moje, będące systemie Waszej Królewskiej Wysokości po prostu 
antypodami! Dniem wolności po nocy wszystkim obmierzłego tyraństwa i pressji... Dixi... 
Westchnął czy chrząknął głęboko, poprawia sobie kamizeli. Chwila milczenia. Mierzą się 
oczyma 
KRÓL PRUSKI 
oparłszy się oburącz na lasce, głosem zmalowanym 
Po nocy tyraństwa i pressji?... Tak?... Więc do tego jeno zmierzał ten poprzedni napad 
zbójecki na mnie... Powiększenie sfery attrybucji dla Pana Sukcessora? Aha...Noc tyraństwa 
i pressji!... 
Przezzęby cedząc 
420

Więc tym tylko! Tylko tym jest dla pana bratanka czterdzieści kilka lat mojej pracy w zaparciu 
się wszystkiego... tym moje vigilowanie po nocach, kiedy wy birbantujecie!... Tym tylko 
te obtargane habity, w których chodzę... 
Szarpie za połę surduta; głosem rozżalonym i drżącym 
Więc to nie kłamstwo, com ja już od dawna, dawna przeczuwał? Więc ja nie na próżno, nie 
bez racjów traktowałem pana bratanka... tak jak... traktowałem... hę?... Zmieniać wszystko?... 
Rujnować i burzyć ten gmach, którym ja przez czterdzieści lat budował cegła po cegle, sam 
znosząc wapno... piasek... 
Groźnie 
Hę?... naprawdę to zamierzacie?... co? 
KSIĄŻĘ PRUSKI 
stanowczo i twardo 
Gmach Pruss Frederici posiada tylko fasadę zwodniczo piękną i mocną!... Dopóki co siódmy 
człowiek bajonett w ręce dźwiga, fasada ta stać może admirację budząca. Za fasadą atoli jest 
tłum rozmyślnie z godności człowieczej wyzuwanych niewolników, którzy każdej chwili gotowi 
fasadę ona zdemolować, mszcząc się i odpłacając choćby za to, za to, że im nawet kawy 
mleć nie wolno we własnym domu lub śmieciami swymi w piecach palić!.. 
KRÓL PRUSKI 
Aha!... Więc to i z tej strony attak... Dlatego jego ingerencje dopuszczonymi być mają, aby 
uzyskał terren dla eksperimentów!... Tak?... Ja to już podejrzewałem od dawna!... Takowe 
nuty znam, z których on mi tu śpiewa!... Angielska choroba czepiła się ciebie mój książę! 
Omamiły go nowe deklamacje rebelianckie z Wielkiej ENcyklopedii szarlatanów! Jak tylko 
pierwsze słowa mówi Książę Pruski... to ja jakbym w rozwierającą się przepaść okiem rzucił! 
Gorączkowo, w podnieceniu 
Bo za tymi słowami kryje się... ja wiem co, wiem! Straszne! Infernialne! Ostatnie słowo: republika! 
Zkrzykiem 
Republika! 
Stuka laskąw mapę Polski z całejsiły 
Tu spojrzyj panie neveu! 
Kpiąco 
421 

Grenier de l'Europe? Od dawna ją angielska choroba toczy: magna karta... habeas corporas!... 
Liberum veto! Liberum conspiro! Parliament! Konstitucjo! Hous of commons... libera electio! 
Konfederacjo! Neminem captivabimus... torysy Ś wigi , wigi Ś torysy! Huśtawka! A dzisiaj 
co? Eldorado indolencji... ruina! ruina! Rozbieramy ją kiedy chcemy! Mamy pod sobą Najja-
śniejszą kiedy chcemy... O tam, w Anglii Jerzy kupuje vota goddamów, a tu! 
Stukając laską w mapę 
tu ja kupuję veta posłów z Bożej łaski, hihihi... Ty na nią patrzaj panie bratanku! I z niej się 
ucz! Z Najjaśniejszej Republiki! Wszystko robić au contraire!... To twoje antypody książę 
prusski! A nie... nie systema Friderici, które całe Prussy wymurowało... 
KSIĄŻĘ PRUSKI 
zapatrzony w mapę Polski 
Były czasy sposobne i na systema Frederici. Temu nigdy nie przeczyłem, Najjaśniejszy Stryju... 
ni temu, że co tu powstało, Wasz geniusz powołał do istności... Atoli Prussy to jeszcze 
nie glob cały, Wasza Królewska Wysokość... To tylko globu mała część i nikła... Wprzód nim 
z nas każdy świadomość wziął, iż jest Prussakiem, już był przecież człowiekiem! Globu obywatelem 
wszystkiego! Chrześcijaninem! Chrystusa wyznawcą! Przychodzą dziś do głosu imperativa 
postępowania ze względu na ludzkość globu wszystkiego, imperativa, od których i 
my się nie uchylimy! Poganów regent któryś mógł sobie powiedzieć dufnie: niechżeż i nie-
nawidzą, byle się trwożyli... My bez przyjaznych uczuć poddanych i postronnych ludów dzisiaj 
się nie ostoim. I to jest moich przyszłych rekonstrukcji pryncyp niezbity!... 
KRÓL PRUSKI 
Nie jest ten pryncyp tak niezbitym, jak nim by go chciał mieć pan bratanek... Rozbić w puch 
można łatwo takowe pryncypia! Sam Jezus Christus w kunszcie rządzenia nijakich rekonstrukcji 
nie zainaugurował, skoro stanął raz na pozycji pismaka z paryskiej Enciklopedii!... 
Ale co my tu mamy obaj o pryncypiach rezonować... 
Staje tuż przy nim i rękę kładzie mu na ramieniu 
Panie Następco Tronu... Porzućmy my wzajemne inwektives i pretensjones... Mówmy do siebie 
szczerze, prosto, jak mąż do męża, jak Niemiec do Niemca, bez jednego reservatio mentalis... 
Tak... Więc w czymżeż wy zamyślacie naruszyć to nasze systema rządzenia?... spokojne... 
sprawiedliwe... równe... w błogosławione owoce obfite... hę?... 
Rozjątrzając się 
Powiedz proszę... bardzo pokornie proszę... niech ja wiem... teraz już... z góry... 
Trzęsąc rękoma 
422 

Ja po śmierci niczego już się nie dowiem... słyszy?... niczego!... A ja chcę wiedzieć pocom 
pracował... po co?... co wy z tego oszczędzicie... 
W zapamiętałości już w górę laskę podniósł 
Co wy z tego ocalicie, wy rebelizanty! Rosenkreutzery wy! Ekstremiści!... 
Opamiętał się 
No mówże pan neveu, proszę, co za reformy?... 
KSIĄŻĘ PRUSKI 
spokojnie 
Dobrze... Owszem... Właśnie do tegom zmierzał. Z ochotą wypowiem wszystko... Ale dla-
czegóż ta egzageracja, ten gniew zaraz zapalczywy... Jakże mi o tym i zacząć, kiedy u samego 
wszczęcia sprawy z taką się już spotykam zapamiętałością!... 
Król Pruski podszedł do biurka, gdzie wina sobie nalewa lampeczkę i pije z wolna pilnie 
słuchając 
KSIĄŻĘ PRUSKI 
I skądżeż zrodzone podejrzenie, że my burzyć, zmieniać, rujnować cośkolwiek zamierzyli-
śmy. Jest pewne minimum reformów, od których ustąpić ni nam przez myśl nie przyjdzie. 
Atoli postać systemy ogólną, bądź Wasza Królewska Wysokość spokojnym, ni ruszoną, ni 
tykaną zostawimy... 
KRÓL PRUSKI 
wracając doń, grzecznie, pochlebczo 
Więc jakie?... jakie minimum?... Ja o tym minimum wiedzieć tylko chcę, od którego nie ustą-
picie, przenigdy... tak?... O to tylko proszę!... Ja nic się do tego nie wtrącam, ja zza grobu w 
niczym przecież nie przeszkodzę... Ale bądźcież tak łaskawi... pokażcie karty... 
Zwzrastającą gorączką 
Niech śpię choć raz spokojniej... niech nie mam tych snów okropnych o chorobie Pruss, o 
niemocy! O zniszczeniu! Nędzy! O partażu! 
Schlebiająca i słodko 
Niech pamięta pan Fryderyk Wilhelm, że Prussy to zegareczek, zegareczek! Niech pamięta,
że zegareczek nienagannie funkcjonuje, to prawda... ale że to jest skomplikowany, subtelnie
423

skomplikowany zegareczek... Kluczyk od niego musi mieć tylko jeden człowiek, tylko jeden... 
to jest on!... on. 
Palcem szturknął w piersi Fryderyka Wilhelma 
A jedno kółeczko wyjąć! jedno... maleńkie!... najmniejsze... cały zegarek się psuje, na nic 
psuje!... w śmiecie wyrzucić. 
Słodko i zalotnie 
A jakoweż to wy kółeczka chcecie rugować?... hę?... no... jakowe? 
KSIĄŻĘ PRUSKI 
nieco zaambarasowany 
Trudno tak będzie od razu Wasza Królewska Wysokość sprezentować, co my byśmy z czasem 
eliminować zamierzali. Poprzód godziłoby się raczej cały kształt intencjów naszych za-
kreślić.. Ot... zresztą... 
Ośmielającsię 
Otóż duchowi czasów czyniąc koncessje jakoweś... akkomodując się do innych postronnych 
regułów rządzenia, zmuszeni będziemy exemplo: dyfferencje zbytnie między stanami złago-
dzić... deklarować pewne quantum praw obywatelskich, wolność indywiduum gwarantować... 
z gminu szerokiego ciężary nadmierne zdjąć... poddanych podnieść do obywatelów świata 
godności... ingerencję rządu we wszystko wszędzie skassować... do handlowego zbratania 
ludów też przystąpić... o... 
KRÓL PRUSKI 
słuchał brwi ino zmarszczywszy spokojnie, niekiedy słowa niektóre półdrwiąco za nim powtarza 
złagodzić... gminu ciężary"... godności.. zbratania... Aha... rozumiem... rozumiem... 
Niby to nic, nic niebezpiecznego... a jednak to wszystko... Bardzo to są czci godne idole! I 
owszem. Ja też znowu nie lekceważyłem takowych bon motów. Hoho! I stosować je można! 
Byle z modestią... w ratuszach, na polach kampamentów, przed frontem... o... 
Dobitniej, wpół krzycząc 
Ale zawsze to są bon moty dla paradizu... dla bezmyślnego pekus zatabaczonych Niemców... 
Dla praktiki to jest zero... firlefancja!... No, bo co to jest obywatel świata?... Co to jest handlowe 
zbratanie ludów?... Czemu nasz prusski prostak bratać się ma handlowo... z goddamem, 
któren go za to oszuka... Hihihi... A ten obywatel świata z Wiednia?... z Burbonami się 
już pobratał, w Petersburgu umizgnął, ale w Monachium jego jenerały rządzą! Ale infułę mo-
guncką już w kieszeń schował! W Toskanii jednego braciszka uplasował, w Modenie drugie424

go, na kolońskim arcystolcu trzeciego, a już i o Szwajcarię pretenduje ten arcywilk niedojedzony! 
Spenetrował to kawaler de Rohan ... tak, tak... A teraz co myślisz, uspokoił się brabancki 
ogier?... O nie! On czyha tylko, aby po mojej najrychlejszej śmierci z godnością 
podstawić panu sukkcesorowi nogę... No i nie sąż to wszystko bon moty dla paradizu, te 
obywatelstwa! godności, wolności!... Nie sąż to irrealia! astralia! firlefancje!... Co z nich w 
praktice, hę?... Co z nich w praktice, pytam. 
KSIĄŻĘ PRUSKI 
sztywniej, znów urażony 
Być może, że się Wasza Królewska Wysokość firlefancjami być zdają parole aktualnej ludz-
kości! Atoli my niektóre z tych bon-motów wcielić w życiową praktikę postanowiwszy, 
wcielimy je niezawodnie. Dla mnie zaś personalnie prawdziwem byłoby beneficium, gdyby 
już mój Stryj Najjaśniejszy raczył najmiłościwiej powoływać do, życia kolejno choćby na 
razie najbłahsze z reguł mojego programmu... 
KRÓL PRUSKI 
zerwał się z miejsca jak ukąszony 
Z jego programmu?... Co to za programma?... Ku czemu nowy programma?... Więc znów da 
capo al fine? ... Znowuż pan neveu przejść musi przez wszystkie doświadczenia, przez jakie 
ja już przeszedłem. 
Ręce załamałz rozpaczy 
Ach, oto to!... to, co najstraszniejsze! W czym leży człowieczej istności nieszczęsna niedo-
skonałość! Nigdy ich nic nie pouczy! Nigdy nie przekonają niedole i empirie poprzednich! Na 
własnej skórze przenieść wszystko wolą i też przenoszą!... I tak partykularny człowiek i tak 
nacje całkowite! Wszystkie wady jako Feniks w nowym się odradzają pokoleniu. 
Ręce do góry w afektacji wyciągnął 
Ach, Boże Wszechpotężny!... Jakżeż fatalnie zaaranżowałeś ten najlepszy z istniejących globów!... 
Każdy, by z głupców wybranych najgłupszy, z nowym przybywa programma. 
Szyderczo 
I cóż to za jego programma? 
Uchwycił Kronprynca za ramię 
Przecież on ma gotowy! wypróbowany! patentowany pro gramma Frederici? 
425 

KSIĄŻĘ PRUSKI
Tak, ale gotowy, ten wypróbowany programma, niegdy świetny i niedościgły, dziś całkowicie 
nie dźwięczy w harmonii z czasami, w których żyjemy... 
KRÓL PRUSKI 
szyderczo 
Nie dźwięczy w harmonii z czasami? Tak on tu ośmiela się deklamować? A czemuż to innym 
dźwięczy w harmonii?... Czemuż to dokoła zaczynają go wszyscy akceptować, naśladować, 
hę? Duński Fryderyk nie rządzi teraz naszymi metodami? A Gustaw szwedzki nie cofnął też 
wszystko, co mu auctoritas regia krępowało? Nie odesłałże chłopów do domu! A jego przyjaciel 
Paweł Piotrowicz nie Prussak to doskonały! No, ale nawet ten Jerzy! Z jego wychwalanej 
Anglii... co robi? Ten Jerzy, co już na kilkunastu recepcjach nawet się nie odkłonił . naszemu 
Klinggraefenowi... a jednak małpuje mnie we wszystkimi W starym mundurze szpacjeruje, o 
piątej rano wstaje, nawet swój parliament chce na cztery wiatry rozpędzić, żeby tylko bliżej 
być mojej metody.., mojej metody, którą tylko... mój pan Delfin raczy w całości potępiać i na 
śmietnik wyrzucać!... 
KSIĄŻĘ PRUSKI 
Nie myślałem bynajmniej o całości. Myślałem tylko o pewnych rażących już... 
KRÓL PRUSKI 
Tak, tak... ależ o to właśnie rozchodzi się. 
Wstrząsa nim gburowato 
Przecież z tej metody jeden paragraf, jedno kółeczko nie da wam się wysunąć bez bankerottu 
całości!... Fryderyku! Fryderyku Wilhelmie! Książę pruski! Opamiętaj się! Podebatuj!... Nie 
tykaj mi jednego detalu, jeżeli dbasz o całe universum! Nie tykaj jednej... 
KSIĄŻĘ PRUSKI 
na bok głowę odwracając 
A jednak niestety, pod czasów idących pressją my tknąć niektórych detalów musimy! Szczególnie 
to, co z Francji przeszczepione, Wasza Królewska Wysokość, z tego wiele Wyciąć i 
wykorzenić zdecydowani jesteśmy. To francuskie systema podatkowe, te francuskie monopole 
cłowe, francuską przeklętą reżyserię i tę szpetną policję tajną w kształcie francuskim... 
pomijam już zresztą wieśniaczego rodzaju niewolę i pracowanie na pańskie... To są dla nas 
wszystko en masse wzięte... 
Na chwilę urwał. Król Pruski słuchał wszystkiego teraz z rosnącym, bezgranicznym przera-
żeniem. Ręce przy uszach przyłożył, jakby nie dosłyszał czy nie dowierzał. Teraz zbladły 
426

odskoczył w bok kilka kroków, i, by uciszyć Księcia Pruskiego, laskąi ręką gwałtownie macha 
KSIĄŻĘ PRUSKI 
podnieconym głosem kończąc 
... zapleśniałe formy dawno już strupieszałego administrowania! 
KRÓL PRUSKI 
falsetowym krzykiem 
Dosyć już! Dosyć! Nie kończ! Nie kończ!... Mnie może serce pęknąć, gdy o tym od razu... tak 
niespodzianie się dowiaduję... To coś diabelnego! 
Laską macha z wściekłością 
Szlag żeby was prędzej trafił szelmy! republikanty w dominach maszkerady! niżli wy ręce 
świętokradzkie rozpustne do czego tu przyłożycie. 
W kompletnym ataku furii 
Szlag żeby was prędzej trafił wy barbary!... wy... wy!... 
Ciężko dysząc 
Za jednym gęby bluźnierczej otwarciem tak sobie rapid wyrecytować: regie! cła, monopole! 
pańszczyzna, te formy, co je najlepsze celebra wykombinowały! sprecyzjowały! korrigowały! 
I to naruszać! I to kassować! I ja! ja miałbym pierwszy siekierę do drzewa przyłożyć, do mojego 
prastarego dębu?! Ja?... Ty bezczelny, spasiony libertynie! sibarito! mistyfiku ty! 
Wpół schrypłym głosem 
Ani tego ruszyć! Ani tego tknąć, ani tego musnąć nie pozwolę do ostatniego tchu, do ostatniej 
sekondy! 
Z zaciśniętymizębami 
Będę konał... a tam muszą szpikulcami rewidować worki czy kawy nie ma! będę konał, a 
szeląga z tarify dla Gdańska nie ustąpię! Będę konał, a na etacie militarium fenyga oszczędzić 
nie pozwolę! 
Zziajany, zdyszany pada na fotel przy biurku 
A po mnie! A po mnie niech się dzieje potop!... potop... 
427

Twarz zakrył rękoma, tym razem już w prawdziwej rozpaczy, oszołomieniu; głowę opuścił
na ręce, kwili 
KSIĄŻĘ PRUSKI 
do głębi wzruszony, żałujący, przestraszony, szybko don przystąpiwszy, łagodnie, miękko 
Ależ Stryju Ukochany! Najdroższy Stryju... Jakżeż to można tak się poddawać zapamiętałej 
złości... Takowe emocje w tej porze podeszłego wieku! Przy stanie schorzałym... Przecież 
sam Wasza Królewska Wysokość deklarowania mego domagałeś się!... Przecież to są kwestie 
do deliberowania ! Tego nie można in completo odrzucać ani też akceptować znowu. Ja mia-
łem intencje wymienienia Waszej Królewskiej Wysokości moich racjów, argumentów mego 
pokolenia, tendencjów eposz nadchodzących... a Wasza Królewska Wysokość znowu mógł 
obstawać za swoim... Ja gotów jestem ustąpić w tym i owym, ale i Wy Wielki Królu ustąpić 
w czymś musicie... 
znów z siłą 
Inaczej bowiem nadchodzące eposze wydrą nam z rąk zaciśniętych to, co myśmy im sua spoate 
użyczyć się wzdragali! Wyrwą.i przejdą nad nami... 
KRÓL PRUSKI 
zrywa się raptownie i zajadłością 
Więc niech wydrą! Niech nam z życiem wydrą! Ale my! My tym eposzom, którym dyktują 
dewizy paryskie pismaki, nie ustąpimy! Czytał chyba... na pewno czytał pan neveu... że my 
się szpikiem ludu nacieramy!... 
Szyderczo 
Że ja się szpikiem ludu nacieram! Hihihi... Pod Kollin, pod Leuthen, Mallwitz, Zorndorf, Lobositz, 
Schweidnitz! pod Pragą ja się szpikiem ludu nacierałem! O czwartej rano wstaję, gdy 
cały Berlin śpi i szpikiem ludu się nacieram. 
Kamizelę rozpiął i brudną koszulę pokazuje 
W takiej koszuli chodzę i szpikiem ludu się nacieram... Och, te bękarty paryskie! Oni to pe-
stiiencję sercową szerzą! Cały kontrakt socjalny rujnują! Dusze łatwowiernych Niemiaszków 
uwodzą... żeby nas potem ckliwymi affektacjami zarażonych zniszczyć, wyssać! eksprioprio-
wać!... 
KSIĄŻĘ PRUSKI 
lekko ręką o stół plasnąl 
Znowuż do tych paryskich pisarzów pretensje? Ależ Wasza Królewska Wysokość, toć jest
całkowicie Omylna rzeczy koncepcja. Nie można dłużej ustawnie zwalać wszystko, co się
428

dzieje, na pisaniny panów z Encyklopedii. Nasze pokolenie nie tylko z Paryża czerpie swoje 
inspiracje, może i najmniej stamtąd... Ja od dwóch, trzech lat żadnej francuskiej książki w 
ręku nie miałem. O idolach barona Holbacha, Diderota, Helvetiusa, Grimma mam zaszczyt 
dowiadywać się... 
ukłonil się nieco kpiąco 
tylko z ust Waszej Królewskiej Wysokości... O! Do sprawiedliwych zaś koncessji na rzecz 
obywatelów narodu przywiódł nas po prostu obudzony z uśpienia, stary affekt bliźniego! 
Dobitnie 
Na powrót jesteśmy chrześcijanami, i tyle. 
Król Pruski słuchał coraz mocniej skonfundowany... patrzy spode łba, mruknął cos do siebie... 
wreszcie znów siadł na fotelu przy mapie zamedytowany 
KSIĄŻĘ PRUSKI 
Reasumuję! Na powrót jesteśmy chrześcijanami, Wasza Królewska Wysokość. 
KRÓL PRUSKI 
po chwili schryple 
A te reformy? A te essencjalne rekonstrukcje jakoweś? 
KSIĄŻĘ PRUSKI 
Te nieznaczne planowane reformy źródło swe mają nie w książkach, a w życiu, tak jak i mi-
łość między młodą dziewczyną a chłopcem nie dopiero się rodzi po przeczytanym romansie 
pana Jakobi z Berlina. 
Popatrzył na drzwi z prawej znacząco 
Exemplum tam, ta mała. 
Wskazałręką na drzwi 
KRÓL PRUSKI 
Aha... do tego zdąża pan neveu... 
W medytacji 
A może... może nie z książek! 
429

Głosem zrezygnowanym 
Wy wszystko teraz lepiej wiecie... 
Z niepokojem 
Czy tylko to exemplum siedzi tam i czeka?... Czy może uciekła?... 
Zachrząknąłastmatycznie 
KSIĄŻĘ PRUSKI 
podchodząc do drzwi 
Zobaczę.. Przekonam się... Swoją drogą i von Rohdich cośkolwiek się opóźnia... dwunasta 
dochodzi... Już powinien by być z powrotem. 
Drzwi po prawej ręce otworzył z klucza i na oścież 
Nie... O jest, jest niebożątko... 
KRÓL PRUSKI 
głowę podnosząc znad laski 
Więc jest?... Jest?... 
KSIĄŻĘ PRUSKI 
w głąb patrząc wychylony 
Czekaj mała, czekaj! I nadziei nie trać! 
Zamyka drzwi za sobą, wraca do króla powoli i zatrzymuje! się przed biurkiem 
KRÓL PRUSKI 
tymczasem znów głowę oparłszy na rękach, w medytac]i 
Więc chrześcijanami?... Chrześcijanie! Tak... tak... Już drugi raz to słowo słyszę w tej godzinie! 
Ręką wzgardliwie na alkowę wskazał 
To samo mi mówiła ta oppinia Niemców... Więc dobrze! Chrześcijanie... I cóż w tym nowego?... 
Co przez to chcecie powiedzieć?... I jam takoż chrześcijanin, deista wierzący! Ateuszów 
za ostatnich nicponiów trzymam... Ale co tu ma Chrystus i chrześcijaństwo z regularną 
Pruss administracją?... Jeżeli pan neveu będzie próbował jak i ja kiedyś znieść naszym wie-
śniakom przymus roboty dla dworów w imię Chrystusa, to mu panowie junkry tego samego 
430

dnia odmówią dawania synów do wojska... I cóż mu wtedy sam Pan Chrystus dopomoże?... 
Jeżeli pan neveu przepędzi z Pruss tych dwustu Francuzów, co nam cła taryfy uregulowali! co 
nam w kartoflarzach pięknie zasiali zawziętą do Francji nienawiść, to pan neveu straci rocznie 
dwa miliony zysku z tej reżyserii... I co mu wtedy Pan Chrystus pomoże?... Skassuje pan 
neveu loteryjkę włoską dla plebsu, to straci do stu tysięcy rocznie prywatnego profitu. I czy 
ma jakoweś szansę, że mu to Pan Chrystus zwróci?... 
KSIĄŻĘ PRUSKI 
Że pewne profity stracę, jeszcze mi skutkiem tego korona z głowy się nie potoczy. Zwróci mi 
to z lichwiarskim procentem resentyment poddanych za miłość ku nim okazaną! Nie mogę 
przecież cały Royaume Prusski traktować jeno jako folwark profity lub deficyty przynoszący. 
KRÓL PRUSKI 
podnżósl głowę do góry, rozprostował się, laską jakby w punkt pewien wskazał;z siłą 
Otóż właśnie twoje peccatum originalium panie sukcessor! Otóż gdzie tkwi przyrodzony 
mankament w jego głowie. Właśnie że to folwark, ino folwark wielki, racz sobie to zapamię-
tać! Racz w to wierzyć! Crede quia absurdum, hihi... Są Prussy i pozostaną fideikomisem 
Hohenzollernów! Raz niech on spróbuje bona fide! o... sub specie aeternitatis stanąć na skale 
spiżowej tej maksymy, że to jeno folwark! I z onej skały niech się stara spoglądnąć na glob i 
malkontentów wulgarię! I któż jest, kto nam zabroni trzymać Prussy za folwark?... Sąsie-
dzi?... Jacy?... Saksonia, to worek z mąką, trzepać w nie tylko laską, a zawsze z niej mąka 
musi wylecieć... W kieszonce od kamizeli Saksonię mam. Jedną brygadą cała zgarnąć bym się 
podjął... Anglia to rudera! Za dziesięć milionów funtów papierów w obieg puścili!... Amerykę 
stracili, 
Wesoło zatarłszy ręce 
słyszy? Amerykę utracili, hihihi... bezpowrotnie!... Francja? Trzy biliony franków długów 
ma!... na dziady schodzi... Tfy, tfy, same bankerotty... Dania, Szwecja to nulle, łapserdaki, 
hołysze! W Szwecji chłopy w takowych kortezach szwedzkich siedzieli, ale od bankerottu jej 
nie uratowali, nie!... i rubel tam gubernuje, na wieki wieków!... Republika Pollska? Ta prędzej 
czy później sama nam na brzuch spadnie. Jak głowę kapusty ją obierzemy liść po liściu, powiat 
po powiecie aż tam do Niemna het precz... 
Brwi zmarszczył, powoli 
Tylko jeszcze Austria! Austria jedyna... to nasza Kartagina! To miecz Damoklesów uwieszon 
nad naszymi głowami... prawda? Miecz w ręku szalonego, głodnego sławy choć Herostratowej... 
co? prawda?... 
KSIĄŻĘ PRUSKI 
wymijająco 
431

No... nie jest tak źle jeszcze. Miecz ten na grubym łańcuchu wisi. Ciągle przecenia się u nas 
to niebezpieczeństwo wiedeńskie! Całe święte rzymskie państwo teutońskiej nacji nie ma już 
w sobie ni cienia tego majestatu i mocy, aby nad nami aż mieczem Damoklesowym miało 
wisieć... A znowu... 
KRÓL PRUSKI 
przerywając mu 
Święte rzymskie państwo teutońskiej nacji funta kłaków nie jest warte... 
Szybko zbliżywszy się do Kronprynca 
Trzeszczy na wszystkch węgłach ta średniowieczna stodoła. Wnet trzeba będzie pod spódnicę 
brać, pod obronę tych decimetrowych prynców rzymskiego państwa, co ich Bozia tyle, ile dni 
w roku na cierpliwych Teutones wysypał... Palcem w pierś Kronprynca stuknął I to on będzie 
musiał tego dokonać... On musi wziąć w patronat tych zniedołężniałych regencików... On!... 
Wie o tym? Czy on się nad tą rolą swoją już zastanawiał?... 
KSIĄŻĘ PRUSKI 
wciąż głową zaprzeczający, z niechęcią 
Nie, wyznać to muszę, nigdy temu nie poświęcałem żadnej myśli... To nie leży w ellipsie 
moich zamierzeń... 
KRÓL PRUSKI 
Drwiąco 
Ehe... Tak... To nie leży w ellipsie jego zamierzeń!... To niech on to jak najprędzej wsadzi w 
swoją ellipsę... Ja dla karessu i gratis nie płaciłem stałego jurgeltu panu Hessen Cassel, panu 
Wurttemberg, panu Baden i tylu innym! Teraz trzeba z nich zrobić takową unię... o... ellipsę 
dla złamania preponderancji Wiedeńczyka... I wszystkich innych do takowej ellipsy pozapra-
szać: i pana Saskiego i pana Hannower, pana Braunschweig, pana z Weimaru!... no, wszystkich 
tych potentates, co przed Wiedeńczykiem dygocą ze strachu łydami... A z niego! Z niego 
będzie dla takowej Unii Serenissimus Lord-Protektor!... Hę?... Na złość brabanckiemu ogierowi... 
o!... Bowiem teraz na nas pora!... Na nas! Były kiedyś Hohenstaufy... będą Hohenzollerny! 
Byle... byle ino Kartago delenda ... hę? 
KSIĄŻĘ PRUSKI 
coraz więcej zniecierpliwiony 
Ależ Najdostojniejszy Stryju... ja słucham tego i słucham... ale to są wszystko nie do mnie 
chyba allokucje ... Jam z moją tuszą i poglądami całkiem do roli Scypiona Emiliana nie stwo-
rzeń... Dla mnie żadna Cartago nie egzistuje... Ja może jeszcze nie zdaję sobie sprawy, czym 
dla nas będzie in futuro miła Austria... w każdym atoli razie nie Cartago, to wiem i nie... 
432

KRÓL PRUSKI 
Satis!... satis... nie ciekawym! Niech on mnie posłucha. 
Staje nad nim, rękę mu na ramieniu opiera, stłumionym głosem 
Czym dla nas powinna być Apostolska Monarchia, to już ja panu Następcy Tronu wyekspli-
kuję, jako ten Daniel! Oto jest panie neveu statua Nebukadnezara ... o... cała z metalów róż-
nych nacjów. Nogi ma statua owa ze słowiańskiej i węgierskiej gliny, a reszta z teutońskiego 
żelaza... hihihi. 
Z dziwną lubieżnoscią w głosie 
...przy najbliższym trzęsieniu świata statua Nebukacmezara cała walić się pocznie, a to, co w 
niej było Teutonicum ... to na nasz folwark przejść musi! musi! 
Głośno 
To jest mój testa... 
KSIĄŻĘ PRUSKI 
zasłuchany wzdrygnął się ze wstrętem 
A więc krótko się ekspressjonując, po amputowaniu Polski znowuż i Austrią mieliby się po-
dzielić serdeczni są siedzi? O nie, Wasza Królewska Wysokość!... Tego są Daniela proroczego 
ja się nie podejmuję uistnić na jawie. Sił na to nie mam ni geniuszu Stryja Dostojnego, ni 
intencjów! Do kuzyna Józefa raczej sympatię czuję niż awersję, wiedząc, że jemu ni przez 
myśl by nie przeszła chętka Pruss rozdarcia i zaboru. My z nim w koniunktury przyjazne za-
szedłszy, żyć zamyślamy sobie patriotyckiej zgody systemem... Tak jest, patriotyckiej, niemieckiej, 
wszech Teutonów zgody!... Tak nam Boże... 
KRÓL PRUSKI 
słuchał przerażony, teraz zrywa się z wybuchem 
Jemu przez myśl nie przejdzie Pruss rozdarcie?... On nie planuje zaborów? Józef Apostolski? 
Z Domem Lotaryńskim pan sukcesor w przyjazne koniunktury zaszedł? 
Ręce załamując 
O wielkie nieba, za jakież to winy oślepiłyście tak prusskiego księcia! Otóż dziś, teraz po raz 
pierwszy, po raz pierwszy czuję na sobie palec Bożego rewanżu! W tobie! W tobie! W twej 
personie karze mnie Istota Wszechmocna za moje wszystkie winy! I ja tego słuchać muszę w 
ostatnich godzinach życia! Oni nie planują okradzenia! partażu Pruss między siebie! naszej 
degrengolady , naszej kapitulacji! Oni, katoliki! Jak to?... Więc pan neveu nie wie o tym, że 
tam we Wiedniu tylko czyhają na wydarzoną sposobność, aby król luterski z Berlina znowu 
433

upokorzony i wynędzniały jako markiz von Anspach z miednicą stał przed cesarzem przy 
koronacji i ręcznik mu podawał? Pan neveu o tych chimerach Burgu nie wiedziałeś? I jemu 
się zachciewa patriookiej zgody systemu... 
KSIĄŻĘ PRUSKI 
posępnie i stanowczo 
Eposze markizów brandenburskich nie powrócą już nigdy!... I o to może być Wasza Królewska 
Wysokość spokojnym, że takowe reformy nie zajdą tu wcale, przy których dalibyśmy z 
prusskiej monarchii morgę gruntu oderwać. Nigdy! 
KRÓL PRUSKI 
O, to już godne słowa! Piękne słowa, miło uszom słyszeć! Ale to mało! mało! Pan neveu musisz 
raz poznać całą obmierzłą konduitę Wiednia vis-a-vis nas... Odtąd wszystkie moje szafy i 
szuflady stoją mu otworem... 
Drepcze do biurka, gorączkowo 
Niech sobie wszystko już wertuje, niech wszystko czyta! Nie mam dla niego sekretów! W 
Burgu nas trzymają za paryenientów! za uzuparpatores! On się tego ani domyśla! Jak mojego 
ojca negliżowali... Niech on się dowie teraz! O ślubie arcypanny księżniczki Teresy ani go nie 
powiadomili! Wie? 
Pięścią w powietrze pogroził zajadle 
Alem ja za ojca już się zrewanżował, hihi... zrewanżował!... A ty, Fryderyk, świętego dzieła 
mego musisz dokończyć! 
Kurczowo grzebiąc w szufladzie wyciąga paczkę listów sznurkiem zwykłym przewiąza-
nych, ucieszony podnosi je do góry i nimi potrząsa 
Oto są!... Oto są... Z archiwum drezdeńskiego znane listy! Te musisz czytać przede wszystkim! 
Na pamięć to wyuczyć się. Marnemu kancliście, co to wykradł, zawdzięczamy jedynie 
ocalenie! Jego Majestat Przypadek wyratował nas łapami kanciasty Mencla... 
Podbiega do Księcia Pruskiego 
O, tu korespondencjo owa authentica, gdzie o naszej degradacji na markizów per longum et 
lautum mowa! Nie oddaję tego do archiwum, bo co dzień to sobie czytam przed spaniem... To 
moim brewiarium było... Niech trzyma, 
Gorączkowo sznurek rozwiązuje 
niech czyta, niech się delektuje!... Niech wie, że i w siedmioletnich kampaniach bywały takowe 
momenta, że już... już ino patrzeć, a koronę nam skonfiskują, hermelin z nas zdejmą i 
na Elektora wspak zaawansują. Niech pomyśli! 
434

Wręcza mu listy
Niech pomyśli pan neveu... Gdyby tak ta Najjaśniejsza Republika Polska była do Koalicji 
przystąpiła... hę?... no... ze swoją świetną kawallerią z tych szlachciców?... no... co by dziś 
było z Pruss?... strzępy! łachmany! fecie! nec locus ubi Troja fuerat... 
KSIĄŻĘ PRUSKI 
przegląda listy słuchając żarliwie, potakuje co chwila 
Prawda... Prawda to... Tak... tak... 
KRÓL PRUSKI 
A niech nie myśli, żeby potem w czas jakiś bardzo się zmieniło... Nie bylibyśmy my w trój-
cę Najgłupszej Republice trochę sadła wycięli wtedy, to byliby oni w trójcę poobkrawali nam 
kiedy z Pruss co najlepsze!... Aż zgroza pomyśleć! 
Zatrzęsło nim na całym ciele 
KSIĄŻĘ PRUSKI 
posępny, ale wdzięczny i ułagodzony 
Tak, tak... Prawda to niezbita... niestety!... 
KRÓL PRUSKI 
przekonywająco 
A niech nie myśli przypadkiem, że teraz inna świeci nam konstellacja... Ta sama. Ta sama! 
Confrater Józef zawsze jeszcze śni o pewnych perłach najmilejszych... Wie pan neveu, co 
powiedział ostatnio do Naszej Najukochańszej Aliantki ten, ten brabancki ogier? ten.... 
Astma go chwyciła 
KSIĄŻĘ PRUSKI 
zdumiony, przerywając 
Kiedy? Teraz? W Sanki Petersburgu? 
KRÓL PRUSKI 
Tak... teraz... na odjezdnym... Ja mu to powiem 
435

Tajemniczo 
wiem to z listu pewnego... tak... 
Nachyla się ucha Księcia Pruskiego i szepcze mu z oburzeniem, żwawo przy tym gestyku-
lując. Z ogrodu z oddali słychać miarowe bębnienie maszerującej obluzwarty 
KSIĄŻĘ PRUSKI 
W miarę shichama zdziwiony i oburzony coraz więcej; wreszcie zrywając się z energią 
Glatz? Schweidnitz? i Kosel? Kosel! Ośmielił się?... Wobec świadków to mówił... 
KRÓL PRUSKI 
zzadowoleniem 
Tak.. z efronterią... śmiało! Wobec świadków... Hoho... słuchali tego dokoła... 
KSIĄŻĘ PRUSKI 
Nasze fortece? Nasze chluby! Nasze perły śląskie?... 
Zsiłą 
O, to nie za mego życia, Stryju ukochany. 
Rękę wyciąga ku królowi 
Dziękuję po stokroć Waszej Królewskiej Wysokości, żeście mi to wyznali... 
Wstrząsając ręką króla 
Ani jednej cegły! Ani jednej kanony!... Bądź spokojny Wielki Królu... Bóg na niebie świad-
kiem... 
KRÓL PRUSKI 
pogodnieje na twarzy 
A widzi teraz pan neveu... Widzi... Nawraca się powoli, hę? Przechodzi na nasz folwark... 
hę?... No i w czym tu teraz rekonstrukcje zaczynać?... W czym systema Friderici zmieniać... 
kiedy dokoła systemata gorsze jeszcze!... Które kółeczka ruszać i wyciągać? hę?... kiedy ja 
cały zegar Pruss nastawiłem panu sukcesorowi tak, żeby każdego momentu 197 tysięcy 256 
wytresowanych gamaszów gotowych było każdej chwili do obrony dominium Hohenzollern... 
436

KSIĄŻĘ PRUSKI 
już nawet serdeczny, wzruszony 
197 tysięcy 256 gotowych do wymarszu łudził... Ach Panie nasz Jedyny!... Ileż to w tym pracy 
zatwardziałej, ile mozołu, myśli troskliwej, zgryzot nieprzebranych, gdy człowiek nad tym 
ino rozważy! Wierzyć się uszom swoim nie chce... 
Egzaltując się 
197 tysięcy! 256!... 256! Ależ ta forsa może dziś prawa dyktować Europie! Może granice ludów 
zmieniać! Może trony wznosić i obalać! 
Z dumą 
Z tą forsą sowitą w ręku my się bać możemy już tylko Najwyższego! 
KRÓL PRUSKI 
tryumf swój hamując 
Więc przejrzał powoli pan Fryderyk Wilhelm? Wreszcie?... Łuski mu z oczów spadają? O... 
Poważnie 
Tedy teraz już będzie pora na jego ingerencje i influencje... tak... kiedy już sam tu przyznał, 
że boi się tylko Najwyższego... Tak jest... 197 tysięcy 256, a na stopie wojennej 226 tysięcy 
777. 
KSIĄŻĘ PRUSKI 
pogodny, dumny, roztkliwiony 
Mój Boże! Mój Boże! Jakież to cyfry cudowne i święte! 
KRÓL PRUSKI 
Lat czterdzieści temu było 50 tysięcy, niecałe, kiepskiej infantarii i kilka kompanii marnych 
grenadierów a cheval!... 
Klepie Kronprynca po ramionach 
No, a co tu przedtem wyplatał za dziwolągi paryskie: gmin, lud, ciężary, godności, ludzkości, 
citoyeny... hihihi... fraternite handlowa!... To są wszystko allotria! puste orzechy! bączki do 
zabawy, plewy... Tym wszystkim plebsu nie nakarmi!... nie odzieje! nie wyleczy!... Tym 
wszystkim można plebs tumanić, egzaltować, judzić! ale głodnym zostanie nadal... 
Szarpnął go lekko 
437

Tak czy nie, panie neveu... 
KSIĄŻĘ PRUSKI 
pospiesznie 
Ależ tak... tak... Dostojny Stryju... Nigdy jeszcze i nikt nie przemówił tak prosto do mego 
rozsądku jak Wasza Królewska Wysokość w dzisiejszym dniu ze wszech szczęśliwym. Tak 
jest! 
KRÓL PRUSKI 
A Prussaki to z Bożej woli inwentarz na folwarku! Czy rolnik zaś jest czułym dla swojego 
inwentarza?... nie!... On stara się, zabiega, troszczy o siano, o zdrowie! A jeno bez szpicrutów 
nie rusza się nigdy!... Tak i pan neveu niech się troszczy, zabiega, stara! Czułe deklamacje 
atoli zostawić panom ekstremistom! Nie mówię, zachowaj Boże, żeby całkiem odrzucił togam 
tribuni plebis... owszem... I ja się w to drapowałem. Z tym każdemu suverinowi do twarzy... 
owszem! Naszych piwoszów i kartoflarzy należy zawsze frappować, intrygować, dawać im 
wciąż mówić o sobie, hihihi... tu schodzić niespodzianie do chatki wieśniaka... tam brać mły-
narza w obronę... ówdzie znowu weterana pocałować w czoło, hihihi... tak... Ale gouvenio-
wać trzeba ze sztabem generalnym, panom junkrom i grandproprieterom na rękę... o... 
KSIĄŻĘ PRUSKI 
westchnąwszy głęboko 
Oj tak... Nie inaczej! 
Cierpko 
To są immunitety... 
KRÓL PRUSKI 
Spróbowałbyś panie neveu uchylić choć cośkolwiek prerogativa et preferencjae noblessy zza 
Elby, a wnet by cię jak Poniatowskiego porwali w nocy prusscy konfederates i wywieźli za 
folwark! na kupę gnoju!... tak... To nie plezanterie z nimi... nie! 
Gorzko; machnąwszy ręką 
To są owe delicje oczernianego absolutissimi! 
Brwi zmarszczył 
To nasza prusska tirania satan sakrament! 
Aż się zakrztusił zastmy 
438 

KSIĄŻĘ PRUSKI 
serdecznie rękę króla oburącz ujmując 
Oj, to prawda! Gorzka, ale najwierutniejsza prawda! Na pasku nas by wodzili za to, żeśmy od 
wieków ich spraw doczesnych objęli plenipotencje, że dla ich dobra od wszystkich przezwisko 
despotów znosimy... 
Ze współczuciem tkliwym 
Ja wiem dobrze Stryju Dostojny coście od tych samolubów wycierpieć musieli... co w milczeniu 
i zaparciu się znieść choćby po ostatnich dymissjach!... jak teraz buffony ośmielają się 
nadal nawet dwór bezecnie negliżować i omijać, ze wszystkimi naszego domu wrogami w 
konszachty wchodzić!... Ja wam Stryju Dostojny współczuję!... 
Z głośną pasją 
I ja gardzę nimi!... po trzykroć gardzę nimi! Nienawidzę ich! 
KRÓL PRUSKI 
łagodząco, głaskając Kronprynca 
Spokojnie! Spokojnie... cicho... cicho... Gardź nimi mój Fryderyku, ale po cichu, w czterech 
ścianach. A na placu nie zatajaj serdecznych dla nich affektów No... i nie wyrywaj się z tymi 
godnościami, ludzkościami, obywatelami, z tym chrześcijaństwem, z tym... tym Chrystusem... 
Oni tego bardzo, bardzo nie lubią! Mogliby mu kiedy rekruta odmówić! 
Obejmując Księcia Pruskiego wpół, serdecznie 
No panie neveu!... jakże? Będzie mnie jeszcze straszył swymi dezyderatami? Chce jeszcze 
cegły wyciągać z gmachu, co jak mur chiński stoi?... Ma jeszcze w swojej... ellipsie zamierzenie 
powołać może takową wielką municypalite doradczą?... hihi? z konditorów i tapicerów?... 
hihi... Podniesie siekierę na stary potężny dąb prusskiego porządku?... Będzie mi wy-
suwał kółeczka za kółeczkiem? 
Trzymając go w pół, idzie z nim powoli ku oknu 
Hę?... Mówże teraz staremu samoludkowi, 
Przystanęli przy oknie mów! 
KSIĄŻĘ PRUSKI 
powoli, poważnie 
439

W każdym razie mogę uroczyście zapewnić Waszą Królewską Wysokość, że... że kwapić się 
znowu z inauguracją czegoś nowego... bynajmniej nie będziemy. 
Słychać z ogrodu, jak oddział bębniących staje niedaleko od okna, po czym komendę: stój! 
baczność! I natychmiast werbel na dwóch bębnach i równocześnie na czterech piszczałkach 
wygrywaną Fryderyka kompozycję: Hohenfriedberger Marsch. Obluz warty 
KRÓL PRUSKI 
obie ręce kładąc na ramionach Kronprynca, głową przechylił ku oknu, zasłuchany 
O... o... jakie to cudowne, słyszy? jaka melodia... melodia wieczysta póki Prussy istnieć będą, 
W rozczuleniu 
a istnieć będą, bo pan neveu niczego nie tknie w prusskim porządku rzeczy... i swojemu sukcesorowi 
niczego tknąć nie pozwoli. 
Pieszczotliwie 
Ja na jego resentement więcej chyba od wszystkich Prussaków zasłużyłem... nie?... Zeszyłem 
mu odczepione kawałki Pruss. Ze Śląskiem, z wschodnią Fryzją ukochaną! z Pomerelią, z 
Warmią, wygląda to jako tako, choć jeszcze nigdy tak, jak prawdziwy majorat Hohenzollern 
prezentować się winien... Wszystko mu zostawiam in abundancia ... Miałem niecałe trzy miliony 
poddanych, gdym to brał, a jemu zostawiam sześciomilionową maszynę. Kiedym do 
warsztatu zasiadł, eksport towarów liczyliśmy na 17 milionów talares... teraz sprzedajemy za 
granicę za 45 milionów... Statuów marmurowych we wszystkich ogrodach i pałacach było 
razem 160 i psa warte, teraz jest ich 5000... 
Zacierając ręce z radości 
Pięć tysięcy! z marmuru, z alabastru, porfyru, brązu, z wosku, z czego chce... 
KSIĄŻĘ PRUSKI 
z egzaltacją 
Te cyfry już same mówią donośnym głosem o Waszej Wielkości Jedyny Królu! Te cyfry, 
one... 
KRÓL PRUSKI 
przerywając mu 
Czekaj jeszcze, czekaj! W trezorze Państwa Prusskiego zastałem 22 miliony talarów, a teraz 
oddaję jemu 51 milionów i w tym ani jednego fałszywego Ephraimity! Bóg na niebie świad-
kiem, ani jednego! W magazynach jest żytniej mąki na trzy lata, a korzec żyta według taksy 
kameralnej 12. fenigów, gdy dokoła nas 19 fenigów, 20, 22, 24 fenigi! i to za gorsze żyto... 
440

słyszy? A msze nasze? Missae solemnae Borussiae , wie ile przynoszą? Do jednego Frankfurtu 
każdoroczna missa z nieustającą adoracją prusskiej tandety sześćkroć sto tysięcy obcych 
talares nam ściąga! Tak się sam Frankfurt popisuje, ukochany Frankfurt!... Hę?... Pięknie? 
Jakże, zniesie teraz pan sukcessor protekcję tarifową?... akcizy zniży?... kameralistów elekcyjnych 
tu wprowadzi, hihi... 
KSIĄŻĘ PRUSKI 
w podziwie, rozczuleniu, z łezką w oczach 
Akcizę?... Granice celne, ja? Ja? Oto mój cały respons Dostojny Stryju. 
Rzuca się całować króla w ramiona, w kamizelę, w ręce, wzruszony do ostatnich granic etykiety 
KRÓL PRUSKI 
również wzruszony głęboko 
O mój drogi! 
Chwyta go w objęcia wdzięcznością przejęty 
Mój Fryderyku! mój Wilhelmie... No! więc nie jest tak źle... nie! Wreszcie odezwało się... 
Stirps regia! stirps regia! 
Przywarli do siebie i całują wzajem raz po raz serdecznie tkliwi, łzy rozczulenia po twarzach 
im płyną. Równocześnie do drzwi z korridoru zuchwałe kołatanie, a u drzwi do biblioteki 
klamka poruszyła się gwałtownie. I wraz w rozwartych szeroko staje von Rohdich Śmiertelnie 
blady, wzburzony. W korridorze widać oficerów niepomiernie zdziwionych, gestykulujących 
żwawo. Młody Zieten przymyka drzwi za Rohdichem. Król Pruski puścił z ramion Fryderyka 
Wilhelma i zniecierpliwiony, zły patrzy ku szybko przystępującemu Rohdichowi. Ten otwiera 
usta kurczowo, połapuje powietrze, rękoma ino wciąż ku drzwiom wskazując 
KRÓL PRUSKI 
surowo 
A to co znaczy? Jak kartacz mi tu wpada... no?... Więc nie kwittuje nasz Telemak? To i dobrze!... 
Co on? Rohdich!... 
ROHDICH 
chce mówić, rusza gwałtownie podniebieniem, wreszcie z wysileniem wykrztusza 
On... on sam tu... 
Na drzwi ino wskazał. Książę Pruski postąpił szybko ku drzwiom bibliotecznym, którymi 
jeszcze gwałtowniej zaszarpano 
441

KRÓL PRUSKI 
Co to? Rohdich... Jemu z alteracji odjęło... tego... mowę? 
Drzwi od korridoru pchnięte znowu rozwarły się szeroko. Staje w nich, choć powstrzymany 
widocznie przez kilku oficerów i kameralistów, Tadeusz Krasicki. Odepchnąwszy silnie Zietena, 
zasłaniającego mu swą osobą wejście, stanął już o dwa kroki przed progiem. Jest czerwony 
jak upiór, oczy błędne, mundur w nieładzie. Odpasany pałasz w lewej, a pistola w prawej 
ręce. Rohdich raptownie stanął przy królu, jakby go chciał zasłonić swą osobą. Usta 
otwiera, gestami chce wytłumaczyć królowi niepoczytalność Krasickiego 
KSIĄŻĘ PRUSKI 
trzymając silnie drzwi, do których z zewnątrz kopiei dobija się Kunusia 
Ależ zaraz... mamselle! Zaraz puścimy. 
KRÓL PRUSKI 
już całkiem zdumiony 
Krasicki? Z czym? Jakim prawem mi tu wpada, jak ten Zeus ex machina? ... Hę? 
Krasicki zuchwałym krokiem podchodzi aż o jakie trzy kroki od króla i przystanął w postawie: 
baczność 
TADEUSZ 
głosem pewnym i mocnym 
Przychodzę, by osobiście z ust Waszej Królewskiej Wysokości... usłyszeć, czy najmiłościw-
sza decyzja nieodwołalna. 
KRÓL PRUSKI 
łysk chwili zdziwiony, teraz ostro 
Nieodwołalna!... 
TADEUSZ 
A tak... Za całą odpowiedź! 
Rzuca królowi pod nogi pałasz z pasem i patrontaszem. Rohdich szybkim ruchem wydobył 
pistolę zza pasa i skoczył tuż do króla dyszący, przerażony. I ani się nie postrzegli, jak Tadeusz 
raptownie przyłożył pistolę do skroni. Rohdich pewny, że to królobójczy zamach podniósł 
spokojnie pistolę do góry i celuje. Książę Pruski podbiega z krzykiem, aby wyrwać Tadeuszowi 
broń z ręki. Teraz słychać równocześnie dwa strzały. I w obłoku dymu widać padają-
cego na podłogę officjera. Nawet papa Zieten wreszcie zbudził się i stanął u portiery, wodzqc 
442

po wszystkich zaspanym a przerażonym wzrokiem. Z korridoru wpadają przez rozepchnięte 
drzwi przerażeni kameraliści dworscy, officjerowie, adiutanci, huzary. Król Pruski ani drgnął. 
I kiedy dym się rozchodzi ku górze, von Rohdich rzuciwszy pistolę, podbiega do umierające-
go, klęka, podniósł upadłemu głowę i wstrząsa nią gwałtownie. Król Pruski i Książę Pruski 
podchodzą do nich mocno przygnębieni. przy drzwiach z prawej łomot i rwanie. 
KRÓL PRUSKI 
schrypniętym głosem 
A to impromptu nie spodziewany... noo... któż to mógł przewidzieć... Oj... 
Do Rohdicha 
a co tam, żyje jeszcze? 
Rohdich głową potakuje, ale dłonią smutny gest uczynił 
KRÓL PRUSKI 
stanął nad Tadeuszem pochylając się 
Ej... ej!... I po co to? Hę? To na takowy jeno heroizmus zdobyć się umiecie Pollaki? Hę?... 
Gdyby go było poczucie obowiązku nie zawiodło... mógł był już wnet awansować... pannę 
miał dostać w nagrodę za żonę!... o 
Palcem konającemu pogroził 
a tak... teraz panna musi iść w mariaż za diurnista!... 
Patrzy ze współczuciem na Tadeusza 
O szkoda... Szkoda mi go bardzo, messieurs... 
Rohdich przytuliwszy głowę do piersi Krasickiego nasłuchuje jeszcze. Papa Zieten powoli 
się przybliża. Kołatanie do drzwi z prawej nagle ucichło 
ROHDICH 
podnosząc głowę, do króla bezdźwięcznym głosem 
Już... 
I twarz w dłoniach ukrył. 
Niektórzy kameraliści i officjerowie przeżegnali się. Młody Zieten z jękiem żalu do zwłok 
przypadł 
443

KRÓL PRUSKI 
westchnał głęboko, prostuje się 
Ano darmo... Sic fata voluerunt... co?... 
Chrząknął 
Sic... 
I już głosem stanowczym do Kronprynca 
Atoli w każdym razie jest lepiej, aby jeden takowy gagatek w łeb sobie wystrzelił, niż... że-
by... niż żeby cień pollskiej anarchii wkradł się nam w królewskoprusską disciplinę... 
Bierze pod rękę Kronprynca Nieprawdaż?I prowadzi się z nim w kierunku drzwi do korridoru 
Hę? 
KSIĄŻĘ PRUSKI 
blado, półgębkiem, powoli 
Tak... tak.... ale 
oglądnął się jeszcze na pokój 
KRÓL PRUSKI 
niecierpliwie 
Nie ma żadnego ale... tak jest i koniec... no, chodź i ty, papa Zieten... nie ma tu co czekać teraz... 
La piece finie... niestety antiquo modo... tragico!... Allons souper! 
Przechodzą z Kronpryncem w głąb do drzwi. Wszyscy rozstąpiwszy się pochylili w ukło-
nach. Papa Zieten pokornie sunie za Hohenzollernami 
444

445

