Janusz A. Zajdel
EKSPERYMENT 
(ze zbioru: "Ogon diabła") 
-Proszę tędy, profesorze! - wskazał Groos, przeciskając się 
wąskim przejściem między stojakami z aparaturą. 
W najdalszym kącie pracowni, pod ścianą obwieszoną półkami,
opleciony zwojami kabli i rurami kompresorów stał nanoskop. Na 
pozór nie różnił się niczym od innych przyrządów tego typu.
-To ma być owo rewelacyjne urządzenie, o którym mi panwspominał? - w głosie profesora można było uchwycić nutę rezerwy,
a nawet drwiny.
-Tak, właśnie to... - Groos zdawał się nie zauważać ironii 
profesora. -Ten nanoskop został przerobiony według mojegopomysłu. Pozwala uzyskać powiększenia o trzy rzędy wielkości lep-
sze niż dotychczas osiągane. Jest uczulony na grawifale w zakre-
sie superwysokich częstotliwości. Pan zdaje sobie sprawę, co 
można przez to osiągnąć? 
-No, no... - profesor zgrabnie udawał podziw, choć naj-
wyraźniej nie wierzył ani jednemu słowu asystenta. - To ci dopie-
ro! I cóż można obserwować przy takich powiększeniach? 
-Właśnie to, o czym komunikowałem panu profesorowi w moim 
liście. 
-Czy to aż takie ważne... abym musiał przerywać urlop?
-Ależ... - Groos był bardziej zdumiony niż zakłopotany. -
To przecież sensacja naukowa na miarę... nie, nie potrafię tegonawet z niczym porównać! To epokowy eksperyment!
Entuzjazm Groosa rósł z każdym słowem, nie udzielał się jed-
nak profesorowi który krytycznym okiem oglądał szczegóły aparatu-
ry. Widać było jednak, że niewiele z tego rozumie.
-Zakładam nową próbkę - powiedział Groos. - To będzie trwa-
ło niezmiernie krótko, jednak ekran utrwali na chwilę obraz, roz-
ciągając go nieco w czasie. Proszę dokładnie zapamiętać wyjściowystan pola widzenia.
Profesor bez przekonania pochylił się nad wziernikiem 
nanoskopu.
-O! - powiedział nagle. - To ciekawe! Cóż to takiego?
-Proszę pamiętać, że powiększenie znacznie przekracza to,
co osiągnięto dotychczas! -powiedział Groos z nieznacznymuśmiechem, zadowolony z wywołanego efektu. - Ale nie to jestważne. Chodzi nam o sam eksperyment. Proszę uważać, włączam 
źródło... 
-Nic nie widzę. Wszystko pozostaje w tym samym stanie, jakna początku... 
-Chwileczkę, przełącznik mi się zaciął. O, już! 
-Nic. O, o, ter... 

.oOo. 
Pierwszy komunikat pochodził z ośrodka Aldagger, późniejpotwierdziły go obserwacje mniejszych radioteleskopów. Wreszciepo dwóch latach od ukazania się pierwszego komunikatu Markow i 
Stern zaobserwowali to niezwykłe zjawisko przy pomocy silnychteleskopów optycznych.
Trzy silne radioźródła, zauważone zrazu w rejonie gwiaz-
dozbioru Lwa, przesuwały się wyraźnie i to z szybkością niewiary-
godną, jak na obiekty tego typu. Jakiego typu? Otóż właśnie! Tu,
niestety nie było zgodności między poszczególnymi obserwatorami.
Nie ulegało jednak wątpliwości, że są to obiekty bardzo odległe,
pozagalaktyczne i posiadające ogromne objętości. O masie ich 
trudno było cokolwiek powiedzieć, nie znając ich natury fizy-
cznej.
Najdziwniejszy jednak wydawał się fakt, iż tory, po którychporuszały się te ogromne i niespotykane dotychczas ciała 
niebieskie, były według zgodnych obserwacji wszystkich badaczy...
idealnie równoległe ! 
Prasa nie omieszkała oczywiście podchwycić tego faktu,
nadając mu smak kosmicznej sensacji: "Karawana pocisków między-
galaktycznych zdąża w kierunku mgławicy NGC 5194" i tak dalej...
Poruszenia wywołanego takimi przypuszczeniami w niczym nie um-
niejszał fakt, iż odległość tej galaktyki od Słońca wynosi około 
dziesięciu milionów lat światła, a więc to, co obserwowano -
działo się przed tyluż laty... Wymieniona mgławica leżała rzeczy-
wiście na przedłużeniu drogi jednego z tajemniczych "pocisków".
Trudno było jednak powiedzieć, czy ogromne, tajemnicze ciało 
"trafi" w mgławicę, gdyż dokładne ustalenie odległości od niegobyło niezmiernie trudne. Gdyby bowiem przyjąć za pewnik owych 10 
milionów lat światła, prędkość obiektu przekraczałaby znacznieprędkość światła, natomiast rozmiary obiektu musiałyby być wprostmonstrualne... 
Ostatecznie zgodzono się na hipotezę roboczą, według której"quazony", bo tak nazwano owe poruszające się obiekty, miały być 
ciałami o objętości rzędu przeciętnej gromady kulistej,
poruszającymi się z prędkością nadświetlną... 
Dokładnie w dziesięć lat po odkryciu, quazon beta zbliżył 
się do galaktyki NGC 5194 na tyle, że można było się spodziewać 
zaobserwowania oddziaływań wzajemnych. Przypuszczenia nie myliły:
quazon naprawdę, a nie tylko pozornie, zbliżał się do mgławicy! Wciągu kilku następnych miesięcy stwierdzono zakrzywienie toru. 
Pozwoliło to z kolei na lepsze określenie masy i odległości. 
Powszechna opinia, urabiana przez popularną prasę codzienną, 
coraz bardziej skłania się ku ostatecznemu zaakceptowaniuhipotezy "kosmicznych megastatków", wysyłanych przez jakieś isto-
ty-giganty z głębi Wszechświata w kierunku naszej gromady galak-
tyk. Główną pożywką dla tego rodzaju teorii była owa - stwierdzo-
na już teraz bezspornie - nadświetlna prędkość quazonów...
Trzeźwo myślący naukowcy nie ulegali jednak urokowi 
kuszących hipotez i nie ustawali w wysiłkach zmierzających ku 

skonstruowaniu obiektywnej teorii tego zjawiska. Wykluczali oni 
oczywiście wszelkie założenia związane z ingerencją "megaistot",
uważając takie pomysły za czystą metafizykę. 
Wtedy to powstała klasyczną hipoteza Kruhma-Jansena, która 
gjakiejłosiła, jakoby quazony byty produktami samorzutnego rozczepieniaś starej galaktyki, która po 
skurczeniu się do progowejgęstości materii uległa eksplozji podobnie jak się to obserwuje wprzypadku gwiazd supernowych.
Hipotezę poddano ostrej krytyce z punktu widzenia energety-
cznego i kosmologicznego. Przytoczone argumenty, nie pozbawionezresztą pewnych niejasnych sformułowań, zajęłyby zbyt wiele 
miejsca, gdybyśmy chcieli je tutaj streścić. Dość, że poniespełna roku teoria poszła do lamusa, wyparta przez dwie konku-
rujące hipotezy - Canthona i Poola-Tresnera.
Pierwsza z nich, przypisująca quazonom strukturę mgławic 
pyłowo-gazowych o bardzo silnym zagęszczeniu, wywodziła ich 
genezę z kondensacji grawitacyjnej cząstek nadświetlnych, posia-
dających ten sam lub podobny kierunek wektora pędu. 
Druga hipoteza, zakładając jako punkt wyjścia istnienie 
skupisk rozdrobnionych cząstek materii międzygalaktycznej,
wprowadzała interesującą skądinąd koncepcję, według której"młode", a więc nie posiadające jeszcze tak wielkiej objętości i 
pędu quazony ulegać miałyby stopniowemu przyspieszeniu poprzezoddziaływanie sprężonego pola grawielektromagnetycznego, panują-
cego, jak wiadomo w przestrzeni międzygalaktycznej. Nabierając 
stopniowo prędkości i obrastając niejako w materię w czasie wie-
lokrotnych obiegów po kole o promieniu równym promieniowi Wszech-
świata, quazony stawałyby się tym, czym są: wielkimi skupiskamimaterii, obdarzonymi nieprawdopodobnie wielkim pędem... 
Przyspieszenie, odbywające się za pośrednictwem oddziaływań 
polowych zbliżało ten hipotetyczny proces - w najogólniejszychzarysach -do procesów przyspieszania cząstek w akceleratorach 
cyklicznych, co też zostało natychmiast wykorzystane w publikac-
jach popularnonaukowych, jako piękny, choć bardzo daleki od 
ścisłości wywód poglądowy... "Wyobraźmy sobie zwykły, dobrze 
znany synchrocyklofazotron o promieniu równym promieniowiWszechświata..." Tak to mniej więcej wyglądało w wykładach popu-
laryzatorów. Trzeba tu dodać, że zarówno ścisłe, jak i popularnewykłady hipotezy Poola-Tresnera przemilczały dyplomatyczniekwestię przekroczenia przez quazony prędkości światła. Ktoś tam 
nawet odkrył, czy raczej: wydawało mi się, że odkrył coś w rodza-
ju "promieniowania Czerenkowa", które to promieniowanie to-
warzyszy ruchowi cząstki z prędkością przekraczającą prędkość 
światła w danym ośrodku. 
Największe jednak powagi naukowe i uznane autorytetyodnosiły się dość wstrzemięźliwie do całego problemu. Wypowiedziwielkich uczonych były raczej wymijające. Nie było w tym nic dzi-
wnego: każdy niemal dzień mógł przynieść nowe informacje i fakty.
Quazon beta zbliżał się najwyraźniej do mgławicy. W tej ostatniejmożna było już zaobserwować skutki tego zbliżania: coś w rodzajugigantycznego przypływu i rosnącej z miesiąca na miesiąc deforma-

cji. 
Powściągliwe stanowisko autorytetów naukowych okazało się 
zupełnie słusznym wyjściem z sytuacji: następne dwa lata 
przyniosły rozstrzygnięcie wątpliwości. Profesorowie uniknęli 
przykrej konieczności wycofywania się z zajętych przedwcześnie 
stanowisk, co przypadło w udziale mniej cierpliwym, a łasym na 
sukcesy mQuazon 
łodszym naukowcom.
beta wniknął w głąb mgławicy, która całkowicie 
zmieniła formę, dzieląc się na dwie prawie równe części, obdarzo-
ne stosunkowo dużymi prędkościami oraz trzy części mniejsze, leczniezmiernie szybkie, które, po dokonaniu wstępnych obserwacji po-
równawczych uznano za identyczne z... quazonami.
To zaskoczyło wszystkich. Uczeni w zaciętym milczeniu 
przystąpili do konstruowania nowych teorii. Tylko prasa nie 
straciła rezonu i bębniła teraz o łańcuchowym rozszczepieniugalaktyk i podobnych bzdurach... 
.oOo. 
...az! - wykrzyknął profesor. - W tej chwili stało się coś 
dziwnego...
-Widział pan?! To jest właśnie dowód! Wykazałem, że poje-
dyncza galaktyka nie jest niepodzielną cząstką materii! Strumień 
quazonów rozszczepia galaktykę na dwie części z wydzieleniemkilku następnych quazonów! To daje możliwość uzyskania reakcjiłańcuchowej, samopodtrzymującej się... Można będzie wyzwolić w 
ten sposób kolosalne ilości energii. To może być bardzo istotne, 
może mieć znaczenie militarne! 
-Eee... Z tym rozszczepieniem galaktyk, to jeszcze nicpewnego - powiedział profesor. - Czy próbowałeś wyobrazić sobie,
jak świat nauki przyjąłby taką heretycką hipotezę? Od czasów 
Toldana wiadomo, że galaktyka jest elementarną, niepodzielną 
cząstką materii... Trzeba by zmieniać wszystkie podręczniki fizy-
ki... 
Profesor uśmiechnął się melancholijnie, po czym podrapał się 
leniwie prawą macką w szósty (licząc od prawej) czułek w 
dziewiątym rzędzie od góry. 

