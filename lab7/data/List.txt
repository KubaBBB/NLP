Marek Hłasko  opowiadania - List 
List 
Oczekiwałem na list. Nikt nie pisał do mnie listów; nie miałem nikogo bliskiego; ani tutaj, ani 
w kraju, ani na całym świecie; byłem już starym, samotnym człowiekiem. Ba!  myślałem 
sobie nieraz.  Przecież nie wszyscy mogą mieć bliskich: to naturalne; a ludzie samotni są 
także potrzebni, aby inni rozumieli, jak straszną rzeczą jest samotność, i starali się przed nią 
uchronić. Lecz mimo to czekałem na list. Wiedziałem, że nie nadejdzie on nigdy, lecz 
niemożliwe wydawało mi się, aby nikt z żyjących na świecie pewnego dnia nie zechciał 
napisać do mnie listu. Ludzie najbardziej nawet nieszczęśliwi nie wierzą nigdy w 
c a ł k o w i t o ś ć swego nieszczęścia, potrzebna im jest maleńka szpareczka, dzięki której 
mogą oddychać; tak samo jak chyba z samotnymi; zawsze mamy maleńkie okienko, przez 
które kogoś wyglądamy. Ja czekałem na list. 
Dom, w którym zamieszkiwałem śmiesznie mały pokój, był jednym ze starych domów 
na przedmieściach naszego miasta. Był to dom o poczerniałych ścianach, wytartych schodach 
i zielonym od wilgoci podwórku. Na dachu tego domu kilku wyrostków założyło hodowlę 
gołębi; mniejsi chłopcy biegali po podwórku bawiąc się, odkąd pamiętam, w tę samą zabawę 
 złodzieja i policjantów; dziewczynki skakały przez sznurek oraz grały w niebo i piekło; 
latem w słońcu śpią tłuste koty; zawsze pachnie kapusta i mokra bielizna. Od czasu do czasu 
stróż upija się i gra na harmonii; wtedy dzieci zbiegają się i otoczywszy go kołem, patrzą, jak 
zręcznie przebiera grubymi palcami po klawiszach, a pewien łysy tapicer wychyla z okna 
swoją głowę i prosi: Zagraj ŤKlaryssęť, Franciszku!; wtedy stróż rzuca mu spojrzenie pełne 
słodkiej zadumy i gra to smutne i dziwne tango. dzień zaczyna się tu wcześnie; połowa 
mieszkańców domu pracuje w pobliskiej fabryce odlewów i już od piątej rano tupie po 
schodach; o siódmej obydwaj krawcy puszczają w ruch swoje maszyny; szewc straszliwym 
basem wymyśla swemu czeladnikowi, który jest bardzo piegowaty, ma niepokojąco podobne 
do nietoperza uszy i  jak twierdzi szewc  jest potomkiem kretyna i sowy; u tapicera 
stukają młotki, do warsztatu naprawy samochodów zjeżdżają pierwsze taksówki, a stróż 
ziewa i podciągając spodnie, wychodzi z miotłą na podwórko. Życie ma tutaj jedną twarz. 
Listonosz  pan Gołębiowski  zjawiał się tu około godziny dwunastej; o tej 
godzinie śpiewały już wszystkie kucharki, wszystkie dywany już przetrzepano i swąd 
obiadów dolatywał z każdego okna. Już z daleka widziałem, jak listonosz nadjeżdża na swym 
rozklekotanym rowerze; jedną ręką trzyma za kierownicę, drugą  wyciąga list ze swej 
ogromnej torby. Wtedy wszyscy schodzą na podwórko, gdyż listonosz  tak jak i ja  jest 
Strona 1 

Marek Hłasko  opowiadania - List 
starym człowiekiem i ciężko mu wspinać się po stromych schodach. Nakłada na nos okulary i 
odczytuje nazwiska: 
 Siemiątkowski! 
 Jaszczyk! 
 Malinowska! 
Wszyscy odbierają swoje listy i odchodzą. Wtedy ja pytam:
 Czy nie ma nic dla mnie? 
 Nie  odpowiada listonosz.  Nic dla pana dzisiaj nie było. Może jutro będzie. 
 Niech pan zobaczy jeszcze raz  proszę.  Wie pan, jak to jest; czasem się 
zapomina. Czasem się zdaje, że nie ma już nic, a potem dopiero spostrzega się przypadkowo, 
że jednak jeszcze coś pozostało. Niech mi pan wierzy, że tak doprawdy bywa. Proszę 
zobaczyć jeszcze raz. 
Listonosz sięgał do torby, lecz twarz jego wyrażała bezgraniczne powątpiewanie. 
Długo grzebał, potem mówił: 
 Nie, dzisiaj nie było dla pana listu. Może jutro będzie. Czeka pan? 
 Tak  odpowiadałem.  Czekam. Oczywiście że czekam. Ma do mnie ktoś 
napisać, ale on mieszka bardzo daleko stąd. Wie pan, jak się daleko mieszka... 
 Oczywiście  mówił listonosz.  Moi bliscy także mieszkają bardzo daleko stąd. 
O, nawet pojęcia pan nie ma, jak daleko. Trudno, musi pan poczekać. Może jutro przyjdzie 
już ten list. 
 Będę czekać  mówiłem.  ten list na pewno do mnie przyjdzie; niech pan tylko 
dobrze uważa na poczcie. Już ja pana o to bardzo proszę! Będę czekać. 
 Tak trzeba  odpowiadał listonosz.  Przecież zawsze czeka się na jakiś list. 
Salutował mi i odjeżdżał. Widywaliśmy się co dzień; widywaliśmy się co dzień przez 
wiele lat. Latem przyjeżdżał zgrzany, sapiąc jak lokomotywa; zimą piękne wąsy jego 
sztywniały od lodu; jesienią był smutny i zgnębiony, ociekał deszczem, a rower jego 
ochlapany był strasznie błotem i przybywało mu rdzawych plam; wiosną on chyba pierwszy 
w naszym mieście rozpinał koszulę i widziałem siwe i ogromnie gęste włosy na jego twardej 
piersi. Przeszło wiele wiosen; czeladnik od szewca założył już własny warsztat, ożenił się i z 
dziesiątego podwórka słyszałem, jak takim samym basem wymyśla swemu pomocnikowi; 
chłopcy, którzy bawili się tu niegdyś w złodzieja i policjantów, służyli teraz w wojsku i 
stamtąd pisali krótkie, chaotyczne listy do dziewcząt, które skakały niegdyś przez barwny 
sznureczek, a teraz były już wysokie, chodziły w kwiecistych sukienkach i ozięble 
odpowiadały swoim matkom, że one przecież nie pytały ich o zdanie w kwestii swego 
Strona 2 

Marek Hłasko  opowiadania - List 
zamążpójścia. Stróż przygłuchł i mylił teraz tony dziwnego tanga, a tapicer coraz częściej 
trafiał młotkiem we własną rękę. Pytałem: 
 Czy jest jakiś list dla mnie? 
 Nie  odpowiadał listonosz.  Dziś, proszę pana, nie było nic. Zapewne będzie 
jutro. 
 Czy sprawdził pan dobrze?  pytałem. 
Listonosz robił urażoną minę i odpowiadał:
 Ja zawsze sprawdzam dobrze, proszę pana. Musi pan czekać. 
 Oczywiście  mówiłem.  Będę czekać. 
 Tak trzeba. Przecież zawsze czeka się na jakiś list. One rozmaicie przychodzą; 
przecież ludzie piszą z bardzo daleka. Czasem trzeba długo czekać na list. 
Miałem żal; miałem żal do wszystkich mieszkańców tego domu, którzy otrzymują 
listy; nienawidziłem ich twarzy w chwili, gdy z rąk listonosza odbierali swoje listy. 
Wydawało mi się, iż słowa zawarte w tych listach odebrano mnie, że należą one do mnie, ja 
powinienem je czytać  płakać nad nimi lub śmiać się  i że tylko przez jakiś 
niezrozumiały dla mnie przypadek listy te trafiają do obcych rąk, podczas gdy naprawdę 
każdy z nich należy do mnie. Przypomniałem sobie wszystkich ludzi, jakich znałem w życiu; 
odżywały we mnie dawne przyjaźnie, krótkie chwile spotkań z tymi, których twarzy nie mogę 
sobie dziś już przypomnieć. Długo myślałem o pewnej kobiecie, którą darzyłem ogromną 
miłością w wieku lat dwudziestu. Przez wiele dni umysł mój zaprzątał wizerunek pewnego 
człowieka, z którym przyjaźniłem się kiedyś gorąco, i wydawało mi się, że człowiek ten 
napisze do mnie. Osiągnąłem nawet swego rodzaju cudowną pewność, iż lada dzień 
otrzymam list od tego człowieka; odżywały we mnie wszystkie dobre i złe chwile, jakie z nim 
przeżyłem: kłótnie, spacery, nocne rozmowy, dyskusje i wyznania; wywoływałem z oddali 
jego gesty, słowa i uśmiechy. I wiedziałem, że to on, tylko on napisze do mnie list. Tak było 
przez wiele dni; potem uprzytomniłem sobie, że człowiek ten umarł wiele lat temu, a ja sam 
rzuciłem pierwszą garść ziemi na jego grób. 
O, tak! Te listy, które przynoszono tutaj, kradziono mnie; czułem to. Jestem starym 
człowiekiem; każdego dnia ze zdziwieniem witam słońce na niebie; wiem przecież, że blisko 
mi już do śmierci; wiem, że gdybym dostał w końcu list  nie umierałbym samotnie. 
Nienawidziłem ludzi dostających listy: było to uczucie człowieka, który czuje szczęście 
innych, a sam nie potrafi się do nich przytulić; jest to dręczące uczucie miłości i nienawiści. 
Cóż oni robią z tymi listami?  myślałem.  I na cóż im w ogóle listy? Oni mają 
domy, dzieci; wokół nich kręci się wielu ludzi  ja czekam tylko na list. 
Strona 3 

Marek Hłasko  opowiadania - List 
Wiedziałem już, kto i od kogo w kamienicy otrzymuje listy. Wiedziałem, że pewna 
ruda dziewczyna, która tak chętnie przesiaduje z książką na balkonie, otrzymuje listy od 
narzeczonego. Przebywa on w dużym, dalekim mieście; listy jego przychodzą w błękitnych 
kopertach; na każdym arkuszu listu rysuje on kółko tam, gdzie pocałował papier; dziewczyna 
podnosi te listy do ust i uśmiecha się. Zadzierzysty starszy pan  jest z zawodu księgowym, 
mieszka na pierwszym piętrze i całe niedziele chodzi w kalesonach po mieszkaniu  
otrzymuje listy od swego brata, który jest również księgowym; piszą oni do siebie wyłącznie 
o sprawach zawodowych. Schludna jak myszka staruszka dostaje listy od syna z wojska; 
niedowidzi ona już i to ja jej odczytuję te listy; staruszka chlipie i zawsze pokazuje mi 
fotografie swego syna. Jest to duży i ładny chłopiec; staruszce jest bardzo przykro, że obcięto 
mu w wojsku włosy, a ona ich nie ma; od dzieciństwa przechowywała jego włosy. 
A do mnie nikt nie pisał listów. Pytałem: 
 Czy przyszło dziś coś dla mnie? 
 Nie  odpowiadał listonosz.  Dziś nie było nic, może jutro będzie coś dla pana. 
Musi pan czekać. 
W końcu zauważyłem, że listonosz unika mnie; unika mnie, nie patrzy mi w oczy, 
szybko się żegna i opryskliwie odpowiada na moje pytania. Nie wiedziałem dlaczego; byłem 
przerażony; listonosz był przecież jedynym człowiekiem, który mógłby pewnego dnia 
przynieść mi nadzieję. Nie wiedziałem dlaczego i bałem się spojrzeć w twarz temu 
człowiekowi; zrozumiałem to dopiero wówczas, kiedy przypadkowo usłyszałem rozmowę, 
jaką prowadził on z pewną kobietą. Listonosz mówił: 
 Ja nie mogę jeździć do tego człowieka. On tak czeka na ten list. Ja mu nie 
przynoszę nadziei. Czy pani wie, co to jest nie przynieść człowiekowi nadziei? To gorzej, niż 
go oślepić i zabić. Ja wiem, że on czeka na tę nadzieję, i to ode mnie. Ja nie mogę z nim 
rozmawiać; ja czuję, że sam nie powinienem żyć. Cóż jest warte własne życie, jeśli się innym 
nie przynosi nadziei? 
Za parę dni listonosz przywiózł mi list. Jechał tego dnia bardzo szybko po krzywym 
bruku naszej ulicy; wołał mnie już z daleka; niecierpliwie odepchnął innych i wręczył mi list. 
Potem wyjął z torby butelkę wina, podał mi ją i rzekł: 
 Trzymaj pan butelkę! To wino kupiłem i powiedziałem sobie, że wypijemy je z 
panem wtedy, kiedy dostanie pan ten swój list. Po robocie zajdę do pana i wypijemy je. To 
będzie dobre wino; to jest stare wino. Ale czegóż pan płacze? 
 Do diabła!  rzekłem.  Do diabła! Czy nie wie pan tego, że zawsze czeka się na 
jakiś list? 
Strona 4 

Marek Hłasko  opowiadania - List 
Odpieczętowałem go. Długo patrzyłem na rządki liter skaczące mi przed oczami, nim 
to wszystko ułożyło się w jakiś sens. Nie przerywaj łańcuszka szczęścia  czytałem.  
Przepisz ten list w dziesięciu egzemplarzach i poślij go swoim znajomym. Do każdej koperty 
włóż dwa złote. Nie przerywaj łańcucha szczęścia!... 
Opuściłem rękę i osłupiałym wzrokiem patrzyłem na listonosza. 
 Grunt, że się pan doczekał  rzekł.  To najważniejsze. Przyjdę do pana po 
robocie. 
Wsiadł na rower i odjechał. 
Strona 5 

