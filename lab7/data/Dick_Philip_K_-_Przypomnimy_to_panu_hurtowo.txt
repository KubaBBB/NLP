Philip K. Dick

				Przypomnimy to panu hurtowo

 TŁUM.: Barbara Jankowiak

 OPRACOWAŁ : Zbigniew Sobkow (mikrobi@ibm.uci.agh.edu.pl)


	Obudził się... i zapragnął Marsa. Te doliny, pomyślał. Jak by się czuł, z 
trudem pokonując ich zbocza? Wspaniale i jeszcze raz wspaniale.  
Sen rozrastał się, przenikał świadomość. Sen i tęsknota. Miał wrażenie 
namacalnej bliskości innego świata, który mogli zwiedzać tylko rządowi agenci i 
ludzie na stanowiskach. Nie dla niego ten świat, nie dla zwykłego  
urzędnika. 
- Wstajesz, czy nie? - zapytała ospale jego żona Kirsten, z normalną u niej 
gniewną zawziętością. - Jak wstaniesz, to włącz kawe w tej cholernej maszynce. 
- Dobrze - powiedział Douglas Quail, człapiąc na bosaka z sypialni do kuchni ich 
mieszkadła. Posłusznie wcisnął guzik od kawy, usiadł przy stole i wyjął malutką, 
żółtą puszkę pierwszorzędnej tabaki Dean Swift. Chciwie wciągnął szczyptę; 
mieszanka Beau Nash podrażniła mu nozdrza i górną wargę. Zaciągnął się 
jednak: to rozbudziło go na dobre i sprawiło, że sny, marzenia i zachcianki 
nabrały pozorów sensu. 
- Pojadę tam - rzekł do siebie. - Zobaczę Marsa przed śmiercią. 
Oczywiście nie miał najmniejszych szans. Wiedział o tym, nawet gdy oddawał 
się marzeniom. Światło dnia, zwyczajne domowe odgłosy, żona czesząca się 
przed lustrem - wszystko sprzysięgło się, by wypominać mu,  
kim jest. 
- Żałosny urzędas ze śmieszną pensyjką - mruknął z goryczą. 
Kirsten przypominała mu o tym przynajmniej raz dziennie, ale nie miał jej tego 
za złe. Taka była rola żony: sprowadzać męża na Ziemię.  
Sprowadzać na Ziemię - zaśmiał się. Trafna metafora. 
- Z czego się cieszysz? - spytała Kirsten wkraczając do kuchni. Jej długi, 
jadowicie różowy szlafrok powiewał przy każdym ruchu. - Znowu coś ci się 
śniło. To u ciebie normalne. 
- Tak - odpowiedział patrząc w okno. 
Ulicą sunęły pasma ruchu i poduszkowce; wszyscy ci mali, energiczni ludzie 
spieszyli do pracy. Za chwilę będzie jednym z nich. Jak co dzień. 
Żona posłała mu miażdżące spojrzenie. 
- Założę się, że jakaś kobieta - powiedziała. 
- Nie - odparł. - To bóg. Bóg wojny. Ma wspaniałe kratery, a w nich, głęboko, 
kwitną różne rośliny. 
- Słuchaj - powiedziała poważnie Kirsten, gdy przysiadła obok niego. Jej głos 
był przez moment pozbawiony zwykłej szorstkości.  
- Dno oceanu, n a s z e g o oceanu, jest stokroć piękniejsze. Wiesz o tym. 
Wszyscy wiedzą. Trzeba tylko załatwić sprzęt podwodny i moglibyśmy zrobić 
sobie tydzień wakacji, w którymś z tych głębinowych kurortów czynnych cały 
rok. W dodatku... - urwała. - Nie słuchasz mnie. A powinieneś. Tutaj masz  coś 
o wiele lepszego niż ten cały twój Mars, a ty nawet nie chcesz mnie  słuchać! - 
jej podniesiony głos brzmiał piskliwie. - Mój Boże, przecież ty jesteś stracony, 
Doug! Co się z tobą dzieje? 
- Idę do pracy - powiedział wstając. Śniadanie zostawił nietknięte. - to się ze 
mną dzieje. 
Patrzyła na niego. 
- Z tobą jest coraz gorzej. Z dnia na dzień ogarnia cię coraz większa obsesja. Do 
czego to prowadzi? 
- Na Marsa - powiedział i otworzył drzwi szafy, by znaleźć czystą koszulę. 
 
Douglas Quail wysiadł z taksówki i wolnym krokiem przeciął trzy  pasma ruchu 
pieszego kierując się w stronę efektownych drzwi wejściowych, które jakby 
zapraszały do środka. Przed wejściem zatrzymał się, hamując  
poranny ruch, i uważnie przeczytał neonowy napis pulsujący zmiennymi 
kolorami. Kiedyś już mu się przyglądał, ale nigdy jeszcze nie podszedł tak 
blisko. Teraz było inaczej. Zdecydował się. To musiało nastąpić, wcześniej czy 
później. 
REMINISCENTER INCORPORATED 
 
Czy właśnie tego szukał? Przecież każda iluzja, nawet najbardziej 
przekonywająca, pozostaje iluzją. Przynajmniej obiektywnie. A subiektywnie? 
Dokładnie na odwrót. 
	W każdym razie był tu umówiony za pięć minut. 
Głęboko odetchnął lekko zanieczyszczonym powietrzem Chicago i wszedł do 
środka, przez oślepiający blask kolorowych drzwi.  
W recepcji siedziała szykowna blondynka w stroju topless. 
- Dzień dobry, panie Quail - odezwała się miłym głosem.-  Jestem umówiony. 
Przyszedłem dowiedzieć się czegoś o metodzie reminiscenter. 
Chodzi panu o metodę remiscencji? - recepcjonistka podniosła słuchawkę 
wideotelefonu i przytrzymała ją gładkim ramieniem. 
Pan McClane? Przyszedł pan Douglas Quail. Może wejść? Nie jest za wcześnie? 
- Gagni gego gze - zabrzęczał w odpowiedzi telefon. 
- Tak, może pan wejść. Pan McClane czeka - oznajmiła dziewczyna z recepcji. 
Douglas odchodził niepewnie, więc zawołała za nim: 
Pokój D, na prawo. 
 
Po nieprzyjemnej chwili niepewności znalazł właściwe drzwi. W środku, za 
wielkim biurkiem z prawdziwego orzecha, siedział dobrotliwie  wyglądający 
mężćzyzna w średnim wieku, ubrany według najnowszej mody w szary garnitur 
ze skórek marsjańskich żab. Sam ubiór tego człowieka  przekonał Quaila, że 
trafił na właściwą osobę. 
- Niech pan siada - MeClane wyciągnął pulchną dłoń i wskazał Douglasowi 
krzesło po drugiej stronie biurka. - Więc chce pan polecieć na Marsa. Doskonale. 
Quail usadowił się na krześle. Był trochę spięty. 
- Nie jestem pewien, czy to jest warte swojej ceny - powiedział.  
- Za takie pieniądze właściwie nic nie dostaję, o ile mi wiadomo. 
To kosżtuje prawie tyle, co prawdziwa wyprawa, pomyślał. 
- Dostaje pan namacalny dowód, że podróż się odbyła - odparł z naciskiem 
McClane. - Wszystko, co potrzeba. Proszę: pokażę panu. 
Chwilę grzebał w szufladzie swego imponującego biurka. 
- Oto odcinek biletu. - Sięgnął do szarej koperty i wyjął mały, wytłaczany 
kartonik. 
- Dowód, że pan pojechał i wrócił. Następnie: karty pocztowe. 
W równym porządku ułożył przed Quailem cztery ostemplowane trójwymiarowe 
pocztówki. 
- Film. Widoki Marsa, które sfilmował pan wypożyczoną kamerą. 
Zademonstrował je Douglasowi. 
- Plus nazwiska spotkanych tam osób. Plus pamiątki o wartości dwustu 
poskredów, które przyślemy w ciągu miesiąca. Z Marsa oczywiście. Paszport i 
świadectwa szczepienia. To jeszcze nie wszystko - podniósł na  
Quaila oczy pełne entuzjazmu. - Będzie pan absolutnie przeświadczony o swoim 
pobycie na Marsie, nie ma żadnej wątpliwości - oświadczył. - Nie zapamięta pan 
ani naszej firmy, ani mnie; nie będzie pan nawet wiedział o swojej wizycie tutaj. 
To prawdziwa podróż w wyobraźni, z gwarancją.  Reminiscencje pełnych dwóch 
tygodni, z najdrobniejszymi szczegółami. Proszę pamiętać: jeżeli kiedykolwiek 
zwątpi pan w swoją wielką przygodę na Marsie, może pan wrócić i otrzymać 
pełny zwrot kosztów. Zgoda? 
- Ale przecież ja tam nie byłem - powiedział Quail. - Nie byłem, bez względu na 
dowody, jakich mi dostarczycie - westchnął ciężko. - I  nigdy nie działałem jako 
agent Interplanu. 
Nie mógł uwierzyć, że zapis fałszywych wspomnień, dokonany w 
Reminiscenter, sprawdzi się. Choć słyszał, co o tym opowiadano. 
- Panie Quail - cierpliwie tłumaczył McClane. - Czytałem pański list. Nie ma pan 
żadnych szans, najmniejszej możliwości, by naprawdę dostać się na Marsa. Pana 
na to nie stać. Co więcej, zupełnie nie nadaje się pan na tajnego agenta czy to 
Interplanu, czy czegoś innego. Proponujemy jedyny sposób, w jaki można 
spełnić to... - chrząknął - marzenie życia. Prawda? Nie będzie pan tym, kim chce, 
i tam, gdzie chce. Ale - zaśmiał się  
- pan b y ł. Już my się o to postaramy. Cena w granicach rozsądku, bez 
dodatkowych opłat - uśmiechnął się zachęcająco. 
- Czy fałszywe wspomnienia są aż tak przekonujące? - spytał Quail. 
- Lepsze niż prawdziwe. Załóżmy, że pan naprawdę był kiedyś na Marsie jako 
tajny agent Interplanu. Do tej pory z pewnością zapomniałby pan bardzo wiele. 
Nasza analiza systemów prawdy pamięciowej - czyli  
autentycznych wspomnień z najważniejszych momentów w życiu danej osoby - 
wykazuje, że mnóstwo szczegółów ginie na zawsze. Natomiast to, co oferujemy, 
obejmuje przeżycia wszczepiane tak głęboko, że zapamiętuje się wszystko. 
Podamv panu pod narkozą dzieło świetnych ekspertów: ludzi, którzy całe lata 
spędzili na Marsie; zresztą w każdym przypadku sprawdzamy wszystkie 
najdrobniejsze detale. Wybrał pan sobie niezbyt trudny wariant wspomnień. 
Gdyby zdecydował się pan na Plutona, albo zapragnął być Im- 
peratorem Sojuszu Planet Środka, mielibyśmy poważniejsze kłopoty. No i opłata 
byłaby o wiele wyższa. 
Quail sięgnął po portfel do kieszeni płaszcza. 
- W porządku. Nigdy naprawdę nie zaspokoję tej mojej życiowej ambicji. Muszę 
więc brać, co dają. 
- Ależ proszę nie myśleć o tym w ten sposób - powiedział surowo McClane. - 
Nie kupuje pan byle czego. Prawdziwe wspomnienia, z ich podtekstami, białymi 
plamami, niejasnością, nie mówiąc o zniekształceniach, to jest dopiero byle co. 
Przyjął pieniądze i nacisnął guzik na biurku. 
- Wobec tego, panie Quail... - zaczął, gdy otworzyły się drzwi i do środka weszli 
szybkim krokiem dwaj postawni mężczyźni - jest pan tajnym agentem, który leci 
na Marsa. 
Wstał i podszedł do Quaila, by uścisnąć jego zwilgotniałą, drżącą dłoń. 
- Albo raczej: poleciał pan. Dziś o szesnastej trzydzieści nastąpi powrót na naszą 
Terrę; taksówka odwiezie pana do mieszkadła. Podkreślam: nie będzie pan 
pamiętał ani mnie, ani swego przyjścia tutaj, jakby nasza  
firma w ogóle nie istniała. 
Technicy wyszli z pokoju, Quail za nimi. Od nich zależało co się z nim stanie. 
Zaschło mu w gardle ze zdenerwowania. Czy naprawdę uwierzę, że byłem na 
Marsie? zastanawiał się. I będę myślał, że udało mi się zrealizować marzenie 
mego życia? 
Cały czas miał dziwne przeczucie, że coś pójdzie nie tak. Ale nie miał pojęcia 
co. 
Nie dowiedział się tego od razu. 
 
Na biurku MeClane'a zabrzęczał aparat wewnętrznego systemu łączności. Jakiś 
głos powiedział: 
- Pan Quail jest już pod narkozą, proszę pana. Czy możemy zaczynać? A może 
chciałby pan osobiście to przeprowadzić? 
- Przecież nie ma w tym nic nadzwyczajnego - odrzekł McClane. - Możecie 
zaczynać, Lowe. Nie powinniście mieć żadnych kłopotów.  
Programowanie sztucznych wspomnień z podróży na inną planetę, z dodatkiem 
roli agenta lub bez, pojawiało się w rozkładzie pracy firmy z monotonną 
regularnością. W ciągu miesiąca musimy robić ze dwadzieścia  
takich programów, obliczył McClane i skrzywił się. Zastępcza podróż 
międzyplanetarna to dla nas chleb z masłem. 
- Jak pan sobie życzy - odezwał się głos Lowe'a, po czym interkom się wyłączył. 
W podziemnym pomieszczeniu obok biura MeClane znalazł zestaw nr 3, 
"podróż na Marsa" i zestaw nr 62, "tajny agent Interplanu". Wrócił z nimi na 
górę, usiadł wygodnie i wysypał zawartość opakowań na biurko.  
Wszystkie te przedmioty zostaną umieszczone w mieszkadle Quaila, podczas 
gdy technicy będą zajęci zapisem sztucznych wspomnień. Tajna ręczna broń - 
największa rzecz w zestawie. I najwięcej nas  kosztuje, pomyślał McClane. 
Nadajnik wielkości tabletki: agent może go połknąć w razie wpadki. Książeczka 
szyfrów, do złudzenia przypominająca prawdziwą - kopie na użytek firmy były 
bardzo dokładne. Wykonano je, w miarę  
możliwości, na wzór prawdziwego wyposażenia Sił Zbrojnych ONZ. Reszta 
przedmiotów nie posiadała istotnego znaczenia, ale miała być włączona do 
wspomnień Quaila z jego podróży w wyobraźni. Połówka starej, srebrnej monety 
półdolarowej, kilka niedokładnych cytatów z kazań Johna  Donne'a, napisanych 
na osobnych kawałkach cieniutkiej bibułki,  zapałki-reklamówki z kilku 
marsjańskich lokali, stalowa łyżeczka z napisem WŁASNOŚĆ 
NARODOWEGO KIBUCU "KOPUŁA MARSA", solenoid do podsłuchu 
telefonicznego, który... 
Zabrzęczał interkom. 
- Przepraszam, że panu przeszkadzam, ale sprawy przybrały zły obrót. Może 
jednak powinien pan przy tym być. Quail jest pod narkozą, dobrze znosi 
narkidrynę, jego świadomość jest wyłączona, umysł chłonny, ale... 
- Już idę. - MeClane czuł, że sprawa może być poważna. Opuścił biuro i po 
chwili był w laboratorium. 
Na kozetce leżał Douglas Quail. Oddychał wolno i regularnie; oczy miał prawie 
zamknięte. Prawdopodobnie tylko w nikłym stopniu zdawał sobie sprawę z 
obecności dwóch techników i z przybycia McClane'a. 
- Nie ma miejsca na zapis sztucznych wspomnień? - McClane czuł wzrastającą 
irytację. - Po prostu wyrzućcie dwa tygodnie pracy. On jest zatrudniony w 
Biurze Emigracyjnym Zachodniego Wybrzeża. To agencja rządowa, więc na 
pewno przysługują mu dwa tygodnie urlopu w roku. Tyle wystarczy. 
Zawsze złościło go robienie problemu z drobnostki. 
- Nasze trudności są innego rodzaju - ostrym tonem stwierdził Lowe.  
Schylił się i poprosił Quaila: 
- Powiedz panu McClane to samo, co nam. Niech pan słucha uważnie - to już 
było do dyrektora. 
Mężczyzna leżący na kozetce skierował wzrok na twarz McClane'a. Ten poczuł 
się niepewnie pod twardym spojrzeniem szarozielonych oczu, które błyszczały 
zimno jak oszlifowane kamyki. 
- Czego chcesz? - warknął Quail. - Zdemaskowaliście mnie. Wynoście się, bo 
was rozniosę na strzępy. - Przyglądał się McClane'owi. - Najpierw ciebie. To ty 
dowodzisz tą akcją. 
- Ile czasu byłeś na Marsie? - spytał Lowe. 
- Miesiąc - odrzekł Quail z rozdrażnieniem. 
- Co tam robiłeś? - pytał dalej Lowe. 
Quail milczał i patrzył na niego. Wąskie wargi wykrzywił mu grymas. Wreszcie 
wycedził z nienawiścią: 
- Byłem agentem Interplanu. Już mówiłem. Nie nagrywacie tego, czy co? Włącz 
magnetowid, a mnie zostaw w spokoju. 
Zamknął oczy. Zimny blask znikł. McClane natychmiast poczuł wielką  ulgę. 
- To jest twardy facet - powiedział cicho Lowe. 
- Przestanie być twardy - odrzekł McClane - po tym, jak znów skasujemy mu ten 
zapis w pamięci. Będzie tak samo nieszkodliwy, jak był. - Zwrócił się do Quaila: 
- A więc to dlatego tak bardzo chciał pan  polecieć na Marsa. 
Z oczami wciąż zamkniętymi, Quail odpowiedział: - Wcale nie chciałem lecieć 
na Marsa. To był rozkaz. Kazali mi i musiałem. No jasne, przyznaję, byłem 
ciekaw, jak to będzie. Któż by nie był? 
Otworzył jeszcze raz oczy i dokładnie przyjrzał się całej trójce, zwłaszcza 
McClane'owi. 
- Niezłe te wasze prochy. Dotarły do mnie rzeczy, o których nie miałem pojęcia. 
Chwilę się zastanawiał. 
- Myślę o Kirsten - powiedział jakby do siebie. - Czy ona jest z nimi? Wtyczka 
Interplanu, która ma na mnie oko, gdyby czasem coś mi się przypomniało. Nic 
dziwnego, że się ze mnie nabijała, gdy mówiłem o Marsie. 
 Przez króki moment miał na twarzy słaby uśmiech zrozumienia. 
Proszę mi wierzyć, panie Quail - powiedział McClane - trafiliśmy na pana 
całkiem przypadkowo. W naszej pracy ... 
- Wierzę panu. 
 Quail wyglądał na zmęczonego. Działanie narkotyku było coraz  silniejsze. 
- Powiedziałem, że byłem gdzie? - zamruczał. - Na Marsie? Nie pamiętam. 
Wiem, że chciałbym tam pojechać. Każdy by chciał. Ale ja...zamilkł na chwilę. - 
Zwykły urzędas. 
Lowe wyprostował się i zwrócił do swego szefa: 
- On potrzebuje fałszywych wspomnień, które pokrywają się z tym, co naprawdę 
przeżył. Fałszywy powód tych przeżyć jest prawdziwy. Facet nie kłamie, jest w 
głębokim transie po narkidrynie. Swietnie  przypomina sobie tę wyprawę, 
przynajmniej pod narkozą. Normalnie - nic nie pamięta. Prawdopodobnie w 
wojskowych laboratoriach pracujących dla rządu wyczyszczono mu pamięć. 
Dlatego wiedział jedynie, że Mars ma dla niego  
znaczenie specjalne, podobnie jak rola tajnego agenta. Tego nie mogli wymazać, 
bo to tylko marzenia, a nie zapis realnych przeżyć. Z powodu tych marzeń Quail 
naprawdę został kiedyś agentem Interplanu. 
- Co robimy? - spytał drugi z techników, Keeler. - Mamy nałożyć zapis 
fałszywych wspomnień na prawdziwe? Wiadomo, ezym to grozi: będzie pamiętał 
część autentycznych doświadczeń i sprzeczne wspomnienia mogą 
spowodować psychozę. Jego pamięć miałaby dwie równoległe ścieżki: 
jednocześnie był i nie był na Marsie, jest i nie jest agentem. Myślę, że 
powinniśmy go tak zostawić. Nic nie programować, tylko obudzić i odesłać stąd  
jak najprędzej. To nie przelewki. 
- W porządku - zgodził się McClane. Po chwili zastanowienia spytał: 
- Czy można przewidzieć, co on sobie przypomni, gdy go obudzimy? 
- To jest nie do przewidzenia - stwierdził Lowe. - Prawdopodobnie będzie coś 
pamiętał ze swej autentycznej podróży, jak przez mgłę.  Prawdziwość 
wspomnień wyda mu się bardzo wątpliwa; pomyśli pewnie, że coś się 
omsknęło w naszym programowaniu. I będzie wiedział, że tu przyszedł; nie 
skasuiemy tego, chyba że pan zażąda. 
- Im mniej będziemy zajmować się tym facetem, tym lepiej. To nie nasza sprawa. 
Przez głupotę czy może raczej pecha udało się nam wykryć prawdziwego agenta 
Interplanu, zamaskowanego tak doskonale, że sam nie wiedział, kim był. A 
raczej jest.  
Dla ich własnego dobra najlepiej było czym prędzej pozbyć się człowieka, który 
używał nazwiska Douglas Quail. 
- Czy ma pan zamiar podrzucić zestawy nr 3 i 62 w jego mieszkadle? -spytał 
Lowe. 
- Nie - odrzekł McClane. - I zwrócimy mu połowę kosztów. 
- Połowę? Dlaczego połowę? 
- To chyba niezły kompromis - słabym głosem odparł McClane. 
 
Taksówka wiozła Douglasa Quaila do jego mieszkadła, które mieściło się w 
lokatorskiej dzielnicy Chicago. 
- Jak to dobrze wrócić znów na Terrę - powiedział do siebie Quail. 
Niektóre wrażenia miesięcznego pobytu na Marsie zaczęły się już zacierać w 
jego pamięci. Głównie przypominał sobie ziejące głębią kratery i wszystko 
wokół przeżarte zębem czasu: zamarłe życie i wzgórza w  
bezruchu. Zakurzony świat, gdzie nic się nie działo, a większość dnia człowiek 
spędzał na sprawdzaniu własnego aparatu tlenowego. I prymitywne formy życia, 
mało rzucające się w oczy: szarobrązowe kaktusy i dżdżownice. Nawet 
przywiózł ze sobą kilka zamierających okazów marsjańskiej fauny. Przemycił je 
przez kontrolę. W końcu nie były groźne; i tak nie miały szans przeżycia w 
gęstej atmosferze Ziemi. 
Zaczął szperać w kieszeni płaszcza w poszukiwaniu pudełka z dżdżownicami. 
Zamiast tego znalazł kopertę. Odkrył w niej, ku swojemu zdumieniu, sumę 
pięciuset siedemdziesięciu 
poskredów, w bonach o niskim nominale.  
- Skąd ja to mam? - usiłował dociec. - Przecież wydałem wszystko, do ostatniego 
kreda. 
Z koperty wysunął się pasek papieru z napisem "zwrot połowy kosztów" i z datą. 
Dzisiejszą. 
- Reminiscencje! 
- Nie rozumiem, proszę pana-pani - powiedział z szacunkiem automatyczny 
kierowca. 
- Czy jest tu książka telefoniczna? 
- Oczywiście, proszę pana-pani. 
Otworzyła się szufladka; leżała w niej kaseta ze spisem telefonów okręgu Cook. 
- To się pisze chyba razem - Quail kartkował spis instytucji.  
Poczuł, że ogarnia go strach. 
- Mam - oświadczył. - Proszę zawieźć mnie do Reminiscenter Incorporated. 
Zmieniłem zamiar, nie jadę do domu. 
- Tak jest, proszę pana-pani. 
Za chwilę taksówka mknęła już w przeciwnym kierunku. 
- Czy mogę skorzystać z telefonu? 
- Proszę ezuć się jak u siebie w domu. 
Automatyczny kierowca podsunął Douglasowi błyszczący telefon z 
trójwymiarowym, kolorowym obrazem. Quail wystukał numer swojego 
mieszkadła. Po chwili stanął przed nim zmniejszony, ale przeraźliwie  
realistyczny wizerunek Kirsten.  
- Byłem na Marsie - oznajmił Quail. 
- Jesteś pijany - wykrzywiła usta z pogardą. - Albo gorzej. 
- Jak Boga kocham. 
- Kiedy? 
- Nie wiem - poczuł zmieszanie. - Podróż była, zdaje się symulowana. W jednej 
z tych agencji od fałszywych wspomnień, czy czegoś takiego. To się nie udało. 
Kirsten zmiażdżyła go spojrzeniem. - Jednak jesteś pijany - powiedziała i 
wyłączyła się. 
Quail odstawił telefon i poczuł rumieniec na twarzy. 
Wciąż ten sam ton, powiedział do siebie ze złością. Zawsze wszystko wie lepiej. 
Co za małżeństwo, Chryste Panie, pomyślał smutno. 
Wkrótce taksówka zatrzymała się przed nowocześnie efektownym, niewielkim 
różowym budynkiem, nad którym kolorami pulsował ruchomy neon: 
REMINISCENTER INCORPORATED 
 
Recepcjonistka, elegancko ubrana od pasa w dół, aż podskoczyła ze zdumienia, 
ale błyskawicznie się opanowała. 
- O, witamy, panie Quail - z jej. głosu przebijało zdenerwowanie.  
-J-jak się pan miewa? Czy czegoś pan zapomniał? 
- Reszty sumy, którą zapłaciłem. 
- Zapłacił pan? - spytała, teraz już całkiem opanowana. - To chyba pomyłka, 
panie Quail. Był pan tutaj, by przedyskutować możliwość podróży w wyobraźni, 
ale... - wzruszyła gładkimi ramionami - o ile dobrze  
rozumiem, skończyło się na rozmowie. 
- Pamiętam wszystko, moja panno - powiedział Quail. - Mój list do 
Reminiscenter Incorporated, od którego to się zaczęło. Pamiętam moje przyjście 
tutaj i rozmowę z panem McClane'em. Potem zajęli się mną dwaj technicy i 
czymś mnie uśpili. Nic dziwnego, że firma zwróciła mi połowę opłaty. Fałszywe 
wspomnienia z "wypaawy na Marsa" nie przyjęły się, jak należy, wbrew  
wcześniejszym zapewnieniom. 
- Panie Quail - powiedziała dziewczyna - zwykły z pana urzędnik, ale za to 
całkiem przystojny mężczyzna. Złość wykrzywia panu szlachetne rysy. Jeżeli to 
coś pomoże, mogę przyjąć pana zaproszenie, na,  powiedzmy kolację... 
Douglas poczuł wściekłość. 
- Ciebie też pamiętam - warknął rozjuszony. - Na przykład to, że malujesz sobie 
piersi na niebiesko. I nie zapomniałem, co pan  McClane mi obiecał: że jeśli 
zapamiętam moją wizytę w Rer.liniscenter, dostanę  
forsę z powrotem, całą sumę. Gdzie jest McClane? 
Zwlekali tak długo, jak mogli, ale wreszcie Quail znalazł się znów na krześle 
naprzeciw okazałego orzechowego biurka, w takiej samej pozie, w jakiej siedział 
tu parę godzin wcześniej. 
- Do niczego ta wasza metoda - oświadezył pogardliwie. Jego rozczarowanie i 
oburzenie rosło coraz bardziej. - Moje tak zwane "wspomnienia" z podróży na 
Marsa, w charakterze tajnego agenta, są niewyraźne,  
mętne i pełne sprzeczności. Natomiast pamiętam świetnie wszystkie moje 
kontakty i tutejszymi pracownikami. Powinienem z tym pójść do federacji 
konsumentów. 
Paliła go złość. Czuł się oszukany: to przezwyciężyło w nim zwykłą niechęć do 
kłótni w miejscach publicznych. 
Spojrzenie McClane'a było uważne i smutne. 
- Poddajemy się, Quail. Zwrócimy panu resztę opłaty. Przyznaję, że zupełnie nie 
wywiązałem się z zobowiązań - powiedział z rezygnacją. 
- Nawet nie dostarczyliście mi tych obiecanych przedmiotów - Quail ciągnął 
oskarżycielskim tonem - które miały być "dowodem" mojego pobytu na Marsie. 
Wszystkie te obiecanki jakoś się nie zmaterializowały, w postaci choćby jednej 
rzeczy. Żadnego biletu. Żadnych pocztówek, paszportu, świadectwa 
szczepienia... 
- Proszę posłuchać, Quail - przerwał McClane. - Gdybym panu powiedział... - 
zawiesił głos. - A, niech tam. 
Nacisnął palcem guzik interkomu. 
- Shirley, proszę wypłacić jeszcze pięćset siedemdziesiąt poskredów, w postaci 
czeku na nazwisko Douglas Quail. Dziękuję - zdjął palec z guzika, po czym 
spojrzał na Quaila. 
Wkrótce pojawił się czek, recepcjonistka położyła go przed McClane'em i znikła 
z pola widzenia. Dwaj mężczyźni zostali sami, siedząc wciąż  twarzą w twarz, 
oddzieleni masywnym orzechowym biurkiem. 
- Chciałbym coś panu poradzić - powiedział McClane podpisując czek, zanim 
podsunął go Quailowi. - Niech pan z nikim nie rozmawia o tej swojej... 
wyprawie na Marsa. 
- Jakiej wyprawie? 
- No właśnie - brnął dalej McClane. - O wyprawie, którą pan częściowo pamięta. 
Niech pan udaje, że o niczym nie wie, że to nigdy nie miało miejsca. Proszę nie 
pytać dlaczego, po prostu przyjąć moją radę. Tak  
będzie lepiej dla nas wszystkich. - Zaczął się pocić. Obficie. - A teraz, panie 
Quail, mam jeszcze parę spraw do załatwienia, innych klientów. 
Wstał i odprowadził Douglasa do wyjścia. 
W progu Quail powiedział: 
- Firma, która tak nędznie pracuje, nie powinna mieć żadnych klientów. 
I wyszedł. 
McClane zamknął za nim drzwi. 
Jadąc taksowką do domu Douglas Quail układał w myśli skargę do Federacji 
Konsumentów, Oddział Terra. Zaraz siądzie przy maszynie do pisania. Było jego 
obowiązkiem uprzedzić innych o jakości usług firmy Reminiscenter 
Incorporated. 
Gdy tylko przekroczył próg mieszkadła, natychmiast usiadł przy swojej 
przenośnej Hermes Rocket i wysunął szuflady biurka w poszukiwaniu kalki. 
Wtedy zauważył małe, znajome pudełeczko, to, które napełnił okazami fauny 
marsjańskiej i przeszmuglował przez pas kontroli. Zdjął wieczko i z 
niedowierzaniem patrzył na sześć martwych dżdżownic 
i ich pożywienie, czyli różne organizmy jednokomórkowe. Pierwotniaki były 
zasuszone i przypominały kurz, ale rozpoznał je. Ich zbieranie zajęło mu cały 
dzień; godzinami szperał wśród bezliku ciemnych, dziwnych kamyczków. 
Wspaniała, pouczająca wyprawa odkrywcza. 
Tylko, że ja nie byłem na Marsie, uprzytomnił sobie. 
Ale z drugiej strony... 
	W drzwiach pokoju stanęła Kirsten, obładowana zakupami. 
- Dlaczego w środku dnia siedzisz w domu? - W jej głosie brzmiał odwieczny 
wyrzut. 
- Ty będziesz wiedziała! Czy ja byłem na Marsie? 
- Skąd, jasne, że nie byłeś. Gdybyś był, to sam byś wiedział. Przecież ciągle 
jęczysz, że chciałbyś tam pojechać. 
- Na Boga, wydaje mi się, że tam byłem - powiedział. I po chwili dodał: - I 
jednocześnie myślę, że nie byłem. 
- Zdecyduj się. 
- Jak? - rozłożył ręce. - Moja pamięć ma dwie ścieżki: na jednej jest prawda, na 
drugiej nieprawda. Nie umiem stwierdzić, która jest która. Dlaczego nie mogę ci 
zaufać? Ty nie masz z nimi nic wspólnego. 
Dlaczego nie miałaby mu pomóc? Nigdy nic dla niego nie zrobiła.  
Równym opanowanym głosem Kirsten oświadczyła: - Doug, jeżeli nie weźmiesz 
się w garść, z nami koniec. Odchodzę. 
- Mam kłopoty - ochrypły głos Douglasa drżał. - Prawdopodobnie popadam w 
psychozę. Mam nadzieję, że nie, ale... to by wszystko  wyjaśniało. 
Kirsten postawiła zakupy na podłodze i podeszła do szafy. 
- Ja nie żartowałam - powiedziała cicho. 
Wyjęła płaszcz, ubrała się i zaczęła iść w stronę drzwi wyjściowych. 
- Niedługo do ciebie zadzwonię - jej głos był bezbarwny. - Żegnaj, Doug. Mam 
nadzieję, że się z tego wyciągniesz. Oby tak się stało. Dla  twojego dobra. 
- Zaczekaj! - zawołał z rozpaczą. - Tylko mi powiedz, rozstrzygnij: byłem czy 
nie? 
Ale przecież oni mogli jej też zmienić pamięć. 
 
Drzwi trzasnęły. Żona odeszła. Nareszcie! 
Z tyłu dobiegł go głos: 
- No, to po wszystkim. Teraz rączki do góry, Quail, i odwróć się  łaskawie w tę 
stronę. 
Odwrócił się instynktownie, nie podnosząc rąk. Stojący przed nim mężczyzna 
miał mundur w kolorze śliwki, noszony przez ludzi z Agencji 
PolicjiInterplanetarnej, a jego broń pochodziła z wyposażenia Sił  Zbrojnych 
ONZ. Natychmiast wydał się Quailowi znajomy, z jakichś niejasnych  powodów, 
których nie mógł sobie przypomnieć. Gwałtownym ruchem uniósł ręce. 
- Pamiętasz swoją podróż na Marsa - powiedział policjant. - Wiemy, co dziś 
robiłeś, i znamy wszystkie twoje myśli. Szczególnie te najistotniejsze, które 
przyszły ci do głowy w taksówce, gdy wracałeś z Reminiscenter. W 
twojej czaszce jest nadajnik telepatyczny. Informuje nas na bieżąco. 
Nadajnik telepatyczny! Wykorzystanie żywej plazmy odkrytej na Lunie. 
Wzdrygnął się ze wstrętu do siebie samego. To coś żyło w nim, w jego mózgu, 
odbierało i wysyłało myśli. A policja Interplanu robiła z tego  
użytek. Było nawet coś na ten temat w gazetach. Więc to pewnie smutna 
prawda. 
- Dlaczego ja? - ochryple zapytał Quail. 
Co takiego zrobił? - czy pomyślał? I co miał z tym wspólnego Reminiscenter? 
- W zasadzie Reminiscenter nie ma tu nic do rzeczy - odpowiedział gliniarz z 
Interplanu. - To sprawa między nami a tobą. - Dotknął palcami prawego ucha. - 
Cały czas odbieram sygnały twoich procesów myślowych, wysyłane przez 
nadajnik cefaliczny. W jego uchu Quail zobaczył małą wtyczkę z białego 
plastiku. 
- Muszę więc cię ostrzec - ciągnął policjant. - "Cokolwiek pan pomyśli, może 
być użyte przeciwko panu" - uśmiechnął się. - Zresztą to nie ma znaczenia; 
nieświadomie pomyślałeś i powiedziałeś już wystarczająco  
dużo... Niepokoi nas, że tam, w Reminiscenter, pod wpływem  narkidryny, 
wszystko im wyśpiewałeś. Technicy i właściciel, McClane, wiedzą,  gdzie byłeś, 
kto cię wysłał i mniej więcej, co tam robiłeś. Są nieźle  
wystraszeni. Żałują, że w ogóle nawinąłeś się im na oczy. I mają rację - dorzucił 
w zadumie. 
- Nie byłem na Marsie - oświadczył Quail. - To fałszywe reminiscencje, źle 
zaprogramowane przez techników McClane'a. 
W tym momencie pomyślał o pudełku w szufladzie biurka, zawierającym okazy 
fauny z Marsa. I o wysiłku przy ich zbieraniu. To wspomnienie wydawało się 
realne. No i pudełko naprawdę istniało. Chyba, że McClane  
je podrzucił. Może to był jeden z jego "dowodów", o których tak barwnie 
opowiadał. 
Wszystko, co pamiętam z podróży na Marsa, jest jakieś nieprzekonywające, 
pomyślał. Przekonało, niestety, policję Interplanu. Oni wierzą, że naprawdę 
byłem na Marsie i że częściowo zdaję sobie z tego sprawę. 
- Nie tylko wiemy, że byłeś na Marsie - potwierdził policjant w odpowiedzi na 
jego myśli. - Wiemy, że pamiętasz wystarczająco dużo, żeby narobić nam 
kłopotów. I nie ma sensu ponowne wymazywanie pamięci, bo 
potem i tak zjawisz się znów w Reminscenter i będzie od nowa to samo. Nie 
możemy nic zrobić McClane'owi i jego ludziom, bo oni nam nie podlegają. 
Zresztą McClane nie popełnił przestępstwa. - Spojrzał na Quaila. -  
Formalnie, ty też nie popełniłeś. Nie poszedłeś do nich, żeby odzyskać pamięć. 
Byłeś tam, jak sądzimy z tego samego powodu, co wszyscy: zwykłych, szarych 
ludzi pociąga wielka przygoda. 
Po chwili dodał: 
- Ale ty, niestety, nie jesteś zwykłym, szarym człowiekiem, a przygód miałeś aż 
za wiele. Usługi Reminiscenter akurat tobie były najmniej potrzebne. I 
najbardziej zgubne, dla ciebie i dla nas. No i dla McClane'a. 
- Dlaczego to jest dla was kłopotliwe, że pamiętam moją rzekomą wyprawę na 
Marsa? Co ja takiego zrobiłem? 
- Po prostu - odpowiedział policjant z Interplanu - wykonane przez ciebie 
zadanie kłóci się z opinią, jaką ma o nas społeczeństwo: że jesteśmy jak dobry, 
opiekuńczy ojciec. Zrobiłeś dla nas coś, czego my nigdy nie  
robimy. Przypomnisz sobie, dzięki narkidrynie. Pudełko ze zdechłymi 
dżdżownicami spokojnie leżało w twoim biurku przez sześć miesięcy, od chwili 
twojego przyjazdu. Nigdy się nim nie interesowałeś. Nawet nie wiedzieliśmy, że 
masz te'śmiecie, dopóki o nich nie pomyślałeś, gdy wracałeś taksówką z 
Reminiscenter. Natychmiast przyjechaliśmy, żeby odnaleźć pudełko. Niestety, za 
późno - dodał niepotrzebnie. 
	Zjawił się jeszcze jeden gliniarz z Interplanu, podszedł do pierwszego i 
chwilę się naradzali. 
Quail rozmyślał pospiesznie. Teraz więcej sobie przypominał.  
Policjant miał rację mówiąc o spóźnionym działaniu narkidryny. Ci z Interplanu 
chyba sami jej używali. Chyba? Wiedział z całą pewnością: przecież widział, jak 
wstrzykiwali ją aresztowanym. Gdzie to się działo? Czy to była Terra? Nie, 
raczej Luna, zdecydował przywołując ciągle jeszcze niewyraźne obrazy w 
szybko powracającej pamięci. 
I przypomniał sobie coś jeszcze: po co wysłali go na Marsa i jakie zadanie 
wykonał. 
Nic dziwnego, że wymazali mu pamięć. 
- Rany boskie - powiedział pierwszy gliniarz, przerywając rozmowę z kolegą. Z 
pewnością odczytał myśli Quaila. 
- Teraz to prawdziwy klops, stało się najgorsze. 
Podszedł do Quaila, znowu trzymając go na muszce. 
- Musimy cię zabić - powiedział. - I to zaraz. 
- Dlaczego zaraz? - wtrącił się nerwowo kolega-policjant. - Zabierzmy go do 
siedziby Interplanu w Nowym Jorku i niech oni... 
- On dobrze wie dlaczego zaraz - odrzekł pierwszy gliniarz. Też był niespokojny, 
ale jak zauważył Quail, zupełnie z innego powodu.  
Pamięć wróciła Douglasowi niemal całkowicie. I świetnie rozumiał 
zdenerwowanie policjanta. 
- Na Marsie - powiedział szorstko - zabiłem człowieka. Po przejściu przez 
kordon piętnastu goryli. Niektórzy z nich byli tak uzbrojeni, jak ty.  
Przez pięć lat Interplan szkolił go na zawodowego mordercę. Quail potrafił 
unieszkodliwić uzbrojonego przeciwnika, takiego jak ci dwaj.  
Ten z odbiornikiem w uchu dobrze o tym wiedział. 
Gdyby tak wykonać szybko ruch... 
Padł strzał. Quail zdążył jednak uskoczyć i w tym samym momencie powalił 
uzbrojonego policjanta. Po chwili miał pistolet w ręku i mierzył w drugiego 
gliniarza, który nie bardzo jeszcze kojarzył, co się dzieje. 
- Przejął moje myśli - łapiąc oddech wyjaśnił Quail. - Wiedział, co chcę zrobić, a 
i tak to zrobiłem. 
Zaatakowany policjant podniósł się z podłogi. 
- On cię nie zastrzeli, Sam. To też przejąłem. Jest skończony i wie, że my o tym 
wiemy. W porządku, Quail. 
Stękając z bólu z trudem stanął na chwiejnych nogach. Wyciągnął rękę do 
Quaila. 
- Pistolet. I tak nie możesz go użyć. Jeśli oddasz, gwarantuję ci życie. 
Będziesz wysłuchany przez kogoś z Interplanu, niech ci na górze  decydują, co z 
tobą zrobić. Może znów skasują ci pamięć - nie wiem. Ale rozumiesz, dlaczego 
chciałem cię zabić. Przypomniałeś sobie. Nie mogłem cię powstrzymać. Więc 
już teraz nieważne. 
Wciąż ściskając broń Quail wypadł z apartamentu i popędził do windy. Nie 
próbujcie mnie gonić, bo was zabiję, pomyślał. Wcisnął guzik i po  chwili drzwi 
kabiny zasunęły się za nim. 
Policja go nie goniła. Z pewnością odebrali jego krótkie, stanowcze ostrzeżenie i 
nie podjęli ryzyka. 
Winda zjeżdżała. Na razie był bezpieczny. Ale co potem? Dokąd uciec? 
Na parterze wysiadł i wmieszał się w tłum pieszych, podążających wzdłuż pasm 
ruchu. Bolała go głowa i źle się czuł. Ale przynajmniej uniknął śmierci. 
Przecież tam, w mieszkadle, mogli zastrzelić go na miejscu. I pewnie znów będą 
próbować, myślał. Jak mnie znajdą. Nie zabierze im to wiele czasu, skoro mam 
w głowie ten nadajnik. 
Żeby było śmieszniej, otrzymał dokładnie to, o co mu chodziło. Przygoda, 
niebezpieczeństwo, policja Interplanu w akcji, tajemnicza podróż na Marsa, w 
której ryzykował głowę - tego właśnie chciał od Reminiscenter. 
Teraz mógł w pełni docenić zalety przygód przeżywanych wyłącznie we 
wspomnieniach. 
Siedział na ławce w parku i patrzył tępo na stado pertów - półptaków 
przywiezionych z dwóch księżyców Marsa. Ziemska grawitacja jakoś nie 
utrudniała im latania. 
Może uda mi się dostać z powrotem na Marsa, rozważał. Ale co wtedy? 
Tam pewnie będzie jeszcze gorzej. Ludzie z organizacji politycznej, której 
przywódcę zabił, rozpoznają go, gdy tylko wysiądzie ze statku. Będą go ścigać: i 
Interplan, i tamci. 
Słyszycie moje myśli? zastanawiał się. Prosta droga do paranoi. Siedział tu sam i 
czuł, że go namierzają, podsłuchują, nagrywają... Poczuł dreszcz. 
Wstał, zaczął iść bez celu, z rękami głęboko w kieszeniach. Nieważne dokąd, 
uznał. I tak się was nie pozbędę. Dopóki mam w głowie to świństwo. Spróbuję 
się z wami dogadać - tę myśl skierował do siebie i do nich 
zarazem. Może moglibyście jeszcze raz zaprogramować mi sztuczną pamięć? 
Że żyłem zwykłym życiem i nigdy nie byłem na Marsie? Że nigdy nie widziałem 
z bliska munduru Interplanu i nie miałem broni w ręku?  
Głos w jego mózgu odpowiedział: 
- Już ci wyjaśniano. To nie wystarczy. 
Ze zdumienia przystanął. 
- Kiedyś porozumiewaliśmy się z tobą w ten sposób - głos mówił dalej. - Gdy 
wykonywałeś zadanie na Marsie. Od tego czasu minęły miesiące i nie 
sądziliśmy, że znów będzie to potrzebne. Gdzie jesteś? 
- Idę - odparł Quail - ku śmierci. 
Z rąk waszych ludzi, pomyślał. 
- Skąd wiecie, że to nie wystarczy? - zapytał. - Czy metody Reminiscenter 
zawodzą? 
- Mówiliśmy ci. Gdy otrzymasz standardowe, zwyczajne wspomnienia, staniesz 
się niespokojny. Na pewno znów pójdziesz do Reminiscenter czy jakiejś innej 
firmy. Nie chcemy drugi raz takich samych kłopotów. 
- A może byście spróbowali - zaproponował Quail - po wymazaniu 
autentycznych przeżyć, dać mi coś lepszego niż standardowe wspomnienia. 
Zaspokoić moje ambicje. Przecież to one zadecydowały, że wybraliście mnie do 
tej roboty. Powinniście dostarczyć mi czegoś innego, podobnie niezwykłego. Na 
przykład, byłem najbogatszym człowiekiem Terry, ale oddałem wszystkie 
pieniądze na cele fundacji oświatowych. Albo byłem sławnym badaczem 
głębokiego Kosmosu. Da się zrobić? 
Cisza. 
- Spróbujcie - powiedział z desperacją. - Weźcie paru najlepszych psychiatrów 
wojskowych, zbadajcie mi podświadomość. Odkryjcie moje największe 
marzenie. 
Zaczął się zastanawiać. 
- Kobiety. Miałem tysiące kobiet, jak Don Juan. Międzyplanetarny playboy - w 
każdym porcie dziewczyna, na Ziemi, na Lunie i  Marsie. I w końcu mnie to 
znużyło. Błagam, spróbujcie.  
- I poddasz się z własnej woli? - zapytał głos wewnątrz mózgu. - 
Jeżeli zgodzimy się na takie rozwiązanie? Jeśli jest ono możliwe? 
Po chwili wahania Quail odrzekł: - Tak. 
Zaryzykuję, powiedział do siebie. Może mnie zwyczajnie nie zabijecie. 
- Do ciebie należy pierwszy ruch. Oddaj się w nasze ręce, a my zbadamy 
możliwość, o której mówiłeś. Jeżeli nie da się tego zrobić i prawdziwe 
wspomnienia powrócą, tak jak tym razem... - Po chwili ciszy głos  
dokończył: - Będziemy zmuszeni cię zlikwidować. Musisz to zrozumieć. Cóż 
Quail, spróbujesz? 
- Tak - odrzekł. 
Nie było wyboru. W przeciwnym razie czekała go pewna śmierć, a tak miał 
jakąś nikłą szansę. 
- Stawisz się w naszej siedzibie w Nowym Jorku - oświadczył głos. - Przy Fifth 
Avenue 580, dwunaste piętro. Jak tylko złożysz broń, nasi psychiatrzy zajmą się 
tobą. Przygotujemy teksty na profil osobowości. Postaramy się ustalić, jakie jest 
twoje największe marzenie. Potem zawieziemy cię jeszcze raz do Reminiscenter 
i niech oni spełnią to twoje życzenie, za pomocą fałszywych wspomnień. I... 
powodzenia. Coś ci się od nas należy,  
oddałeś nam cenne usługi. 
W głosie nie było złości. Tam w Interplanie, raczej mu współczuli. 
- Dzięki - odpowiedział Quail i zaczął rozglądać się za taksówką. 
 
- Panie Quail - zwrócił się do niego starszy mężczyzna o surowej twarzy. Był 
psychiatrą w Interplanie. - Pańska podświadomość wytworzyła bardzo 
interesującą fantazję, która zaspokaja pragnienie bycia kimś  
niezwykłym. Fantazja ta nie dochodzi do pańskiej świadomości, nie bawi się pan 
nią w myślach. Znam wiele podobnych przypadków. Mam nadzieję, że nie 
sprawię panu przykrości, gdy opowiem, co pan sobie podświadomie wyobraża. 
- Bardziej mu będzie przykro, jak poczuje kulkę w brzuchu - wtrącił siedzący w 
pokoju wyższy oficer Interplanu. 
- Nie da się tego porównać z pańskimi marzeniami, w których jest pan agentem 
Interplanu - kontynuował psychiatra. - Owe marzenia, wytwór umyshz człowieka 
dojrzałego, są teoretycznie możliwe do zrealizowania. 
Wspomniana fantazja zaś, to groteskowy sen z dzieciństwa. Nic dziwnego, że 
pan go nie pamięta. W tym śnie jest pan dziewięcioletnim chłopcem, który idzie 
wiejską dróżką. Nagle ląduje dziwny statek kosmiczny z innego systemu 
gwiezdnego. Ze wszystkich ludzi na Ziemi właśnie Douglas Quail spotyka gości 
z Kosmosu. Owe istoty są malutkie i bezradne, przypominają polne myszy. 
Mimo to ich zamiarem jest dokonanie ińwazji na Ziemię.  Wkrótce mają 
wystartować dziesiątki tysięcy podobnych statków, gdy tylko zwiadowcy dadzą 
sygnał. 
- I pewnie ja ich powstrzymuję -,powiedział Quail, czując jednocześnie 
rozbawienie i niesmak. - Sam jeden niszczę najeźdźców. Prawdopodobnie przez 
rozdeptanie. 
- Nie - cierpliwie odrzekł psychiatra. - Zapobiega pan inwazji, ale nie niszczy 
tych istot. Okazuje im pan dobroć i miłosierdzie, wiedząc, w jakim celu 
przybyły, gdyż porozumiewają się telepatycznie, a pan  odczytuje ich myśli. Nie 
spotkały jeszcze żadnego organizmu obdarzonego świadomością, który 
przejawiałby podobne uczucia. By wyrazić swoje uznanie, zawierają z panem 
umowę. 
- Że nie podbiją Ziemi, dopóki ja żyję - powiedział Quail. 
- Otóż to. 
Psychiatra zwrócił się do oficera Interplanu: 
- On udaje lekceważenie, ale sam pan widzi: ten wymysł pasuje do jego 
osobowości. 
- Więc przez samo swoje istnienie - powiedział Quail z rosnącym zadowoleniem 
- po prostu dlatego, że żyję, chronię Ziemię przed najazdem. Czyli jestem 
najważniejszą osobą Terry. Bez kiwnięcia palcem. 
- Właśnie tak, proszę pana - potwierdził psychiatra. - I to jest rdzeń pańskiej 
psychiki: dziecięca fantazja, która przetrwała lata. Zdołał pan ją sobie 
przypomnieć pod wpływem silnych środków. Ale ten sen cały czas  istniał w 
pana podświadomości, nigdy nie zanikł zupełnie. 
Oficer policji zwrócił się do McClane'a, który cały czas słuchał uważnie. 
- Czy potraficie umieścić mu w pamięci tak niezwykłe zdarzenie? 
- Do nas przychodzą ludzie z najróżniejszymi pragnieniami - odparł McClane. - 
Jeśli mam być szczery, słyszałem już o wiele gorsze. Poradzimy sobie z tym, jak 
najbardziej. Za dwadzieścia cztery godziny on  
będzie święcie przekonany, że zbawił Ziemię. 
- Może pan zaczynać - powiedział oficer policji. - W ramach przygotowań już 
wymazaliśmy mu z pamięci podróż na Marsa. 
- Jaką podróż na Marsa? - spytał Quail. 
Nikt mu nie odpowiedział, więc odłożył pytanie na później. Zresztą właśnie 
zjawił się pojazd policyjny. Do środka wsiadł Quail, za nim McClane i oficer 
policji. Jechali do Reminiscenter Incorporated w Chicago. 
- Lepiej niech pan nie zrobi błędu tym razem - powiedział oficer do tłustego, 
spoconego ze zdenerwowania McClane'a. 
- Nie widzę powodu, by miało się nie udać - wymamrotał McClane. 
- To nie ma nic wspólnego z Marsem ani z Interplanem. Po prostu, samotne 
powstrzymanie inwazji przybyszów z innego systemu gwiezdnego - potrząsnął 
głową. - Czego to dziecko nie wymyśli. I bez użycia siły, tylko samo dobro. 
Ciekawe - przyłożył wielką lnianą chustkę do czoła. Przez chwilę nikt nic nie 
mówił. 
- Właściwie - odezwał się McClane - to jest wzruszające. 
- Ale jakie egoistyczne - powiedział oficer z przekońaniem. - Kiedy on umrze, 
nastąpi inwazja. Nic dziwnego, że tego nie pamiętał. To najbardziej 
megalomańska fantazja, z jaką się spotkałem. 
Popatrzył na Quaila z dezaprobatą. 
- I my mieliśmy tego człowieka na liście płac. 
Gdy weszli do Reminiscenter, recepcjonistka Shirley wstrzymując oddech 
wyszła im na spotkanie. 
- Witamy ponownie, panie Quail - powiedziała z drżeniem. 
Jej okrągłe piersi - pomalowane tego dnia na pomarańczowo - falowały z emocji. 
- Przykro mi, że tak fatalnie wypadło ostatnim razem. Teraz na pewno się 
powiedzie. 
Raz po raz przyciskając złożoną starannie chusteczkę do błyszczącego czoła, 
McClane mruknął: 
- Bo jak nie... 
W wielkim pośpiechu odnalazł Lowe'a i Keelera; odprowadził ich wraz z 
Douglasem Quailem do laboratorium. Potem wrócił z Shirley i oficerem do  
biura, by czekać. 
- Czy mamy do tego specjalny zestaw? - spytała Shirley. 
Potrąciła go niechcący i skromnie się zarumieniła. 
- Myślę, że mamy. - McClane usiłował przypomnieć sobie numer, ale w końcu 
sprawdził w rozkładzie. 
- Kombinacja - powiedział. - Zestawy nr 81, 20 i 6. 
Zszedł do podziemi, by je odszukać. Gdy wrócił, położył paczki na biurku i 
zaczął sprawdzać ich zawartość. 
- Z zestawu nr 81: magiczna różdżka do uzdrawiania - oznajmił. - Nasz klient, 
czyli w tym przypadku pan Quail, otrzymał ją od przybyszów z innego systemu 
gwiezdnego. W dowód wdzięczności. 
- Czy ta różdżka działa? - spytał z zaciekawieniem oficer policji. 
- Kiedyś działała. Niestety, hm, zużył ją uzdrawiając, kogo popadnie, i teraz to 
tylko pamiątka. Ale on świetnie sobie przypomina jej cudowne działanie. 
Zaśmiał się cicho i otworzył zestaw nr 20. 
- Oto list podpisany przez Sekretarza Generalnego ONZ, z  podziękowaniem za 
ocalenie Ziemi. Nie jest to całkowicie zgodne z treścią fantazji Quaila, gdzie nikt 
prócz niego nie wie o żadnej inwazji, ale damy  
mu ten dokument, by zwiększyć wiarygodność. 
McClane otworzył zestaw nr 6. Nie mógł sobie przypomnieć, co w nim było. Ze 
zmarszczonymi brwiami grzebał w plastikowej torbie; Shirley i oficer Interplanu 
obserwowali go z uwagą. 
- Jakieś pismo - powiedziała Shirley. - W dziwnym języku. 
- Tu jest napisane, kim byli przybysze i skąd przylecieli - wyjaśnił McClane. - 
Jest też mapka z oznaczeniem trasy lotu z macierzystego systemu aż tutaj. 
Oczywiście wszystko wyrażone w ich języku, więc nie  
da się tego rozszyfrować. Ale on pamięta, jak ci przybysze mu to odczytywali. 
Ułożył wszystkie trzy przedmioty pośrodku biurka.  
- To ma być podrzucone w jego mieszkadle - powiedział do oficera. 
- Żeby Quail znalazł te przedmioty, gdy wróci. Potwierdzą jego fantazję. Zwykła 
procedura. 
Zaśmiał się myśląc jednocześnie, jak radzą sobie Lowe i Keeler.  
Zabrzęczał interkom. 
- Przepraszam, że panu przesżkadzam - to był głos Lowe'a. McClane'a zmroziło, 
gdy go rozpoznał. Zaniemówił. 
- Wynikły nieprzewidziane okoliczności. Lepiej, żeby pan przy tym był. Tak jak 
poprzednio, Quail dobrze znosi narkidrynę. Jest uśpiony, odprężony i podatny, 
ale... 
McClane wybiegł z pokoju. 
W laboratorium, na kozetce leżał Douglas Quail. Oczy miał przymknięte; 
oddychał powoli i regularnię. Był prawie nieświadomy obecności innych osób. 
- Zaczęliśmy go wypytywać - powiedział pobladły Lowe. - Żeby dokładnie 
ustalić czas pamięciowy, w którym umieścimy jego fantazję o uratowaniu Ziemi. 
Wtedy, dziwna rzecz... 
- Kazali mi o tym nie mówić - wymamrotał Quail monotonnym, stępionym 
narkotykami głosem. - Tak ustaliliśmy. Miałem nawet o tym nie pamiętać. Ale 
jak mógłbym zapomnieć takie spotkanie? 
Było ci trudno, pomyślał McClane. Jednak nie pamiętałeś do tej pory. 
- Dali mi taki zapisany zwój - Quail dalej mamrotał. - Mam go w mieszkadle, 
pokażę wam. 
Zwracając się do oficera Interplanu, który za nim przyszedł, McClane 
powiedział:  
- Dam panu dobrą radę: lepiej go nie zabijajcie. Gdy to zrobicie, tamci wrócą. 
- I dali mi niewidzialną różdżkę niszczącą - mruczał Quail z zamkniętymi 
oczami. - Z jej pomocą załatwiłem na Marsie tego faceta, którego kazaliście mi 
zlikwidować. Ta różdżka jest w szufladzie. Tam, gdzie pudełko z dżdżownicami. 
Oficer Interplanu bez słowa wyszedł z laboratorium. 
Mogę sobie schować te zestawy dowodów, z rezygnacją powiedział do siebie 
McClane. 
Wolnym krokiem szedł do swego biura. 
 
... Łącznie z listem pochwalnym od Sekretarza ONZ. Przecież... wkrótce 
nadejdzie taki sam list. 
Autentyczny. 


na podstawie James Gunn: "Droga do Science Fiction - Od Heinleina do Dzisiaj" 
Wydawnictwa "Alfa" 1988
