Janusz A. Zajdel
Satelita 
(ze zbioru: "Wyższe racje") 
Wieczór był ciepły i pogodny. Księżyc w pierwszej kwadrzestal dość wysoko.
-Świetna widoczność! - ucieszył się Jerzy, kierując lunetkę 
w stronę Księżyca. - Tylko... trzeba koniecznie dorobić trójnóg.
Wszystko się trzęsie... 
-Oprzyj o komin - poradziłem. 
Nasza siedemnastokrotna lunetka nie była szczytemdoskonałości tego rodzaju przyrządów. Sporządzona domowymsposobem średniej klasy soczewek, zadowalała nas jednak, z braku 
czegoś 
Z 
lepszego...
kolei ja popatrzyłem w okular. Na linii księżycowego ter-
minatora rysowały się wyraźnie podkreślone czarnym cieniem 
pryszcze pierścienistych kraterów. Ledwo widoczne dla nieuzbro-
jonego oka ciemniejsze obszary "mórz" występowały ostro na tle 
rtęciowej bieli.
Przysiedliśmy obok siebie, wsparci plecami o komin. Z 
wysokości dachu trzeciego piętra słychać było ciszę wielkiegomiasta - tą ciszę dalekich odgłosów przejeżdżających tramwajów isamochodów, przytłumionych dźwięków muzyki, wypływającej z ot-
wartych okien, urywków głośniejszych rozmów...
W taki wieczór, z niebem wspaniale rozgwieżdżonym nad głową, 
myśli krążą zwykle wokół zagadnień nieskończoności i pustki,
wokół potęgi i znikomości człowieka wobec Natury. Ciszę zamącił 
gwar podniesionych głosów; to grupa kilkunastolatków obsiadła 
stojącą pod murem sąsiedniego domu ławkę. Rozprawiali hałaśliwie,
przekrzykując się wzajemnie. Na nasz dach docierały tylko poje-
dyncze zdania dialogu, którego ubogie słownictwo wspomagane było 
gęsto "grubym słowem": 
-...To on mnie, rozumiesz, za klapy; to ja go kurwa, w 
mordę i mówie: "0 co sie rozchodzi?" ... 
-Pieprzysz! - zaprotestował ktoś sceptycznie.
-No nie, jak rany! - bronił się mówca. - Możesz Zenka spy-
tać! 
Popatrzyliśmy na siebie z uśmiechem politowania nad tymimłodymi ludźmi i ich zainteresowaniami. Czy kiedykolwiek patrzą 
oni w niebo? Czy przeczuwają choćby to wszystko, co dzieje się 
wokół nich? Człowiek wkrótce osiągnie powierzchnię Księżyca,
poleci dalej... a oni? Pozostaną tam, na dole blisko Ziemi, nie 
umiejący oderwać się od niej choćby myślą... 
-Popatrz! - trącił mnie Jerzy. - Satelita.
Od wschodniego horyzontu sunęła ku zenitowi jasna iskraświatła. Wstałem i przyłożyłem do oka lunetę. 
-To chyba "Echo-2" -powiedziałem, unosząc stopniowo ku 

górze tubus lunetki i przechylając głowę do tylu, by nie stracić 
go z pola widzenia obiektywu.
Nagle w grupie młodych ludzi na dole dało się słyszeć 
poruszenie, a jakiś glos zawołał: 
-Chłopaki! Zobaczta!
-Gdzie? Co? - zainteresowali się inni. 
-0, tam, na górze!
-O rany! Ale się przysadzili!
-A tam drugi!
-Teee! Zostawta dla nas! 
W glosach brzmiało radosne podniecenie, co chwilę wybuchał 
rżący śmiech. Spojrzałem w dół. W mroku pod murem jaśniały plamykilku wzniesionych ku nam twarzy... Po chwili dopiero zrozu-
miałem, o co chodzi: nasza lunetka miała kształt i rozmiary przy-
pominające... butelkę! Ruch, jakim prowadziłem ją ku górze zawznoszącym się satelitą, przechylenie głowy do tylu i sterczącyukośnie ku górze tubus przypominały do złudzenia powszechniestosowany sposób opróżniania półlitrówki... Takie też skojarzenienasunęło się patrzącym na nas z dołu. Z trudem opanowując skurcze 
śmiechu celebrowałem dalej swą czynność. 
Młodzi ludzie na dole kibicowali namiętnie dwóm pijakom,
wysączającym na dachu, w świetle księżyca, butelkę alkoholu... 
Entuzjazm ich narastał z każdą chwilą. Rozległy się gwizdy i 
okrzyki. Czuło się, że młodzi ludzie są całym ciałem i duszą z 
nami, że krtanie ich kurczą się i rozprężają w rytmie rozkosznegogulgotu spływającego w przełyk alkoholu. Byli pełni aprobaty isympatii, zachęcając nas i przeżywając niezwykle widowisko, jakbysami byli uczestnikami libacji. Urzekła ich widać i zaskoczyła 
perwersja, jakiej się w ich mniemaniu dopuszczamy: że nie na 
ławce w parku nie na klatce schodowej ani w bramie - a właśnie na 
dachu! Tego jeszcze żaden z nich nie próbował! Satelita osiągnął 
tymczasem punkt górowania. Opuściłem lunetkę, a potem uniosłem ją 
ponownie, kierując na Księżyc.
Teraz dopiero na dole spostrzeżono pomyłkę. Rozdzierający,
nabrzmiały żalem jakimś, wyrzutem i goryczą głos dotarł do nas:. 
-Chłopaki! Oni lupe majom!
Wrogi szmer przebiegł po grupie chłopaków. Poczuli się oszu-
kani, obrzydliwie i podstępnie oszukani! W jednej chwili straci-
li całą ku nam sympatię i zainteresowanie, jakbyśmy w sposób ha-
niebny nadużyli ich szczerego zaufania: "lupe majom", a nie "fla-
szkie"! Bezczelność i zwykle świństwo! - musieli sobie myśleć, o-
dchodząc. 
Jeden tylko w odruchu bezsilnej wściekłości i rozpaczy,
odwrócił się i przygwoździł nas błyskotliwym, a jadowitymdowcipem:
-Teee! Weź te lupe i wsadź se w dupe!
Satelita skrył się właśnie za zachodnim horyzontem. 
Warszawa, 1975 r. 

