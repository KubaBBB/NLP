Janusz A. Zajdel
PO BALU 
(ze zbioru: "Ogon diabła") 
Szedł w barwnym korowodzie odzianym w fantazyjne kostiumy.
Na niebie pękały kolorowe gwiazdy sztucznych ogni. Nad aleją uno-
sił się szary obłok dymu z zapalonych pochodni, zmieszany z opa-
rem rozgrzanej oliwy. Ciekawe dlaczego właściwie ten obyczaj syl-
westrowy dotrwał do końca dwudziestego piątego wieku? - pomyślał, 
sunąc wśród ciżby, niesiony przez tłum podobnych do niego, przys-
trojonych dziwacznie postaci. Przecież to zupełnie bez sensu -
wrzawa, ścisk, tumult. Ciekawe, z czego się wywodzi tradycja tegocałego bałaganu, nie wiadomo po co powtarzanego od stuleci na za-
kończenie każdego roku kalendarzowego. Pomysł godny prymitywnychdzikusów, sprzed kilkuset lat. Wtedy we wszystkim panował podobnybałagan. Niektórzy próbowali temu zaradzić ostrzegać przed chao-
sem, przed nierozważną eksploatacją zasobów tej planety, przedkrótkowzrocznością... Nie na wiele się to zdało... 
Na skrzyżowaniu ulic skręcił w prawo, wyrwał się z tłumu i 
poprawiając długą, wlokącą się za nim czarną pelerynę ruszył w 
stronę domu. Czuł, że brakuje mu energii, by kontynuować tę 
zabawę. 
Przecież już wtedy, pół tysiąca lat temu, wydawało się, że 
nic nie uratuje porządku na tej planecie; że nikt nie zdoła 
skierować jej rozwoju na właściwe tory. A jednak... Kończy się 
dwudziesty piąty wiek, a cywilizacja prosperuje tu znakomicie, 
porządek został uratowany...
Poradziliśmy sobie z tyloma problemami. To tylko dziś, jakbydla przypomnienia, czym jest anarchia i bałagan, przywdziewamy tecudactwa i udajemy tamtych, rozdokazywanych i bezmyślnych, którymwydawało się, że są cywilizowanym społeczeństwem. 
Jutro znów zacznie się porządny, przyzwoity, unormowanydzieńświata ładu. Wszyscy powrócą na swoje właściwe miejsca,
będą ściśle wypełniać przeznaczone im funkcje. I tak będzie już 
zawsze, dopóki świeci Słońce i obdarza tę planetę swą błogosła-
wioną energią... 
Nim dotarł do domu, głośny dźwięk dzwonu i detonacje petardobwieściły północ. Z trudem wspiął się po kilku stopniach, drzwiotworzyły się przed nim, w przedpokoju zapłonęło światło. 
-Hej, jesteś tam? -zawołał niezbyt głośno. Matyczłowieczek w przydeptanych kapciach przyczłapał po chwili, trąc 
zaspane oczy.
-Jestem Wasza Mądrość... - wymamrotał sennie. 
-Zdejmij ze mnie te idiotyczne łachy. Uff, co za kretyńska 
uroczystość. Całe szczęście, że tylko raz w roku trzeba się w to 
bawić. No, ruszaj, bo nie dam jutro ani kęsa! Rozleniwiłeś się 
ostatnio, nędzny sługusie! 

-Nie jestem sługą lecz konserwato... 
-Milcz, kreaturo! Co za bezczelność! On mi tu będzie 
tłumaczył, czym jest, a czym nie jest! Niczym nie jesteś, ani ty,
ani wy wszyscy! Ładnie by dziś ten świat wyglądał, gdyby gozostawić w waszych rękach! Ruszaj się, mówię! 
Przetarł irchowąściereczką zakurzone obiektywy kamer,
łapczywie sięgnąłkońcówkę kabla zasilania. Był prawiezupełnie rozładowany.
po 
- Odkręć mi tylną pokrywę i nasmaruj przeguby -burknął. -
Tylko nie pogub wkrętów! I nie trzymaj ich w gębie, bo mi od tegordzewieją! 

