





                                                             Aby rozpocząć lekturę,
                                                       kliknij na taki przycisk            ,
                                               który da ci pełny dostęp do spisu treści książki.
                                             Jeśli chcesz połączyć się z Portem Wydawniczym
                                                            LITERATURA.NET.PL
                                                           kliknij na logo poniżej.






                                                   Alfred de Musset
                                                 Spowiedź
                                dziecięcia                                          wieku
                                    Przełożył i wstępem opatrzył Tadeusz Żeleński (Boy)
                                           Tytuł oryginału ŤConfession d'un enfant du siecleť
                                                                        2






                 Tower Press 2000
                 Copyright by Tower Press, Gdańsk 2000
                                                                        3






                 Od tłumacza
                    Alfred de Musset, tak dobrze znany u nas z nazwiska i z legendy, a tak mało ze swoich
                 dzieł, jest jednym z najbardziej uroczych pisarzy francuskich; artystą, który łączy przymioty
                 galijskiego umysłu z rzadką w tej rasie wibracją liryzmu, czyniącą zeń harfę poezji. Ta Spo-
                 wiedź, która najbardziej bezpośrednio pozwala zajrzeć w duszę poety, jest zarazem jednym z
                 nader znamiennych dokumentów Romantyzmu. Jest ciekawa i przez to, iż dotyczy właśnie
                 owego epizodu życia poety, koło którego oplata się jego legenda: miłości do George Sand.
                 Epizodem tym zajmowano się do przesytu; jest to dosyć zrozumiałe. Miłość ta, która, jak
                 górnolotnie mówi jeden z jej historiografów1, stała się równie sławną jak miłość Eneasza i
                 Dydony, jest jedynym (chyba że postawimy obok panią de Sta.l i Benjamina Constant)
                 przykładem namiętnego uczucia łączącego dwoje genialnych twórców, dwoje pisarzy wiel-
                 kiej, mimo iż bądź co bądź nierównej miary. Wycisnęła ona piętno zarówno na całym dal-
                 szym życiu, jak i na twórczości Musseta. Epoka, na którą przypada owa miłość, pełna fala
                 Romantyzmu niosąca z sobą osobliwy styl tych przeżyć, rozgłos, jaki towarzyszył im współ-
                 cześnie, artystyczna rama wreszcie, którą, jakby wiedziony instynktem, dramat ten obrał na
                 swe urzeczywistnienie  wszystko to zapewnia epizodowi weneckiemu miejsce wyjątkowe.
                    Literatura osnuta dokoła tego wydarzenia jest ogromna, a rozpoczyna się równocześnie
                 niemal z faktami. George Sand, na ciepło jeszcze, włożyła strzępy przeżyć weneckich w
                 swoje Listy podróżnika, pisane jakoby do Musseta i drukowane (z jego wiedzą zresztą) w
                 Revue des deux Mondes. Po zerwaniu Musset pisze Spowiedź dziecięcia wieku i Noce; w
                 dwa lata po jego śmierci (Musset urodził się w 1810, umarł w 1857) George Sand wydaje
                 powieść Ona i on2 malującą pod przejrzystą osłoną dzieje ich stosunku; na co brat Musseta
                 Paweł, mściciel cierpień Alfreda i nienawidzący George Sand, odpowiedział inwektywą pt.
                 On i ona3. Wszczęła się przykra polemika, w której nawet sędziwa matka Musseta zabrała
                 głos. Powstawały stronnictwa mussetystów i sandystów lżące bohaterów przeciwnego obozu.
                 Nawet trzeciego aktora dramatu, lekarzynę włoskiego Pagello, wciągnięto do sporu: jeszcze w
                 r. 1896, interwiewowali skrzętni biografowie patriarchę, który dożył dziewięćdziesiątki, o
                 szczegóły tego chlubnego epizodu jego życia z r. 1834! Sam Pagello, w kilkanaście lat po
                 wypadkach, spisał pamiętnik, kreśląc w sposób więcej barwny niż ścisły dzieje swoich przy-
                 gód z George Sand i Mussetem. Rodzina Musseta sprzeciwiała się długo ogłoszeniu listów
                 kochanków; krążyły w urywkach, w odpisach; wreszcie, w r. 1904, ogłoszono je drukiem w
                 Brukseli, w całości: tj. o tyle o ile, niektóre bowiem zdania padły już wprzódy ofiarą noży-
                 czek George Sand.
                 1 Charles Maurras, Les amants de Venise.
                 2 Później George Sand wróci jeszcze do tych wspomnień w książce Historia mego życia.
                 3 Na ten temat napisała powieść p. Ludwika Colet, pt. On.
                                                                        4






                    Jak można się domyślać, komentatorowie rzucili się na tę historię, widząc w niej łup obfity
                 i ponętny. Napisano całe tomy; mimo to, nie mówiąc o uczuciach, nie wyświetlono nawet
                 faktów w tym romantycznym epizodzie. Nadto jest załgany poezją. Literatura przeszła tędy w
                 dwojakim kierunku: raz, stylizując już same przeżycia bohaterów na modłę literacką o zabar-
                 wieniu epoki; po wtóre, stylizując je tym bardziej, w chwili gdy przelewały się na papier. W
                 rezultacie została garść ciekawych dokumentów, z których niektóre są klejnotami poezji, i
                 każdy z badaczy układa z tych kamyczków swoją mozaikę, kształtując ją wedle własnych
                 sympatii i poglądów.
                    Im bardziej wczytywać się w akta sprawy, tym bardziej wydaje się ona psychologicznie
                 zawiłą i złożoną. Czyż nie jest zresztą zawiłą każda kontrowersja tego rodzaju? Pojęcia nasze
                 o miłości, jak w ogóle o życiu, są konwencjonalne, ponieważ nim zaczniemy myśleć i pa-
                 trzyć, już otrzymujemy je w gotowej postaci z literatury, z pierwszej czy z drugiej ręki. Lite-
                 ratura, niezdolna ogarnąć życia w jego bogactwie, upraszcza je, schematyzuje (przykładem
                 choćby ta Spowiedź dziecięcia wieku w zestawieniu z wydarzeniami, z których się urodziła!).
                 Wstydliwość, lenistwo, rutyna oddalają nas od szczerości. Jeden Rousseau w swoich Wyzna-
                 niach chciał być szczerym za wszelką cenę; cena okazała się diabelnie wysoka. Ileż obrzy-
                 dliwości nam odsłonił, których mu potomność nie daruje! Ach, tak! Życie ujawnia się w ga-
                 binecie lekarza, przy konfesjonale (o tyle, o ile, bo i tam wciska się rutyna), przed kratkami
                 sądowymi pod krzyżowym ogniem pytań brutalnych i ostrych jak nóż chirurga... Ale też bia-
                 da człowiekowi, bodaj najporządniejszemu, który zahaczy się przypadkowo o straszliwą
                 machinę sądową i narazi się na wywlekanie na światło tajemnic jego życia. Delikatne i bole-
                 sne problemy egzystencji w jakże szpetnym, trywialnym, komicznym nieraz występują świe-
                 tle! A właśnie przedmiotem takiego śledztwa, prowadzonego przez historię literatury, stają
                 się wielcy ludzie, wielcy artyści, typem swojej psychiki, swego życia, z konieczności tak bar-
                 dzo oddaleni od dogmatów przeciętności. A wreszcie, gdzie jest prawda? Czy jest nią fakt,
                 czy u c z u c i e, czy jakieś X, które nie jest żadnym z nich?
                    Nie mam zbytniego zamiłowania do takich analiz; ograniczę się tedy do rzeczowego przy-
                 pomnienia faktów tej znanej historii, ponieważ są one niezbędne jako komentarz do Spowie-
                 dzi dziecięcia wieku; książka ta, gdybyśmy jej nie brali jako fantazję na tle istotnych przeżyć
                 poety, straciłaby wiele na prawdzie i kolorze. Zarazem wplotę w tok opowiadania nieco do-
                 kumentów, bardziej niż cokolwiek innego pozwalających czytelnikom pochwycić t o n a c j ę,
                 na którą były nastrojone dusze uczestników dramatu.
                    Zatem dwudziestodwuletni Musset, głośny już i rokujący najpiękniejszą przyszłość poeta,
                 oraz dwudziestodziewięcioletnia Aurora Dudevant, separowana z mężem, matka dwojga
                 dzieci, nie mniej głośna (pod pseudonimem literackim George Sand) autorka Indiany, Wa-
                 lentyny i drukującej się właśnie Lelii, spotkali się po raz pierwszy na obiedzie u redaktora
                 Revue des deux Mondes, Buloza. Stało się to w czerwcu 1833, z końcem zaś sierpnia tegoż
                 roku byli kochankami. Musset, smukły, nerwowy, pełen wdzięku i iskrzącej werwy z odcie-
                 niem dandyzmu, miał za sobą parę lat hulanki oraz światowych miłostek; George Sand, bru-
                 netka o typie Kreolki i ogromnych czarnych oczach, skupiona, małomówna, pochłonięta pra-
                 cą, miała również przeszłość miłosną, a figurowały w niej dwa nazwiska literackie: Juliusz
                 Sandeau (prototyp Balzakowskiego Stefana Lousteau; powieść Balzaka Muza z zaścianka
                 zawiera niewątpliwie wiele rysów z pożycia tej pary) oraz oschły i niewdzięczny jako amant
                 Prosper Mérimee. Doświadczenia te zostawiły w jej sercu jedynie osad zawodu i goryczy.
                 Nowy stosunek miłosny, zrazu podjęty przez obie strony z entuzjazmem, rychło począł się
                 mącić; główną przyczyną był tu charakter Musseta, nierówny, szukający w miłości drama-
                 tycznych przeżyć, obdarzony potrzebą cierpienia i zadawania bólu. Brutalny sceptycyzm w
                 stosunku do kobiet i do miłości, wybuchy zazdrości o przeszłość dawały przyczynę do cią-
                 głych burz. Raz po raz zerwanie wisiało na włosku; ale, nazajutrz, Alfred wracał do stóp ko-
                 chanki, skruszony, pełen tkliwości i żalu...
                                                                        5






                    Spodziewając się w ucieczce od świata znaleźć uspokojenie, kochankowie udają się, z
                 końcem r. 1833, do Włoch. Od Genui George Sand zaczęła niedomagać; przybywszy do We-
                 necji położyła się wśród objawów jakiejś febry. Musset, nerwowy, niecierpliwy, niezdolny do
                 roli siostry miłosierdzia, ucieka od smutnego pokoju chorej, zaniedbuje ją, ugania po Wene-
                 cji, pije. (skłonność do pijaństwa, która miała później pochłonąć go zupełnie, datuje od mło-
                 dych lat), słowem, na wszelki sposób używa życia. Sandyści notują, iż poeta przegrał na
                 słowo 10 000 franków, na którą to sumę towarzyszka jego musiała znaleźć pokrycie, hipote-
                 kując ją na przyszłych płodach swego pióra; mussetyści sprowadzają tę kwotę do skromniej-
                 szych rozmiarów 360 franków, na które kredyt Musseta w Revue des deux Mondes wystar-
                 czał w zupełności... Rys ten cytuję na dowód rozbieżności nawet w rzeczach tak ścisłych jak
                 cyfry: cóż dopiero mówić o uczuciach! Podobno Musset oświadczył wręcz towarzyszce, że
                 się pomylił i że jej nie kocha; przychodzi do gwałtownych scen, niemal do zerwania: miesz-
                 kają obok, ale drzwi łączące ich pokoje zostają zamknięte.
                    Wśród tego George Sand, która była niezmordowaną pracowniczką pióra4, pisze bez wy-
                 tchnienia, aby nastarczyć potrzebom wspólnego gospodarstwa. Z kolei Musset zapada: do-
                 staje gorączki (tyfus?), która (może na tle alkoholicznym?) przybiera charakter maligny. Au-
                 rora, stłumiwszy urazy, pielęgnuje go z oddaniem macierzyństwa, które stanowi cechę jej
                 charakteru. Pomaga jej w tym młody lekarz Pietro Pagello. Jakiej natury uczucia popychają
                 Aurorę w ramiona Pagella, nie silę się wyjaśniać; dosyć, iż podjąwszy sama trudy pierwszych
                 kroków, zostaje, podobno jeszcze przy łożu chorego Musseta, jego kochanką. Tak twierdzą
                 uporczywie mussetyści; sandyści oddalają ten fakt jako nazbyt ,,potworny; pozostawiam
                 czytelnikom i czytelniczkom swobodę psychologizowania na ten temat. (Zaciekli mussetyści
                 utrzymują nawet, opierając się na podejrzanym co prawda świadectwie Pawła de Musset, iż
                 chory widział wręcz George Sand w objęciach Pagella, ale że później kochanka, przy pomocy
                 lekarza wspólnika, wmówiła weń, że to była halucynacja, ba, nawet dała do zrozumienia, iż
                 gdyby się upierał, byłoby to dowodem, że jest obłąkany, i pociągnęłoby odpowiednie następ-
                 stwa!!...)
                    Spokojne i wolne od literackich subtelności uczucie Pagella nęci George Sand jako wypo-
                 czynek po szałach poety, którego znowuż zazdrość sprowadza do stop kochanki. Tutaj nastę-
                 puje okres, który w piątej części Spowiedzi dziecięcia wieku znajduje, jak się zdaje, wierne
                 odbicie: miłość, przyjaźń, łzy, braterstwo dusz, troje serc zespolonych jednym węzłem, licy-
                 tacja na heroizm, na poświęcenie, oto ton, jaki dla tych dwojga poetów wykarmionych na
                 Nowej Heloizie, dających, w zupełnej izolacji od realnego życia, swobodny bieg fantazji, stał
                 się chlebem powszednim. A Pagello też dostroił się do stylu i całując z rozczuleniem George
                 Sand, prawił o il nostro amore per Alfredo... Nie obyło się przedtem bez burz, w których
                 takie ewentualności jak zabójstwo, pojedynek, samobójstwo były na porządku dziennym: w
                 końcu jednak rzeczy wzięły taki obrót: Musset o d k r y w a wzajemną miłość Aurory i Pa-
                 gella, wydobywa z Włocha wyznanie i czyni ze swego szczęścia ofiarę na ołtarzu przyjaźni;
                 ustępuje dobrowolnie, kojarząc ręce kochającej się pary. Wszyscy troje wylewają łzy radości i
                 entuzjazmu, po czym Musset, wyściskany przez kochankę i przez Pagella, z którym wymie-
                 nili zaklęcia dozgonnej przyjaźni (czyż młody lekarz nie ocalił poecie życia? a teraz czyż nie
                 wraca mu go po raz drugi, dając szczęście ubóstwianej przez Alfreda kobiecie?), zostawia
                 towarzyszkę jej nowej miłości i sam wyjeżdża do Paryża.
                    Tak przedstawiały się poecie te sprawy już po rozstaniu i poniekąd w epoce, gdy pisał
                 Spowiedź dziecięcia wieku. Później, kiedy   w części pod wpływem życzliwych języków  
                 ochłonął z egzaltacji, jad podejrzeń wmieszał się w czyste wspomnienie. Jeśli Aurora była
                 4 Opowiadają, iż raz, skończywszy jednej nocy powieść przed upływem zwyczajnej ilości godzin pracy, natych-
                 miast rozpoczęła drugą, czyniąc tylko tyle przerwy ile było potrzeba na zapakowanie rękopisu i położenie na
                 nim adresu wydawcy.
                                                                        6






                 kochanką Pagella już wcześniej, jeśli całe jej postępowanie było grą i miało na celu łagodne
                 pozbycie się Alfreda, jeśli on, w porywie wzniosłości, pobłogosławił miłość dwojga osób, które się
                 dawno bez tego błogosławieństwa obeszły, w takim razie, w istocie, poeta odegrał w swoich oczach
                 dość komiczną rolę... Daleki zresztą jestem od ironizowania sytuacji, które życie spłaszcza swoją sto-
                 pą, ale które wynikły ze szlachetnej chęci wzniesienia się ponad płaskość życia.
                    Na razie jesteśmy na szczytach egzaltacji. Musset, z drogi do Paryża, pisze do dawnej ko-
                 chanki gorące i tkliwe listy; ona odpowiada mu macierzyńską serdecznością. Przytoczę ury-
                 wek tej korespondencji, którą George Sand odczytywała wspólnie z oddanym Pagellem.
                    Musset pisze z Genui:
                    ...Ujrzałem się w lustrze, poznałem to samo dziecko. Cóżeś ty uczyniła, biedactwo moje
                 drogie? I to był człowiek, któregoś chciała kochać! Miałaś dziesięć lat cierpienia w sercu,
                 miałaś od dziesięciu lat nieugaszone pragnienie szczęścia, i to była trzcina, na której chciałaś
                 się oprzeć! Ty, ty kochałaś mnie! Mój biedny George, dreszcz mię przechodzi na tę myśl!
                 Byłaś przy mnie tak nieszczęśliwa! W jakież straszliwe klęski omal cię nie wtrąciłem! Długo
                 będę widział, George mój, tę twarz pobladłą od czuwania, która przez ośmnaście nocy po-
                 chylała się nad mym wezgłowiem, długo będę cię widział w tej nieszczęsnej izdebce, gdzie
                 popłynęło tyle łez. Biedna George, biedne drogie dziecko! Omyliłaś się; uważałaś się za mą
                 kochankę, a byłaś jedynie moją matką. Niebo stworzyło nas dla siebie wzajem; dusze nasze,
                 w swej wyniosłej sferze, poznały się niby ptaki w górach; pomknęły jedna ku drugiej; ale
                 uścisk był za mocny. Popełnialiśmy kazirodztwo.
                    Tak, moja jedyna przyjaciółko, byłem dla ciebie istnym katem, przynajmniej pod koniec.
                 Zadałem ci wiele cierpień, ale Bogu chwała, nie zrobiłem najgorszego, co mogłem. Och,
                 dziecko moje, żyjesz, jesteś młoda, przechadzasz się pod najpiękniejszym niebem, wsparta na
                 ramieniu człowieka, którego serce jest godne ciebie. Zacny młodzieniec! Powiedz mu, że go
                 kocham i że nie mogę powściągnąć łez, myśląc o nim...
                    Ona podejmuje ten ton. Napawając się spokojną miłością Pagella, pracując przy tym po siedem,
                 osiem, czasem trzynaście godzin na dobę, czuje jeszcze w sercu nadmiar tkliwości, która teraz, wy-
                 zwolona wyjazdem poety z drażliwej komplikacji, płynie swobodnie za odjeżdżającym:
                    ...Czy byłam twoją kochanką, czy matką, mniejsza: czy zrodziłam w tobie miłość, czy
                 przyjaźń, czy byłam z tobą szczęśliwa, czy nie, wszystko to nie zmienia nic w obecnym stanie
                 mej duszy. Wiem, że cię kocham, to wszystko. Czuwać nad tobą, chronić cię od przeciwno-
                 ści, dostarczać ci przyjemności i rozrywek, oto potrzeba, oto żal, jakich doświadczałam od
                 czasu, jak cię straciłam. Czemu to zadanie tak słodkie, które byłabym spełniała z taką rado-
                 ścią, stało się stopniowo tak gorzkie, a potem wręcz niemożliwe? Co za fatalność zmieniała w
                 truciznę lekarstwa, które ci podawałam? Czemu ja, która wysączyłabym wszystką krew, aby
                 ci dać jedną noc spokoju i wytchnienia, stałam się dla ciebie męczarnią, plagą, upiorem? Kie-
                 dy te straszne wspomnienia nawiedzą mnie (a czyż jest godzina, w której by mnie poniecha-
                 ły?), czuję się bliska szaleństwa. Oblewam poduszkę łzami, słyszę głos twój wołający mnie w
                 ciszy nocnej. Któż mnie zawoła teraz? Kto będzie potrzebował mego czuwania? Dla kogo
                 zużyję siłę, którą zgromadziłam dla ciebie, a która teraz obraca się przeciw mnie? O dziecko!
                 dziecko! Jak ja potrzebuję twojej tkliwości i twego przebaczenia!
                    W innym liście:
                    ...Pagello jest prawdziwy anioł i wart być szczęśliwym... Spędzam z nim najsłodsze
                 chwile w dniu, rozmawiając o tobie. Ten człowiek jest taki tkliwy, taki dobry! Tak dobrze
                 rozumie mój smutek, szanuje go tak święcie...
                    I znowuż:
                    Twoje wspomnienie jest świętą relikwią, imię twoje jest uroczystym słowem, które wy-
                 mawiam wieczór w ciszy lagun, a odpowiada na nie wzruszony głos słowem słodkim, pro-
                 stym i zwięzłym, które wydaje mi się wówczas tak piękne: Io l'amo5.
                 5 Kocham go.
                                                                        7






                    Urywki z listów Musseta:
                    ...Pomyśl, ja mam tylko ciebie: wszystkiemu przeczyłem, wszystkiemu bluźniłem, wątpię
                 we wszystko, wyjąwszy w ciebie. Czy wiesz, czemu kocham tylko ciebie?... Nie łudzę się co
                 do żadnej z twoich wad; nie kłamiesz, oto czemu cię kocham. Przypominam sobie dobrze
                 ową noc... Ale, powiedz, gdyby nawet wszystkie podejrzenia były prawdą, i w czym mnie
                 oszukiwałaś? Czy mówiłaś, że mnie kochasz? Czy nie uprzedziłaś mnie? Czy miałem jakie
                 prawo? O, dziecię ukochane, wówczas, gdyś mnie kochała, czyś mnie oszukała kiedy? Czyż
                 mogłem ci uczynić najlżejszą wymówkę przez tych siedem miesięcy, które widywałem cię
                 dzień po dniu? I gdzież jest człowiek tak nikczemny, aby winić o przewrotność kobietę, która
                 ceni go na tyle, aby go uprzedzić, że godzina jego nadeszła? Kłamstwo, oto czym się brzydzę
                 i co mnie czyni najpodejrzliwszym z ludzi, może najnieszczęśliwszym. Ale ty jesteś równie
                 szczera jak szlachetna i dumna. Oto czemu wierzę w ciebie i będę cię bronił przeciw całemu
                 światu, do ostatniego tchu.
                    ...Wiesz, co mnie zachwyciło w twoim liście? Sposób, w jaki mówisz o Pagellu, o jego
                 dbałości o ciebie, o twoim przywiązaniu, szczerość, z jaką pozwalasz czytać mi w swym ser-
                 cu... Wierzaj, kobieta tak mówiąca o nowym kochanku temu, którego rzuca i który kocha ją
                 jeszcze, daje mu najwyższy dowód szacunku, jaki mężczyzna może otrzymać od kobiety.
                    O, Janie Jakubie, zaiste, twoje ziarno nie padło na opokę!
                    Powiedz Pagellowi, że dziękuję mu za to, że cię kocha i czuwa nad tobą. Czyż to nie
                 jest najpocieszniejsza rzecz w świecie to uczucie? Kocham tego chłopca prawie talk jak ty:
                 wytłumacz to, jak umiesz. Jest przyczyną, iż straciłem cały skarb mego życia, a kocham go,
                 jak gdyby mi go dał. Nie chciałbym was widzieć razem, a szczęśliwy jestem myśląc, że jeste-
                 ście razem. Och, mój aniele, mój aniele, bądź szczęśliwa, wówczas i ja będę szczęśliwy...
                    Pagello nie pozostaje nieczuły na te wylewy. Oto urywek z jego listu:
                    Drogi Alfredzie, nie pisaliśmy jeszcze do siebie, może dlatego, że żaden z nas nie chciał
                 być pierwszy. Ale to w niczym nie uszczupla wzajemnego przywiązania, które zawsze nas
                 będzie spajało węzłem tak wzniosłym, a niezrozumiałym dla świata...
                    Mimo tej harmonii trojga dusz George Sand odczuwa niekiedy w objęciach Pagella tęsk-
                 notę za burzliwą miłością poety, która tak szczelnie umiała wypełnić jej życie:
                    ...Przywykłam do entuzjazmu i brakuje mi go niekiedy... Tutaj nie jestem panią Sand; po-
                 czciwy Pietro nie czytał Lelii i nie sądzę, aby z niej coś zrozumiał. Pierwszy raz w życiu ko-
                 cham bez namiętności.
                    Otóż ja potrzebuję cierpieć dla kogoś; potrzebuję zużyć ten nadmiar energii i czucia, jaki
                 jest we mnie. Potrzebuję dać pokarm tej macierzyńskiej troskliwości, która przywykła czuwać
                 nad cierpiącą i znużoną istotą. Och! czemuż nie mogę żyć między wami dwoma, czemu nie
                 mogę dawać wam szczęścia nie należąc do żadnego z was.
                    Tu zaczyna się nowy akt romantycznej tragikomedii. George Sand wraca do Paryża i z
                 osobliwym, jak na tak rozumną kobietę, brakiem orientacji, wlecze za sobą Pagella. Jedną z
                 pobudek podróży Pagella, jest chęć uściskania Alfreda, który również gorąco go do tego
                 zachęca. Od pierwszego dnia . fikcja tej wzniosłej trójcy, wyrojona w egzotycznych warun-
                 kach w Wenecji, staje się niemożliwą: życie spłaszcza ją i wykrzywia. Nicość biednego Wło-
                 cha, który na tle lagunów odniósł triumf nad poetą, ujawnia się w sceptycznej atmosferze Pa-
                 ryża zbyt jaskrawo. Pagello, nie czując gruntu pod nogami, robi się drażliwy, zazdrosny: nie
                 wie, co z sobą począć w tym artystycznym światku, w którym kochanka jego odnalazła się jak
                 w swoim żywiole: George Sand wymyka mu się, Musset jest uprzejmy, ale sztywny; w do-
                 datku Włoch jest kuso z pieniędzmi, mieszka osobno w nędznym hoteliku... Aby zabić czas i
                 spożytkować tę niewczesną podróż, Pagello uczęszcza do szpitali paryskich.
                    Spotkanie Musseta z George Sand rozpaliło na nowo w sercu poety wszystkie ognie. Po-
                 stanawia uciec, opuścić kraj na zawsze; jakoż w istocie wyjeżdża do Badenu, ale jedynie po
                 to, aby stamtąd pisywać coraz płomienniej:
                                                                        8






                    ...Nigdy żaden człowiek nie kochał tak, jak ja cię kocham. Tonę, pławię się w miłości; nie
                 wiem już, czy żyję, czy jem, czy chodzę, czy oddycham, czy mówię: wiem, że kocham. Ach,
                 jeśli miałaś przez całe życie niewygasłe pragnienie szczęścia, jeśli to jest szczęście być ko-
                 chaną, jeśli kiedy prosiłaś o nie Boga, och ty, moje życie, moje dobro, moja ubóstwiana,
                 spójrz na słońce, na kwiaty, na zieloność, na świat! Jesteś kochaną, powiedz to sobie, tak jak
                 Bóg może być kochany przez swoich lewitów, wyznawców, męczenników. Umieram z miło-
                 ści, miłości bez końca, bez nazwy, szalonej, rozpaczliwej, zatraconej; kocham cię, uwielbiam,
                 ubóstwiam aż do ostatniego tchu! Nie, nie wyleczę się. Nie, nie będę próbował żyć; i wolę to;
                 umrzeć kochając cię, to więcej warte niż żyć. Dużo dbam o to, co ludzie powiedzą! Powiedzą,
                 że masz innego kochanka. Wiem o tym, płacę to życiem. Ale kocham, kocham, kocham!
                 Niech mi zabronią kochać!
                    ...Powiedz mi, że mi dajesz swoje wargi, swoje zęby, włosy, wszystko, tę głowę, która była
                 moją, i że mnie tulisz do siebie, ty, mnie! O Boże, o Boże, kiedy myślę o tym, gardło mi się
                 ściska, w oczach mi się ćmi, kolana uginają się pode mną. Och! straszne jest umierać, straszne
                 jest kochać w ten sposób. Cóż za pragnienie. George mój, cóż za pragnienie ciebie! Umieram.
                 Żegnaj!
                    Jak można się domyślić, Musset nie umiera, ale wraca do Paryża. Aurora, którą wszystko
                 popycha w objęcia Alfreda, upiera się, przez konsekwencję, w marzeniu o związku trojga
                 dusz, wyzwolonych od zmysłów. Ale już i Pagello zbuntował się przeciw tej mistycznej trój-
                 cy:
                    ...On, który wszystko rozumiał w Wenecji, z chwilą gdy stąpił nogą we Francji nie rozu-
                 mie już nic, i jest w rozpaczy. Wszystko we mnie rani go i drażni. Mamż powiedzieć? Jedzie,
                 już może pojechał w tej chwili, a ja go nie zatrzymam, ponieważ jestem obrażona do głębi
                 duszy tym, co mi pisze, i ponieważ, czuję to dobrze, nie ma w nim już wiary, tym samym
                 więc nie ma i miłości.
                    Wielkie kobiece słowo: wierzysz swoim oczom raczej niż mnie, z a t e m już mnie nie ko-
                 chasz!
                    ...Rozwiał się tedy piękny poemat naszej świętej przyjaźni i tego idealnego związku, jaki
                 się wytworzył między nami trojgiem, wówczas kiedy zeń wydarłeś w Wenecji wyznanie, że
                 mnie kocha, i kiedy ci poprzysiągł, że mnie uczyni szczęśliwą... Wszystko było tedy jedynie
                 bajką? Tak, tylko majakiem, i ja jedna, ja głupia jak dziecko, brnęłam z ufnością i z wiarą! I
                 ty chcesz, abym po przebudzeniu, kiedy widzę, że jeden mnie pragnie, a drugi mnie rzuca i
                 znieważa, abym wierzyła w szczytną miłość!...
                    Fatalność, jak mówi libretto Pięknej Heleny, zrobiła swoje. George skłoniła się w ramio-
                 na Alfreda, nim jeszcze Pagello opuścił Paryż. Oto jak, w swoim dzienniku, Włoch kreśli
                 chwilę rozstania:
                     Pożegnanie nasze było nieme; uścisnąłem jej rękę, nie mogąc patrzeć na nią. Była wi-
                 docznie pomieszana; nie wiem, czy cierpiała; była zakłopotana mą obecnością. Nużył ją ten
                 Włoch, który swoim prostym rozsądkiem podcinał niezrozumiałą wzniosłość, w jaką miała
                 zwyczaj spowijać przesyty swoich miłostek...
                    Ostatni rozdział romansu przynosi moment równie nieoczekiwany, jak wzruszający. Moż-
                 na się domyślić, iż pożycie złączonych na nowo kochanków dalekie było od harmonii. Ten
                 sam Musset, już poprzednio do szaleństwa zazdrosny o przeszłość, do której nie miał prawa,
                 czyż mógł zapomnieć o tym, co tak świeżo przeorało jego życie, zbrukało jego miłość? Od
                 pierwszej chwili szarpanie, piekło, plwanie w oczy wszystkich faktów, odartych już z idealnej
                 frazeologii... Raz po raz poeta grozi zamordowaniem kochanki; to znów ucieka, rzuca ją, za-
                 myka się w domu. Egzaltacja udziela się i jej; ta spokojna, zrównoważona kobieta rywalizuje
                 z kochankiem w szaleństwach miłości. Jest tu zarazem coś z gry, w której każda strona pokła-
                 da swą ambicję w tym, aby mieć ostatnie słowo. Dodajmy, iż cały Paryż przyglądał się z za-
                 ciekawieniem temu turniejowi, którego przebieg znany był publiczności. Po którymś zerwa-
                                                                        9






                 niu Aurora, nie mogąc wedrzeć się do Alfreda, ucina swoje wspaniałe włosy i posyła mu je.
                 Ale tym razem, mimo romantyzmu gestów, to miłość, prawdziwa miłość, która sięgnęła do
                 samych trzewiów kobiety. Daleko jesteśmy od surogatu macierzyństwa, który przeważał w
                 pierwszym okresie stosunku. Znamy karty Dziennika George Sand: Słynne listy zakonnicy
                 portugalskiej są letnie i spokojne w porównaniu do tych stronic, które można zaliczyć między
                 najpłomienniejsze, jakie kiedykolwiek miłość wydarła kobiecie, pisze o tym Dzienniku inna
                 kobieta...6 Przytoczę parę ustępów:
                    Kocham cię całą duszą, a ty, ty nie masz dla mnie nawet przyjaźni. Pisałam do ciebie dziś
                 wieczór; nie odpowiedziałeś. Powiedziano mi, że wyszedłeś i nie wstąpiłeś do mnie ani na
                 pięć minut. Wróciłeś tedy bardzo późno i gdzież byłeś, Boże ty mój? Ach, wszystko skończo-
                 ne, nie kochasz mnie już wcale. Stałabym ci się wstrętna i nienawistna, gdybym została tu-
                 taj... Daruj, żeś przeze mnie cierpiał: jesteś pomszczony: nie ma na świecie istoty nieszczę-
                 śliwszej ode mnie...
                    ...Gdyby uwiesić się u dzwonka i dzwonić, póki mi nie otworzy? Gdyby się położyć pod
                 progiem, aż będzie przechodził. Gdyby się rzucić  nie do jego stóp, to byłoby szaleństwo, to
                 by znaczyło błagać go, a wszak z pewnością robi dla mnie, co może, okrucieństwem jest nę-
                 kać go i żądać niepodobieństwa  ale gdybym mu się rzuciła na szyję, w ramiona, gdybym
                 powiedziała: Kochasz mnie jeszcze, cierpisz, rumienisz się, że kochasz, ale nadto litujesz się,
                 aby nie kochać. Widzisz wszak, że cię kocham, że mogę kochać tylko ciebie. Uściskaj mnie,
                 nie mów nic, nie spierajmy się; powiedz mi parę słodkich słów, popieść mnie, skoro podobam
                 ci się jeszcze mimo uciętych włosów, mimo dwóch bruzd, jakie wyżłobiły się od owego dnia
                 na mej twarzy. Więc dobrze! Kiedy uczujesz, że twoja tkliwość się kończy i niechęć wraca,
                 odpędź mnie, znęcaj się nade mną, ale niech to nie będzie nigdy z tym. okropnym słowem: o s
                 t a t n i   r a z! Będę cierpieć, ile zechcesz, ale pozwól ma. czasem, choćby raz na tydzień,
                 zajść do ciebie po łzę, po pocałunek, który by mi wrócił życie i dodał siły.
                    ...Och! on źle czyni, nieprawdaż? Mój Boże, źle czyni, że mnie rzuca teraz, kiedy moja du-
                 sza oczyściła się i kiedy pierwszy raz zawładnęła we mnie surowa wola... Ta miłość mogłaby
                 mnie zawieść na koniec świata. Ale nikt jej nie chce; płomień zgaśnie niby daremne całopale-
                 nie. Nikt mnie nie chce!... Och! nie można kochać dwóch mężczyzn naraz. Mnie się to zda-
                 rzyło. Zdarzyło się, ale nie zdarzy się więcej.
                    Czyż ja nie pokutuję za moje szaleństwa i błędy? Czyż lekcje nie idą na pożytek kobietom
                 takim jak ja? Czyż nie mam trzydziestu lat? Czy nie jestem w pełni sił? Tak, wielki Boże,
                 czuję to, mogę być jeszcze radością i dumą mężczyzny, jeśli ten mężczyzna zechce mi po-
                 móc. Potrzebuję krzepkiego ramienia, aby mnie wspierało, serca wolnego od próżności, aby
                 mnie przygarnęło i zachowało. Gdybym była znalazła takiego człowieka, nie byłabym, gdzie
                 jestem. Ale tacy ludzie to są sękate dęby, szorstkość ich kory odpycha. A ty, poeto, piękny
                 kwiecie, ach, chciałam pić twoją rosę. Upoiła mnie, zatruła i w godzinie gniewu sięgnęłam po
                 inną truciznę, która mnie dobiła. Byłeś zbyt słodki i subtelny, drogi mój zapachu, abyś mógł
                 nie ulotnić się, ilekroć wargi moje cię wdychały. Urocze krzewy Indyj i Chin gną się na wą-
                 tłej łodydze i chylą się przy lada wietrze. Nie z nich ciosa się belki, aby budować dom!...
                    ...Och, te listy, których już nie mam, które tak całowałam, tak zlewałam łzami, tak cisnę-
                 łam do nagiego serca, kiedy tamten (Pagello) nie widział!
                    ...Tak, to nawrót twojej miłości w Wenecji stał się przyczyną mej rozpaczy i zbrodni. Czy
                 mogłam ci wyznać? Nie byłbyś już ścierpiał mej opieki, umarłbyś z wściekłości poddając się
                 jej. I cóż byś począł beze mnie, biedny umierający gołębiu? Och, Boże! ani razu nie mogłam
                 pomyśleć o tym, co wycierpiałeś przez tę chorobę i przeze mnie, aby pierś moja nie łamała się
                 łkaniem. Oszukiwałam cię, byłam między dwoma mężczyznami, z których jeden mówił:
                 ŤWróć do mnie, naprawię wszystkie winy, będą cię kochał, umrę bez ciebie!ťDrugi zaś
                 6 Mme Arvéde Barine: Alfred de Musset.
                                                                        10






                 szeptał mi w drugie ucho:ŤStrzeż się, jesteś moją, nie ma już powrotu. Kłam, Bóg tak chce,
                 Bóg ci odpuściť. Ach, biedna kobieto, biedna kobieto, wówczas to trzeba było umrzeć.
                    ...O moje błękitne oczy, nie patrzycie już na mnie! Ty piękna głowo, już nie ujrzę, jak się
                 pochylasz nade mną i przesłaniasz słodkim omdleniem. Moje ty ciałko, tak gibkie i ciepłe, nie
                 położysz się już na mnie, jak Elizeusz na martwym dziecięciu, aby mnie ożywić. Nie do-
                 tkniesz mi już ręki, jak Jezus córki Jaira, mówiąc: ,,Dzieweczko, wstań. Żegnajcie, włoski
                 blond, żegnajcie, białe ramionka, żegnaj wszystko, com kochała, wszystko, co było moje.
                 Będę ściskała teraz, w płomienne noce, sosny i skały leśne krzycząc twoje imię, kiedy zaś
                 wymarzę sobie rozkosz, padnę zemdlona na wilgotną ziemię.
                    ...Jakież żary wszczepiłyście w szpik moich kości, wy duchy pomsty bożej? Cóż uczyni-
                 łam aniołom niebios, iż zstępują na mnie, tchnąc we mnie, za karę, miłość lwicy? Czemu
                 krew moja zmieniła się w ogień i czemu w chwili gdy mam umrzeć, poznałam uściski goręt-
                 sze niż uściski ludzi? Jakiż szał cię ogarnął, ty, który wpychasz mnie nogą do trumny, gdy
                 usta twoje sycą się miąższem mego ciała? Chcesz tedy, bym się zabiła? Bronisz mi tego, ale
                 cóż stanie się ze mną z dala od ciebie, jeśli ten płomień będzie mnie nadal trawił? Skoro nie
                 mija jedna noc, abym nie krzyczała za tobą i nie tarzała się na łóżku, cóż pocznę, skoro stracę
                 cię na zawsze? Czy wyschnę i zblednę jak zakonnica pożerana żądzą? Czy oszaleję i będę
                 budzić mieszkańców domu swym wyciem? Och, ty chcesz, abym się zabiła!
                    George Sand pierwsza ocknęła się z transu. Może dopomógł jej w tym imperatyw talentu.
                 Twórczość Musseta żyła jak salamandra w ogniu namiętności; regularna praca, wysiłek obce
                 były muzie poety. Natomiast dzieło życia George Sand miało popłynąć, jak rzeka, szerokim,
                 spokojnym łożyskiem. Musiała się wyzwolić. Potajemnie, dnia 9 marca 1835, ucieka do No-
                 hant (nazwa kawałka ziemi, który posiadała), przechodzi atak wątroby, wraca do zdrowia i  
                 opamiętywa się. Krzepka jej natura, utrzymywana w równowadze pracą, przychodzi do siebie
                 i niebawem wyciąga ręce do nowych uczuć; życie Musseta natomiast, tak człowieka, jak arty-
                 sty, wlecze się od tej pory śmiertelnie podcięte.
                    Kiedy Musset, wyjechawszy, z końcem 1833, ostentacyjnie z Paryża z George Sand, wró-
                 cił po kilku miesiącach sam, miasto zawrzało od plotek. Na wszystkie strony komentowano
                 przygodę wenecką, i to w duchu niekorzystnym dla przyjaciółki poety. Musset, po rycersku,
                 kruszy za nią kopie, gdzie może; wówczas to rodzi się w nim myśl spisania dziejów ich
                 dwojga. Koncepcja przyszłej książki układa się w głowie poety zgodnie ze stanem egzaltacji,
                 w jakim opuścił Wenecję. Dzieli się tym planem z przyjaciółką:
                    Zabieram się do napisania powieści. Mam ochotę skreślić naszą historię: zdaje mi się, że
                 to by mnie uleczyło i skrzepiło mi serce. Chciałbym ci zbudować ołtarz, chociażby ze swoich
                 kości; ale zaczekam na twoje wyraźne pozwolenie.
                    ...Co do mnie, nie umrę, póki nie napiszę mojej książki o sobie i o tobie (zwłaszcza o to-
                 bie); nie, moja piękna, moja święta oblubienico, nie spoczniesz w chłodnej ziemi, nim ta zie-
                 mia nie dowie się, kogo nosiła. Nie, nie, przysięgam na mą młodość i mój geniusz, na twoim
                 grobie zejdą jedynie lilie bez zmazy. Tymi oto rękami wzniosę nagrobek z marmuru czyst-
                 szego niż posągi naszych jednodniowych chwał. Potomność będzie powtarzać nasze imiona,
                 jak imiona owych nieśmiertelnych kochanków, którzy we dwoje mają już tylko jedno miano,
                 jak Romeo i Julia, jak Heloiza i Abelard... Będzie to małżeństwo świętsze od tych, które koja-
                 rzą księża: niezniszczalne i czyste małżeństwo ducha.
                    Książka ta to była Spowiedź dziecięcia wieku; w niej to postanowił wznieść kochance po-
                 mnik wobec potomności. Był to okres, w którym wszystkie występki widział po swojej stro-
                 nie; on był zbrodniarzem, ona aniołem dobroci, czystości, poświęcenia. Odmalował ją pod
                 postacią Brygidy Pierson, zacierając zresztą podobieństwo rysów i wydarzeń; on sam, jako
                 Oktaw, wyspowiadał się z własnych przewin i słabości. Pagello przedzierzgnął się również
                 we wzór cnoty: w kryształowego Smitha. Ta chęć oddania p r a w d y, przy równoczesnym
                 przekształceniu jej rysów, nie zawsze wychodzi książce na korzyść; obok kart tętniących ży-
                                                                        11






                 ciem, znajdują się inne, blade; czasem opowiadanie łamie się w niekonsekwencjach lub ba-
                 nalności wyrojonych szczegółów. Tak np. końcowy epizod z filiżanką herbaty, noszący wy-
                 raźne cechy autentyczności i zrozumiały pod gorącym niebem Włoch, tutaj, w stosunku aniel-
                 skiej Brigidy do limfatycznego Smitha, detonuje wręcz komicznie. I sama Brygida gubi się
                 nam w ciągu opowiadania: trudno nam rozpoznać początkową miłosierniczkę z części trze-
                 ciej, w klasycznej miłośnicy części dalszych. Rola czarnego charakteru, Merkansona, ujęta
                 niezaradnie i w gruncie dość zbyteczna, razi swym wolterianizmem, z którym Mussetowi
                 tak bardzo jest nie do twarzy!
                    Jednakże, biorąc tę książkę pod kątem pomnika dla kochanki, znajdziemy na tym po-
                 mniku i poważniejsze pęknięcia. Poznanie Oktawa z Brygidą Pierson poprzedzone jest inną
                 przygodą miłosną bohatera; przygodą, w której ten, oddawszy z ufnością swe młodzieńcze
                 serce, spotyka się z czarną zdradą. Otóż, komentatorowie omawiający Spowiedź dziecięcia
                 wieku nie dość może, moim zdaniem, zwrócili uwagę na to, ile ta pierwsza część zawiera r e
                 a l n y c h szczegółów, wiążąc postać tej p i e r w s z e j               kobiety z George Sand. Idealną
                 Brygidę wyposażył poeta w rysy raczej konwencjonalne; ta jasnowłosa osóbka, pieszcząca się
                 z kózką i wędrująca po okolicy szukając chorych do pielęgnowania, niewiele ma wspólnego z
                 autorką Lelii: tamtej natomiast pierwszej, złemu duchowi swego życia, dał poeta niewątpliwie
                 prawdziwe rysy kochanki: ten kark, gładki i pachnący, na którym splatają się dwa lśniące
                 czarne warkocze   to ona; ta piosenka włoska, którą zwykła była nucić, to, jestem pewien,
                 piosenka wyjęta z własnych ust George Sand. Mam uczucie, że cały epizod z obróceniem
                 głowy i słowami: Czy to ty?, oraz brutalny wybuch Oktawa; że owa mocna scena, w której
                 Oktaw grozi kochance nożem, a może i sama scena z początku trzeciego rozdziału, to również
                 echa przeżyć weneckich!... To, że równocześnie wplątują się tu i wspomnienia innych mło-
                 dzieńczych doświadczeń poety, to w niczym rzeczy nie zmienia.
                    Tak więc, świadomie czy nieświadomie, Musset prowadzi w tej książce podwójną grę; bi-
                 je, na pamiątkę swej męki, medal o podwójnej fizjognomii, równocześnie apoteozuje swą
                 kochankę i piętnuje ją dotkliwie. I czyż właśnie ta dwoistość nie jest bardzo ludzka? Czyż nie
                 wyraża wiernie nastrojów poety, który to plwał na swoją miłość, to włóczył się przed nią na
                 kolanach, kalając się za to świętokradztwo? I, nie zapominajmy, im bardziej poeta oddala się
                 od tego wspomnienia, tym bardziej w duszy jego rysuje się obraz kochanki nie jako słodkiej
                 Brygidy, ale jako owego czarnookiego demona z pierwszej części Spowiedzi.
                    Szczytowym punktem tego stanu ducha jest Noc październikowa (pisana w 1837), w której
                   nim poeta wypowie ostateczne słowo przebaczenia   smaga hańbą wspomnienie kochanki.
                 Honte a toi qui la premiére
                 M'as appris la trahison,
                 Et d'horreur et da colére
                 M'as fait perdre la raison!
                 Honte a toi, femme a l'oeil sombre,
                 Dont les funestes amours
                 Ont enseveli dans l'ombre
                 Mon printemps et mes beaux jours! 7
                    Czyż Oktaw de T***, bohater Spowiedzi dziecięcia wieku, inaczej mówiłby o swej czar-
                 nowłosej zmiennicy?
                    Starałem się tu przedstawić najciekawsze dokumenty tego zawiłego procesu dwojga serc,
                 nie pozwalając sobie na wyrażanie osobistych zapatrywań. Muszę wszakże zaznaczyć, iż, im
                 7 Hańba tobie, która pierwsza nauczyłaś mnie co to zdrada, i przyprawiłaś o szaleństwo ze zgrozy i gniewu!
                 Hańba tobie, kobieto o posępnym oku, której złowrogie miłostki pogrzebały w mrokach wiosnę mego życia i
                 moje piękne dni!
                                                                        12






                 więcej wczytywałem się w akta, tym bardziej sympatie moje przechylały się na stronę George
                 Sand. Jest w tej pełnej, dojrzałej kobiecie akcent ludzkiej dobroci, szczerości, więcej budzący
                 zaufania niż zaczyniona romantyzmem egzaltacja młodocianego jej partnera. A jeżeli ze-
                 chcemy uważać, iż ta właśnie ludzkość i dobroć, czasem wykraczająca w swoich przejawach
                 poza ramy wzorków obyczajowych, zapędziła ją w drażliwe życiowe sytuacje, nie zapomi-
                 najmy, że życie uczuciowe dwojga (a tym bardziej trojga) ludzi nigdy nie jest przeznaczone
                 do publicznych roztrząsań, że zatem cała niedelikatność jest po naszej stronie.
                    Jako utwór literacki Spowiedź dziecięcia wieku jest istotnie   jak mało która książka  
                 dzieckiem swej epoki. To Romantyzm dziewięćdziesiątej próby; orgia liryzmu, przelewająca
                 się poza brzegi quasi powieściowej ramy. Maurycy Donnay, w prelekcjach swoich o Musse-
                 cie, dowcipnie nazwał tę powieść roman a je continu. Możemy tu studiować geologiczne
                 warstwy Romantyzmu: Spowiedź ta wiedzie się w prostej drodze z Wyznań Jana Jakuba
                 (...ja, który zawsze, mimo wszystko, choćbym nawet popełnił zbrodnie, powtarzałbym sobie,
                 że serce moje jest niewinne... etc.); ale drogę tę skrzyżował już Chateaubriand ze swoim
                 przepychem języka, pompą obrazowania i swoim dumnym znudzeniem. A porównajmy
                 współczesną tej powieści Pannę de Maupin Gautiera (1834), a będziemy mieli   przy całej
                 różnicy temperamentów   dwie odmiany lirycznego weltschmerzu, i nieraz, ach! lirycznej
                 biegunki słów... Nawet owe arcyromantyczne braki gustu, jakie nieraz nam przychodzi zano-
                 tować przy lekturze tej książki, jakże są stylowe! Np. część pierwsza: po dytyrambie drugiego
                 rozdziału i jego pysznym skrócie katastrofy napoleońskiej   rozdział trzeci: spódniczka, ser-
                 weta, upuszczony widelec... A ta ciągła mieszanina rozlewności religijnej i erotycznej; ten
                 grób ojca, ten Bóg, któremu, jak w powieściach George Sand, każe się spełniać osobliwe
                 funkcje: ta dobroczynność, jakże pocieszna dla nas, dzisiejszych ludzi, przeoranych demo-
                 kracją, socjalizmem, syndykalizmem... ta dobroczynność niby jedwabna sakiewka ze zło-
                 tymi pomponikami, z której rozdawało się z wdziękiem miedziaki, odbierając w zamian po-
                 tok błogosławieństw!
                    Ale wśród tych stronic o nierównej wartości niecierpliwiących nieraz swą pretensjonalno-
                 ścią, dandyzmem8, swoim arealizmem, ileż znajdziemy takich, które stanowią perły prozy
                 francuskiej, owej prozy rodzącej się jedynie pod piórem poety! I wiele rzeczy może być w tej
                 książce fałszywych, ale zawsze zostanie prawdziwą, szczerą jedna: to serce, szalone serce,
                 które w obłędzie swym chciało, aby każde jego bicie było biciem miłości, ten rozpalony
                 mózg, który chciał, aby każda jego myśl była myślą o miłości. I w całej literaturze francu-
                 skiej, w której miłość kobiety odgrywa tak przemożną rolę, nikt może tak zupełnie nie oddał
                 jej wszystkich włókien swej twórczości, jak ten poeta, który w jednym ze swych klejnocików
                 scenicznych9 powiada:
                    ...Powiedz mi   jeśli istniała kiedy chwila w której wszystko stworzono   na mocy jakiej
                 siły zaczęły się poruszać te światy, które nie zatrzymują się nigdy?... Przez wiekuistą miłość.
                 Ręka, która je zawiesiła w przestworzu, wypisała tylko jedno słowo niezatartymi głoskami.
                 Żyją, bo dążą do siebie; te słońca rozpadłyby się w pył, gdyby jedno z nich przestało kochać...
                 Tak, całe życie jest w tym   od Oceanu, który wzdyma się pod bladymi pocałunkami Diany,
                 aż do chrząszczyka, który zazdrośnie usypia w ukochanym kwiecie. Spytaj lasów i kamieni,
                 co by rzekły, gdyby umiały mówić. Mają miłość w sercu i nie umieją jej wyrazić. Kocham
                 cię, oto co wiem, droga moja, oto co powie ci ten kwiat, on, który wybiera w łonie ziemi soki
                 mające mu służyć za pokarm; który usuwa i odtrąca nieczyste składniki zdolne skazić jego
                 krasę! On wie, że trzeba, aby był piękny w blasku dnia i aby umarł w swojej szacie ślubnej w
                 obliczu słońca, które go stworzyło...
                 8 Gdybyśmy nie wiedzieli, że Oktaw de T*** to sam autor, byłby on jako bohater powieści nie do zniesienia,
                 gdyż Musset zaniedbał mu dać jakiekolwiek rysy stanowiące rękojmię, iż próżniactwo, jakie przez cały czas
                 uprawia, jest płodnym próżniactwem poety, a nie jałowym próżniactwem wałkonia.
                 9 Nie trzeba się zarzekać. (Il ne faut jamais jurer de rien.)
                                                                        13






                    Jakoż w tej inwazji problemów miłosnych, jaka zalała literaturę romantyczną i poroman-
                 tyczną wszystkich krajów, nie najmniejszą z pewnością odpowiedzialność ponosi ów złoto-
                 włosy cherubinek, Fantazjo Musset, o którym można by powiedzieć jak Słowacki mówi o
                 swoim bohaterze:
                 ...dziwnie ten Fantazjusz żyje,
                 Z babami się jak na pałasze bije...
                 Kraków, w czerwcu 1920
                                                                        14






                 Część pierwsza
                 ROZDZIAŁ I
                    Aby napisać historię swego życia, trzeba przede wszystkim żyć; nie moją własną też histo-
                 rię piszę.
                    Dotknięty, w młodym wieku jeszcze, okropną chorobą moralną, opowiadam, co mi się
                 zdarzyło w ciągu trzech lat. Gdybym tylko sam jeden był chory, milczałbym: ale ponieważ
                 wielu prócz mnie cierpi na tę chorobę, piszę dla nich. Nie wiem nawet, czy zwrócą uwagę na
                 me słowa, ale gdyby nawet miały się spotkać z zupełną obojętnością i tak zyskałbym tyle, iż
                 lepiej uleczyłbym sam siebie. Jak lis ujęty w pułapkę, odgryzam przyciętą w paści nogę.
                 ROZDZIAŁ II
                    Za wojen Cesarstwa, gdy mężowie i bracia byli w Niemczech, niespokojne matki wydały
                 na świat pokolenie płomienne, blade, nerwowe. Poczęte między dwiema bitwami, wychowa-
                 ne w szkole wśród warczenia bębnów, dzieci spoglądały po sobie wzajem chmurnie, próbując
                 wątłych mięśni. Od czasu do czasu zjawiali się zakrwawieni ojcowie, podnosili je do piersi
                 szamerowanych złotem, stawiali je na ziemi i siadali z powrotem na koń.
                    Jeden człowiek żył wówczas w Europie; reszta starała się napełnić płuca powietrzem, które
                 on wydychał. Co roku Francja składała temu człowiekowi w darze trzysta tysięcy młodych
                 ludzi; był to haracz płacony Cezarowi. Gdyby nie miał tej trzody, nie mógłby biec za swą
                 fortuną. Była to eskorta, której potrzebował, aby przebyć świat i paść w końcu w kotlince
                 bezludnej wyspy, w cieniu płaczącej wierzby.
                    Nigdy nie spędzono tylu bezsennych nocy co za czasu tego człowieka; nigdy nie widziano
                 takiego tłumu zrozpaczonych matek wyglądających z szańców miasta; nigdy nie było takiej
                 ciszy dokoła tych, którzy mówili o śmierci. A mimo to nigdy nie było tyle radości, tyle życia,
                 tyle fanfar wojennych we wszystkich sercach. Nigdy nie wschodziło na niebie czystsze słońce
                 niż to, które osuszało wszystką krew. Powiadano, że Bóg zsyła je dla tego człowieka i nazwa-
                 no je jego słońcem spod Austerlitz. Ale to on stwarzał je swymi wciąż grzmiącymi armata-
                 mi, po których zostawały chmury jedynie nazajutrz po bitwie.
                                                                        15






                    Tym to powietrzem oddychały wówczas dzieci: atmosferą owego nieba bez plamki, gdzie
                 błyszczało tyle chwały, gdzie lśniło się tyle stali. Wiedziały, że są przeznaczone na hekatom-
                 by, ale wierzyły w to, że Murata nie imają się szable, cesarz zaś przeszedł most, gdzie świ-
                 stało tyle kul, iż nie wiedziano wręcz, czy on może umrzeć. A gdyby nawet umrzeć, i cóż?
                 Śmierć była wówczas tak piękna, wielka, tak wspaniała w swej dymiącej purpurze! Tak bar-
                 dzo podobna była do nadziei, kosiła tak zielone kłosie, że stała się jakby czymś młodym i że
                 przestano wierzyć w starość. Wszystkie kolebki Francji stały się puklerzami, wszystkie trum-
                 ny również: w istocie, nie było już starców; były same trupy albo półbogi.
                    Tymczasem nieśmiertelny cesarz znalazł się jednego dnia na pagórku patrząc, jak siedem
                 narodów wyrzyna się wzajem; gdy jeszcze nie wiedział, czy będzie panem świata, czy tylko
                 jego połowy, Azrael przeszedł mu drogę, musnął go końcem skrzydła i pchnął w Ocean. Na
                 odgłos jego upadku konające mocarstwa podniosły się na łożach boleści; wysuwając haczy-
                 kowate łapy, królewskie pająki rozdrapały Europę i z purpury Cezara uczyniły sobie strój
                 Arlekina.
                    Tak jak podróżnik, póki jest w drodze, spieszy dniem i nocą po deszczu i słońcu, ledwie
                 świadom bezsenności i niebezpieczeństw; ale skoro znajdzie się wśród rodziny i siądzie przy
                 kominku, odczuwa bezgraniczne znużenie i z trudem może się dowlec do łóżka; tak Francja,
                 owdowiała po Cezarze, uczuła nagle swą ranę. Popadła w niemoc i zasnęła tak głębokim
                 snem, iż sędziwi jej królowie, uważając ją za umarłą, spowili ją w biały całun. Stara osiwiała
                 armia wróciła do domu wyczerpana znużeniem; ogniska opustoszałych zamków zapłonęły
                 smutnym blaskiem.
                    Wówczas ci woje cesarscy, którzy tyle się nagonili i namordowali, uścisnęli wychudłe żo-
                 ny i wspomnieli dawną miłość; przejrzeli się w strumieniu płynącym przez rodzinne łąki i
                 spostrzegli, iż są tak starzy, tak zużyci, iż przypomnieli sobie o synach, aby mieć kogoś, kto
                 by im zamknął powieki. Spytali o nich: chłopcy wyszli z murów kolegium i nie widząc już
                 szabel ani pancerzy, piechurów ani jeźdźców, spytali znowuż oni, gdzie są ojcowie. Odpo-
                 wiedziano im, że wojna skończona, Cezar nie żyje, i że portrety Wellingtona i Bluchera wiszą
                 w przedpokojach konsulatów i ambasad z podpisem: Salvatoribus mundi.
                    W chmurnej zadumie siadła młodzież na ruinach świata. Wszystkie te dzieci, to były kro-
                 ple palącej krwi, którą spłynęła ziemia; urodziły się w łonie wojny, dla wojny. Marzyły pięt-
                 naście lat o śniegach Moskwy i słońcu piramid. Chłopcy ci nie opuścili rodzinnego miasta, ale
                 powiedziano im, że każdą rogatką tego miasta idzie się do którejś ze stolic Europy. Mieli w
                 głowie cały świat; spoglądali na ziemię, niebo, na ulice i drogi; wszystko było puste, jedynie
                 dzwony parafialnego kościoła odzywały się w dali.
                    Blade widma, okryte czarnymi szatami, przechodziły wolno przez sioła; inne pukały do
                 drzwi domostw i skoro im otwarto, dobywały z kieszeni wielkie, zużyte do szczętu pergami-
                 ny, mocą których wypędzały mieszkańców. Ze wszech stron przybywali ludzie jeszcze drżący
                 od strachu, jaki ich chwycił przy ucieczce, dwadzieścia lat temu. Wszyscy dopominali się
                 czegoś, kłócili się i krzyczeli; dziw, iż jedna śmierć mogła ściągnąć tyle kruków!
                    Król Francji zasiadł na tronie, zaglądając to tu, to tam, czy nie dojrzy jakiej pszczoły w
                 swych dywanach. Jedni podsuwali mu kapelusz, rzucał weń pieniądze; drudzy ukazywali mu
                 krucyfiks, całował go; inni krzyczeli mu jeno w ucho wielkie brzmiące nazwiska, tym odpo-
                 wiadał, aby przeszli do wielkiej komnaty, że tam jest dźwięczne echo; inni wreszcie pokazy-
                 wali mu, jak skrzętnie zatarli pszczoły na starych płaszczach, i tym dawał nową odzież.
                    Dzieci patrzały na to wszystko, myśląc ciągle, iż cień Cezara wyląduje w Cannes i
                 zdmuchnie te upiory, ale cisza trwała ciągle, na niebie zaś widniał jeno odblask bladych lilii.
                 Kiedy chłopcy mówili o sławie, powiadano im: Zostańcie księżmi; kiedy mówili o ambicji:
                 Zostańcie księżmi; o nadziei, miłości, sile, życiu: Zostańcie księżmi!
                                                                        16






                    Tymczasem wstąpił na krasomówczą trybunę człowiek, który trzymał w dłoni pakt między
                 królem a narodem; zaczął od oświadczenia, iż sława to ładna rzecz i rycerska ambicja rów-
                 nież, ale że istnieje rzecz ładniejsza, a nazywa się wolność.
                    Dzieci podniosły głowę i przypomniały sobie dziadków, którzy też mówili o wolności.
                 Przypomniały sobie, iż widywały w jakimś zakątku rodzicielskiego domu tajemnicze biusty z
                 marmuru z długimi włosami i rzymskim napisem; przypomniały sobie, jak wieczorem, wśród
                 gawędy przy kominku, babki kiwały głowami i mówiły o strumieniu krwi o wiele jeszcze
                 straszliwszym niż za cesarza. Było dla nich w tym słowie wolność coś, co przyprawiało ich
                 o bicie serca, coś niby odległe i straszne wspomnienia, i jak jeszcze odleglejsza droga na-
                 dzieja.
                    Zadrżeli słysząc to słowo, ale wracając do domu, ujrzeli trzy zakratowane wozy ciągnące
                 do Clamart: byli to trzej młodzi ludzie, którzy wymówili zbyt głośno słowo wolność.
                    Osobliwy uśmiech przemknął im po wargach na ten smutny widok, ale inni mówcy jęli
                 obliczać głośno z trybuny, co kosztuje ambicja, oraz mówić, że sława jest to rzecz bardzo
                 droga; ukazali okropność wojny i nazwali hekatomby jatkami. Mówili tyle i tak długo, iż
                 wszystkie złudzenia ludzkie opadały dokoła nich, liść po liściu, niby z drzew w jesieni, słu-
                 chacze zaś przeciągali ręką po czole, jak człowiek, który się budzi z gorączki.
                    Jedni mówili: Przyczyną upadku cesarza było to, że lud go już nie chciał; drudzy: Lud
                 chciał króla, nie wolności, nie rozumu, nie religii, nie konstytucji angielskiej, nie absoluty-
                 zmu; ostatni dodał: Nie, niczego zgoła, tylko spoczynku.
                    Między trzy żywioły dzieliło się tedy życie, które nastręczało się wówczas młodym lu-
                 dziom: za nimi przeszłość, na zawsze zniweczona, szamocząca się jeszcze na własnych gru-
                 zach, wraz z wszystkimi wykopaliskami absolutyzmu; przed nimi świt olbrzymiego widno-
                 kręgu, brzaski przyszłości; i, między tymi dwoma światami... coś podobnego do Oceanu, któ-
                 ry dzieli stary ląd od młodej Ameryki, coś dziwnie niepewnego i mglistego, rozkołysane mo-
                 rze pełne szczątków, przerzynane od czasu do czasu jakimś białym, odległym żaglem lub
                 okrętem zionącym ciężkimi kłębami pary; słowem obecny wiek, który dzieli przeszłość od
                 przyszłości, który nie jest jednym ani drugim, a podobny jest do obu, w którym, stawiając
                 krok, nie wiadomo nigdy, czy się depce nasienie, czy zgliszcza.
                    Oto w jakim chaosie trzeba było wówczas wybierać; oto co się otwierało dzieciom pełnym
                 siły i męstwa, synom Cesarstwa a wnukom Rewolucji.
                    Przeszłości już nie chcieli, wiary bowiem nie da się wmówić; przyszłość kochali, ale cóż!
                 jak Pygmalion Galateę: była dla nich niby kochanką z marmuru, czekali, aby się ożywiła, aby
                 krew ubarwiła jej żyły.
                    Zostawała im tedy teraźniejszość, duch czasu, anioł zmierzchu będącego ni to dniem, ni
                 nocą, siedział na worku z wapnem pełnym kości, zatulony w płaszcz samolubstwa, drżący od
                 straszliwego zimna. Lęk śmierci powiał nam w duszę na widok tego upiora, półmumii półfe-
                 tusa; zbliżyli się doń tak jak podróżny, któremu pokazują w Strasburgu córkę starego hrabie-
                 go de Sarvenden zabalsamowaną w stroju narzeczonej: ten dziecięcy szkielet przyprawia o
                 dreszcz, na wątłych bowiem i sinych rączkach błyszczy pierścień oblubienicy, głowa zaś roz-
                 pada się w proch w girlandzie pomarańczowego kwiatu.
                    Podobnie jak za zbliżeniem się burzy przebiega lasy straszliwy wiatr, od którego drżą
                 wszystkie drzewa, po czym następuje głęboka cisza; tak Napoleon, przechodząc przez świat,
                 wstrząsnął wszystkim: królowie uczuli, jak chwieją się ich korony, i podnosząc rękę ku gło-
                 wie, zmacali jedynie włosy jeżące się ze strachu. Papież przebył trzysta mil, aby go pobłogo-
                 sławić w imię Boże i włożyć mu diadem; ale Napoleon wziął mu go z rąk. Tak wszystko za-
                 drżało w posępnym lesie starej Europy; po czym zaległa cisza.
                    Powiadają, iż gdy kto spotka wściekłego psa, jeśli ma odwagę iść z wolna, nie odwracając
                 się, regularnym krokiem, pies podąża jeno jakiś czas za śmiałkiem warcząc; skoro natomiast
                                                                        17






                 uczynić gest przerażenia, jeden szybszy ruch, pies rzuca się na człowieka i pożera go; skoro
                 bowiem raz ukąsi, nie ma już sposobu mu się wymknąć.
                    Otóż, w historii Europy, zdarzało się często, iż panujący uczynił ten gest lęku i że lud go
                 pożarł; ale zdarzało się to jednemu, nie wszystkim równocześnie; to znaczy znikał król, ale
                 nie majestat królewski. Wobec Napoleona majestat królewski uczynił ów śmiertelny gest, i
                 nie tylko majestat, ale religia, ale szlachectwo, ale wszelka boska i ludzka władza.
                    Ze śmiercią Napoleona boskie i ludzkie władze zmartwychwstały faktycznie, ale wiara w
                 nie przestała istnieć. Jest straszliwe niebezpieczeństwo w świadomości tego, co możliwe,
                 duch bowiem wciąż idzie dalej. Inna rzecz powiedzieć sobie: To mogłoby być, a powie-
                 dzieć: To było; oto pierwsze ukąszenie psa.
                    Napoleon despota był ostatnim błyskiem lampy despotyzmu: zniweczył i sparodiował
                 królów jak Wolter Pismo Święte. Po nim rozległ się straszliwy hałas: to głaz św. Heleny runął
                 na stary świat. Natychmiast pojawiła się na niebie lodowata gwiazda rozsądku, a promienie
                 jej, podobne promieniom chłodnej bogini nocy, lejąc światło bez ciepła, spowiły świat sinym
                 całunem.
                    Widywano dotąd ludzi, którzy nienawidzili szlachty, grzmieli przeciw księżom, spiskowali
                 przeciw królom. Nakrzyczano się dość przeciw nadużyciom i przywilejom; ale nowością było
                 patrzeć, jak lud się z nich śmieje. Kiedy przechodził szlachcic albo ksiądz, albo monarcha, ten
                 i ów chłop, który bywał na wojnie, potrząsał głową i mówił: He he! widywaliśmy tego kom-
                 pana, inną miał minę wówczas! A kiedy im było mówić o tronie i ołtarzu, odpowiadali: Toć
                 to cztery tarcice drzewa, składaliśmy je i rozkładali. A kiedy im mówiono: Ludu, ocknąłeś
                 się z błędów i zaślepienia, wezwałeś z powrotem swych królów i kapłanów, odpowiadali:
                 To nie my, to te tam gaduły. A kiedy im mówiono: Ludu, zapomnij przeszłości, uprawiaj
                 rolę i słuchaj, prężyli się na siedzisku i słychać było głuchy szczęk. To zardzewiała i wy-
                 szczerbiona szabla poruszyła się w kącie izby. Za czym dodawano natychmiast: Zostańcie
                 bodaj w spokoju, skoro wam nie czynią krzywdy, starajcie się nie czynić krzywdy drugim.
                 Niestety! poprzestawali na tym.
                    Ale młodzież nie poprzestawała. Faktem jest, że istnieją w człowieku dwie tajemne potęgi,
                 które walczą z sobą na śmierć: jedna, jasnowidząca i zimna, chwyta się rzeczywistości, obli-
                 cza ją, waży i sądzi przeszłość; druga łaknie przyszłości i pręży się ku nieznanemu. Kiedy
                 namiętność ponosi człowieka, rozsądek podąża za nim płacząc i ostrzega o niebezpieczeń-
                 stwie; ale skoro człowiek zatrzyma się na głos rozsądku, skoro sobie powie: To prawda, je-
                 stem szalony; gdzieżem ja pędził?, namiętność krzyczy doń: A ja mamż umrzeć?
                    Uczucie niewysłowionej mdłości zaczęło tedy kisnąć we wszystkich młodych sercach.
                 Skazani przez panów świata na bezwład, wydani na łup wszelakich bakałarzy, na pastwę bez-
                 czynności i nudy, młodzi patrzyli, jak umykają im spienione fale, przeciw którym prężyli ra-
                 miona. Wszyscy ci namaszczeni oliwą gladiatorzy czuli w głębi ducha nieznośną czczość.
                 Bogatsi pławili się w hulance, średniacy obierali jakiś zawód biorąc z rezygnacją biret lub
                 szpadę, najbiedniejsi rzucali się w entuzjazm na zimno, w wielkie słowa, w okropne morze
                 energii bez celu. Ponieważ słabość ludzka szuka gromady i ponieważ człowiek jest z natury
                 trzodą, weszła w grę polityka. Młodzież biegła się bić na stopniach Izby, biegła na widowi-
                 sko, gdzie Talma za pomocą peruki robił się podobny do Cezara, tłoczyła się na pogrzebie
                 posła z lewicy. Ale wśród członków dwu przeciwnych stronnictw nie było ani jednego, który
                 by wracając do domu nie czuł gorzko pustki istnienia i nędzy swoich rąk.
                    Gdy życie zewnętrzne było tak mizerne i blade, wewnętrzne życie społeczeństwa stawało
                 się posępne i milczące; w obyczajach panowała najsurowsza obłuda; angielski styl, skojarzo-
                 ny z dewocją, wygnał nawet wesołość. Może to Opatrzność przygotowywała już nowe drogi;
                 może anioł zwiastun przyszłych społeczeństw siał już w sercu kobiet nasiona ludzkiej nie-
                 podległości, o którą kiedyś się upomną. Ale faktem jest, iż nagle   rzecz niesłychana!   we
                 wszystkich salonach paryskich mężczyźni skupili się po jednej stronie, a kobiety po drugiej; i
                                                                        18






                 tak, jedne ubrane biało jak młode oblubienice, drudzy czarno jak sieroty, zaczęli się wzajem
                 mierzyć oczyma.
                    Nie łudźmy się: ten czarny strój, jaki noszą mężczyźni w naszej epoce, jest straszliwym
                 symbolem; aby dojść do niego, musiały zbroje opaść sztuka po sztuce, a hafty kwiat po kwie-
                 cie. To rozum ludzki obalił wszystkie złudzenia, ale sam nosi po nich żałobę, iżby go pocie-
                 szano.
                    Życie studentów i artystów, owo życie tak swobodne, tak ładne, tak pełne młodości, rów-
                 nież odczuło tę powszechną zmianę. Mężczyźni, oddalając się od kobiet, szepnęli słowo, któ-
                 re rani śmiertelnie: wzgarda. Rzucili się w wino i ladacznice. Studenci i artyści uczynili toż
                 samo; miłość doznała podobnego losu co sława i religia; okazała się przestarzałym złudze-
                 niem. Zapełniły się domy rozpusty: gryzetka, owa klasa tak marzycielska, tak romantyczna, o
                 sercu tak tkliwym i słodkim, więdła wzgardzona za sklepową ladą. Była biedna, nie kochano
                 jej już; zapragnęła sukien i kapeluszy, sprzedała się. O nędzo! młody człowiek, który powi-
                 nien był ją kochać, którego ona byłaby kochała, ten, który prowadził ją niegdyś w lasy Verr-
                 iéres i Romainville, aby tańczyć na trawie i wieczerzać w cieniu, który zachodził gwarzyć z
                 nią wieczór pod lampą, w sklepie, w długie zimowe wieczory, który dzielił z nią kawałek
                 chleba zwilżony potem swego czoła i swoją szczytną i ubogą miłość, ten sam, ten sam czło-
                 wiek, rzuciwszy ją, odnajdywał ją, w jakąś noc orgii, na dnie lupanaru, bladą, z podkrążonymi
                 oczyma, zgubioną na zawsze, z głodem na wargach i plugastwem w sercu.
                    Otóż w owym czasie dwaj poeci, najwięksi geniusze wieku po Napoleonie, poświęcili
                 swoje życie temu, aby skupić wszystkie pierwiastki niepokoju i bólu rozproszone po świecie.
                 Goethe, patriarcha nowej literatury, odmalowawszy w Werterze namiętność wiodącą do sa-
                 mobójstwa, nakreślił w swoim Fauście najposępniejszą postać ludzką, jaka kiedykolwiek
                 wcieliła w siebie zło i niedolę. Pisma jego zaczynały wówczas przenikać z Niemiec do Fran-
                 cji. Z głębi swej pracowni, otoczony obrazami i posągami, bogaty, szczęśliwy i spokojny,
                 patrzał z ojcowskim uśmiechem, jak ku nam idzie jego dzieło ciemności. Byron odpowiedział
                 mu krzykiem bólu, od którego zadrżała Grecja, i zawiesił Manfreda nad przepaściami, jak
                 gdyby nicość była słowem ohydnej zagadki, w którą się spowijał.
                    Przebaczcie mi, o wielcy poeci, którzy jesteście obecnie garstką popiołów i spoczywacie w
                 ziemi! Przebaczcie! Wy jesteście półbogi, a ja jestem jeno dzieckiem, które cierpi. Ale pisząc
                 te słowa, niepodobna mi was nie przekląć. Czemuście nie opiewali zapachu kwiatów, głosów
                 natury, miłości, winnej latorośli i słońca, lazuru i piękności. Bez wątpienia znaliście życie i
                 bez wątpienia znaliście cierpienie, i świat walił się dokoła was, i płakaliście na jego ruinach, i
                 rozpaczaliście; kochanki was zdradziły i przyjaciele spotwarzyli, i ziomkowie nie pojęli, i
                 mieliście pustkę w sercu, śmierć w oczach, i byliście olbrzymami bólu. Ale powiedz mi ty,
                 szlachetny Goethe, czy nie znalazł się już żaden głos pociechy w uroczystym szumie starych
                 niemieckich lasów? Dla ciebie poezja była siostrą wiedzy: czyż we dwie nie mogły w nie-
                 śmiertelnej przyrodzie znaleźć zbawczego zioła dla serca swego ulubieńca? Ty, któryś był
                 panteistą, antycznym poetą Grecji, kochankiem świętych kształtów, czy nie mogłeś wlać nie-
                 co miodu w te piękne wazy, któreś umiał sporządzać, ty, któremu wystarczyłoby uśmiechnąć
                 się i pozwolić, aby pszczoły siadły ci na wargach? A ty, Byronie, czy tam, w pobliżu Rawen-
                 ny, w pomarańczowych gajach Italii, pod pięknym weneckim niebem, blisko twego ukocha-
                 nego Adriatyku, czy nie miałeś swojej lubej? O Boże, ja, który mówię do ciebie i którym jest
                 jeno wątłym dzieckiem, poznałem może męki, których ty nie wycierpiałeś, a mimo to wierzę
                 w nadzieję, mimo to błogosławię Bogu.
                    Gdy angielski i niemiecki duch przesiąknął tak w nasze głowy, nastał niby martwy i mil-
                 czący wstręt do życia, a potem straszliwe konwulsje. Formułować bowiem idee, znaczy zmie-
                 niać saletrę w proch, homerycki zaś mózg wielkiego Goethego wyssał, niby alambik, wszy-
                 stek sok z zakazanego owocu. Ci, którzy go nie czytali wówczas, zachowywali się jakoby obojęt-
                 nie. Biedne istoty! Wybuch porwał ich jak ziarna pyłu w otchłań powszechnego wątpienia.
                                                                        19






                    Było to jak gdyby zaprzeczenie wszystkiego na niebie i ziemi; zaprzeczenie, które można nazwać rozcza-
                 rowaniem lub, jeśli kto chce, zrozpaczeniem: ludzkość pogrążona w letargu zdała się martwą tym, którzy
                 macali jej puls. Jak ów żołnierz, którego zapytano niegdyś: W co wierzysz?, i który pierwszy odpowie-
                 dział: W siebie; tak samo młodzież francuska, słysząc to pytanie, pierwsza odpowiadała:W nic.
                    Odtąd wytworzyły się dwa obozy: z jednej strony, umysły gorące, bolesne, dusze rozlewne
                 i łaknące nieskończoności, pochyliły głowę płacząc; spowiły się w chorobliwe marzenia: wą-
                 tłe trzciny na oceanie goryczy. Z drugiej, ludzie z krwi i ciała stali nieugięci w sferze ziem-
                 skiego używania i nie znali innej troski prócz liczenia pieniędzy. Był to jakby jeden szloch i
                 jeden wybuch śmiechu; jeden idący z duszy, drugi z ciała.
                    Oto co mówiła dusza:
                    Biada! biada! Religia znika, chmury niebieskie opadają w dżdżu; ani nam się już spo-
                 dziewać, ani czekać; zbrakło nam dwóch kawałków czarnego drzewa złożonych na krzyż, do
                 których moglibyśmy wyciągać ręce. Gwiazda przyszłości zaledwie wschodzi; nie może się
                 wyłonić z widnokręgu; tkwi spowita w chmury i niby słońce w zimie tarcza jej jawi się ob-
                 wiedziona czerwoną obwódką, którą zachowała od roku 93. Nie ma już miłości, nie ma sła-
                 wy. Jakaż gęsta noc na ziemi! A kiedy przyjdzie dzień, nas już nie będzie.
                    Oto co mówiło ciało:
                    Człowiek żyje po to, aby używać swoich zmysłów; posiada mniej albo więcej kawałków
                 żółtego lub białego metalu, dzięki czemu ma prawo do mniejszego lub większego szacunku.
                 Jeść, pić i spać  to znaczy żyć. Co się tyczy węzłów, jakie istnieją między ludźmi, przyjaźń
                 zasadza się ma pożyczaniu pieniędzy; ale rzadko kto posiada przyjaciela, którego by kochał
                 na tyle. Krewieństwo służy do dziedziczenia: miłość jest zabawą ciała; jedynym użyciem du-
                 cha jest próżność.
                    Podobne azjatyckiej dżumie idącej z oparów Gangesu, okropne zwątpienie stąpało wielki-
                 mi krokami po ziemi. Już Chateaubriand, książę poezji, otulając straszliwe bożyszcze swym
                 płaszczem pielgrzymim, umieścił je na marmurowym ołtarzu wśród woni świętych kadziel-
                 nic. Już, pełne bezużytecznej obecnie siły, dzieci wieku prężyły bezczynne ręce i piły zatruty
                 napój z jałowego puchara. Wszystko rozpadało się w proch, szakale wyszły już z ziemi. Tru-
                 pia i cuchnąca literatura, która posiadała tylko formę, ale formę ohydną, zaczęła polewać
                 zgniłą krwią wszystkie monstra przyrody.
                    Któż odważy się kiedy opowiedzieć, co się działo wówczas w szkołach! Dojrzali męż-
                 czyźni wątpili o wszystkim; młodzi przeczyli wszystkiemu. Poeci opiewali rozpacz; mło-
                 dzieńcy wychodzili ze szkół z pogodnym czołem, z twarzą świeżą i rumianą, i z przekleń-
                 stwem na ustach. Zresztą charakter francuski z natury wesoły i otwarty przeważył, mimo iż
                 mózgi nasiąkły angielskim i niemieckim duchem, ale serca zbyt lekkie, by walczyć i cierpieć,
                 więdły niby podcięte kwiaty. Tak więc zimno i bez wstrząśnień pierwiastek śmierci zstąpił z
                 głowy do trzewiów. Zamiast entuzjazmu złego mieliśmy jedynie obojętność na dobre; zamiast
                 rozpaczy nieczułość. Piętnastoletni chłopcy, siedząc niedbale pod kwitnącym drzewem, to-
                 czyli dla zabicia czasu rozmowy, od których zadrżałyby ze zgrozy sztywne gaiki Wersalu.
                 Komunia Chrystusowa, hostia, ów wieczny symbol niebiańskiej miłości, służyła do pieczęto-
                 wania listów; dzieci wypluwały chleb boży.
                    Szczęśliwi, którzy uniknęli tej epoki! Szczęśliwi, którzy przeszli nad przepaścią, spoglą-
                 dając w niebo! Byli tacy z pewnością, i ci użalą się nas.
                    Prawdą jest, na nieszczęście, iż w bluźnierstwie mieści się wielki upust sił, który przynosi
                 ulgę wezbranemu sercu. Gdy ateusz, dobywając zegarka, dawał Bogu kwadrans czasu na po-
                 walenie go piorunem, nie ulega wątpliwości, iż gotował sobie kwadrans wściekłej i okrutnej
                 rozkoszy. Był to paroksyzm rozpaczy, niewymowny apel do wszystkich władz niebieskich;
                 biedne, nędzne stworzenie wijące się pod miażdżącą stopą; wielki krzyk bólu. I kto wie? W
                 oczach tego, który widzi wszystko, była to może modlitwa.
                                                                        20






                    Młodzi zużywali zatem bezczynną siłę w upajaniu się rozpaczą. Drwić ze sławy, religii,
                 miłości, ze wszystkiego to wielka pociecha dla tych, którzy nie wiedzą, co począć; drwią w
                 ten sposób z samych siebie i rozgrzeszają się szyderstwem. Miło jest uważać się za nieszczę-
                 śliwego, gdy się jest tylko pustym i znudzonym. Rozpusta wreszcie, ta najbliższa konkluzja
                 pierwiastków śmierci, jest straszliwym narzędziem, gdy chodzi o szarpanie nerwów!
                    Tak więc, bogaci mówili sobie: Prawdą jest tylko bogactwo, wszystko inne to majak;
                 używajmy i mrzyjmy. Średniacy mówili: Prawdą tylko zapomnienie, wszystko inne to ma-
                 jak; zapominajmy i mrzyjmy. Biedni zaś mówili: Prawdą jedynie nieszczęście, wszystko
                 inne to majak; bluźnijmy i mrzyjmy.
                    Zbyt czarny obraz? Przesadzony? Jak wam się zdaje? Czy jestem mizantropem? Pozwólcie
                 mi jedną uwagę.
                    Czytając dzieje upadku Cesarstwa Rzymskiego, niepodobna nie spostrzec szkód, jakie
                 chrześcijanie, tak cudowni na pustyni, zadali państwu, z chwilą gdy doszli do władzy. Kiedy
                 myślę   powiada Monteskiusz   o głębokim nieuctwie, w jakim grecki kler zanurzył ludzi
                 świeckich, mimo woli nasuwa mi się porównanie z owymi Scytami z Herodota, którzy wy-
                 kłuwali oczy niewolnikom, iżby nic nie mogło ich rozproszyć i oderwać od ubijania mleka.
                 Żadna sprawa państwowa, pokój, wojna, rozejm, układy, małżeństwa, nic nie działo się ina-
                 czej niż za pośrednictwem mnichów. Nie uwierzyłby nikt, ile złego stąd wynikło.
                    Monteskiusz mógłby dodać: Chrystianizm zgubił cesarzów, ale zbawił ludy. Otworzył bar-
                 barzyńcom pałace Konstantynopola, ale otworzył chaty Chrystusowym aniołom pocieszycie-
                 lom. Właśnie tu chodziło o mocarzy świata! Cóż nas obchodzą ostatnie rzężenia skażonego
                 do szpiku cesarstwa, posępne galwaniczne skurcze wstrząsające jeszcze szkielet tyranii na
                 grobie Heliogabala i Karakalli! Było w istocie co zachowywać, tę mumię Rzymu zabalsamo-
                 waną w olejkach Nerona, spowitą w całun Tyberiusza! Chodziło, panowie politycy, o to, aby
                 iść między biednych i zwiastować im pokój; chodziło o to, aby pozwolić robakom i kretom
                 toczyć pomniki hańby, ale wraz wydobyć z łona mumii dziewicę piękną jak matka Odkupi-
                 ciela, nadzieję, przyjaciółkę uciśnionych.
                    Oto co uczynił chrystianizm; a obecnie, od tylu lat, co zrobili ci, którzy go zniweczyli?
                 Widzieli, iż biedny dawał się gnieść bogatemu, słaby silnemu, dzięki temu, iż powiadali so-
                 bie: Bogaci i silni będą mnie gnietli na ziemi, ale kiedy zechcą wejść do raju, ja znajdę się u
                 bramy i oskarżę ich przed trybunałem Boga. I tak, niestety! znosili wszystko cierpliwie.
                    Wrogowie Chrystusa rzekli tedy biedakowi: Znosisz wszystko cierpliwie aż do dnia
                 sprawiedliwości: nie ma sprawiedliwości; czekasz żywota wiecznego, aby się domagać po-
                 msty: nie ma żywota wiecznego; gromadzisz łzy swoje i swej rodziny, krzyk dzieci i szlocha-
                 nie żony, aby je zanieść do stóp Boga w godzinie śmierci: nie ma Boga.
                    Wówczas jasnym jest, iż biedny przestał ronić łzy, kazał żonie, by zmilkła, dzieciom, by
                 poszły za nim, i podniósł się z ziemi z bawolą siłą. Bogaczowi rzekł: Ty, któryś mnie pocie-
                 szał, skłamałeś. Tego właśnie pragnęli wrogowie Chrystusa. Może sądzili, iż dają w ten spo-
                 sób szczęście ludziom, wysyłając nędzarza na zdobycz wolności.
                    Ale jeśli biedny, zrozumiawszy wreszcie jasno, iż księża go oszukują, bogacze okradają, iż
                 wszyscy mają równe prawa, że wszystkie dobra są z tego świata i że nędza jego jest hańbą;
                 jeśli biedny, zaufawszy jeno w swe ramiona, rzecze sobie pewnego dnia: Wojna bogaczom!
                 Dla mnie używanie na tym świecie, skoro innego nie ma! Dla mnie ziemia, skoro niebo jest
                 puste! Dla mnie i dla wszystkich, skoro wszyscy są równi! O wzniośli filozofowie, którzy-
                 ście go przywiedli do tego punktu, co mu powiecie, jeśli będzie zwyciężony?
                    Bez wątpienia jesteście filantropami, bez wątpienia macie rację na przyszłość i przyjdzie
                 dzień, w którym będziecie zbierać błogosławieństwa, ale dziś jeszcze, zaiste, nie sposób bło-
                 gosławić was. Gdy niegdyś ciemiężca mówił: Moją jest ziemia!   Moim niebo!   odpo-
                 wiadał ciemiężony. Obecnie cóż odpowie?
                                                                        21






                    Cała choroba obecnego wieku pochodzi z dwóch przyczyn: lud, który przebył rok 93 i
                 1814, nosi w sercu dwie rany. Wszystko, co było, już nie jest; wszystko, co będzie, jeszcze
                 nie jest. Nie szukajcie gdzie indziej tajemnicy naszych bólów.
                    Oto człowiek, którego dom rozpada się; zburzył go, aby zbudować inny. Gruzy leżą na je-
                 go polu, on zaś czeka nowych kamieni na nowy gmach. W chwili gdy gotuje się, z kielnią w
                 dłoni, z zawiniętymi rękawami, obrabiać ciosy i przyrządzać wapno, powiadają mu, że brakło
                 kamieni i radzą otynkować dawne, iżby służyły jeszcze. Cóż ma czynić ów człowiek, który
                 nie chce z gruzów budować gniazda dla swej gromadki? Łom jest głęboki, narzędzia zbyt
                 słabe, aby zeń dobyć ciosy. Czekaj   powiadają mu   dobędzie się ich pomału; ufaj, pracuj,
                 idź naprzód, cofaj się wstecz. Czegóż mu nie prawią? I przez ten czas ów człowiek nie mając
                 ani starego, ani nowego domu, nie wie, jak się chronić od deszczu, ani jak zgotować wiecze-
                 rzę, ani gdzie pracować, gdzie spocząć, gdzie żyć ani gdzie umrzeć; a dzieci jego to niemow-
                 lęta.
                    Albo się bardzo mylę, albo my jesteśmy podobni do tego człowieka. O ludy przyszłych
                 wieków! Kiedy w gorący letni dzień pochylicie się nad pługiem wśród zieleniejących łąk oj-
                 czystych; kiedy pod słońcem czystym i bez plamki ujrzycie ziemię, waszą płodną matkę,
                 uśmiechającą się w porannej szacie do rolnika, swego ukochanego dziecięcia; kiedy, ocierając
                 na spokojnym czole święty chrzest znoju, będziecie wodzić spojrzeniem po bezkresnym wid-
                 nokręgu, gdzie ani jedno kłosie w łanie ludzkim nie będzie wyższe od drugiego, jeno bławatki
                 i rumianki będą się barwić wśród złotego zboża; o ludzie wolni! kiedy wówczas będziecie
                 dziękować Bogu, iż zrodziliście się do tego żniwa, pomyślcie o nas, których już tam nie bę-
                 dzie, powiedzcie sobie, żeśmy bardzo drogo kupili spokój, którego wy będziecie zażywać;
                 żałujcie nas bardziej niż wszystkich swoich ojców; cierpimy bowiem niejeden z bólów, które
                 ich czyniły godnymi współczucia, a straciliśmy to, co im dawało pociechę.
                 ROZDZIAŁ III
                    Chcę opowiedzieć, w jaki sposób nawiedziła mnie pierwszy raz choroba wieku.
                    Siedziałem przy stole przy sutej wieczerzy po maskaradzie. Dokoła mnie przyjaciele w
                 bogatych kostiumach, pełno młodzieży, kobiet, wszyscy tryskający urodą i weselem; na stole
                 wyborne potrawy, dzbany, świeczniki, kwiaty, nad głowami huczna orkiestra, naprzeciw zaś
                 moja kochanka, wspaniała istota, którą ubóstwiałem.
                    Miałem wówczas dziewiętnaście lat; nie przeszedłem żadnego nieszczęścia ani choroby;
                 miałem charakter dumny i otwarty zarazem, serce kipiące nadzieją przyszłości. Opary wina
                 burzyły mi się w żyłach; był to jeden z owych momentów pijaństwa, w których wszystko, co
                 się widzi i słyszy, mówi nam o ukochanej. Cała przyroda zdaje się wówczas niby kosztowny
                 migotliwy kamień, na którym wyryte jest tajemnicze imię. Człowiek uściskałby chętnie każ-
                 dego, kto się uśmiecha, czuje się bratem wszystkiego, co istnieje. Luba naznaczyła mi
                 schadzkę na tę noc, niosłem z wolna kieliszek do ust patrząc na nią.
                    Podczas gdy odwracałem się, aby wziąć talerz, spadł mi widelec. Schyliłem się i nie znaj-
                 dując go zrazu, podniosłem nieco obrus, aby zobaczyć, gdzie się potoczył. Spostrzegłem
                 wówczas stopę kochanki spoczywającą na stopie młodego człowieka obok; nogi ich krzyżo-
                 wały się zaplatając o siebie, od czasu do czasu zaś zaciskali je lekko.
                    Podniosłem się zupełnie spokojny, poprosiłem o inny widelec i wieczerzałem dalej. Luba
                 moja i jej sąsiad byli również bardzo spokojni; prawie nie rozmawiali z sobą i nie patrzyli na
                 siebie. Młody człowiek oparł się łokciami o stół i żartował z inną kobietą, która mu pokazy-
                 wała naszyjnik i naramienniki. Kochanka moja siedziała nieruchomo z martwymi i pełnymi
                 omdlałości oczyma. Przyglądałem się obojgu cały czas biesiady i nie dostrzegłem w ruchach
                                                                        22






                 ani w twarzy nic, co by mogło ich zdradzić. Pod koniec, przy deserze, upuściłem serwetę i
                 schyliwszy się znowu, zastałem ich w tej samej pozycji, zaplecionych o siebie.
                    Przyrzekłem lubej, że ją odwiozę tego wieczoru do domu. Była wdową i tym samym bar-
                 dzo swobodną, dzięki staremu krewniakowi, który towarzyszył jej i służył za. przyzwoitkę.
                 Kiedy mijałem sień, zawołała na mnie: Chodź, Oktawie   rzekła   jedźmy, jestem gotowa.
                 Zaśmiałem się i wyszedłem bez odpowiedzi. Uszedłszy kilka kroków, przysiadłem na ka-
                 miennym słupie. Nie wiem, o czym myślałem; niewierność tej kobiety, o którą nigdy nie
                 czułem się zazdrosny i której nie przyszło mi na myśl podejrzewać, wprawiła mnie w stan
                 jakiejś martwoty, zidiocenia. Ponieważ to, co widziałem przed chwilą, nie zostawiało żadnej
                 wątpliwości, byłem jak ogłuszony maczugą; nie pamiętam, co się działo we mnie przez czas
                 spędzony na owym kamieniu; pomnę tylko, iż patrząc bezmyślnie w niebo i widząc spadającą
                 gwiazdę, pozdrowiłem to ulotne światło, w którym poeci widzą zniweczony świat, i uchyli-
                 łem z powagą przed nim kapelusza.
                    Wróciłem do domu bardzo spokojnie, nie doświadczając niczego, nie czując nic, jakby
                 wypruty z myśli. Zacząłem się rozbierać i rzuciłem się na łóżko, ale ledwie przyłożyłem gło-
                 wę do poduszki, duchy zemsty chwyciły mnie z taką siłą, iż wsparłem się nagle o ścianę, jak
                 gdyby wszystkie mięśnie moje stały się z drzewa. Wyskoczyłem z łóżka krzycząc, z wycią-
                 gniętymi rękami, zdolny stąpać jedynie na piętach, tak ścięgna były skurczone. Spędziłem w
                 ten sposób blisko godzinę, oszalały, sztywny jak szkielet. Był to pierwszy atak gniewu, jakie-
                 go w życiu doznałem.
                    Człowiek, którego zeszedłem z mą lubą, był jednym z mych najbliższych przyjaciół. Uda-
                 łem się doń nazajutrz w towarzystwie młodego adwokata nazwiskiem Desgenais; wzięliśmy
                 pistolety, drugiego świadka i znaleźliśmy się w lasku Vincennes. Całą drogę starałem się nie
                 odzywać do przeciwnika, nawet nie zbliżyć doń z obawy, by mi nie przyszła chęć uderzyć go
                 i zelżyć: gwałty tego rodzaju są zawsze wstrętne i zbyteczne, z chwilą gdy prawo cierpi pra-
                 widłowy pojedynek. Ale nie mogłem się wstrzymać od upartego wlepiania weń oczu. Był to
                 towarzysz mego dziecięctwa; od wielu lat łączyły nas liczne i wzajemne usługi. Wiedział do-
                 skonale o mej miłości; parę razy nawet dawał mi do zrozumienia, że tego rodzaju węzły
                 święte są dla przyjaciela i że nie byłby zdolny wchodzić mi w drogę, gdyby nawet kochał tę
                 samą kobietę. Słowem, pokładałem w nim pełne zaufanie i nigdy może serdeczniej nie ści-
                 skałem ręki ludzkiej istoty.
                    Przyglądałem się ciekawie, chciwie, temu człowiekowi, który rozprawiał o przyjaźni niby
                 starożytny bohater, a którego zdybałem, jak pieścił mą kochankę. Pierwszy raz w życiu wi-
                 działem potwora: mierzyłem go błędnym okiem, aby się przypatrzyć, jak wygląda. Znałem go
                 od dziesiątego roku, żyłem z nim dzień po dniu w najdoskonalszej przyjaźni: i oto miałem
                 wrażenie, żem go nigdy nie widział. Posłużę się tu porównaniem.
                    Istnieje hiszpańska sztuka, w której kamienny posąg, zesłany przez Sprawiedliwość nie-
                 bios, przychodzi wieczerzać u rozpustnika. Rozpustnik nadrabia miną i sili się na obojętność,
                 ale posąg ujmuje go za rękę: z chwilą gdy mu ją podał, nieszczęśnik czuje śmiertelny chłód i
                 popada w konwulsje.
                    Otóż ilekroć w życiu zdarzyło mi się ufać przez dłuższy czas przyjacielowi lub kochance i
                 nagle odkryłem, że mnie oszukują, niepodobna mi oddać inaczej wrażeń tego odkrycia niż
                 porównując je do ucisku owego posągu. Jest to, w istocie, niby uścisk zimnego marmuru: jak
                 gdyby rzeczywistość w swym śmiertelnym chłodzie mroziła mnie pocałunkiem; dotknięcie
                 kamiennego człowieka. Niestety! okropny biesiadnik niejeden raz zapukał do mych drzwi;
                 niejeden raz wieczerzaliśmy społem.
                    Tymczasem, po dopełnieniu przygotowań, stanęliśmy obaj u mety, idąc wolno jeden na
                 drugiego. Strzelił pierwszy i zranił mnie w prawe ramię. Ująłem natychmiast pistolet drugą
                 ręką, ale nie mogłem go dźwignąć, sił mi brakło, upadłem na kolano.
                                                                        23






                    Przeciwnik zbliżył się spiesznie, niespokojny, bardzo blady. Równocześnie nadbiegli
                 świadkowie widząc, żem ranny; ale on ich usunął i ujął mnie za chorą rękę. Ściskał zęby, nie
                 mógł mówić; widziałem jego lęk. Cierpiał tak okrutnie, jak tylko człowiek cierpieć może.
                 Idź precz!   krzyknąłem   idź się wytrzeć w prześcieradła tej!... Dławił się, ja także.
                    Wsadzono mnie do powozu, gdzie znalazł się lekarz. Rana okazała się lekka, kula nie
                 tknęła kości, ale byłem tak podniecony, że niepodobna mnie było natychmiast opatrzyć. Gdy
                 powóz ruszał, ujrzałem przez okno drżącą rękę: to przeciwnik mój jeszcze raz objawiał chęć
                 pojednania. Wstrząsnąłem głową za całą odpowiedź: byłem tak wściekły, iż próżno siliłbym
                 się mu przebaczyć, mimo że czułem szczery jego żal.
                    Krew, która obficie spływała z ramienia, przyniosła mi ulgę; osłabienie uśmierzyło wście-
                 kłość, która dokuczała mi bardziej od rany. Położyłem się z rozkoszą, nigdy chyba nie piłem
                 nic smaczniejszego niż pierwsza szklanka wody, jaką mi podano.
                    Skoro się znalazłem w łóżku, chwyciła mnie gorączka. Zacząłem płakać. Nie mogłem po-
                 jąć, nie tego, że kochanka przestała mnie kochać, ale że mnie oszukiwała. Nie rozumiałem,
                 dla jakiej przyczyny kobieta, której nie zmusza obowiązek ani interes, może kłamać męż-
                 czyźnie, wówczas gdy kocha innego. Pytałem po dwadzieścia razy przyjaciela mego Desge-
                 nais, w jaki sposób to jest możliwe. Gdybym był jej mężem   mówiłem   albo gdybym jej
                 płacił, rozumiałbym, że mnie oszukuje, ale czemu, jeśli mnie już nie kocha, nie powiedzieć
                 mi tego? po co oszukiwać? Nie pojmowałem, aby można było kłamać w miłości; byłem
                 wówczas dzieckiem, a wyznaję, że i dziś nie rozumiem tego jeszcze. Za każdym razem kiedy
                 zakochałem się w kobiecie, powiedziałem jej to; kiedym przestał kochać, powiedziałem rów-
                 nież, z tą samą szczerością, mniemając zawsze, iż w tego rodzaju sprawach wola nasza jest
                 niczym, a zbrodnią jest tylko kłamstwo.
                    Na wszystko, com mówił, Desgenais odpowiadał: To nędznica; przyrzeknij mi, że już jej
                 nie ujrzysz na oczy. Przysiągłem uroczyście. Poradził mi dalej, abym nie pisał do niej nawet
                 z wymówkami, w razie zaś gdyby ona pisała, abym nie odpowiadał. Przyrzekłem wszystko,
                 zdziwiony niemal, iż tego żąda, i oburzony samym przypuszczeniem.
                    Tymczasem pierwszą rzeczą, jaką uczyniłem, z chwilą gdy mogłem wstać i opuścić pokój,
                 było pognać do kochanki. Zastałem ją samą; siedziała na krześle w kącie pokoju, z przygnę-
                 bioną twarzą, na wpół ubrana. Obsypałem ją wymówkami, byłem pijany rozpaczą. Krzycza-
                 łem tak, że rozlegało się w całym domu; łzy przerywały niekiedy słowa tak gwałtownie, iż
                 padłem na łóżko, aby im dać folgę. Ha! niewierna! ha! niegodziwa!   mówiłem płacząc  
                 czy wiesz, że ja to życiem przypłacę, czy ci to sprawia przyjemność? co ja ci uczyniłem?
                    Rzuciła mi się na szyję, rzekła, że coś ją poniosło, oszołomiło, że rywal mój spoił ją na tej
                 nieszczęsnej wieczerzy, ale że nigdy nie należała do niego; poddała się w chwili zapomnienia;
                 popełniła błąd, ale nie zbrodnię; widzi krzywdę, jaką mi uczyniła, ale jeśli jej nie przebaczę, i
                 ona przypłaci to życiem. Wyczerpała wszystkie łzy szczerego żalu, całą wymowę bólu, aby
                 mnie pocieszyć; blada i nieprzytomna, z na wpół rozwartą szatą, z włosami rozsypanymi na
                 ramiona, zdała mi się tak piękną jak nigdy. Drżałem ze zgrozy, gdy wszystkie zmysły rwały
                 się ku niej.
                    Wyszedłem złamany, w oczach mi się ćmiło, chwiałem się na nogach. Postanawiałem nig-
                 dy jej już nie widzieć, ale po kwadransie wróciłem. Parła mnie rozpaczliwa siła, czułem jakąś
                 głuchą żądzę posiadania jej raz jeszcze; chciałem wypić na jej wspaniałym ciele wszystkie te
                 gorzkie łzy i potem zabić ją i siebie. Brzydziłem się nią i ubóstwiałem razem; czułem, że jej
                 miłość jest mą zgubą, ale żyć bez niej jest niepodobieństwem. Wpadłem jak błyskawica, bez
                 oznajmienia, wszedłem prosto znając dom i pchnąłem drzwi.
                    Zastałem ją przed gotowalnią; siedziała bez ruchu, okryta klejnotami. Pokojówka czesała
                 ją; ona trzymała w ręku kawałek czerwonej krepy, który przeciągała lekko po policzkach.
                 Myślałem, że śnię; zdało mi się niepodobieństwem, aby to była ta sama kobieta, która kwa-
                 drans temu, w moich oczach, tonęła we łzach i włóczyła się po ziemi. Stałem jak posąg. Ona,
                                                                        24






                 słysząc, iż drzwi się otwierają, zwróciła głowę z uśmiechem. To ty?   rzekła. Szła na bal i
                 czekała na mego rywala, który miał jej towarzyszyć.
                    Cofnąłem się ku drzwiom. Patrzałem na jej gładki i pachnący kark, nad którym w związa-
                 nych włosach połyskiwał diamentowy grzebień; ten kark, siedziba energii życia, czarniejszy
                 był od piekieł; na nim splatały się dwa lśniące warkocze, nad którymi kołysał się srebrny ra-
                 jer. Obfity i gęsty puszek odbijał od ramion i mleczno białych pleców. Było w tej podwiniętej
                 grzywie coś bezwstydnie pięknego; coś, co zdawało mi się urągać za wzruszenie, w jakim
                 widziałem ją chwilę przedtem. Podbiegłem i uderzyłem w ten kark pięścią. Nie wydała krzy-
                 ku, padła na ręce, ja zaś wyszedłem spiesznie.
                    Za powrotem do domu gorączka chwyciła mnie znów z taką siłą, iż musiałem się położyć.
                 Rana otwarła się, cierpiałem bardzo. Zaszedł do mnie Desgenais, opowiedziałem mu wszyst-
                 ko. Wysłuchał w skupieniu; przechadzał się jakiś czas po pokoju jak człowiek, który się wa-
                 ha. Wreszcie zatrzymał się i parsknął śmiechem. Czy to twoja pierwsza kochanka?   rzekł.
                 Nie   odparłem   ostatnia.
                    Około północy, gdy spałem niespokojnym snem, zdało mi się, iż słyszę głębokie wes-
                 tchnienie. Otwarłem oczy i ujrzałem mą lubą stojącą koło łóżka, ze skrzyżowanymi ramiona-
                 mi, podobną do widma. Nie mogłem wstrzymać okrzyku przerażenia, biorąc to za zjawę cho-
                 rego mózgu. Wyskoczyłem z łóżka i uciekłem w kąt; podeszła bliżej.
                      To ja   rzekła i ujmując mnie wpół przyciągnęła mnie.
                      Czego chcesz?   krzyknąłem.   Puść mnie! Byłbym zdolny, zabić cię w tej chwili!
                      Więc zabij!   rzekła.   Zdradziłam cię, skłamałam, jestem podła, niegodziwa, ale ko-
                 cham cię i nie mogę żyć bez ciebie.
                    Spojrzałem na nią; jakaż była piękna! Całe jej ciało drżało; oczy, zamglone żądzą, sączyły
                 strumienie rozkoszy; pierś lśniła naga, wargi płonęły. Wziąłem ją w ramiona.
                      Dobrze więc   rzekłem   ale w obliczu Boga, który nas widzi, na duszę ojca przysięgam,
                 że cię zabiję w tej chwili, i siebie także...
                    Wziąłem nóż, który leżał na kominku, i wsunąłem go pod poduszkę.
                      Oktawie, no   rzekła z uśmiechem tuląc mnie   nie rób szaleństw. Chodź, dziecko,
                 szkodzisz sobie, masz gorączkę. Daj ten nóż.
                    Próbowała go odebrać. Słuchaj   rzekłem   nie wiem, kto jesteś i co za komedię odgry-
                 wasz, ale, co do mnie, ja nic nie gram. Kochałem cię tyle, ile człowiek może kochać na ziemi
                 i na me nieszczęście i zgubę wiedz, iż jeszcze kocham cię do szaleństwa. Mówisz, że i ty
                 mnie kochasz; chcę wierzyć, ale na wszystko, co jest świętego na ziemi, jeśli ja będę twoim
                 kochankiem dziś wieczór, inny nie będzie nim jutro. Klnę się na Boga, klnę się na Boga, po-
                 wtarzałem, nie wezmę cię; nienawidzę cię tyle, ile kocham. To mówiąc padłem na łóżko
                 nieprzytomny. Narzuciła płaszcz i wybiegła.
                    Skoro Desgenais wysłuchał tej przygody, rzekł: Czemuś ją odtrącił? Bardzoś wybredny; śliczna osoba.
                    Żartujesz?   odparłem.   Sądzisz, iż podobna kobieta może być mą kochanką? Że zgodzę
                 się kiedykolwiek na podział? Pomyśl, ona sama wyznaje, że inny ją posiada, i ty chcesz, bym
                 zapomniał, że ją kocham, aby ją posiadać również? Jeśli tak pojmujesz miłość, żal mi cię.
                    Desgenais odparł, iż lubi jedynie dziewczęta i nie wgląda tak ściśle. Drogi Oktawie, jesteś
                 bardzo młody; chciałbyś wiele ładnych rzeczy, które nie istnieją. Wierzysz w osobliwy gatu-
                 nek miłości; może jesteś do niej zdolny; wierzę w to, ale ci tego nie życzę. Poznasz inne ko-
                 biety, przyjacielu, i pożałujesz kiedyś tego, co ci się zdarzyło dziś w nocy. Kiedy ta kobieta
                 przyszła tu do ciebie, to pewna, iż cię kochała; nie kocha cię może w tej chwili, jest może w
                 objęciach innego; ale kochała cię owej nocy, w tym pokoju; cóż ci o resztę? Mogłeś mieć
                 ładną noc i pożałujesz jej, bądź pewny: już nie wróci. Kobieta przebacza wszystko wyjąwszy
                 tego, że jej ktoś nie chce. Musiała cię straszliwie kochać, skoro przyszła czując się winną i
                 przyznając się do winy, domyślając się może, że ją odepchniesz. Wierz mi, pożałujesz tej
                 nocy, powiadam ci bowiem, że już nie wróci.
                                                                        25






                    Mówił to wszystko tak po prostu, tonem tak głęboko przekonanym, z tak rozpaczliwym
                 spokojem doświadczenia, iż słuchając go zadrżałem. Miałem gwałtowną pokusę iść jeszcze
                 raz do mej kochanki lub napisać do niej, aby przyszła. Nie byłem zdolny wstać; to mnie oca-
                 liło od wstydu narażenia się jeszcze raz na to, iż zastanę ją oczekującą mego rywala albo też
                 gruchającą z nim sam na sam. Ale mogłem napisać; mimo woli zadawałem sobie pytanie, w
                 razie gdybym napisał, czyby przyszła.
                    Skoro Desgenais odszedł, ogarnął mnie tak nieznośny zamęt, iż postanowiłem położyć mu
                 kres w jakikolwiek sposób. Po straszliwej walce wstręt przeważył wreszcie miłość. Napisałem
                 do niej, iż nie chcę widzieć jej na oczy; proszę, by nie przychodziła, jeśli nie chce znaleźć
                 drzwi zamkniętych. Zadzwoniłem gwałtownie i kazałem odnieść najśpieszniej list. Ledwie
                 służący opuścił pokój, zacząłem go wołać z powrotem. Nie usłyszał; nie śmiałem wołać drugi
                 raz i zasłoniwszy twarz rękami trwałem pogrążony w najgłębszej rozpaczy.
                 ROZDZIAŁ IV
                    Nazajutrz, o wschodzie słońca, pierwszą myślą, która mnie zbudziła, było pytanie: Co te-
                 raz?
                    Nie miałem żadnego zawodu, zajęcia. Studiowałem medycynę i prawo, nie mogąc się na-
                 myślić na żadną z tych dróg; pracowałem pół roku u bankiera z taką niepunktualnością, iż
                 musiałem zawczasu złożyć swoje funkcje, aby uniknąć odprawy. Studia moje były rozległe,
                 ale powierzchowne; pamięć, nieskrzepiona              ćwiczeniem, zapominała równie szybko, jak się
                 uczyła.
                    Jedynym mym skarbem, po miłości, była niezależność. Od chwili dojrzałości, żywiłem dla
                 niej dziki kult, uświęciłem ją niejako w sercu. Pewnego dnia ojciec, myśląc o mej przyszłości,
                 poddał mi kilka zawodów, zostawiając wybór. Stałem wsparty o okno, patrząc na chudą i sa-
                 motną topolę kołyszącą się w ogrodzie. Zastanawiałem się nad tymi rozmaitymi zajęciami,
                 roztrząsałem je kolejno; po czym, nie mogąc wzbudzić w sobie zamiłowania, pozwalałem
                 bujać myślom. Zdało mi się nagle, iż czuję, jak ziemia się porusza i że głucha i niewidzialna
                 siła pędząca ją w przestrzeni staje się uchwytna mym zmysłom; widziałem ją, jak wstępuje w
                 niebo; miałem wrażenie, że jestem niby na statku; topola, którą miałem przed oczyma, zdała
                 mi się niby maszt; wstałem wyciągając ramiona i krzyknąłem: ,,To już dość mało być prze-
                 lotnym podróżnym na statku żeglującym w eterze; dość mało być człowiekiem, czarnym
                 punktem na tym okręcie; chcę być człowiekiem, ale nie jakimś poszczególnym gatunkiem
                 człowieka.
                    Oto pierwszy ślub, jaki, czternastoletnim chłopcem, wyrzekłem w obliczu natury. Od tego
                 czasu, jeśli brałem się do czego, to jedynie przez posłuszeństwo ojcu, ale nigdy nie mogąc
                 zwyciężyć odrazy.
                    Byłem tedy swobodny, nie przez lenistwo, ale z własnej woli; zresztą kochałem wszystkie
                 dzieła boże, a bardzo niewiele ludzkich. Znałem jedynie z życia miłość, ze świata jedynie mą
                 lubą, i nie chciałem znać nic innego. Toteż, zakochawszy się tuż po wyjściu z kolegium, wie-
                 rzyłem szczerze, że to na całe życie, i wszelka inna myśl pierzchła mi z głowy.
                    Życie wiodłem mało ruchliwe. Spędzałem dzień u kochanki; największą mą przyjemnością
                 było wyciągać ją na wieś w piękny letni dzień, kłaść się obok niej w lesie, na trawie lub na
                 mchu: widok natury w całej krasie był dla mnie zawsze najpotężniejszym aphrodisiacum. W
                 zimie (ona lubiła się bawić) uganialiśmy po balach i maskaradach; znowu życie spływało na
                 próżniactwie. Ponieważ póki była wierna, myślałem tylko o niej, z chwilą gdy mnie zdradziła,
                 zostałem bez jednej myśli.
                                                                        26






                    Najlepsze pojęcie o ówczesnym stanie mego ducha mogę dać porównując go do dzisiej-
                 szych modnych mieszkań, gdzie znajdują się, zebrane i pomieszane razem, meble wszystkich
                 czasów i krajów. Nasz wiek nie posiada form. Nie wycisnęliśmy piętna epoki ani na domach,
                 ani na ogrodach, ani na niczym. Widuję na ulicy ludzi z brodą strzyżoną jak za Henryka III,
                 innych wygolonych, innych z włosami jak na portretach Rafaela, innych jak za czasu Chry-
                 stusa. Toteż apartamenty bogaczów są niby muzea: antyki, gotyk, Odrodzenie, Ludwik XIII,
                 wszystko razem. Słowem, mamy coś ze wszystkich wieków wyjąwszy swojego, rzecz niewi-
                 dziana w żadnej innej epoce. Eklektyzm to nasz smak; bierzemy wszystko, co napotykamy,
                 jedno dla piękności, drugie dla wygody, to znów dla starożytności, inną rzecz zgoła dla jej
                 szpetoty. Żyjemy jedynie wśród szczątków, jak gdyby koniec świata był bliski.
                    Oto był mój stan ducha; wiele czytałem, prócz tego uczyłem się malować. Umiałem na
                 pamięć mnóstwo rzeczy, ale nic porządnie: głowę miałem równocześnie pustą i spęczniałą jak
                 gąbkę. Kochałem się kolejno we wszystkich poetach, ale ponieważ miałem naturę bardzo
                 wrażliwą, ostatni z kolei zbrzydził mi zawsze resztę. Stworzyłem w sobie wielki lamus ruin,
                 aż w końcu, zabiwszy w sobie pragnienie długim spijaniem wszystkiego, co nowe i nieznane,
                 sam uczułem się ruiną.
                    Jednakże w tej ruinie żyło coś bardzo młodego: nadzieja serca, które było jeszcze dziec-
                 kiem.
                    Nadzieja ta, której nic nie skaziło ani nie zepsuło i która pod wpływem miłości wybujała
                 ponad miarą, otrzymała nagle śmiertelny cios. Zdrada kochanki ugodziła ją w pełni lotu; kie-
                 dy myślałem o tym, czułem, że mi w duszy omdlewa coś konwulsyjnie niby ranny ptak w
                 agonii.
                    Społeczeństwo, które czyni tyle złego, podobne jest do indyjskiego węża, którego miesz-
                 kaniem jest gąszcz rośliny leczącej jego ukąszenie: tak i ono równocześnie z cierpieniem,
                 jakie sprawiło, podsuwa prawie zawsze lekarstwo. I tak człowiek, który posiada uregulowany
                 tryb życia, z rana interesy, o tej godzinie wizyty, o tej praca, o tej miłość, może bezpiecznie
                 stracić kochankę. Zajęcia jego i myśli są niby owi niewzruszeni żołnierze ustawieni w ordyn-
                 ku podczas bitwy; kula unosi jednego, sąsiedzi ściskają się w szeregu, nie znać ubytku.
                    Nie miałem tej ucieczki, odkąd zostałem sam: natura, moja ukochana matka, zdała mi się,
                 przeciwnie, bardziej rozległa i pusta niż kiedykolwiek. Gdybym mógł zupełnie zapomnieć mą
                 lubą, byłbym ocalony. Iluż ludziom nie trzeba ani tyle do wyleczenia! Niezdolni kochać nie-
                 wiernej kobiety, okazują, w podobnych okolicznościach, podziwu godny hart. Ale czyż taką
                 jest miłość dziewiętnastoletniego chłopca, który, nie mając pojęcia o świecie, cały żyjąc pra-
                 gnieniem, czuje w sobie zaród wszystkich namiętności? Czyż ten wiek wątpi o czymkolwiek?
                 Na prawo, na lewo, hen, na widnokręgu, wszędzie woła go jakiś głos. Wszystko jest żądzą,
                 wszystko marzeniem. Nie ma rzeczywistości, która by się ostała dla młodego serca; nie masz
                 tak sękatego i twardego dębu, z którego by nie wyszła driada. Gdyby miał sto ramion, nie
                 lękałby się otworzyć ich w próżnię; wystarczy utulić w nie kochankę i próżnia zapełniona.
                    Co do mnie, nie pojmowałem, aby można robić co innego niż kochać; kiedy mi mówiono o
                 innym zatrudnieniu, wzruszałem ramionami. Miłość moja była wpółdzika; na całym mym
                 życiu wyciskała coś mniszego, surowego. Przytoczę tylko jeden przykład. Luba dała mi me-
                 dalion ze swą miniaturą; nosiłem go na sercu, co jest zresztą dość pospolite, ale znalazłszy
                 pewnego dnia u antykwariusza żelazną dyscyplinę z blaszką najeżoną gwoździkami, kazałem
                 przytwierdzić medalion do tej blaszki i tak go nosiłem. Gwoździe te, które wchodziły mi w
                 pierś za każdym ruchem, sprawiały mi tak osobliwą rozkosz, iż przyciskałem niekiedy rękę,
                 aby je czuć głębiej. Wiem, że to szaleństwo; alboż miłość robi tylko takie szaleństwa?
                    Od czasu jak mnie ta kobieta zdradziła, zdjąłem okrutny medalion. Nie umiem opisać, z
                 jakim smutkiem odjąłem żelazną, blachę i jakie westchnienie wydało moje serce, skoro się
                 uczuło wyswobodzone! Biedne blizny   mówiłem   macie się zatem zatrzeć? Ach, rano
                 moja, droga rano, jakiż balsam przyłożę na ciebie?
                                                                        27






                    Daremnie nienawidziłem tej kobiety; miałem ją, można rzec, we krwi; przeklinałem ją, ale
                 śniłem o niej. Co poradzić? Co poradzić na sen? Jakiż argument przeciwstawić wspomnie-
                 niom krwi i ciała? Makbet, zabiwszy Dunkana, powiada, iż Ocean nie umyłby jego rąk; nie
                 byłby też obmył moich blizn. Mówiłem Desgenais'mu: Cóż chcesz? Gdy usnę, jej głowa
                 znajduje się tu, na tej poduszce.
                    Żyłem dotąd jedynie przez tę kobietę; zwątpić o niej, znaczyło zwątpić o wszystkim; prze-
                 kląć ją, wszystkiego się zaprzeć; stracić ją, wszystko zniweczyć. Przestałem gdziekolwiek
                 bywać; świat zdawał mi się rojowiskiem dzikich zwierząt, potworów, krokodylów. Co bądź
                 mi mówiono, aby mnie rozerwać, odpowiadałem: Tak, to doskonała rada; możecie być pew-
                 ni, że z niej nie skorzystam.
                    Stawałem w oknie i powiadałem sobie: Ona przyjdzie, pewien jestem; idzie, skręca w uli-
                 cę, czuję, jak się zbliża. Nie może żyć beze mnie, jak ja bez niej. Co jej powiem? Z jaką twa-
                 rzą ją przyjmę? Tu przypominała mi się jej zdrada. Ha! Niech nie przychodzi!   wołałem  
                 Niech się nie zbliża! Byłbym zdolny ją zabić!
                    Od ostatniego listu nie słyszałem już o niej. Cóż ona robi?   mówiłem sobie.   Kocha in-
                 nego? Kochajmyż i my inną. Kogo? I szukając w duchu słyszałem równocześnie niby daleki
                 głos mówiący: Ty, inną niż mnie? Dwie istoty, które się kochają, które się tulą w uścisku i
                 które nie są tobą i mną? Czy to możliwe? Czyś ty oszalał?
                    Człowieku małego serca!   mówił Desgenais.   kiedyż zapomnisz wreszcie o tej kobie-
                 cie? Czyż to taka strata? Piękne mi szczęście! Weź pierwszą z brzegu.
                    Nie   odpowiadałem   niewielka strata. Czyż nie uczyniłem tego, com był powinien? czy
                 jej nie wypędziłem? Co możesz mi tedy zarzucić? Reszta to moja rzecz; bykowi zranionemu
                 w cyrku wolno lec w kącie ze szpadą w grzbiecie i skończyć w pokoju. Cóż ja mam, powiedz,
                 począć z sobą na świecie? Co to są te twoje pierwsze z brzegu! Pokażesz mi czyste niebo,
                 drzewa i domy, ludzi mówiących, pijących, śpiewających, kobiety w tańcu i konie w galopie.
                 Wszystko to to nie życie, to próżny zgiełk życia. Zostaw mnie, zostaw mnie w spokoju.
                 ROZDZIAŁ V
                    Skoro Desgenais ujrzał, iż nie ma lekarstwa na mą rozpacz, że nie chcę nikogo słuchać ani
                 też wyjść z domu, spoważniał. Jednego wieczora zjawił się z uroczystą miną; zagadnął mnie o
                 kochankę i przybrał ton silnie drwiący, wyrażając się najgorzej o kobietach. Wpółsiedząc na
                 łóżku, wsparty na łokciu, słuchałem go z uwagą.
                    Był to jeden z owych posępnych wieczorów, kiedy to świst wiatru podobny jest do jęku
                 umierającego; ostry deszcz smagał szyby, od czasu do czasu zalegała śmiertelna cisza. Cała
                 natura cierpi wówczas; drzewa poruszają się boleśnie lub smutno pochylają głowę; ptactwo
                 kuli się w krzakach; ulice pustoszeją. Rana dolegała mi. Wczoraj jeszcze miałem kochankę i
                 przyjaciela; kochanka zdradziła mnie, przyjaciel powalił mnie na łoże boleści. Nie rozróżnia-
                 łem jeszcze jasno, co się dzieje w mej głowie; miałem uczucie na przemian to, żem prześnił
                 sen pełen grozy i że wystarczy mi zamknąć oczy, aby się obudzić nazajutrz szczęśliwym; to
                 znów całe moje życie zdało mi się pociesznym i dziecinnym majakiem, którego fałsz oto się
                 odsłonił. Desgenais siedział naprzeciw mnie, przy lampie; był stanowczy i poważny, z wiecz-
                 nym uśmiechem. Był to zacny człowiek, ale suchy jak kamień szlifierski. Przedwczesne do-
                 świadczenie przyprawiło go młodo o łysinę; znał życie i wypłakał się swego czasu, ale cier-
                 pienie jego zbrojne było w pancerz; był materialistą, czekał śmierci.
                    Oktawie   mówił   patrząc na ciebie widzę, że wierzysz w miłość romansopisarzy i po-
                 etów; wierzysz, słowem, w to, co się mówi, a nie w to, co się robi. Nie myślisz logicznie, i to
                 cię może zagnać w wielkie nieszczęścia.
                                                                        28






                    Poeci przedstawiają miłość tak, jak rzeźbiarze malują piękność, jak muzycy tworzą melo-
                 dię. Obdarzeni wrażliwą i subtelną organizacją, skupiają z inteligentnym zapałem najczystsze
                 pierwiastki życia, najpiękniejsze linie materii, najharmonijniejsze głosy przyrody. Była, po-
                 wiadają, w Atenach mnogość ładnych dziewczyn; Praksyteles wyrysował je kolejno; po
                 czym, ze wszystkich piękności, z których każda miała swą wadę, uczynił piękność jedyną,
                 bez skazy, i stworzył Wenus. Pierwszy, który sporządził instrument muzyczny i dał tej sztuce
                 zasady i prawa, słuchał długo przedtem szumu trzcin i śpiewu ptaków. Tak poeci, znający
                 życie, napatrzyli się licznych, mniej lub więcej przemijających miłości, odczuli głęboko, do
                 jakiego stopnia egzaltacji może się chwilami wznieść namiętność; za czym, wyłączając z na-
                 tury ludzkiej wszystkie czynniki, które ją poniżają, stworzyli tajemnicze imiona, przekazywa-
                 ne z wieku na wiek przez, usta ludzkie: Dafnis i Chloe, Hero i Leander, Pyram i Tysbe.
                    Chcieć szukać w życiu rzeczywistym miłości równie wiecznej i zupełnej to to samo, co
                 szukać na rynku kobiet pięknych jak Wenus albo żądać, aby słowiki śpiewały symfonie Beet-
                 hovena.
                    Doskonałość nie istnieje; zrozumieć ją to triumf ludzkiej inteligencji; pragnąć ją posiadać
                   najniebezpieczniejsze z szaleństw. Otwórz okno, Oktawie; czy nie widzisz nieskończono-
                 ści? nie czujesz, że niebo jest bez granic? Rozum ci tego nie mówi? Mimo to czy pojmujesz
                 nieskończoność, czy masz pojęcie o czymś, co jest bez końca, ty, któryś się urodził wczoraj i
                 umrzesz jutro? Ten widok bezkresu spowodował, wszędzie po świecie, największe szaleń-
                 stwa. Religie płyną z tego źródła; aby posiąść nieskończoność, Katon poderżnął sobie gardło;
                 chrześcijanie wydawali się na pastwę lwom, hugonoci katolikom; wszystkie ludy na ziemi
                 wyciągały ramiona ku tej bezmiernej przestrzeni i chciały się w nią rzucić. Szaleniec chce
                 posiąść niebo; mędrzec podziwia je, klęka, i nie pragnie go.
                    Doskonałość, mój drogi, tak samo jest nie dla nas, jak nieskończoność. Nie trzeba jej szu-
                 kać w niczym, żądać od niczego; ani od miłości, ani od piękności, ani od szczęścia, ani od
                 cnoty; ale trzeba ją kochać, aby być cnotliwym, pięknym i szczęśliwym tyle, ile człowiek
                 zdoła.
                    Przypuśćmy, że masz w domu obraz Rafaela, który uważałeś za doskonały; przypuśćmy, iż
                 wczoraj wieczór, przyglądając się z bliska, odkryłeś w jednej z figur gruby błąd rysunku,
                 zwichnięty członek lub źle umieszczony mięsień, jak podobno jest w istocie w owej figurze
                 starożytnego gladiatora; sprawi ci to, oczywiście, wielką przykrość, nie rzucisz wszakże obra-
                 zu w ogień; powiesz jedynie, że nie jest doskonały, ale że są w nim szczegóły godne podziwu.
                    Istnieją kobiety, którym wrodzona poczciwość i szczerość bronią mieć dwóch kochanków
                 naraz. Myślałeś, że twoja kochanka jest z ich liczby; byłoby to lepiej, przyznaję. Odkryłeś, że
                 cię oszukuje; czyż to powód, aby nią gardzić, znęcać się nad nią, uważać ją za godną nienawi-
                 ści?
                    Gdyby nawet twoja luba nigdy cię nie oszukała i gdyby dziś kochała tylko ciebie, pomyśl,
                 Oktawie, jak miłość jej byłaby daleką od doskonałości, jak byłaby ludzka, mała, określona
                 prawami światowej obłudy; pomyśl, że inny, ba, niejeden nawet, posiadał ją przed tobą; że
                 inni będą ją posiadali po tobie.
                    Zastanów się: przyczyną twej obecnej rozpaczy jest pojęcie doskonałości, które sobie
                 wytworzyłeś o kochance, a które ona zawiodła. Ale z chwilą gdy dobrze zrozumiesz, że samo
                 to zasadnicze pojęcie było ludzkie, małe i ograniczone, ujrzysz, iż jeden stopień więcej lub
                 mniej na tej wielkiej przegniłej drabinie ludzkiej niedoskonałości, to bardzo niewiele...
                    Przyznasz chętnie, nieprawdaż? że twoja kochanka należała i będzie należała do innych:
                 powiesz bez wątpienia, że nie dbasz o to, byle kochała ciebie i była tylko twoją, póki cię bę-
                 dzie kochać. Ale ja ci mówię: Skoro należała do innych, cóż znaczy, czy to było wczoraj, czy
                 przed dwoma laty? Skoro będzie należała do innych, cóż znaczy, czy to będzie jutro, czy
                 znów za dwa lata? Skoro ma cię kochać tylko jakiś czas i skoro cię kocha, cóż znaczy, czy to
                 będzie dwa lata, czy jedną noc? Czy jesteś człowiekiem, Oktawie? Widzisz, jak liście opadają
                                                                        29






                 z drzew, jak słońce wschodzi i zachodzi? Słyszysz, jak zegar życia drga przy każdym uderze-
                 niu twego serca? Czyż tak wielka jest różnica między miłością trwającą rok a godzinę? Po-
                 wiedz, szaleńcze, który, przez to okno wielkości dłoni, możesz widzieć nieskończoność?
                    Nazywasz uczciwą kobietę, która cię kochała wiernie dwa lata; posiadasz widocznie jakiś
                 kalendarz dla ocenienia, ile czasu trzeba, aby pocałunki mężczyzny obeschły na wargach ko-
                 biety. Czynisz wielką różnicę między kobietą, która się oddaje dla pieniędzy, a tą, która się
                 oddaje dla rozkoszy; między tą, która z próżności, a tą, która z poświęcenia. Z kobiet, które
                 kupujesz, płacisz jedne drożej od innych; wśród tych, u których szukasz rozkoszy, powierzasz
                 się z większym zaufaniem jednym niż drugim; pośród tych, które posiadasz przez próżność,
                 czujesz się bardziej dumny z tej niż z owej; wśród tych wreszcie, którym poświęcasz życie, są
                 takie, którym oddałbyś trzecią część serca, innym czwartą, innym połowę, wedle ich wycho-
                 wania, form, nazwiska, urodzenia, piękności, temperamentu, okoliczności, zależnie od tego,
                 co o tym mówią, zależnie od godziny, od tego, co piłeś na obiad.
                    Podobasz się kobietom, Oktawie, dlatego żeś młody, jurny, że masz regularne rysy twarzy,
                 żeś starannie uczesany; ale dlatego właśnie, mój drogi, nie wiesz, co to jest kobieta.
                    Naturze przede wszystkim chodzi o utrwalenie gatunku; wszędzie, od szczytu gór do dna
                 Oceanu, życie lęka się zagłady. Dla zachowania swego dzieła Bóg ustanowił tedy prawo, iż
                 największą rozkoszą żyjących istot będzie czynność płodzenia. Drzewo palmowe, śląc swej
                 samiczce żyzny pył, drży z miłości w gorącym powiewie wiatru; jeleń, w czas rykowiska,
                 rozpruwa brzuch opornej Łani; gołębica omdlewa pod skrzydłami samca niby rozkochana
                 mimoza; człowiek zaś, dzierżąc w ramionach swą towarzyszkę, na łonie wszechpotężnej natu-
                 ry czuje, jak w sercu jego drga boska iskra, która go stworzyła.
                    O przyjacielu! Kiedy w nagich ramionach tulisz piękną i krzepką kobietę, jeżeli rozkosz wyci-
                 ska ci łzy, jeżeli czujesz, jak na twych wargach łkają zaklęcia wiekuistej miłości, jeżeli nieskoń-
                 czoność zstępuje w twoje serce, nie lękaj się poddać wzruszeniu, bodaj w objęciach ladacznicy.
                    Ale nie myl wina z pijaństwem; nie przypisuj boskości czarze, z której pijesz boski napój;
                 nie dziw się wieczór, iż znajdziesz ją pustą i strzaskaną. To kobieta, to kruche naczynie ule-
                 pione przez garncarza z gliny.
                    Podziękuj Bogu, że ci ukazał niebo, ale dlatego że trzepoczesz skrzydłami, nie uważaj się
                 za ptaka. Nawet ptaki nie mogą przebyć chmur; jest sfera, w której zbywa im powietrza;
                 skowronek, który wzbije się z pieśnią w mgły poranne, opada niekiedy martwy na ziemię.
                    Bierz z miłości tyle, ile wstrzemięźliwy człowiek z wina; nie stawaj się pijakiem. Gdy ko-
                 chanka jest szczera i wierna, kochaj ją; gdy nie posiada tych cnot, ale jest młoda i ładna, ko-
                 chaj ją, że jest młoda i ładna; gdy miła i pełna dowcipu, kochaj ją także; gdy zaś nie ma żad-
                 nej z tych zalet, ale cię kocha, kochaj ją i za to. Miłości nie spotyka się co dzień.
                    Nie wydzieraj sobie włosów i nie myśl o samobójstwie, dlatego że masz rywala. Powia-
                 dasz, że luba oszukuje cię z drugim, i duma twoja cierpi; zmień jedynie słowa; powiedz, że to
                 jego oszukuje dla ciebie, i oto możesz się puszyć.
                    Nie twórz sobie zasad i nie mów, że żądasz miłości wyłącznej; sam jesteś człowiekiem i
                 sam zmienny; mówiąc to zatem, trzeba ci dodać po cichu: O ile to możliwe.
                    Bierz pogodę, jak ją Bóg nadarzy, wiatr taki, jaki dmie, kobietę, jak jest. Hiszpanki, naj-
                 przedniejsze z kobiet, kochają wiernie; serce mają szczere i gwałtowne, ale noszą sztylet na
                 sercu. Włoszki są lubieżne, ale szukają szerokich barów i mierzą kochanka krawieckim łokciem.
                 Angielki są egzaltowane i melancholiczne, ale zimne i wymuszone. Niemki są tkliwe i słodkie,
                 ale mdłe i jednostajne. Francuzki są sprytne, wykwintne i rozkoszne, ale kłamią jak istne szatany.
                    Przede wszystkim nie wiń kobiet, iż są tym, czym są; myśmy to uczynili je takimi niszcząc
                 dzieło natury, gdzieśmy tylko mogli.
                    Przemyślna natura stworzyła dziewicę na kochankę; ale za pierwszym dzieckiem włosy jej
                 wypadają, pierś traci kształt, ciało jej szpeci blizna; kobieta jest stworzona, aby była matką.
                 Mężczyzna, zrażonym szczerbami jej piękności, odleciałby ją może; ale dziecko czepia się go
                                                                        30






                 z płaczem. Oto rodzina, prawo ludzkie; wszystko się odeń oddala, jest potworne. Cnota wie-
                 śniaków zasadza się na tym, iż żony ich są to przyrządy do rodzenia i karmienia, jak oni znów
                 przyrządy do uprawy roli. Nie znają fałszywych włosów ani blanszu, ale uściski ich nie sieją
                 zarazy; prostoduszne ich pieszczoty nie użyczają pamiątki odkrycia Ameryki. Nie są zmysło-
                 we, ale są zdrowe; mają szerokie i zgrubiałe ręce, ale nie serca.
                    Cywilizacja robi wszystko na wspak naturze. Dziewicę stworzoną na to, by biegała w
                 słońcu, by podziwiała nagich szermierzy jak w Sparcie, by jej było wolno wybierać, kochać,
                 miejskie obyczaje zamykają pod klucz; w zamian za to chowa romans pod krucyfiksem; wy-
                 blakła i leniwa daje folgę chuciom w obliczu zwierciadła; w ciszy nocnej kala tę piękność,
                 która ją dławi i której trzeba powietrza. Następnie, z dnia na dzień, dobywa się ją na światło,
                 nie wiedzącą nic, nie kochającą nic, pragnącą wszystkiego; stara baba daje jej nauki, szepce
                 jej do ucha plugastwa i rzuca ją w łoże obcego mężczyzny, który ją gwałci. Oto małżeństwo,
                 to znaczy rodzina wedle cywilizacji. I oto biedna dziewczyna rodzi dziecko; włosy jej,
                 kształtna pierś, ciało, wszystko niszczeje i więdnie; straciła wdzięk kochanki, a nie kochała!
                 Poczęła, urodziła, pyta się sama czemu. Przynoszą jej dziecko i mówią: Jesteś matką. Od-
                 powiada: Nie jestem matką; dajcie to dziecko kobiecie, która ma mleko; w moich piersiach
                 go nie ma; nie tą drogą kobieta dochodzi do pokarmu. Mąż odpowiada, iż żona ma słusz-
                 ność, że dziecko by mu ją zbrzydziło. Schodzą się krewni, stroją ją, obrzucają zakrwawione
                 łóżko' koronkami; pielęgnują ją, leczą z choroby macierzyństwa. Za miesiąc już jest w Tuile-
                 riach, na balu, w Operze; dziecko w Chaillot, w Auxerre, mąż w lupanarze. Tuzin młodych
                 ludzi mówi jej o miłości, poświęceniu, sympatii, wiecznym uścisku, o wszystkim, czym
                 wzbiera jej serce. Bierze jednego z nich, tuli go do łona; on hańbi ją, odwraca się i idzie na
                 giełdę. Początek już zrobiono: biedaczka płacze przez jedną noc i spostrzega, że od łez czer-
                 wienieją oczy. Bierze pocieszyciela, po którego stracie pociesza ją znów inny; i tak do lat
                 trzydziestu i dalej. Wówczas to, zużyta i skażona, wypruta ze wszystkiego, co ludzkie, nawet
                 ze wstrętu, spotyka jednego wieczora pięknego młodzieńca o czarnych włosach, płomiennym
                 oku, sercu drgającym nadzieją; poznaje swą młodość, przypomina sobie, co wycierpiała, i
                 oddając mu lekcje, jakie jej dało życie, oducza go na zawsze kochania.
                    Oto kobieta, jakąśmy ją zrobili; oto nasze kochanki. Ale cóż! zawszeć to kobiety, można
                 spędzić z nimi miłą chwilę!
                    Jeżeliś ostro kuty, pewien samego siebie, naprawdę mężczyzna, oto co ci radzę: rzuć się
                 bez obawy w wir świata; bierz kolejno ladacznice, tancerki, mieszczki i margrabiny. Bądź
                 stały i niewierny, smutny i wesoły, niech cię zwodzą czy szanują; pytaj tylko o to, czy cię
                 kochają; z tą chwilą cóż ci znaczy reszta?
                    Jeśliś człowiekiem miernym i przeciętnym, radzę, rozglądaj się jakiś czas, nim uczynisz
                 wybór, ale nie licz ani trochę na to, co ci się będzie zdawało, żeś znalazł w swej lubej.
                    Jeśliś człowiekiem słabym, łatwym do opanowania, skłonnym zapuścić korzenie, gdzie
                 widzisz trochę ziemi, sporządź sobie pancerz, który by oparł się wszystkiemu: skoro bowiem
                 dasz folgę swej wątłej naturze, nie wzrośnie z ciebie nic, uschniesz, nie wydasz kwiatu ni
                 owocu. Soki twoje przejdą w obcy miąższ; wszystkie twe czyny będą blade jak liść wierzbo-
                 wy; jedyną twą wilgocią będą własne łzy, jedynym pokarmem własne serce.
                    Ale jeśliś naturą marzycielską, wierzącą w majaki i pragnącą je urzeczywistnić, powiem ci
                 wręcz; Miłość nie istnieje.
                    Wchodzę bowiem w twoją myśl i mówię: Kochać znaczy oddać się ciałem i duszą lub, aby
                 rzec lepiej, uczynić jedną istotę z dwojga; znaczy przechadzać się po słońcu, wietrze, wśród
                 pól i łąk, ciałem o czterech ramionach, dwóch głowach i dwóch sercach. Miłość to wiara, to
                 religia ziemskiego szczęścia, promienny trójkąt umieszczony w sklepieniu świątyni, którą
                 nazywamy światem. Kochać znaczy poruszać się swobodnie w tej świątyni i mieć u boku
                 istotę zdolną zrozumieć, czemu myśl jakaś, słowo, kwiat, sprawiają, iż zatrzymujesz się i
                 podnosisz głowę ku niebiańskiemu trójkątowi. Zażywać szlachetnych przymiotów człowieka
                                                                        31






                 jest wielkim dobrem; oto dlaczego geniusz jest piękną rzeczą; ale zdwajać swą zdatność, tulić
                 drugie serce i inteligencję do swej inteligencji i serca, oto najwyższe szczęście. Nic ponadto
                 nie uczynił Bóg dla człowieka: oto czemu miłość jest czymś więcej niż geniusz. Znasz ko-
                 biety, które by tak kochały? Nie, nie, sam przyznaj. Kochać dla nich to co innego; to wycho-
                 dzić z domu zakwefiona, pisywać ukradkiem, stąpać ze drżeniem na końcach palców, spi-
                 skować i szydzić, zawracać omdlewającymi oczami, wydawać skromne westchnienia w
                 sztywnej i nakrochmalonej sukni, a potem zamknąwszy drzwi na klucz, zedrzeć ją przez gło-
                 wę, upokorzyć rywalkę, oszukać męża, przywieść do rozpaczy kochanków. Kochać, dla nich,
                 to bawić się w kłamstwo, jak dzieci w chowanego; ohydna rozpusta serca, gorsza niż wszelkie
                 wyuzdania rzymskie na saturnaliach Priapa; bękarcia parodia zarówno występku jak cnoty;
                 głucha i podła komedia, pełna szeptów i kusych spojrzeń, gdzie wszystko jest małe, wytworne
                 i zniekształcone, niby owe chińskie monstra z porcelany; żałosne przedrzeźnianie wszystkie-
                 go, co jest w świecie pięknego i szpetnego, boskiego i piekielnego, cień bez ciała, szkielet
                 boskiego stworzenia.
                    Tak mówił Desgenais świszczącym głosem, w ciszy nocnej.
                 ROZDZIAŁ VI
                    Nazajutrz, przed obiadem, znalazłem się w Lasku Bulońskim; czas był posępny. Przybyw-
                 szy do bramy Maillot, puściłem cugle wolno i utonąwszy w głębokiej zadumie przechodziłem
                 stopniowo w głowie słowa Desgenais'go.
                    Mijając aleję usłyszałem, że mnie ktoś woła. Obróciłem się i ujrzałem w otwartym powo-
                 zie przyjaciółkę mej kochanki. Kazała woźnicy zatrzymać i podając przyjaźnie rękę zaprosiła
                 mnie, o ile nie mam nic do roboty, na obiad.
                    Osoba ta, nazwiskiem pani Levasseur, była mała, pulchna, jasna blondynka; nie lubiłem jej
                 nigdy, nie wiem czemu, gdyż stosunki nasze były raczej przyjazne. Mimo to nie mogłem się
                 oprzeć: uścisnąłem jej rękę dziękując za zaproszenie; czułem, że będziemy mówili o tamtej.
                    Poleciła służącemu, aby odprowadził mego konia; wsiadłem do powozu i ruszyliśmy w
                 stronę Paryża. Deszcz zaczął padać, woźnica podniósł dach; zamknięci tak sam na sam trwali-
                 śmy zrazu w milczeniu. Patrzałem na nią z niewysłowionym smutkiem; nie tylko była przyja-
                 ciółką zdrajczyni, ale i powiernicą. Często, za szczęśliwych dni, wieczór, dotrzymywała nam
                 towarzystwa. Z jakąż niecierpliwością znosiłem ją wówczas! Jak rachowałem chwile, które
                 była z nami! Stąd zapewne moja niechęć. Za nic mi stało to, iż życzliwie patrzy na naszą mi-
                 łość, że mnie broni nawet wobec mej lubej w dniach sprzeczki; cała jej przyjaźń nie mogła
                 okupić w mych oczach jej natręctwa. Mimo dobroci i usług zdawała mi się brzydka, męcząca.
                 Ach, jakże teraz wydała mi się ładna! Patrzałem na jej ręce, suknie; każdy gest wnikał mi do
                 serca; wypisana w nich była cała przeszłość. Widziała to, czuła, co przechodzę i ile wspo-
                 mnień mnie tłoczy. Tak upłynęła droga; ja patrzałem na nią, ona uśmiechała się do mnie.
                 Wreszcie, kiedy wjechaliśmy w ulice, ujęła mnie za rękę: I cóż?   rzekła. Ach, tak   od-
                 parłem szlochając   niech jej to pani powie, jeśli pani chce. To mówiąc zalałem się łzami.
                    Skoro po obiedzie znaleźliśmy się przy kominku, rzekła: Powiedz mi pan, czy to nie-
                 odwołalne, czy nie ma sposobu?
                    Niestety!   odparłem   nieodwołalną jest jedynie boleść, która mnie zabija. Dzieje moje
                 zamykają się w niewielu słowach: nie mogę jej ani kochać, ani kochać innej, ani istnieć bez
                 miłości.
                    Zanurzyła się w fotelu, twarz jej przybrała wyraz współczucia. Długo zdawała się dumać i
                 zagłębiać w siebie, jakby znajdując oddźwięk we własnym sercu. Oczy jej zamgliły się, uto-
                                                                        32






                 nęła niby we wspomnieniu. Wyciągnęła rękę, zbliżyłem się. I ja   szepnęła   i ja poznałam
                 toż samo. Żywe wzruszenie przerwało jej.
                    Ze wszystkich sióstr miłości jedną z najpiękniejszych jest litość. Trzymałem panią Levas-
                 seur za rękę; osunęła mi się niemal w ramiona, zrazu zaczęła gorąco przemawiać w obronie
                 mej lubej, bolejąc ze mną i usprawiedliwiając ją razem. Było mi coraz smutniej; cóż mogłem
                 odpowiedzieć? Stopniowo zaczęła mówić o sobie.
                    Niedawno temu, mówiła, człowiek, którego kochała, rzucił ją. Poświęciła dlań bardzo
                 wiele; nadszarpnęła zarówno swój majątek, jak dobrą sławę. Mąż, którego mściwość znała,
                 odgrażał się. Mówiąc płakała; przejąłem się do tego stopnia, iż słuchając o jej niedolach, za-
                 pomniałem o własnych. Wydano ją za mąż niemal przemocą, walczyła długo, ale nie żałuje
                 niczego, chyba straconej miłości. Miałem nawet wrażenie, iż obwinia się poniekąd, że nie
                 umiała zachować serca kochanka i że postępowała z nim zbyt nieostrożnie.
                    Ulżywszy sercu, trwała chwilę zakłopotana i niema. Pani   rzekłem   to nie przypadek
                 zawiódł mnie dziś do Lasku. Pozwól mi wierzyć, że boleści ludzkie są niby zbłąkane siostry,
                 ale że istnieje kędyś dobry anioł, który kojarzy z umysłu wątłe dłonie wyciągające się ku Bo-
                 gu. Skoro panią spotkałem i skoro mnie pani zawołała, nie żałuj, żeś mi otwarła serce; a kto
                 bądź by cię słuchał, nie żałuj nigdy łez. Sekret, który mi powierzasz, jest tylko łzą spadłą z
                 twoich oczu, ale ta łza została na mym sercu. Niech mi pani pozwoli odwiedzić się jeszcze, i
                 cierpmy niekiedy razem.
                    Mówiąc te słowa, uczułem przypływ tak żywej sympatii, iż nie zastanawiając się uściska-
                 łem ją; nie przyszło mi nawet na myśl, abym ją mógł obrazić, i ona sama jakby nie zauważyła
                 tego.
                    Głęboka cisza panowała w całym domu. Ktoś z lokatorów był chory, rozsypano słomę na
                 ulicy, tak iż pojazdy nie czyniły najlżejszego hałasu. Siedziałem koło niej, trzymając ją w
                 ramionach i oddając się jednemu z najsłodszych wzruszeń serca, uczuciu podzielanego bólu.
                    Rozmowa przybrała odcień najserdeczniejszego wylania. Ona zwierzała mi swe cierpienia,
                 ja opowiadałem jej swoje; z tych dwóch boleści, które splatały się z sobą, czułem, jak wznosi
                 się jakaś słodycz, jakiś pocieszający głos, niby czysty i niebiański akord zrodzony z współ-
                 dźwięku dwóch skarżących się żalów. Wśród tego, pochylony nad panią Levasseur, widzia-
                 łem tylko jej twarz. Wstawszy i oddaliwszy się nieco, spostrzegłem, iż w czasie naszej roz-
                 mowy ona oparła stopę dość wysoko na kominku, tak iż odsłoniła nogę niemal do kolana.
                 Zdziwiło mnie, iż widząc moje pomieszanie nie zmieniła pozycji; cofnąłem się o kilka kro-
                 ków odwracając głowę, aby jej dać czas na poprawienie sukni; ani drgnęła. Podszedłem bli-
                 żej, wsparłem się o kominek i stałem w milczeniu patrząc na ten nieład stroju, w istocie zbyt
                 odrażający. Spotkałem wreszcie jej oczy i ujrzałem jasno, iż ona zupełnie świadoma jest tego,
                 co czyni. Piorun we mnie strzelił; zrozumiałem, że byłem igraszką potwornego bezwstydu, że
                 boleść sama była dla tej kobiety jedynie podrażnieniem zmysłów. Bez słowa wziąłem kape-
                 lusz; opuściła z wolna suknie, ja zaś wyszedłem złożywszy głęboki ukłon.
                 ROZDZIAŁ VII
                    Wróciwszy do domu zastałem na środku pokoju drewnianą skrzynię. Ciotka umarła i mnie
                 przypadła część nieznacznego zresztą dziedzictwa. Skrzynia ta zawierała prócz innych obo-
                                                                        33






                 jętnych przedmiotów sporo starych, zakurzonych książek. Nie wiedząc, co począć z sobą,
                 żarty nudą, zabrałem się do czytania. Były to przeważnie romanse z epoki Ludwika XV; ciot-
                 ka, osoba bardzo nabożna, odziedziczyła je prawdopodobnie sama i przechowała nie czytając;
                 był to bowiem, można rzec, istny katechizm rozpusty.
                    Posiadam osobliwą skłonność do zastanawiania się nad najdrobniejszymi wydarzeniami i
                 nadawania im głębszego znaczenia; czynię z nich poniekąd niby ziarna różańca i staram się
                 mimo woli nizać je na nitkę.
                    Choćby się to miało wydać dziecinne z mej strony, przybycie tych książek w okoliczno-
                 ściach, w których się znajdowałem, uderzyło mnie. Pochłonąłem je z goryczą i smutkiem bez
                 granic, ze złamanym sercem i z uśmiechem na ustach. Tak, macie słuszność   mówiłem  
                 wy jedne znacie tajemnice życia, wy jedne ośmielacie się mówić, że nic nie istnieje poza roz-
                 pustą, obłudą i zepsuciem. Bądźcie mymi przyjaciółmi, wypalcie ranę mej duszy swą żrącą
                 trucizną; nauczcie mnie wierzyć w was.
                    Podczas gdy się zatapiałem w ciemnościach, ulubieni poeci i uczeni spoczywali w kurzu.
                 Deptałem ich nogami w przystępie gniewu: A wy   mówiłem   obłędni marzyciele, którzy
                 uczycie jeno cierpieć, nędzni kuglarze frazesów, szarlatani, jeśliście znali prawdę, głupcy,
                 jeśliście byli szczerzy, kłamcy w każdym razie, którzy kleicie swe baśnie kosztem ludzkiego
                 serca, spalę was wszystkich, do ostatniego!
                    Wśród tego łzy przychodziły mi z pomocą; czułem, iż jedyną prawdą jest ma boleść. Do-
                 brze więc!   krzyczałem w obłędzie   powiedzcie mi, dobrzy i źli geniusze, dobrzy i źli do-
                 radcy, powiedzcie, co należy czynić! Wybierzcie rozjemcę spośród siebie.
                     Chwyciłem starą Biblię i otwarłem na los szczęścia. ,,Odpowiedz ty, księgo Boża   rze-
                 kłem   posłuchajmyż twego głosu. Trafiłem na te słowa Eklezjasty, rozdział IX:
                    Zaprawdęm to wszystko uważał w sercu swym, abym to wszystko objaśnił, że sprawie-
                 dliwi i mądrzy z sprawami swymi są w rękach Bożych, a iż ani miłości, ani nienawiści nie zna
                 człowiek ze wszystkich rzeczy, które są przed obliczem jego.
                    Wszystko się dzieje jednakowo wszystkim; jednoż przychodzi na sprawiedliwego i nie-
                 zbożnego, na dobrego i na złego, na czystego i nie czystego, na ofiarującego i na tego, który
                 nie ofiaruje; na dobrego i na grzesznego; na przysięgającego i na tego, co się przysięgi boi.
                    A toć jest najgorsza między wszystkim, co się dzieje pod słońcem, iż jednoż przychodzi na
                 wszystkich; a owszem iż serce synów ludzkich pełne jest złego, a iż głupstwo trzyma się serca
                 ich za żywota ich, a potem idą do umarłych.
                    Zdumiałem się przeczytawszy te słowa; nie spodziewałem się znaleźć podobnego uczucia
                 w Biblii. Tak więc   rzekłem   i ty także wątpisz, księgo nadziei!
                    Co wyobrażają sobie tedy astronomowie, kiedy w oznaczonym punkcie, o danej godzinie,
                 przepowiadają zjawienie komety, najbardziej kapryśnego z niebieskich wędrowców? Co
                 przyrodnicy, kiedy pokazują przez mikroskop żyjątka w kropli wody? Czy sądzą, iż wymy-
                 ślili to, co widzą, i że ich mikroskopy i lunety narzucają prawa naturze? Co wyobrażał sobie
                 tedy pierwszy prawodawca, kiedy siląc się położyć kamień społecznej budowli, podrażniony
                 zapewne przez jakiegoś niewczesnego gadułę, uderzył w spiżowe tablice i uczuł krzyczące w
                 swej piersi prawo odwetu? Czyż wymyślił sprawiedliwość? A ten, który pierwszy wydarł z
                 ziemi owoc zasadzony przez sąsiada, ukrył go pod płaszczem i uciekł rozglądając się dokoła,
                 czy on wynalazł wstyd? A ten, który dopadłszy łupieżcę owoców swej pracy, pierwszy prze-
                 baczył mu winę i miast podnieść nań rękę rzekł: Posiądź się i przyjm                    jeszcze to; kiedy,
                 oddawszy tak dobre za złe, podniósł głowę ku niebu i uczuł, jak serce mu drży i oczy wilżą
                 się łzami, a kolana gną się do ziemi, czyż on wynalazł cnotę? O Boże! Boże! oto kobieta mó-
                 wi o miłości i oszukuje mnie; oto mężczyzna mówi o przyjaźni i radzi mi szukać zapomnienia
                 w rozpuście; oto druga kobieta płacze i na pociechę częstuje mnie swą łydką; oto Biblia mówi
                 o Bogu i odpowiada: Być może; wszystko to jest obojętne.
                                                                        34






                    Rzuciłem się ku otwartemu oknu. Prawdaż to, żeś jest puste?   krzyczałem spoglądając
                 na wielkie blade niebo rozciągające się nad mą głową.   Odpowiedz, odpowiedz! Czy nim
                 umrę, dasz mi co innego niż majak w te oto ramiona?
                    Głęboka cisza zalegała pod oknami. Gdy tak stałem z wyciągniętymi ramionami i oczyma
                 zgubionymi w przestrzeni, jaskółka wydała żałosny krzyk; mimo woli pobiegłem za nią spoj-
                 rzeniem; w chwili gdy ginęła w przestworzu jak strzała, jakaś dziewczynka przeszła śpiewając.
                 ROZDZIAŁ VIII
                    Nie chciałem wszakże ustąpić. Nimbym doszedł do tego, aby wziąć życie ze strony
                 uciesznej, która mi się zdawała najbardziej posępną, postanowiłem wszystkiego próbować. W
                 ten sposób na długo stałem się pastwą niezliczonych zgryzot i straszliwych dręczących snów.
                    Główną przeszkodą do wyleczenia była moja młodość. Gdziekolwiek byłem, czymkolwiek
                 chciałem się zająć, mogłem myśleć tylko o kobietach; widok kobiety przyprawiał mnie o
                 drżenie. Ileż razy zrywałem się w nocy, zlany potem, przyklejając usta do ściany, dusząc się
                 niemal!
                    Miałem to szczęście, może jedno z najrzadszych, iż oddałem miłości swoje dziewictwo.
                 Ale następstwem tego było, iż wszelka myśl o rozkoszy zespalała się u mnie z pojęciem miło-
                 ści; to było zgubą. Nie mogąc się wstrzymać od ustawnego myślenia o kobietach, równocze-
                 śnie przesuwałem w głowie wszystkie obrazy rozpusty, fałszu i zdrady niewieściej, które
                 mnie prześladowały. Posiadać kobietę i znaczyło dla mnie kochać; owóż myślałem wciąż
                 tylko o kobietach, a nie wierzyłem w możliwość prawdziwej miłości.
                    Wszystkie te cierpienia przeradzały się w jakąś głuchą wściekłość; to miałem ochotę iść w
                 ślady mnichów i udręczać się, by zwyciężyć zmysły; to miałem ochotę iść na ulicę, na wieś,
                 sam nie wiem gdzie, rzucić się do stóp pierwszej spotkanej kobiety i przysiąc jej wieczną
                 miłość.
                    Bóg mi świadkiem, że czyniłem wszystko, co mogłem, aby się rozerwać i uleczyć. Zrazu,
                 przejęty tą mimowolną myślą, że społeczność ludzka jest jaskinią występków i obłudy, gdzie
                 wszystko podobne jest do mej kochanki, postanowiłem odciąć się od świata i odosobnić się
                 zupełnie. Podjąłem dawne studia; rzuciłem się w historię, w starożytnych poetów, w anato-
                 mię. Mieszkał w tym samym domu, na czwartym piętrze, wielce uczony stary Niemiec, sa-
                 motnik i odludek. Skłoniłem go nie bez trudu, by mnie uczył po niemiecku; raz zrobiwszy
                 początek, nieborak zapalił się do tego. Moje roztargnienie doprowadzało go do rozpaczy. Ileż
                 razy, siedząc naprzeciw mnie pod zakopconą lampą, przyglądał mi się z cierpliwym zdumie-
                 niem, z rękami na książce, gdy ja, zatopiony w marzeniach, nie spostrzegałem jego obecności
                 ani współczucia. Mój dobry panie   rzekłem w końcu   jesteś pan najzacniejszy z ludzi, ale
                 to darmo. Cóż za zadania się pan podjął! Zostaw mnie memu losowi; nic na to nie poradzimy
                 obaj. Nie wiem, czy zrozumiał; uścisnął mi ręce bez słowa i już nie było mowy o niemczyź-
                 nie.
                    Uczułem rychło, iż samotność, zamiast leczyć, szkodzi mi; zmieniłem zupełnie system.
                 Wyjeżdżałem na wieś, galopowałem, polowałem; robiłem bronią do utraty tchu; zamordo-
                 wywałem się znużeniem i kiedy po dniu znojów i gonitwy, pachnący kurzem i stajnią, kła-
                 dłem się wieczór do łóżka, zatapiałem głowę w poduszkę, zawijałem się w kołdrę i krzycza-
                 łem: Och ty upiorze! Czy i ty się zmęczyłeś? Czy porzucisz mnie wreszcie tej nocy?
                                                                        35






                    Próżne wysiłki! Samotność wiodła mnie do natury, natura do miłości. W prosektorium,
                 wśród trupów, wycierając ręce o zakrwawiony fartuch, blady pośród umarłych, dławiąc się
                 zaduchem zgnilizny, odwracałem się mimo woli: przed oczami bujały mi zieleniące się łany,
                 balsamiczne łąki, harmonijna zaduma wieczoru. Nie   powiadałem   wiedza nie da mi po-
                 ciechy; daremnie bym się zatapiał w tej martwej naturze, zamrę w niej sam, niby siny topielec
                 w skórze obłupionego jagnięcia. Nie wyleczę się z młodości; idźmyż żyć, gdzie jest życie, lub
                 umrzeć bodaj w słońcu. Wybiegałem pędem, dosiadałem konia, zapuszczałem się w aleje
                 Sevres i Chaville, wyciągałem się na kwietnej łące w jakiejś ustronnej dolinie. Niestety! lasy,
                 łąki, wszystko wołało do mnie:
                    Czego szukasz? Jesteśmy zielone, biedne dziecko, nosimy kolor nadziei.
                    Wracałem do miasta; gubiłem się w mrocznych ulicach, spoglądałem w oświetlone okna,
                 owe tajemnicze gniazda... Przejeżdżały powozy, ludzie potrącali się. Och! cóż za samotność!
                 Cóż za smutek w dymie wznoszącym się z dachów! ile cierpienia w tych krętych ulicach,
                 gdzie ludzie drepcą, pracują i pocą się, gdzie tysiące nieznajomych ocierają się o siebie! O, ta
                 kloaka, w której jedynie ciała obcują z sobą, dusze zaś zostają samotne, i gdzie jedynie nie-
                 rządnice, mijając, wyciągają do ciebie rękę! Zanurz się, zachłyśnij się zepsuciem! przesta-
                 niesz cierpieć! Oto co miasto krzyczy do człowieka, co widzisz napisane na murach węglem,
                 na bruku błotem, na twarzach żyłkami krwi.
                    Nieraz, zaszyty gdzieś na uboczu w salonie, przyglądałem się świetnej zabawie patrząc,
                 jak pląsają kobiety różowe, białe, niebieskie, z gołymi ramionami, w puklach włosów, niby
                 cherubiny pijane światłem w kręgach harmonii i piękności: Ha! co za ogród!   powiadałem
                 sobie   tylko rwać, tylko oddychać! O, margerytki, co powie wasz ostatni listek temu, kto was
                 oskubie! Trochę, trochę, wcale. Oto sens świata, oto cel waszych uśmiechów. Nad tą smut-
                 ną otchłanią powiewacie tak lekko gazami usianymi kwieciem; nad tą ohydną prawdą ugania-
                 cie jak sarenki na palcach drobnych stopek.
                    Ech, Boże   mówił Desgenais   po cóż wszystko brać poważnie? To niesłychane rzeczy!
                 Czy płaczesz nad każdą próżną butelką? Są beczki w piwnicach, a piwnic jest, chwała Bogu,
                 dosyć. Sporządź sobie dobry haczyk złocony słodkimi słówkami, z apetyczną muszką na
                 przynętę, i dalej! wyłów w rzece zapomnienia ładną pocieszycielkę, chłodną i gładką jak wę-
                 gorz, zostanie ich dość jeszcze, skoro ta wyśliźnie ci się z palców. Kochaj, kochaj, masz
                 wściekłą ochotę. Młodość musi się wyszumieć; gdybym był tobą, raczej bym wykradł królo-
                 wę portugalską, niżbym miał krajać nieboszczyków.
                    Oto rady, jakich musiałem słuchać przy każdej sposobności; wracałem do domu z
                 obrzmiałym sercem, z twarzą zasłoniętą płaszczem; klękałem przy łóżku i biedne serce da-
                 wało sobie folgę. Co za łzy! Co za pragnienia! Co za modlitwy! Galileusz tupał o ziemię
                 krzycząc: A przecież się obraca! Tak ja uderzałem się w serce.
                 ROZDZIAŁ IX
                    Naraz, wśród najczarniejszej zgryzoty, rozpacz, młodość i przypadek kazały mi spełnić
                 czyn, który rozstrzygnął o mym losie.
                    Napisałem do kochanki, że nie chcę jej widzieć na oczy; dotrzymałem w istocie słowa, ale
                 spędzałem noce pod jej domem, siedząc na ławce na wprost bramy; patrzałem w oświetlone
                 okna, słyszałem dźwięk fortepianu, niekiedy widziałem ją niby cień za rozchylonymi firan-
                 kami.
                    Pewnej nocy, gdym siedział na ławce zanurzony w okropnym smutku, przeszedł, zatacza-
                 jąc się, zapóźniony robotnik. Bełkotał słowa bez związku, przeplatane wesołymi okrzykami;
                                                                        36






                 to znów zaczynał śpiewać. Był pijany; chwiejne nogi niosły go od jednego do drugiego
                 rynsztoka. Upadł na ławkę koło sąsiedniego domu, tuż naprzeciw mnie. Kołysał się jakiś czas
                 z głową wspartą na łokciach, po czym zasnął głęboko.
                    Ulica była pusta, suchy wiatr zamiatał kurz; wśród nieba bez chmurki księżyc oświecał
                 miejsce, gdzie spał ów człowiek. Znalazłem się tedy oko w oko z drągalem, który nie domy-
                 ślał się mej obecności i spał na tym kamieniu rozkoszniej może niż we własnym łóżku.
                    Mimo mej woli człowiek ten oderwał mnie od mego cierpienia; wstałem, by mu ustąpić
                 miejsca, następnie wróciłem i znów siadłem. Nie mogłem opuścić tej bramy, do której nie
                 zapukałbym za żadne skarby; wreszcie, pochodziwszy tam i z powrotem, zatrzymałem się
                 machinalnie przed śpiącym.
                    Cóż za sen!   mówiłem sobie.   Temu człowiekowi nic się nie śni, to pewne; w tej chwili
                 żona jego otwiera może sąsiadowi drzwi od stryszku, na którym sypia. Odzież jego jest w
                 strzępach, lica zapadłe, ręce pomarszczone, znać, iż nieszczęśnik nie co dzień ma co do ust
                 włożyć. Tysiąc trosk, zgryzot czeka go za przebudzeniem; ba, miał dziś wieczór talara w kie-
                 szeni, zaszedł do szynku, gdzie mu sprzedano zapomnienie: zarobił w ciągu tygodnia tyle,
                 aby kupić sobie noc snu, okradł ją może z wieczerzy swych dzieci. Obecnie kochanka może
                 go zdradzić, przyjaciel może się wśliznąć jak złodziej do jego nory; ja sam mógłbym go bić
                 po plecach i wołać, że go mordują, że dom jego stoi w ogniu; obróci się na drugi bok i zaśnie
                 z powrotem.
                    A ja, a ja!   ciągnąłem przemierzając wielkimi krokami ulicę   ja nie śpię, ja, który mam
                 w kieszeni dość, aby mu kupić snu na cały rok; jestem tak pyszny i tak szalony, iż nie mam
                 odwagi wejść do szynkowni! Toć, jeśli wszyscy nieszczęśliwi tam wchodzą, to dlatego iż
                 wychodzą stamtąd szczęśliwi. O Boże! rozgniecione stopami winne grono wystarcza, aby
                 rozprószyć najczarniejsze zgryzoty i zerwać wszystkie niewidzialne nici, jakie duchy złego
                 zastawiają nam w drodze. Płaczemy jak kobiety, cierpimy jak męczennicy; zdaje się nam, w
                 naszej rozpaczy, iż świat zawalił się nam nad głową, i siadamy we łzach niby Adam u wrót
                 Edenu. I ot aby uleczyć ranę szerszą niż świat, wystarczy uczynić ruch ręką i zwilżyć nieco
                 wnętrzności. Cóż za nędza te nasze zgryzoty, skoro można je ukoić w ten sposób? Dziwimy
                 się, iż Opatrzność, widząc je, nie zsyła aniołów, aby spełnili nasze prośby; nie potrzebuje so-
                 bie zadawać tyle trudu; przejrzała wszystkie nasze męki, pragnienia, całą naszą dumę strąco-
                 nych szatanów i ocean zła, jaki nas otacza, i zadowoliła się tym, aby zawiesić przy drodze
                 mały czarny owoc. Skoro ten człowiek śpi tak smacznie na ławce, czemuż i ja nie miałbym
                 spać równie dobrze? Rywal spędza może noc u mej kochanki; wyjdzie o świcie; ona odpro-
                 wadzi go wpółnaga do drzwi, ujrzą mnie śpiącego. Pocałunki ich nie zbudzą mnie, któreś z
                 nich trąci mnie w ramię, odwrócę się na drugi bok i zasnę z powrotem.
                    Za czym, pełen dzikiej radości, zacząłem szukać winiarni. Było po północy, wszystko
                 prawie było zamknięte, wpadłem we wściekłość. Cóż u kaduka   myślałem   nawet i ta po-
                 ciecha ma mi być wzbroniona! Biegałem po ulicach, tłukąc się do sklepów i wołając: Wina!
                 wina!
                    Wreszcie znalazłem jakiś szynczek otwarty: zawołałem o butelkę i nie zwracając uwagi na
                 jakość wypróżniłem ją prawie duszkiem, potem drugą, trzecią. Traktowałem się jak chorego,
                 piłem gwałtem, jakby chodziło o lek nakazany przez lekarza, pod grozą utraty życia.
                    Niebawem opary mocnego trunku, który z pewnością nie był czysty, spowiły mnie mgłą.
                 Ponieważ piłem szybko, pijaństwo owładnęło mną nagle; czułem, że myśli mi się mącą, po-
                 tem uspokajają się i znów mącą. Świadomość zaczynała mnie z wolna opuszczać, wzniosłem
                 oczy do nieba jakby żegnając się z samym sobą, i skłoniłem się z łokciami na stole.
                    Wówczas dopiero spostrzegłem, że nie jestem sam. W drugim końcu sali znajdowało się
                 kilka odrażających postaci, o wynędzniałych twarzach i ochrypłych głosach. Sądząc ze stroju,
                 nie byli oni z ludu ani też z mieszczaństwa; należeli snadź do tej dwuznacznej klasy, naj-
                 szpetniejszej ze wszystkich, która nie ma ani pozycji, ani majątku, ani nawet rzemiosła, chyba
                                                                        37






                 jakieś plugawe, która nie jest ani biedna, ani bogata, a kojarzy wszystkie nędze i wszystkie
                 przywary bogatych i biedaków.
                    Kłócili się wpółgłośno nad zatłuszczonymi kartami; wśród nich siedziała dziewczyna, bar-
                 dzo młoda i bardzo ładna, schludnie ubrana, niepodobna do nich niczym, chyba tylko głosem,
                 który   przy różowej twarzyczce   był schrypły i zmęczony jak u starej przekupki. Przyglą-
                 dała mi się uważnie, jakby zdziwiona, że widzi mnie w tym szynku: byłem ubrany starannie,
                 niemal wykwintnie. Pomału zbliżyła się; przechodząc koło stołu, podniosła znajdujące się na
                 nim butelki i widząc, iż są próżne, uśmiechnęła się. Ujrzałem, że ma przepyszne, lśniącobiałe
                 zęby; ująłem ją za rękę prosząc, by usiadła; usłuchała chętnie i kazała sobie podać wieczerzę.
                    Patrzałem na nią, nie mówiąc słowa; oczy miałem pełne łez; spostrzegła to i spytała o
                 przyczynę. Ale nie mogłem mówić; potrząsałem głową, jakby chcąc dać obfitszy upust łzom,
                 czułem bowiem, jak mi spływają po licach. Pojęła, że mam jakieś tajemne zmartwienie, i nie
                 starała się zgadywać; wyjęła chustkę i jedząc ze smakiem ocierała mi od czasu do czasu twarz.
                    Było w tej dziewczynie coś tak okropnego i słodkiego, jakiś bezwstyd tak osobliwie skoja-
                 rzony ze współczuciem, że nie wiedziałem, co myśleć. Gdyby mnie ujęła za rękę na ulicy,
                 wzdrygnąłbym się; ale wydawało mi się tak dziwnym, aby istota   mniejsza o to jaka   której
                 nigdy w życiu nie widziałem, siadła bez słowa i wieczerzała naprzeciw mnie ocierając mi łzy
                 chustką, iż patrzałem w zdumieniu, oburzony i zachwycony zarazem. Słyszałem, iż szynkarz
                 pyta jej, czy mnie zna; odpowiedziała twierdząco prosząc, by mnie zostawiono w spokoju.
                 Niebawem gracze odeszli, szynkarz, zamknąwszy drzwi i okiennice, przeszedł do pokoju za
                 sklepem, zostałem sam z dziewczyną.
                    Wszystko to stało się tak szybko, działałem pod wpływem tak dziwnego odruchu rozpaczy,
                 iż zdawało mi się że śnię; myśli moje szamotały się w jakimś labiryncie. Miałem uczucie, że
                 albo jestem szalony, albo też ulegam jakiejś nadprzyrodzonej mocy.
                    Kto jesteś?   krzyknąłem nagle.   Czego chcesz ode mnie? Skąd mnie znasz? Kto ci ka-
                 zał ocierać mi łzy? Czy to czynisz z rzemiosła, myślisz, że ja zechcę?... Nie tknę cię ani koń-
                 cem palca. Co ty tu robisz? Odpowiedz. Trzeba ci pieniędzy? po czemu sprzedajesz litość,
                 którą mi okazujesz?
                    Wstałem i chciałem wyjść, ale czułem, że się zataczam. Oczy zaszły mi mgłą, owładnęła
                 mną śmiertelna niemoc, osunąłem się na ławkę.
                     Niedobrze panu   rzekła, ujmując mnie pod ramię   pił pan jak istne dziecko nie wie-
                 dząc, co pan robi. Niech pan tak zostanie i zaczeka, aż nadjedzie dorożka; powie mi pan,
                 gdzie mieszka pańska mama, i każę pana odwieźć do domu, skoro naprawdę   dodała śmiejąc
                 się   nie podobam się panu.
                    Podniosłem na nią oczy. Może omamiło mnie pijaństwo; nie wiem, czy źle widziałem
                 wprzódy, czy też w tej chwili, ale spostrzegłem nagle w tej dziewce jakieś nieszczęsne podo-
                 bieństwo do mej kochanki. Wrażenie to zmroziło mnie lodem. Bywają chwile, iż jakoby jakiś
                 dreszcz chwyta człowieka za włosy; ludzie prości powiadają, że to śmierć zagląda w oczy, ale
                 w moje zajrzała nie śmierć.
                    To była choroba wieku, lub raczej była nią ta dziewczyna; ona to, z wybladłą i drwiącą
                 twarzą, z tym ochrypłym głosem, siadła naprzeciw mnie w zaułku szynkowni.
                 ROZDZIAŁ X
                                                                        38






                    Z chwilą gdy spostrzegłem, iż ta kobieta podobna jest do mej kochanki, okropna, nieod-
                 parta myśl chwyciła się mego chorego mózgu: wykonałem ją natychmiast.
                    W początkach naszej miłości luba zachodziła niekiedy ukradkiem do mnie. Było to wielkie
                 święto dla mej izdebki; zjawiały się kwiaty, ogień płonął radośnie, przyrządzałem smaczną
                 wieczerzę; łóżko również stroiło się weselnie na przyjęcie oblubienicy. Często, siedząc na
                 kanapie pod lustrem, przyglądałem się jej w owej milczącej godzinie, kiedy serca nasze mó-
                 wiły do siebie. Patrzałem na nią, jak, podobna do wróżki Mab, zmienia w raj ten samotny
                 zakątek, w którym tyle razy płakałem. Była tu: pośród tych książek, rozrzuconej odzieży,
                 okaleczałych sprzętów, wśród tych tak smutnych czterech ścian: jakże słodko jaśniała w tej
                 całej nędzy!
                    Od czasu jak ją straciłem, wspomnienia te prześladowały mnie bez ustanku i odbierały mi
                 sen. Książki, ściany, mówiły mi o niej: nie mogłem ich znieść. Łóżko wypędzało mnie na
                 ulicę; czułem doń wstręt, o ile w nim nie płakałem.
                    Wziąłem tedy z sobą tę dziewczynę; kazałem jej siąść plecami do mnie; rozdziałem ją do
                 półnaga. Następnie urządziłem wszystko w pokoju tak jak niegdyś dla mej lubej. Ustawiałem
                 fotele tak jak stały pewnego pamiętnego wieczora. Na ogól we wszystkich naszych myślach o
                 szczęściu jest pewne wspomnienie, które przesłania resztę; dzień, godzina, która przewyż-
                 szyła wszystkie inne lub bodaj stała się jakby ich typem i niezatartym wzorem; chwila, w któ-
                 rej człowiek krzyknął jak Teodor w komedii Lope de Vegi: Fortuno, wbij złoty gwóźdź w
                 swoje koło.
                    Tak ustawiwszy wszystko, rozpaliłem duży ogień i siadłszy w kuczki zacząłem się upijać
                 bez granic. Zstępowałem aż na dno serca; czułem, jak się skręca i ściska. Wśród tego nuciłem
                 w głowie tyrolską piosenkę, którą luba moja śpiewywała bez ustanku:
                 Altra volta gieri biele,
                 Blanch'e rossa com un fiore;
                 Ma ora n.. Non son piu biele,
                 Consumatis dal amore10.
                    Słuchałem echa tej biednej piosnki, jak rozlegało się w pustkowiu mego serca. Mówiłem:
                 Oto szczęście ludzkie; oto mój raik; oto moja wróżka Mab: dziewka uliczna. Kochanka moja
                 nie więcej warta. Oto co znajduje się na dnie szklanki, z której piło się nektar bogów, oto ze-
                 włok miłości.
                    Dziewczyna, słysząc, iż śpiewam, zaczęła śpiewać również. Zbladłem jak trup; ten schry-
                 pły i plugawy głos wychodzący z istoty podobnej do mej kochanki wydał mi się niby symbol
                 wszystkiego, co się we mnie działo. To uosobiona rozpusta charczała jej w gardle, w rozkwi-
                 cie młodości. Zdało mi się, że moja kochanka, od czasu swej zdrady, musi mieć taki głos.
                 Przypomniałem sobie Fausta, który tańcząc w Broken z młodą nagą czarownicą widzi, jak jej
                 wychodzi z ust czerwona mysz.
                    Milcz!   krzyknąłem. Wstałem i podszedłem do niej; siadła z uśmiechem na łóżku, wy-
                 ciągnąłem się obok niej niby własny posąg na mym grobowcu.
                    Proszę was, ludzie światowi, wy, którzy o tej porze pędzicie ze swymi uciechami na bal
                 lub do Opery i którzy wieczór, kładąc się, odczytacie do poduszki jakieś zużyte bluźnierstwo
                 starego Woltera, jakieś rozsądne bajdurzenie Pawła Ludwika Courier, jakąś ekonomiczną
                 rozprawę komisji parlamentarnej, wy, którzy, słowem, wdychacie porami chłodne wyziewy
                 tego potwornego nenufaru zwanego Rozumem; proszę was, jeśli ta skromna książeczka
                 wpadnie wam w ręce, nie uśmiechajcie się ze szlachetną wzgardą, nie wzruszajcie nadto ra-
                 mionami; nie mówcie sobie ze zbytnim przekonaniem, że ja się skarżę na cierpienie urojone;
                 że, ostatecznie, rozum ludzki jest najpiękniejszą z naszych właściwości i że prawdą na tej
                 10 Niegdyś byłam piękna, biała i różowa jak kwiat, dziś już nie. Nie jestem już piękna, strawiła mnie miłość...
                                                                        39






                 ziemi są jedynie szacherki giełdowe, cztery tuzy w kartach, flaszka bordo przy stole, dobre
                 trawienie, obojętność dla drugich, wieczór zaś, w łóżku, lubieżne ciało obleczone pachnącą
                 skórą.
                    Albowiem któregoś dnia, wśród waszego zgniłego i gnuśnego życia, może się zerwać hu-
                 ragan. Opatrzność może wstrząsnąć te piękne drzewa, które podlewacie spokojnymi wodami
                 zapomnienia; może was chwycić rozpacz, panowie Obojętni; toć są łzy w waszych oczach!
                 Nie powiem, że kochanka może was zdradzić; to dla was mniejsze strapienie, niż kiedy koń
                 wam zdechnie; ale powiem wam, że można stracić na Giełdzie; że kiedy ma się w karcie wó-
                 zek, można się spotkać z wyższym; jeśli zaś nie gracie, pomyślcie, iż wasze dukaty, wasz
                 brzęczący spokój, wasze złote i srebrne szczęście znajduje się u bankiera, który może zban-
                 krutować, lub w papierach, które mogą zlecieć na łeb; powiem wreszcie, iż mimo że tak wy-
                 studzeni, możecie coś pokochać; może się odstroić jakaś struna w waszych piersiach, możecie
                 wydać krzyk podobny do bólu. Pewnego dnia wałęsając się po błotnistych ulicach, kiedy nie
                 stanie wam już materialnych rozkoszy, aby zatrudniać waszą bezczynną energię, kiedy zbrak-
                 nie wam tego, co istotne i codzienne, może się przypadkiem zdarzyć, iż spojrzycie dokoła
                 siebie z zapadłymi policzkami i osuniecie się na samotną ławkę o północy.
                    O ludzie z kamienia, szczytni egoiści, niezrównani rezonerzy, którzy nigdy nie popełnili-
                 ście aktu rozpaczy ani też arytmetycznego błędu, jeśli wam się to kiedy zdarzy, przypomnijcie
                 sobie w godzinie klęski Abelarda, kiedy stracił Heloizę. Kochał ją więcej niż wy swoje du-
                 katy i swoje kochanki; stracił rozłączając się z nią więcej, niż wy stracicie kiedykolwiek; wię-
                 cej niż sam wasz książę, Szatan, straciłby spadając powtórnie z niebios; kochał ją miłością, o
                 której gazety nie wspominają i której żony wasze i córki nie znają na scenie ani w książkach:
                 spędził pół życia całując ją w czyste czoło, ucząc ją śpiewać psalmów Dawida i hymnów
                 Saula; miał tylko ją jedną na ziemi; a mimo to Bóg pocieszył go.
                    Wierzcie mi, kiedy w godzinie rozpaczy wspomnicie Abelarda, innym będziecie patrzeć
                 okiem na miłe bluźnierstwa starego Woltera i bajdurzenia Courierowe;                    uczujecie, iż rozum
                 ludzki może leczyć ze złudzeń, ale nie z cierpień; że Bóg uczynił naszą inteligencję dobrą
                 gospodynią, ale nie siostrą miłosierdzia. Uznacie, iż mówiąc: Nie wierzę w nic, albowiem
                 nic nie widzę, serce człowieka nie rzekło swego ostatniego słowa. Zaczniecie szukać wkoło
                 siebie jakiejś nadziei; spróbujecie wstrząsnąć bramy kościoła, aby się przekonać, czy ruszają
                 się jeszcze, ale zastaniecie je zamurowane; zaczniecie myśleć o wstąpieniu do trapistów, los
                 zaś, szydząc z was, rzuci wam butelkę taniego wina i ladacznicę.
                    A jeśli wysączycie butelkę, jeśli skiniecie na ladacznicę i zawiedziecie ją do łoża, wiedz-
                 cie, co może się zdarzyć.
                                                                        40






                 Część druga
                 ROZDZIAŁ I
                    Zbudziwszy się nazajutrz, czułem tak głęboki wstręt do siebie, czułem się tak splugawio-
                 ny, tak poniżony we własnych oczach, iż w pierwszej chwili owładnęła mną straszliwa poku-
                 sa. Wyskoczyłem z łóżka, kazałem dziewczynie ubrać się i iść jak najprędzej; następnie sia-
                 dłem i wodząc rozpacznymi oczami po ścianach, utkwiłem je machinalnie w kącie, gdzie wi-
                 siały pistolety.
                    Wówczas nawet gdy udręczona myśl idzie, można rzec, z wyciągniętymi rękami ku zagła-
                 dzie, kiedy dusza chwyta się straszliwej decyzji, jest, zdaje się, jakaś niezależna od woli mate-
                 rialna groza w fizycznym akcie zdjęcia broni, nabicia jej; palce drżą, ramię sztywnieje. Czło-
                 wiek idzie ku śmierci, ale cała natura w nim się cofa. Tak więc niepodobna mi wyrazić tego,
                 czego doświadczałem, gdy dziewczyna się ubierała; zdawało mi się jeno, że pistolet mówi:
                 Zastanów się.
                    W istocie, nieraz później zastanawiałem się, co by się stało, gdyby, tak jak chciałem,
                 dziewczyna ubrała się spiesznie i wyszła. Bez wątpienia pierwsze wrażenie wstydu byłoby się
                 uśmierzyło; smutek nie jest rozpaczą, Bóg zaś zespolił je jak rodzeństwo, iżby jedno nie zo-
                 stawiało nas sam na sam z drugim. Skoro raz ta kobieta znikłaby mi z oczu, ulżyłoby mi się.
                 Zostałby jedynie żal, któremu niebiański anioł przebaczenia zabronił kogokolwiek zabijać.
                 Ale zarazem byłbym wyleczony na całe życie; rozpusta byłaby na zawsze wygnana z mego
                 progu i nigdy bym się nie otrząsnął z uczucia grozy, jakim natchnęły mnie pierwsze jej od-
                 wiedziny.
                    Ale stało się inaczej. Walka, która toczyła się we mnie, gryzące refleksje, wstręt, obawa,
                 gniew nawet (odczuwałem bowiem tysiąc rzeczy naraz), wszystkie te siły przygwoździły
                 mnie do krzesła. Gdy odchodziłem wręcz od zmysłów, dziewczyna, pochylona przed lustrem,
                 myślała jedynie o sukni i kapeluszu i dopełniała stroju uśmiechając się najspokojniej. Miz-
                 drzenie to trwało więcej niż kwadrans: niemal zapomniałem o niej. Upuściła coś; obróciłem
                 się zniecierpliwiony prosząc, by mnie zostawiła samego, z tak wyraźnym podrażnieniem, iż
                 dokończyła toalety w jednej chwili, i ujęła klamkę przesyłając mi pocałunek.
                    W tej chwili ktoś zadzwonił. Zerwałem się i ledwie zdążyłem otworzyć jej drzwi od alkierza,
                 gdzie się schroniła. Równocześnie prawie wszedł Desgenais w towarzystwie dwóch młodych ludzi.
                                                                        41






                    Pewne wypadki w życiu podobne są do owych wielkich prądów, które spotyka się na peł-
                 nym morzu. Fatalność, traf, Opatrzność, cóż znaczy nazwa? Ci, którzy sądzą, iż niweczą jed-
                 no z tych pojęć drugim, igrają jeno ze słowami. Każdy z tych ludzi wszakże, mówiąc o Ceza-
                 rze lub Napoleonie, powie bez wahania: To był człowiek opatrznościowy. Uważają wi-
                 docznie, że jedynie bohaterowie warci są, aby się niebo nimi zajmowało, i że kolor purpuro-
                 wy przyciąga bogów jak byki.
                    Rola, którą odgrywają w świecie najmniejsze drobiazgi, zmiany wynikłe w naszych losach
                 z najbłahszych na pozór przedmiotów i okoliczności, oto, moim zdaniem, istna otchłań dla
                 ludzkich dumań. Zwyczajne nasze czynności są niby stępione strzałki, które zwykliśmy wy-
                 syłać do celu; z sumy tych drobnych rezultatów czynimy oderwaną i regularną istotę, którą
                 nazywamy rozsądkiem lub wolą. Przychodzi podmuch wiatru, i oto najmniejsza z tych strza-
                 łek, najlżejsza, najbłahsza, wzbija się w przestworzu, hen poza granice widnokręgu, na bez-
                 kresne łono Boga.
                    Jakiż szał ogarnia nas wówczas! W cóż się obraca majak spokojnej dumy, woli i rozwagi?
                 W co nawet siła, ta pani świata, ten miecz człowieka w walce życia! Darmo potrząsamy nim z
                 gniewem, darmo staramy się osłonić, aby uniknąć grożącego ciosu; niewidzialna ręka uchyla
                 ostrze, i cały rozmach, zwichnięty w próżni, czyni jedynie tym cięższy nasz upadek.
                    Tak w chwili, gdy z całej duszy pragnąłem się obmyć z błędu, który popełniłem, może na-
                 wet ukarać się zań, w tej samej chwili, gdy owładnął mną głęboki wstręt, czekała mnie nie-
                 bezpieczna próba, w której uległem.
                    Desgenais promieniał; wyciągnąwszy się na sofie, rzucił parę konceptów na temat mojej
                 miny świadczącej, jak mówił, o niespokojnej nocy. Nie będąc usposobiony do żartów, popro-
                 siłem sucho, aby mi ich oszczędził.
                    Udał, że nie zwraca uwagi; po czym, w tym samym tonie, przeszedł do przedmiotu, który
                 go sprowadzał. Przybył uwiadomić mnie, że moja dama miała naraz nie dwóch, ale trzech
                 kochanków, to znaczy, zadrwiła z mego rywala na równi ze mną; spostrzegłszy to, nieborak
                 narobił straszliwego hałasu, tak iż cały Paryż o tym tylko mówi. Słuchałem z roztargnieniem,
                 zrazu nie bardzo rozumiejąc; skoro wreszcie, kazawszy sobie powtórzyć rzecz trzy razy z
                 najdrobniejszymi szczegółami, ogarnąłem całkowicie tę straszną historię, stanąłem ogłupiały,
                 i tak zdumiony, że nie wiedziałem, co odpowiedzieć. W pierwszej chwili miałem ochotę się
                 śmiać; jasnym mi się stało, że kochałem prostą ladacznicę; mimo to fakt był, że ją kochałem, i
                 aby rzec lepiej, kocham jeszcze. Czy to możliwe?   powtarzałem tylko.
                    Kamraci potwierdzili wszystko. Kochanka moja, zdybana we własnym domu między
                 dwoma gachami, otrzymała od nich lekcję, którą cały Paryż podawał sobie z ust do ust. Zo-
                 stała okryta hańbą, trzeba jej opuścić miasto, o ile się nie chce narazić na najokrutniejsze
                 afronty.
                    Łatwo mi było spostrzec, że z wszystkich tych żarcików, niemała dawka śmieszności
                 spływa na mój pojedynek o tę kobietę, na mą szaloną miłość i całe postępowanie. Głosząc, iż
                 kobieta ta zasługuje na najohydniejsze imiona, że jest prostą ścierką, która robiła może rzeczy
                 sto razy gorsze od tych, które wyszły na jaw, opinia dała mi gorzko odczuć, że byłem prostym
                 dudkiem jak tylu innych.
                    Wszystko to nie było mi przyjemne; młodzi ludzie spostrzegli to i pomiarkowali się rychło,
                 ale Desgenais miał swój plan; postanowił uleczyć mnie z mej miłości i traktował ją bezlitoś-
                 nie niby chorobę. Dawna, oparta na wzajemnych usługach przyjaźń, dawała mu pewne prawa;
                 że zaś pobudka wydała mu się chwalebna, nie wahał się robić z tych praw użytku.
                    Nie tylko zatem nie oszczędzał mnie, ale gdy spostrzegł moje pomieszanie i wstyd, tym
                 bardziej zaczął mi przypiekać. Niebawem, podrażnienie moje stało się zbyt wyraźne, aby
                 mógł iść dalej na tej drodze; wówczas urwał i zapadł w milczenie, które stało się dla mnie
                 jeszcze przykrzejsze.
                                                                        42






                    Chodząc po pokoju wzdłuż i wszerz, zacząłem go wypytywać. Wprzód nie mogłem znieść
                 tego opowiadania; teraz pragnąłem, aby je podjął na nowo. Siliłem się to śmiać, to przybierać
                 obojętną maskę, ale na próżno. Desgenais, przed chwilą najnieznośniejszy gaduła, zaniemiał
                 zupełnie. Gdy ja chodziłem wielkimi krokami, on patrzał obojętnie i pozwolił mi się miotać.
                    Nie umiałbym opisać, co się we mnie działo. Kobieta, która tak długo była bóstwem mego
                 serca, której strata przyprawiła mnie o tyle cierpień, jedyna, którą w życiu kochałem, którą
                 chciałem opłakiwać do śmierci, stała się nagle ladacznicą bez sromu, przedmiotem żartów
                 młodzieży, powszechnego zgorszenia i oburzenia! Zdało mi się, że czuję na karku odcisk roz-
                 żarzonego żelaza, że mnie nacechowano palącym piętnem.
                    Im więcej myślałem, tym bardziej noc gęstniała dokoła mnie. Od czasu do czasu odwra-
                 całem się i widziałem lodowaty uśmiech oraz wlepione we mnie ciekawe spojrzenie. Desge-
                 nais nie opuszczał mnie; zdawał sobie sprawę z tego, co robi; znaliśmy się od dawna; wie-
                 dział, że jestem zdolny do wszelkich szaleństw i że gwałtowność mego charakteru może mnie
                 pociągnąć poza wszelkie granice, na każdej drodze, wyjąwszy jednej. Oto czemu plwał na me
                 cierpienia, oto czemu przyrzekał mi serce.
                    Skoro mnie ujrzał wreszcie takim, jakim mnie pragnął, nie zawahał się z zadaniem ostat-
                 niego ciosu. Nie podoba ci się ta historyjka?   rzekł.   Oto więc, na zakończenie, najlepszy
                 szczegół. Mianowicie, drogi Oktawie, scena u pani *** odbyła się pewnej nocy, gdy księżyc
                 świecił bardzo pięknie; otóż gdy dwaj rywale brali się w najlepsze za łby u pięknej pani i ska-
                 kali sobie do gardła, widziano ponoć na ulicy cień przechadzający się bardzo spokojnie, a tak
                 podobny do ciebie, iż uznano, że to byłeś ty.
                      Kto to powiadał?   zawołałem   kto mnie widział na ulicy?
                      Twoja luba we własnej osobie; rozpowiada to całemu światu równie wesoło, jak my
                 opowiadam tobie jej własną historię. Twierdzi, że jeszcze ją kochasz i wystajesz pod bramą,
                 słowem...co ci się podoba; niech ci wystarczy,że mówi o tym publicznie. Nie umiałem nigdy
                 kłamać; za każdym razem, kiedy zdarzyło mi się sprzeniewierzyć prawdzie, twarz zdradziła
                 mnie zawsze. Miłość własna, wstyd przyznania się do swej słabości wobec świadków spra-
                 wiły, iż zdobyłem się na ten wysiłek. Faktem jest   mówiłem sobie zresztą   że byłem pod
                 domem. Ale gdybym wiedział, że ta kobieta gorsza jest jeszcze, niż przypuszczałem, nie był-
                 bym tam z pewnością. Wmówiłem w siebie wreszcie, iż nikt nie mógł mnie dojrzeć wyraź-
                 nie; próbowałem przeczyć. Rumieniec wystąpił mi na twarz z taką siłą, iż odczułem bezcelo-
                 wość udania. Desgenais uśmiechnął się. Uważaj   rzekłem   uważaj; nie idźmy za daleko.
                    Biegałem .po pokoju jak szalony, nie wiedziałem, kogo się czepić; należałoby się śmiać, a
                 to było jeszcze bardziej niemożliwe. Zarazem niepodobna mi było wątpić o swej omyłce;
                 przekonali mnie. Czyż ja wiedziałem?   wykrzyknąłem   czy wiedziałem, że ta nędznica...
                    Desgenais zacisnął wargi, jakby chciał powiedzieć: Wiedziałeś dosyć.
                    Urwałem mamrocąc niedorzeczne frazesy. Krew kipiąca we mnie od kwadransa zaczynała
                 mi walić w skroniach z siłą, za którą nie mogłem już ręczyć.
                    Ja na ulicy, zalany łzami, w rozpaczy! Równocześnie to spotkanie u niej! Jak to! Tej sa-
                 mej nocy szydziła ze mnie! Ona szydziła! Doprawdy, Desgenais, tobie się nie majaczy? Czy
                 to prawda? czy to możliwe? skąd wiesz?
                    Tak gadałem na oślep tracąc głowę; równocześnie ogarniał mnie coraz dzikszy gniew.
                 Usiadłem wreszcie wyczerpany, z drżącymi rękoma.
                    Mój drogi   rzekł Desgenais   nie bierz rzeczy tak poważnie. To pustelnicze życie, jakie
                 wiedziesz od dwóch miesięcy, bardzo ci zaszkodziło: widzę to, potrzebujesz rozrywki. Chodź
                 dziś z nami na kolację, a jutro wyprawimy sobie śniadanko na wsi.
                    Ton, jakim przemawiał, sprawił mi większą przykrość niż wszystko inne. Czułem, że bu-
                 dzę w nim litość i że mnie traktuje jak dziecko.
                    Nieruchomy, przysiadłszy w kącie, czyniłem daremne wysiłki, aby nieco zapanować nad
                 sobą. Ha!   myślałem   zdradzony przez tę kobietę, zatruwany okropnymi radami, nie zna-
                                                                        43






                 lazłszy nigdzie ucieczki, w pracy ani w umęczeniu, kiedy, w dwudziestu leciech, jako jedyną
                 tarczę przeciw rozpaczy i zepsuciu posiadam świętą i przemożną boleść, o Boże! kruszą mi w
                 rękach tę boleść, tę relikwię mego cierpienia! Bluźnią już nie mej miłości, ale mej rozpaczy!
                 Drwi! Ona drwi, gdy ja płaczę! To mi się zdało nie do wiary. Wszystkie wspomnienia prze-
                 szłości napływały mi do serca, gdy o tym myślałem. Zdało mi się, że widzę, jak kolejno
                 wstają widma miłosnych nocy; nachylały się nad przepaścią bez dna, wieczną, czarną jak ni-
                 cość; nad głębiami zaś otchłani tańczył słodki i drwiący śmiech: Oto twoja nagroda!
                    Gdyby mi powiedziano tylko, że cały świat drwi ze mnie, odpowiedziałbym: A niech so-
                 bie!, i nie obeszłoby mnie to zbytnio, ale dowiedziono mi równocześnie, że moja kochanka
                 jest prostą ladacznicą. Tak więc, z jednej strony, śmieszność moja była publiczna, jawna:
                 dwaj świadkowie, którzy mnie widzieli, nie kryli z pewnością tego, w jakich to było okolicz-
                 nościach; świat miał prawo szydzić; z drugiej zaś strony, co mogłem odpowiedzieć? czego się
                 uczepić? gdzie się schronić? co czynić, skoro mnie zabito, zrujnowano, unicestwiono w cen-
                 trum mego życia, w mym własnym sercu? Co mówię? skoro ta kobieta, dla której byłbym
                 ścierpiał wszystko, śmieszność i hańbę, dla której zniósłbym górę cierpień walącą się na
                 mnie; skoro ta kobieta, którą kochałem i która kochała innego, od której nie żądałem, aby
                 mnie kochała, od której nie chciałem nic prócz prawa płakania u jej drzwi, nic prócz tego, aby
                 mi wolno było poświęcić, z dala od niej, młodość mą jej wspomnieniu i wypisać jej imię, tyl-
                 ko jej imię na grobie mych nadziei!... Ha! kiedy myślałem o tym, zamierało coś we mnie; ta
                 kobieta drwi ze mnie; ona pierwsza pokazuje mnie palcem, wydaje mnie na łup tej próżnia-
                 czej ciżbie, temu pustemu i znudzonemu tłumowi podśmiechującemu się ze wszystkich, któ-
                 rzy nim gardzą i o nim zapominają: to ona, to jej wargi, tylekroć spojone z mymi, to ciało, ta
                 dusza mego życia, moje ciało i moja krew, to stamtąd wyszła zniewaga; tak, ta ostatnia ze
                 wszystkich, najpodlejsza i najbardziej gorzka, bezlitosny śmiech, który pluje w twarz boleści.
                    Im bardziej zatapiałem się w myślach, tym bardziej rósł mój gniew. Czy można powie-
                 dzieć gniew? Nie wiem, jaką nazwę ma uczucie, które mną miotało. Tyle wiem, iż mętne pra-
                 gnienie zemsty wzięło w końcu górę. Jak zemścić się na kobiecie? Zapłaciłbym wszelką cenę
                 za broń, która by ją mogła dosięgnąć; ale jaka? Nie miałem żadnej, nawet tej, której ona uży-
                 ła; nie mogłem odpowiedzieć jej językiem.
                    Nagle spostrzegłem cień za firanką na oszklonych drzwiach; to dziewczyna czekała w al-
                 kierzu.
                    Zapomniałem o niej. Słuchajcie!   krzyknąłem zrywając się w uniesieniu   kochałem,
                 kochałem jak szaleniec, jak głupiec. Zasłużyłem na śmieszność, ile się wam tylko podoba.
                 Ale na honor! muszę wam pokazać coś, co wam dowiedzie, że nie jestem jeszcze tak głupi,
                 jak myślicie.
                    To mówiąc kopnąłem oszklone drzwi i pokazałem zaszytą w kąt dziewczynę.
                    Wejdźcież   rzekłem do Desgenais'go   ty, który uważasz mnie za szaleńca, dlatego że
                 kocham, i uznajesz jedynie dziewki, widzisz oto swą najwyższą mądrość tam na fotelu? Spy-
                 taj jej, czy całą noc spędziłem pod oknami mej pani; może coś o tym powiedzieć! Ale to nie
                 wszystko   dodałem.   Urządzacie dziś wieczór kolację, jutro hulankę na wsi; jestem z wami,
                 możecie być pewni, nie puszczę was stąd. Nie rozstaniemy się, spędzimy dzień razem; znaj-
                 dziecie tu florety, karty, kości, poncz, co chcecie, ale nie puszczę was. Wyście moi, jam wasz:
                 ręka! Chciałem zrobić z mego serca mauzoleum miłości, ale wrzucę mą miłość do innego
                 grobu, o Boże sprawiedliwy, gdybym go nawet miał wygrzebać we własnym sercu.
                    To rzekłszy siadłem, gdy oni weszli do alkierza; uczułem, ile może dać rozkoszy wybuch
                 wściekłości. A kto by się dziwił, iż od tego dnia zmieniłem zupełnie życie, ten nie zna ludz-
                 kiego serca: nie wie, że można się wahać dwadzieścia lat, nim się zrobi krok, ale nie można
                 się cofnąć, skoro się go zrobiło.
                                                                        44






                 ROZDZIAŁ II
                    Nauka rozpusty podobna jest do zawrotu głowy; znajdujesz w niej zrazu jakąś grozę po-
                 mieszaną z rozkoszą, niby na wysokiej wieży. Podczas gdy haniebne i skryte wyuzdanie kala
                 najszlachetniejszego człowieka, w otwartym i śmiałym rozpasaniu, w tym, co można nazwać
                 jawną rozpustą, istnieje pewna wielkość, nawet przy największym skażeniu. Ten, kto z za-
                 padnięciem nocy idzie, z twarzą zakutaną płaszczem, brudzić po kryjomu swe życie i strząsać
                 tajemnie całodzienną obłudę, podobny jest do Włocha, który uderza wroga z tyłu, nie śmiejąc
                 wyzwać go na pojedynek. Jest to niby morderstwo w odludnej ulicy, po nocy; podczas gdy w
                 bohaterze szumnych orgii jest niemal coś z rycerza, coś, co trąci bitwą, coś ze wspaniałej
                 walki. Wszyscy czynią to i kryją się; czyń, ale się nie kryj. Tak mówi duma; skoro raz
                 wdziejesz ten pancerz, połyskuje w nim słońce.
                    Opowiadają, że Damokles widział nad głową miecz; podobnie rozpustnicy widzą jakoby
                 nad sobą coś, co woła bez ustanku: Naprzód, tylko naprzód, wiszę na nitce. Owe pełne ma-
                 sek pojazdy, które się spotyka w karnawale, są wiernym obrazem ich życia. Rozhulana karoca
                 otwarta na cztery wiatry, płonące pochodnie oświecają ubielone twarze; śmieją się, śpiewają;
                 wśród tego kłębi się coś niby kobiety: są to w istocie resztki kobiet, z pozorami prawie ludz-
                 kimi. Pieszczą je, rzucają im w twarz obelgi; nikt nie wie ani jak się zowią, ani czym są.
                 Wszystko to buja i kołysze się przy blaskach żywicy, w beztrosce pijaństwa, nad którym, po-
                 wiadają, czuwa jakiś Bóg. Ktoś się nachyla, ktoś kogoś całuje; ktoś tam spadł w ścisku; cóż
                 stąd? jadą tędy, owędy, konie rwą z kopyta.
                    Ale o ile pierwszym uczuciem jest podziw, drugim jest groza, trzecim litość. Jest w istocie
                 w tym życiu tyle siły, lub raczej tak osobliwe nadużycie siły, iż najszlachetniejsze charaktery
                 i najbujniejsze natury często dają mu się porwać. Widzą w tym śmiałość i niebezpieczeństwo;
                 dają w ten sposób upust własnej bujności; przywiązują się do rozpusty, jak Mazepę przywią-
                 zano do dzikiego rumaka: wiążą się do niej sznurami, czynią z siebie centaurów; nie widzą
                 ani krwawej drogi, jaką strzępy ich ciała znaczą na drzewach, ani wilczych ślepiów czerwie-
                 niących się w ich tropy, ani pustkowia, ani kruków.
                    Pchnięty w owo życie okolicznościami, którem przytoczył, opowiem obecnie, co tam wi-
                 działem.
                    Za pierwszym razem, kiedy ujrzałem z bliska owe sławne zabawy noszące miano maska-
                 rad, słyszałem opowiastki o wybrykach Regencji, o królowej francuskiej przebranej za dziew-
                 czynę sprzedającą fiołki. Ujrzałem handlarki fiołków przebrane za markietanki.
                    Spodziewałem się szału, ale go nie znalazłem. Kopcące lampy, bijatyka, pijane na umór
                 dziewki leżące pokotem na stłuczonych butelkach   to nie szał.
                    Za pierwszym razem, kiedy widziałem rozpustne biesiady, słyszałem o ucztach Helioga-
                 bala i o filozofie greckim, który z rozkoszy zmysłów uczynił sobie coś na kształt religii. Spo-
                 dziewałem się znaleźć, jeśli nie radość, to bodaj zapomnienie; znalazłem to, co może być w
                 świecie najgorszego; nudę silącą się żyć i Anglików powiadających sobie: Robię to i to: za-
                 tem bawię się. Zapłaciłem tyle a tyle: zatem odczuwam przyjemność. I ścierają życie w tych
                 żarnach.
                    Za pierwszym razem, kiedy ujrzałem kurtyzany, słyszałem o Aspazji, która siedząc na ko-
                 lanach Alcybiadesa, dysputowała z Sokratesem. Spodziewałem się czegoś swobodnego, zu-
                 chwałego, ale wesołego, iskrzącego się, żywego, czegoś niby piana szampańskiego wina;
                 znalazłem bezmyślną twarz, martwe oko i drapieżne palce.
                    Za pierwszym razem, kiedy ujrzałem kurtyzany utytułowane, czytałem Boccaccia i Ban-
                 della; czytałem przede wszystkim Szekspira. Marzyłem o tych jurnych pięknościach, o tych
                 piekielnych cherubinach, o tych niefrasobliwych artystkach życia, którym kawalerowie z De-
                 kamerona podają wodę święconą u bram kościoła. Szkicowałem po tysiąc razy te główki tak
                                                                        45






                 pełne lekkomyślnej poezji, tak pomysłowe w swym zuchwalstwie, umiejące zawrzeć cały
                 romans w jednym spojrzeniu, poruszające się w życiu jedynie falą i wstrząśnieniem, niby
                 płynne syreny. Wspominałem owe wróżki z Nowych opowiastek, wciąż zaproszone, o ile nie
                 do szczętu pijane miłością. Znalazłem bazgraczki sążnistych listów, amatorki miłości na go-
                 dziny, umiejące jedynie kłamać i grzebać swoje mozoły w swojej hipokryzji, mieszczące
                 wszystko w tym, aby się oddawać i zapominać.
                    Za pierwszym razem, kiedy wszedłem do domu gry, słyszałem o strumieniach złota, o
                 fortunach zdobytych w kwadrans, o dworzaninie Henryka IV, który wygrał na jedną kartę sto
                 tysięcy talarów, cenę swego stroju. Ujrzałem szatnię, gdzie robotnicy mający ledwie jedną
                 koszulę wypożyczają frak za franka na wieczór, żandarmów siedzących u drzwi i głodomo-
                 rów grających o kawał chleba lub o kulę w łeb.
                    Za pierwszym razem, kiedy ujrzałem jakieś zebranie, publiczne lub inne, dostępne dla jed-
                 nej z trzydziestu tysięcy kobiet, które mają w Paryżu patent na sprzedawanie się, słyszałem o
                 saturnaliach dawnych wieków, o wszystkich możliwych orgiach, od Babilonu po Rzym, od
                 świątyni Priapa aż do Parc-aux-Cerfs, i widziałem wciąż wypisane nad progiem jedno słowo:
                 Rozkosz. Za naszych czasów ujrzałem też tylko jedno słowo: Prostytucja; niezatarte, wy-
                 ryte, nie w owym pysznym metalu, który nosi kolor słońca, ale w najbledszym ze wszystkich,
                 tym, który zimne światło nocy powlekło, zda się, swymi promieniami   w srebrze.
                    Za pierwszym razem, kiedy ujrzałem lud... było to pewnego ohydnego ranka, w Popielec,
                 wpodle la Courtille. Całą noc padał drobny, lodowaty deszcz; ulice zmieniły się w kałuże.
                 Pełne masek powozy jechały bezładnie, zawadzając o siebie, potrącając się, między dwoma
                 szpalerami wstrętnego tłumu stojącego na chodnikach. Ta ściana posępnych widzów, długa na
                 milę, miała, w oczach nabiegłych winem, tygrysią nienawiść. Mruczeli przez zęby, nie cofa-
                 jąc się ani o krok przed kołami pojazdów, które ocierały się im o pierś. Stałem na siedzeniu w
                 otwartym powozie, od czasu do czasu wychylał się ze szpaleru jakiś człowiek w łachmanach,
                 rzygał nam w twarz strumieniem obelg, po czym obrzucał nas chmurą mąki. Od czasu do cza-
                 su dostawało się nam i błotem; mimo to jechaliśmy wciąż dalej dążąc do Wyspy Miłości i do
                 owego ładnego lasku Roumainville, gdzie niegdyś wymieniało się na trawie tyle słodkich cału-
                 sów. Jeden z naszych, siedzący na koźle, spadł, na łeb na szyję, na bruk. Motłoch rzucił się nań, aby
                 go zatłuc: trzeba było biec z odsieczą. Trębacz, który jechał przed nami konno, dostał kamieniem w
                 plecy: snadź mąki zabrakło. Nigdy nie słyszałem o czymś podobnym.
                    Zaczynałem rozumieć naszą epokę i pojmować, w jakich czasach żyjemy.
                 ROZDZIAŁ III
                    Desgenais urządził u siebie na wsi bankiet. Najlepsze wina, świetna kuchnia, gra, taniec,
                 wyścigi   niczego nie brakło. Desgenais był bogaty i miał szeroką rękę. Łączył starodawną
                 gościnność z dzisiejszym stylem. Poza tym miał w domu doskonałą bibliotekę, w rozmowie
                 był światły i gładki. Człowiek ten był istną zagadką.
                    Przybyłem w posępnym humorze, którego nic nie mogło przemóc; uszanował go najskru-
                 pulatniej. Nie odpowiadałem na jego pytania, przestał pytać: szło mu jedynie o to, abym za-
                 pomniał o mej kochance. Chodziłem na polowanie, przy stole dotrzymywałem placu nie go-
                 rzej od innych; nie żądał więcej.
                    Bywają w świecie ludzie tego typu, którzy, zaciekłszy się w tym, aby komuś oddać usługę,
                 rzuciliby nań bez wahania najcięższy kamień dla zabicia muchy, która go kąsa. Chodzi mi
                 jedynie o to, aby was sprowadzić na dobrą drogę: to znaczy, nie mają spokoju, póki was nie
                 uczynią podobnymi sobie. Osiągnąwszy ten cel, mniejsza o to, w jaki sposób, zacierają ręce i
                                                                        46






                 nie przyjdzie im na myśl, że może wpadliście z deszczu pod rynnę; wszystko ze szczerej
                 przyjaźni.
                    Jednym z wielkich nieszczęść niedoświadczonej młodości jest to, iż wyobraża sobie świat
                 wedle pierwszych wrażeń, które ją uderzą: ale też istnieje, trzeba przyznać, rasa bardzo nie-
                 szczęśliwa: to ci, którzy w podobnym wypadku, zawsze są gotowi powtarzać młodemu:
                 Masz słuszność, że wierzysz w zło; wiadomo, jak kręci się ten światek. Słyszałem na przy-
                 kład o takiej osobliwości: coś pośredniego pomiędzy dobrem a złem; rodzaj układu między
                 kobietami bez serca a godnymi ich mężczyznami: nazywali to przelotnym uczuciem. Mó-
                 wili o tym niby o machinie parowej, wymyślonej przez inżyniera lub budowniczego. Obja-
                 śniali mnie: Wszystko zasadza się na porozumieniu; wymawia się pewne zdania, które znów
                 pociągają pewne odpowiedzi; pisze się listy w ten sposób, pada się na kolana znowuż w ten.
                 Wszystko było uregulowane niby parada wojskowa; a ci dobrzy ludzie mieli szpakowate wło-
                 sy!
                    Rozśmieszyło mnie to. Nieszczęściem dla siebie, nie umiem kobiecie, którą gardzę, po-
                 wiedzieć, że ją kocham, nawet wiedząc, że to forma i że ona nie weźmie tego inaczej. Nie
                 zgiąłem nigdy kolana, iżbym równocześnie i serca nie kładł jej pod stopy. Tak więc klasa
                 kobiet, którym się daje miano łatwych, jest mi nie znana; lub jeśli dałem się wciągnąć, to bez
                 wiedzy i przez naiwność.
                    Rozumiem, że można odłożyć duszę na bok, ale nie żeby jej pozwolić dotykać. Takie
                 oświadczenie trąci dumą, być może; nie mam zamiaru ani się chełpić, ani poniżać. Nienawi-
                 dzę nad wszystko kobiet, które śmieją się z miłości, i pozwalam im śmiać się ze mnie wza-
                 jem; nie przyjdzie nigdy między nami do zwady.
                    Te kobiety stoją o wiele niżej ladacznic: ladacznice mogą kłamać, i te kobiety także, ale
                 ladacznice mogą kochać, a te kobiety nie. Przypominam sobie kobietę, która mnie kochała i
                 która mówiła do człowieka trzy razy bogatszego ode mnie, żyjąc z nim zresztą: Nudzisz
                 mnie, idę do mego kochanka. Ta dziewczyna była lepsza od wielu innych, którym się nie
                 płaci.
                    Spędziłem całe lato u Desgenais'go; wśród tego dowiedziałem się, że moja kochanka wy-
                 jechała i porzuciła Francję; wiadomość ta wtrąciła serce moje w omdlałość, która go już nie
                 opuściła.
                    Na widok tego tak nowego dla mnie świata, który mnie otaczał, owładnęła mną zrazu
                 dziwna, smutna i głęboka ciekawość; patrzałem na wszystko spode łba, niby narowisty koń.
                 Oto pierwsza rzecz, która dała do tego sposobność.
                    Desgenais miał wówczas śliczną dziewczynę, bardzo doń przywiązaną. Jednego wieczora
                 przechadzając się z nim zacząłem się nią zachwycać, sławiąc jej piękność jak oddanie. Sło-
                 wem, wyśpiewałem z ogniem jej pochwałę, dając mu do zrozumienia, iż powinien się czuć
                 szczęśliwy.
                    Nie odpowiedział nic. Taki miał już zwyczaj; był to jeden z najsuchszych ludzi. Zapadła
                 noc, każdy udał się do siebie. Ledwie od kwadransa byłem w łóżku, kiedy usłyszałem puka-
                 nie. Krzyknąłem: proszę, sądząc, że to jakiś cierpiący na bezsenność towarzysz.
                    Ujrzałem kobietę, bledszą niż śmierć, wpółnagą, z bukietem w ręku. Podeszła i podała mi
                 bukiet: przy nim kawałek papieru, na którym wyczytałem: Oktawowi, przyjaciel jego De-
                 sgenais, z prośbą, w danym razie, o wzajemność.
                    Kiedym czytał te słowa, błyskawica przeszyła mi mózg. Zrozumiałem Desgenais'go; prze-
                 syłał mi w ten sposób swą kochankę i, na te kilka słów, które powiedziałem, czynił mi z niej
                 poniekąd, turecką modą, podarek. Znając jego charakter, wiedziałem, że nie ma w tym ani
                 udanej wspaniałomyślności, ani deprawacji; była to jedynie lekcja. Ta kobieta kochała go;
                 zachwycałem się nią przed nim: chciał mi dać naukę, abym się w niej nie zakochał, czy ją
                 wezmę, czy odrzucę.
                                                                        47






                    Zadumałem się; tymczasem biedna dziewczyna płakała, nie śmiejąc otrzeć łez z obawy,
                 bym ich nie spostrzegł. Czym jej zagroził, aby ją skłonić do tej wizyty? Nie wiedziałem. Pa-
                 ni   rzekłem   niech się pani nie trapi. Proszę wrócić do siebie i niczego się nie obawiać.
                 Odparła, iż jeśli wyjdzie z mego pokoju przed nadejściem ranka, Desgenais odeśle ją do Pa-
                 ryża; matka jej jest biedna, niepodobna jej narazić się na to. Wybornie   rzekłem   matka
                 twoja jest biedna, ty prawdopodobnie także, tak iż, gdybym zechciał, usłuchałabyś Desgena-
                 is'go. Jesteś ładna i mógłbym ulec pokusie. Ale ty płaczesz, że zaś twoje łzy nie są dla mnie,
                 nic mi po reszcie. Idź do siebie; wstawię się, aby cię nie odesłano do Paryża.
                    Mam tę właściwość, iż medytacja, która u większości ludzi jest stałą i określoną właściwo-
                 ścią umysłu, u mnie jest niezależnym od woli instynktem, który mnie chwyta napadowo, niby
                 gwałtowna namiętność. Nawiedza mnie okresami, wedle kaprysu, mimo mej chęci, bez
                 względu na miejsce. Ale gdzie bądź mnie chwyci, jestem bezbronny. Porywa mnie, gdzie
                 sama zechce i jak się jej spodoba.
                    Skoro dziewczyna wyszła, siadłem na łóżku. Mój przyjacielu   rzekłem do siebie   oto
                 Opatrzność... Gdyby Desgenais nie ofiarował ci swej kochanki, nie mylił się może w przy-
                 puszczeniu, że byłbyś się w niej zakochał.
                    Czyś się jej dobrze przyjrzał? Wzniosła i boska tajemnica spełniła się w łonie, które ją po-
                 częło. Natura hoduje taką istotę najtkliwszym macierzyńskim spojrzeniem; mimo to człowiek,
                 który chce cię uleczyć, nie zawahał się pchnąć cię do jej ust, iżbyś się na nich oduczył kocha-
                 nia.
                    Czemu się to dzieje? Inni podziwiali ją zapewne, ale nic im nie groziło; mogła na nich do-
                 świadczać wszystkich uroków; dla ciebie jednego była niebezpieczna.
                    A jednak, jakie bądź jest jego życie, ten Desgenais musi mieć serce, skoro żyje. W czym
                 różni się od ciebie? To człowiek, który w nic nie wierzy, niczego się nie lęka, nie ma może
                 żadnej troski ani zgryzoty; mimo to jasnym jest, iż lekkie zakłucie w piętę napełniłoby go
                 przerażeniem: gdyby bowiem ciało go opuściło, cóżby się z nim stało? Żywe w nim jest tylko
                 ciało. Cóż to jest tedy za człowiek, który obchodzi się ze swą duszą jak biczownicy z ciałem?
                 Czyż można żyć bez głowy?
                    Pomyśl. Oto człowiek jakiś ma w ramionach najpiękniejszą kobietę; jest młody i krewki;
                 dziewczyna zda mu się piękną, mówi jej to, ona odpowiada słowami miłości. Na to ktoś trąca
                 go w ramię i rzecze: To ladacznica. Nic więcej; jest pewien swego. Gdyby mu powiedzia-
                 no: To trucicielka, kochałby ją może, nie ująłby jej ani jednego pocałunku; ale to dziewka;
                 z tą chwilą wszelka myśl o miłości stała się dlań tak odległą jak Saturn od ziemi.
                    Cóż to jest tedy to słowo? słowo słuszne, zasłużone, jasne, hańbiące, zgoda. Ale, ostatecz-
                 nie, co? ot, słowo. Czy można zabić ciało słowem?
                    A jeśli ty kochasz to ciało? Nalewa ci ktoś szklankę wina, i powiada: To nic niewarte,
                 można mieć cztery takie za sześć franków. A jeśli tobie idzie do głowy?
                    Toć i Desgenais musi kochać tę dziewczynę, skoro ją opłaca; ma zatem jakiś osobliwszy
                 sposób kochania? Nie, to nie miłość; tak samo nie jest zdolny kochać kobiety, która jest tego
                 warta, jak i tej, która jest niegodna. Nie kocha nikogo, po prostu.
                    Któż go tedy uczynił takim? Czy takim się urodził, czy stał się z czasem? Kochać jest rze-
                 czą równie przyrodzoną, co jeść albo pić. To nie człowiek. Pokurcz czy olbrzym? Jak to!
                 Zawsze pewny tego obojętnego ciała? Doprawdy, tak dalece, iż może się rzucić bez niebez-
                 pieczeństwa w objęcia kochanej kobiety? Jak to! nie blednąc? Nigdy innej wymiany prócz
                 złota i ciała? Cóż to za uczta to jego życie i jakie trunki piją się w jego pucharach? Oto jest, w
                 trzydziestu leciech, niby stary Mitrydates; trucizny żmij są mu poufałe i niestraszne.
                    Jest w tym wielki sekret, moje dziecię; klucz, który trzeba by znaleźć. W jaki bądź sposób
                 broniłby ktoś rozpusty, może dowieść, iż jest naturalną przez dzień, przez godzinę, dziś wie-
                 czór, ale nie jutro, nie co dzień. Nie ma na świecie ludu, który by nie uważał kobiety albo za
                 towarzyszkę i pociechę mężczyzny, albo za święte narzędzie jego życia, i który by jej pod
                                                                        48






                 tymi dwiema formami nie czcił. I oto uzbrojony rycerz skacze w przepaść, którą Bóg wykopał
                 własnymi rękami między człowiekiem a zwierzęciem; toć to niemal to samo, co zaprzeć się
                 mowy. Cóż to za niemy Tytan, który wyuzdaniem zmysłów ośmiela się dławić ukochanie
                 myśli, który wyciska na swych wargach zwierzęce piętno, pieczęć wiekuistego milczenia?
                    Trzeba znać słowo tajemnicy. Pod tym wszystkim dmie wiatr owych posępnych lasów,
                 które się zowią tajnymi stowarzyszeniami, jedna z tych tajemnic, które anioły zniszczenia
                 szepcą sobie do ucha, skoro noc zstąpi na ziemię. Ten człowiek jest lepszy albo gorszy, niż
                 Bóg go stworzył. Trzewia jego są niby trzewia bezpłodnych kobiet lub też natura zaznaczyła
                 je tylko, lub też wsączyło się w nie w mroku jakieś zatrute ziele.
                    Otóż, mój przyjacielu, ani praca, ani nauka nie mogły cię uleczyć. Zapomnieć i uczyć się
                 to twoje godło. Przewracałeś kartki martwych ksiąg; zbyt młody jesteś na zgliszcza. Spójrz
                 dokoła siebie, na bladą trzodę ludzką, która cię otacza. Pośród boskich hieroglifów błyszczą
                 oczy sfinksa; odcyfruj księgę życia; Odwagi, szkolarzu, rzuć się w Styks, rzekę chroniącą od
                 ran, i niech jej żałobne fale niosą cię ku śmierci lub ku Bogu.
                 ROZDZIAŁ IV
                    Cała korzyść   przypuściwszy iż mogła być jaka   była w tym, iż one fałszywe rozkosze
                 stały się zarodkiem cierpień i goryczy, które mnie męczyły do niewytrzymania. Te proste
                 słowa powiada, mówiąc o swej młodości, najbardziej ludzki człowiek, jaki istniał, św. Augu-
                 styn. Z tych, którzy żyli jak on, niewielu powiedziałoby te słowa, ale wszyscy mają je w ser-
                 cu; i ja w swoim znajduję te, a nie inne.
                    Wróciwszy do Paryża w grudniu, spędziłem zimę na zabawach, maskaradach, kolacjach,
                 rzadko opuszczając Desgenais'go, który był mną zachwycony; ja natomiast zgoła nie. Im dalej
                 brnąłem, tym większy czułem niesmak. Miałem wrażenie, po bardzo krótkim czasie, że ten
                 tak osobliwy świat, który na pierwszy rzut oka wydał mi się przepaścią, ścieśnia się z każdym
                 krokiem; gdzie mi się zdało, że widzę upiora, w miarę jak się posuwałem, widziałem tylko
                 cień.
                    Desgenais pytał, co mi jest. A ty   odpowiadałem   co tobie jest? Czy przypomniałeś so-
                 bie zmarłego krewniaka? Czy rana jaka otwarła ci się pod wpływem wilgoci?
                    Zdawało mi się niekiedy, że mnie rozumie, mimo iż nie odpowiada. Siadaliśmy do stołu
                 pijąc na umór; w nocy braliśmy pocztowe konie i jechaliśmy śniadać gdzieś na wsi o kilkana-
                 ście mil; za powrotem kąpiel, wieczerza, gra, łóżko; wówczas układając się do spoczynku...
                 zasuwałem rygle, padałem na kolana i płakałem. Był to mój pacierz wieczorny.
                    Rzecz dziwna! Ambicją moją było uchodzić za to, czym w gruncie nie byłem ani trochę;
                 chełpiłem się, że żyję gorzej, niż żyłem, i znajdowałem w tej fanfaronadzie dziwną przyjem-
                 ność zmieszaną ze smutkiem. Skoro w istocie robiłem to, com opowiadał, czułem jedynie
                 nudę; ale kiedym zmyślił jakie szaleństwo, na przykład dzieje jakiej hulanki lub baśń o orgii,
                 w której nie brałem udziału, zdawało mi się, nie wiem czemu, że odczuwał w sercu zadowo-
                 lenie.
                    Najwięcej cierpiałem, kiedy w wesołej kompanii udawaliśmy się gdzieś w okolice Paryża,
                 gdzie bywałem niegdyś z mą lubą. Zapadałem w odrętwienie, szedłem sam na ubocze, spo-
                 glądając z bezmierną goryczą na drzewa i krzaki: kopałem je nogą, jak gdyby chcąc je skru-
                 szyć w pył. Wracałem potem, mamrocąc raz po raz przez zęby: Bóg mnie nienawidzi, Bóg
                 mnie nienawidzi! Trwałem potem godziny całe bez ruchu.
                    Ta złowroga myśl, że prawda to nagość, nawiedzała mnie bez ustanku. Świat   powiada-
                 łem sobie   nazywa swe bielidło cnotą, różaniec religią, swój szeroki płaszcz obyczajnością.
                 Honor i moralność to jego pokojówki; spija w winie łzy ubogich duchem, którzy weń wierzą;
                                                                        49






                 przechadza się ze spuszczonymi oczami, póki słońce jest na niebie; idzie do kościoła, na bal,
                 między ludzi; skoro zaś zapadnie wieczór, rozwiązuje suknię i wówczas widzimy nagą ba-
                 chantkę z koźlimi nogami.
                    Ale tak mówiąc, czułem wstręt do samego siebie; czułem bowiem, że jeśli pod ubraniem
                 jest ciało, pod ciałem jest szkielet. Czy podobna, aby to było wszystko?   pytałem mimo
                 woli. Następnie wracałem do miasta, spotykałem po drodze ładną dziewczynkę idącą z matką
                 pod rękę, wiodłem za nią oczyma, wzdychałem i stawałem się z powrotem jak dziecko.
                    Mimo że utrzymywałem z przyjaciółmi codzienne stosunki i że ujęliśmy poniekąd w nor-
                 mę nasze wybryki, bywałem i w świecie. Widok kobiet przyprawiał mnie zawsze o nieznośne
                 wzruszenie; nie byłem zdolny dotknąć ich ręki bez drżenia. Przysiągłem sobie nie kochać już
                 nigdy.
                    Ale pewnego wieczora wróciłem z balu z sercem tak chorym, iż uczułem, że to miłość. Po-
                 sadzono mnie przy wieczerzy obok jednej kobiety tak uroczej i wykwintnej, jak drugiej nie
                 widziałem w życiu. Skoro zamknąłem oczy, ujrzałem jej obraz. Przeraziłem się; postanowi-
                 łem nie spotykać jej już, unikać domów, gdzie bywa. Gorączka ta trwała dwa tygodnie, które
                 spędziłem leżąc na kanapie i przypominając sobie bez końca, mimo woli, najdrobniejszy wy-
                 raz, jaki z nią zamieniłem.
                    Nie ma miejsca pod słońcem, gdzie by się ludzie bardziej zajmowali drugimi niż w Paryżu;
                 rychło tedy znajomi moi, którzy mnie spotykali w towarzystwie Desgenais'go, orzekli, że
                 jestem skończony rozpustnik. Podziwiałem logikę świata: tak jak uchodziłem za dudka i fryca
                 w dobie zerwania z kochanką, tak obecnie ogłoszono mnie nieczułym i bez serca. Ba! ludzie
                 mówili mi wręcz, iż jasnym jest, że nie kochałem nigdy tej kobiety, że traktuję oczywiście
                 miłość jako zabawkę: mówiono to w formie pochwały; najgorsze zaś, iż, nadęty nędzną próż-
                 nością, przyjmowałem to z zachwytem.
                    Ambicją moją było uchodzić za przeżytego, wówczas gdy byłem pełen pragnień i kiedy
                 rozpalona wyobraźnia ponosiła mnie poza wszelkie granice. Mawiałem, iż kobiety są niczym;
                 wyżywałem się w chimerach, które rzekomo przekładałem nad rzeczywistość. Słowem, jedy-
                 ną mą przyjemnością było wynaturzenie. Wystarczyło, aby myśl jaka była niezwykła, aby się
                 sprzeciwiała zdrowemu rozsądkowi, iżbym się natychmiast stał jej szermierzem, choćby mi
                 przyszło popisywać się najgorszymi uczuciami.
                    Największą mą wadą było naśladowanie wszystkiego, co mnie uderzało nie pięknością, ale
                 dziwactwem; nie chcąc się zaś przyznać do naśladownictwa, rzucałem się w przesadę, aby się
                 wydać oryginalnym. Nic mi nie było dobre ani nawet znośne; nic nie było warte odwrócenia
                 głowy; mimo to, gdym się rozgrzał w dyspucie, zdawałoby się, iż nie ma w języku francu-
                 skim dość górnych słów na pochwałę mego twierdzenia; wystarczyło jednak stanąć po mej
                 stronie, aby zgasić cały ten zapał.
                    Był to naturalny skutek mego życia. Tryb ten mierził mnie, ale nie chciałem go zmienić:
                 Simigliante a quella nferma
                 Che non puó trovar posa in su le fiume
                 Ma con dar volt. suo dolore scherma
                                                    Dante
                    Podobnie i ja dręczyłem mą duszę, aby ją omamić, i brnąłem we wszystkie przywary, aby
                 wyjść ze samego siebie.
                    Ale próżność moja zabawiała się w ten sposób, serce ucierpiało: prawie stale był we mnie
                 jeden człowiek, który się śmiał, a drugi, który płakał. Była to nieustanna walka głowy z ser-
                 cem. Własne drwiny sprawiały mi niekiedy dotkliwą przykrość, a najgłębsze zgryzoty pobu-
                 dzały mnie do śmiechu.
                                                                        50






                    Pewien człowiek chełpił się raz, że nieprzystępny jest zabobonom i nie boi się niczego.
                 Przyjaciele włożyli mu do łóżka szkielet, następnie zaś zasadzili się w sąsiednim pokoju, aby
                 podpatrzyć chwilę jego powrotu. Nie usłyszeli nic; ale kiedy rano weszli do pokoju, zastali go
                 siedzącego na łóżku i bawiącego się kośćmi: postradał rozum.
                    Było we mnie coś z tego człowieka, z tą różnicą, iż moje ulubione kostki należały do uko-
                 chanego szkieletu; były to szczątki mej miłości, wszystko, co we mnie zostało z przeszłości.
                    Nie powiem wszakże, aby to szalone życie nie miało dobrych chwil. Kompani Desgenai-
                 s'go byli to młodzi ludzie bardzo interesujący, przeważnie artyści. Niekiedy, pod pozorem
                 orgii, spędzaliśmy rozkoszne wieczory. Jeden z nich kochał się wówczas w pięknej śpiewacz-
                 ce, która czarowała nas świeżym i melancholijnym głosem. Ileż razy zapamiętywaliśmy się,
                 siedząc dokoła niej i słuchając, gdy stół czekał nakryty! Ile razy któryś z nas, w chwili gdy
                 otwierano butelki, trzymał w ręku tom Lamartine'a i czytał wzruszonym głosem! Trzeba było
                 widzieć wówczas, jak znikała wszelka inna myśl! Godziny uciekały; kiedy siadaliśmy do
                 stołu, osobliwe, zaiste, były z nas hulaki! nie mówiliśmy słowa i mieliśmy łzy w oczach.
                    Desgenais zwłaszcza, zazwyczaj człowiek najzimniejszy i najsuchszy pod słońcem, był w
                 te dni niesłychany; można by rzec poeta w szale liryzmu! Ale po takich wylewach ogarniała
                 go znowuż wściekła wesołość. Gdy wino go rozgrzało, tłukł wszystko; duch zniszczenia wy-
                 skakiwał mu z głowy w pełnym rynsztunku. Pamiętam jak zupełnie już nieprzytomny ciskał
                 krzesłem w zamknięte okno, czyniąc piekielny hałas.
                    Z ciekawością oddawałem się studiom nad tym dziwnym człowiekiem. Był to dla mnie
                 wybitny typ pewnej klasy ludzi, którzy muszą gdzieś istnieć, ale których nie znałem. Nie wie-
                 działem, patrząc na jego postępowanie, czy to rozpacz chorego, czy kaprys zepsutego dziec-
                 ka.
                    W dnie świąteczne zwłaszcza zdradzał stan nerwowego podniecenia, w którym zachowy-
                 wał się jak istny student. Można było skonać ze śmiechu, patrząc na zimną krew, z jaką speł-
                 niał swe szaleństwa. Jednego dnia namówił mnie, abyśmy wyszli pieszo, o zmierzchu, ustro-
                 jeni dziwacznie, w maskach, z jakimiś instrumentami muzycznymi. Przechadzaliśmy się w
                 ten sposób całą noc, poważnie, wśród najokropniejszego zgiełku. Spotkaliśmy dorożkarza,
                 który spał na koźle; odprzęgliśmy konie, następnie, udając gości wracających z balu, zaczęli-
                 śmy nań wołać głośno. Woźnica zbudził się; za pierwszym uderzeniem bata, konie popędziły
                 kłusem, zostawiając go w osłupieniu. Tegoż samego wieczora zaszliśmy na Pola Elizejskie;
                 Desgenais, widząc inną dorożkę, zatrzymał ją, zupełnie jak opryszek; przestraszył woźnicę i
                 zmusił go, aby zszedł z kozła i położył się brzuchem na ziemi. Był to koncept, który można
                 było przypłacić życiem. Otworzył wszakże powóz; ujrzeliśmy wewnątrz młodego człowieka i
                 damę, zmartwiałych z przerażenia. Desgenais szepnął mi, abym czynił to co on; za czym,
                 otwarłszy oboje drzwiczek, zaczęliśmy wchodzić jednymi, a wychodzić drugimi, tak iż w
                 karetce nieszczęśliwa para wyobrażała sobie całą procesję bandytów.
                    Sądzę, iż ludzie, którzy głoszą, że świat daje doświadczenie, muszą być bardzo zdumieni,
                 że im ktoś wierzy. Świat to jedynie mnóstwo wirów, nie ma żadnej styczności między tymi
                 wirami; wszystko trzyma się gromadami, jak stada ptaków. Nawet poszczególne dzielnice
                 jednego miasta nie są do siebie podobne: mieszkaniec Chaussée d'Antin tyleż się może na-
                 uczyć na Marais co w Lizbonie. Prawdą jedynie jest, iż od czasu jak świat istnieje, przez wiry
                 te przewija się siedem osobistości, zawsze tych samych: pierwsza nazywa się nadzieja; druga
                 sumienie; trzecia opinia; czwarta zawiść; piąta smutek; szósta duma; siódma zaś nazywa się
                 człowiek.
                    Byliśmy tedy, towarzysze moi i ja, niby stado ptaków, i trzymaliśmy się razem do wiosny,
                 to igrając, to lecąc...
                    Ale, powie czytelnik, wśród tego życia, co za kobiety miałeś? Nie widzę tu ucieleśnienia
                 rozpusty.
                                                                        51






                    O istoty, które nosiłyście miano kobiet i które przeszłyście jak sen przez życie, które samo
                 było tylko snem, cóż o was powiem? Gdzie nie było nigdy cienia nadziei, czy może być
                 wspomnienie? Kędyż was szuka? Cóż jest w pamięci ludzkiej bardziej niemego, cóż bardziej
                 zapomnianego od was?
                    Skoro mam mówić o kobietach, wymienię dwie; oto jedna:
                    Pytam was, co ma czynić biedna szwaczka, młoda i ładna, mająca osiemnaście lat, a tym
                 samym pragnienia? Na ladzie ma powieść, w której jest mowa tylko o miłości; nie ma żadne-
                 go wykształcenia, żadnych pojęć moralnych; wiecznie szyje przy oknie, pod którym wskutek
                 zakazu policji nie przechodzą już procesje, ale pod którym krąży co wieczór tuzin patentowa-
                 nych dziewczyn uznanych przez też policję. Co ma czynić, powiedzcie, kiedy zmęczywszy
                 ręce i oczy całodzienną pracą nad suknią lub kapeluszem, oprze się chwilę o okno z zapadnię-
                 ciem wieczoru? Ta suknia, którą uszyła, kapelusz, który ubrała biednymi i uczciwymi rękami,
                 aby nakarmić rodzinę, stroją oto głowę i ciało publicznej dziewki. Trzydzieści razy w ciągu
                 dnia najęty powóz zatrzymuje się u drzwi magazynu, wysiada zeń prostytutka opatrzona nu-
                 merem jak ta dorożka, która ją nosi; wchodzi, z lekceważącą miną mizdrzy się przed lustrem,
                 przymierza, zdejmuje i wkłada po dziesięć razy to smutne i cierpliwe dzieło niedospanych
                 nocy. Widzi, jak ta dziewczyna wyjmuje z kieszeni kilka sztuk złota, widzi to ona, która ma
                 jedną na tydzień; ogląda ją od stóp do głów, mierzy oczyma jej strój, przeprowadza ją do po-
                 wozu; a potem, cóż chcecie?, w ciemną noc, jednego wieczora, gdy nie ma roboty, kiedy
                 matka jest chora, uchyla drzwi, wyciąga rękę i zaczepia przechodnia.
                    Oto historia pewnej znanej mi dziewczyny. Umiała trochę grać na fortepianie, trochę ra-
                 chować, rysować, nawet trochę historii i gramatyki, wszystkiego po troszku. Ileż razy przy-
                 glądałem się z przejmującym współczuciem temu smutnemu szkicowi natury, okaleczonemu
                 jeszcze przez społeczeństwo! Ile razy śledziłem w tej głębokiej nocy blade i chwiejne błyski
                 cierpiącej i poronionej iskierki! Ileż razy siliłem się rozniecić kilka zgasłych węgielków pod
                 tym biednym popiołem! Długie jej włosy były istotnie koloru popiołu, nazywaliśmy ją Kop-
                 ciuszkiem.
                    Nie byłem dość bogaty, aby ją dać kształcić; z mojej namowy zajął się nią Desgenais; ka-
                 zał ją ćwiczyć we wszystkich talentach, których posiadała zarodki. Ale niepodobna było uzy-
                 skać wyraźnych postępów; skoro nauczyciel odszedł, zakładała ręce i siedziała tak całe go-
                 dziny wyglądając oknem. Cóż za dni! Co za życie! Zagroziłem jej raz, że jeśli nie zechce pra-
                 cować, zostawię ją bez pieniędzy; wzięła się w milczeniu do roboty; niebawem dowiedziałem
                 się, że wychodzi po kryjomu. Dokąd? Bóg to wie. Nim odeszła, prosiłem, aby mi wyhafto-
                 wała sakiewkę; zachowałem długo tę smutną relikwię; wisiała w mym pokoju jako jedna z
                 najsmutniejszych pamiątek wszystkiego, co tu, na ziemi, marnieje i gnije.
                    A oto druga.
                    Około dziesiątej wieczór, po zgiełkliwym i wyczerpującym dniu, udaliśmy się do Desg-
                 enais'go, który wyprzedził nas o kilka godzin, aby dopełnić przygotowań. Skorośmy przybyli,
                 orkiestra rżnęła już od ucha i salon był pełny.
                    Większość kobiet stanowiły podrzędne aktorki; wytłumaczono mi, czemu więcej są warte
                 od innych: bo wszyscy dobijają się o nie.
                    Natychmiast rzuciłem się w wir walca. Zawsze przepadałem za tym rozkosznym tańcem,
                 nie znam nic szlachetniejszego, godniejszego pięknej kobiety i młodego chłopca; w porówna-
                 niu do walca, wszystkie tańce są jedynie mdłą gimnastyką lub też pozorem do czczych roz-
                 mówek. To jest poniekąd prawdziwe posiadanie kobiety: trzymać ją pół godziny w ramio-
                 nach, unosić ją, drżącą mimo woli i nie bez przyczyny, w ten sposób, iż trudno określić, czy
                 się ją osłania, czy gwałci. Niektóre poddają się z tak rozkosznym zawstydzeniem, z tak słodką
                 i czystą ufnością, iż sami nie wiemy, czy to, czego się doświadcza przy nich, jest pragnieniem
                 czy lękiem i czy przyciskając je do serca chciałoby się zemdleć lub złamać je jak trzcinę.
                 Niemcy, gdzie wynaleziono ten taniec, są z pewnością krajem miłości.
                                                                        52






                    Trzymałem w ramionach wspaniałą tancerkę włoskiego teatru przybyłą do Paryża na kar-
                 nawał; miała strój bachantki, suknię z panterzej skóry. Nigdy nie widziałem nic równie lu-
                 bieżnego jak ta istota. Była wysoka i szczupła; walcując z nadzwyczajną chyżością, robiła
                 wrażenie, że się wlecze; patrząc na nią, rzekłbyś, że musi ciążyć tancerzowi, tymczasem nie
                 czuło się jej, biegła niby czarem.
                    Miała na piersiach olbrzymi bukiet, którego zapach upajał mnie mimo mej woli. Za naj-
                 lżejszym drgnieniem czułem ją, jak gnie się niby liany Indiów, tak słodko i sympatycznie
                 miękka, iż spowijała mnie niby oponą pachnącego jedwabiu. Za każdym obrotem słychać
                 było leciuchny szelest naszyjnika o metalowy pasek; poruszała się tak bosko, iż zdawało mi
                 się, że widzę piękną gwiazdę; a to wszystko z uśmiechem wróżki gotowej ulecieć. Czuła i
                 rozkoszna melodia walca zdawała mi się wypływać z jej warg, gdy głowa, ciężka lasem czar-
                 nych włosów splecionych w warkocze, chyliła się w tył, jakby szyja była za słaba, aby ją
                 udźwignąć.
                    Skoro walc się skończył, rzuciłem się w buduarze na krzesło; serce mi biło, byłem nie-
                 przytomny. O Boże!   wykrzyknąłem   jak to możliwe? O potworze wspaniały! O cudny
                 płazie! Jak ty się oplatasz i falujesz, słodka żmijo o gibkiej i cętkowanej skórze! Jak krewniak
                 twój, wąż, nauczył cię owijać się dokoła drzewa życia, z jabłkiem w ustach! O Meluzyno! O
                 Meluzyno! serca męskie należą do ciebie. Wiesz dobrze, ty czarodziejko, mimo tej miękkiej
                 omdlałości, która udaje, że się jej o tym nie śniło! Wiesz dobrze, że gubisz, że topisz, wiesz
                 dobrze, że będzie cierpiał, kto cię dotknie; wiesz dobrze, że umiera się od twych uśmiechów,
                 od woni twych kwiatów, od muśnięcia twego czaru: oto czemu poddajesz się tak miękko, oto
                 czemu twój uśmiech jest tak słodki, kwiaty tak świeże; oto czemu wspierasz tak łagodnie
                 swoje ramię na naszym ramieniu. O Boże! o Boże! czegóż ty chcesz od nas?
                    Profesor Halle rzekł straszne słowo: Kobieta to nerwy ludzkości, mężczyzna to jej mię-
                 śnie. Sam Humboldt, ów poważny mędrzec, powiedział, że dokoła nerwów ludzkich istnieje
                 niewidzialna atmosfera. Nie mówię o marzycielach, którzy biegną za okrężnym lotem nieto-
                 perzy Spalanzaniego i myślą, że znaleźli szósty zmysł w naturze. Tajemnice tej natury, takiej
                 jak jest, która nas stwarza, drwi z nas i nas zabija, dość są straszliwe, potęgi jej dość głębokie,
                 aby nie było trzeba jeszcze zgęszczać otaczających nas ciemności. Ale któryż człowiek może
                 sądzić, że żył, jeśli przeczy potędze kobiet? Jeśli nigdy nie drżały mu ręce, gdy obejmował
                 kibić pięknej tancerki? Jeśli nigdy nie odczuł tego nieuchwytnego czegoś, tego drażniącego
                 magnetyzmu, który, w pełni balu, w zgiełku instrumentów, w upale, od którego bledną
                 świeczniki, wydziela się z młodej kobiety, elektryzuje ją samą i unosi się dokoła niej niby
                 zapach aloesu nad kołyszącą się na wietrze kadzielnicą?
                    Trwałem w głębokim zdumieniu. Że podobne upojenie istnieje, kiedy się kocha, wiedzia-
                 łem: wiedziałem, co to jest aureola, którą promieniuje ukochana. Ale żeby można wzniecać
                 takie bicie serca, wywoływać podobne wizje jedynie swą pięknością, kwiatami i cętkowaną
                 skórą dzikiego zwierzęcia, pewnymi ruchami, pewnym sposobem kręcenia się w kółko wy-
                 uczonym od jakiegoś pajaca, linią pięknego ramienia; i to bez słowa, bez myśli, nie racząc
                 zdradzić, że się wie o tym! Czymże był tedy chaos, jeśli to jest dzieło siedmiu dni?
                    Ale to, co odczuwałem, to nie była miłość; nie mogę nazwać tego inaczej jak pragnieniem,
                 w tym znaczeniu, jakby mi się chciało pić. Pierwszy raz w życiu czułem, jak w mej istocie
                 drga struna obca memu sercu. Na widok tego pięknego zwierzęcia zaryczało drugie zwierzę w
                 mych trzewiach. Czułem, że nie powiedziałbym tej kobiecie, że ją kocham ani że mi się po-
                 doba, ani nawet że jest ładna; nie było na mych ustach nic prócz ochoty ucałowania jej ust,
                 powiedzenia jej: Opleć mnie tymi leniwymi ramionami, oprzyj o mnie tę pochyloną głowę,
                 przylgnij do mych ust tym słodkim uśmiechem. Moje ciało kochało jej ciało, byłem odurzo-
                 ny jej pięknością jak winem.
                    Desgenais, przechodząc, spytał, co mi jest. Kto jest ta kobieta?   rzekłem. Odparł: Co
                 za kobieta? o kim mówisz?
                                                                        53






                    Wziąłem go pod ramię i zawiodłem do sali. Włoszka dostrzegła nas z daleka. Uśmiechnęła
                 się, uczyniłem krok wstecz. A, a   rzekł Desgenais   tańczyłeś z Marco?
                      Któż to jest ta Marco?   spytałem.
                      Ot, ta szelmeczka, która tam się śmieje; podoba ci się?
                      Nie   odparłem   przetańczyłem z nią walca i chciałem znać jej imię; zresztą nie widzę
                 w niej nic osobliwego.
                    Mówiłem tak przez wstyd, ale ledwie Desgenais odszedł, pobiegłem za nim.
                    Bardzoś nagły!   rzekł śmiejąc się.   Marco to nie jest zwyczajna dziewczyna; żyje z nią,
                 prawie po małżeńsku, pan de***, ambasador mediolański. Jeden z jego przyjaciół przypro-
                 wadził ją do mnie. Ale   dodał   licz na mnie: pomówię z nią; nie damy ci zginąć, chyba że
                 nie będzie innej rady. Może się da uzyskać, aby została na wieczerzy.
                    Z tym odszedł. Nie umiałbym wyrazić niepokoju, jaki uczułem widząc, iż zbliża się do
                 niej, ale nie mogłem dotrzeć do nich, zginęli w tłumie.
                    Więc to prawda?   mówiłem sobie   do tegom doszedł? Jak to! W jednej chwili? O Boże!
                 czyżby to była istota, którą mam pokochać? Ale ostatecznie   myślałem   to tylko zmysły;
                 serce nie ma w tym żadnego udziału.
                    W ten sposób siliłem się uspokoić. W chwilę później Desgenais uderzył mnie po ramieniu.
                      Zaraz będzie wieczerza   rzekł   poprowadzisz Marco; wie, że ci się podoba, i tak już
                 ułożone.
                      Słuchaj   rzekłem   nie wiem, co się ze mną dzieje. Mam uczucie, że jestem Wulkanem
                 kuternogą, który z zadymioną brodą, w kuźni swej okrywa Wenus pocałunkami. Wpija osza-
                 lałe oczy w jędrną skórę swej ofiary. Skupia się w widoku tej kobiety, swego jedynego skar-
                 bu; sili się na śmiech radości, udaje, że drży ze szczęścia, równocześnie zaś pamięta o ojcu
                 Jowiszu siedzącym na wysokości niebios.
                    Desgenais popatrzył na mnie bez słowa; ujął mnie za ramię i pociągnął z sobą. Zmęczony
                 jestem   rzekł   smutny jestem; ten zgiełk mnie zabija. Chodźmy wieczerzać, to nas skrzepi.
                    Kolacja była wspaniała, ale ja się tylko przyglądałem. Nie mogłem tknąć niczego, wargi
                 miałem jak zastygłe. Co panu?   pytała Marco. Ale ja siedziałem jak posąg i przyglądałem
                 się jej od stóp do głów w niemym zdumieniu.
                    Zaczęła się śmiać. Desgenais, który przyglądał się nam z daleka, śmiał się także. Stał przed
                 nią wielki kryształowy puchar, który odbijał tysiącem lśniących szybek blask świeczników i
                 mienił się jak pryzmat siedmiu kolorami tęczy. Wyciągnęła niedbale rękę i napełniła puchar
                 po brzegi złocistym cypryjskim winem, tym słodkim winem Wschodu, które zdało mi się tak
                 gorzkie na opustoszałym wybrzeżu na Lido.
                      Masz   rzekła podając   per voi, bambino mio. Niedobre?   rzekła.
                      Nie   odparłem.
                      Czy głowa boli?
                      Nie.
                      Zmęczony?
                      Nie.
                      Ach! zatem miłość?
                    Gdy tak mówiła w swoim narzeczu, oczy jej spoważniały. Wiedziałem, że jest z Neapolu i
                 że kiedy mówi o miłości, mimo woli Włochy tętnią w jej sercu.
                    Szaleństwo rosło. Trunek uderzał do głowy, trącono się kieliszkami; już na najbledsze lica
                 występowała ta lekka purpura, jaką wino barwi twarze, jakby broniąc przystępu rumieńcom
                 wstydu; zmieszany gwar, podobny przypływowi morza, szemrał niby falą; tu i ówdzie spoj-
                 rzenia iskrzyły się, po czym nagle martwiały i zapadły w tępotę: jakiś wiatr popychał wszyst-
                 kie te mętne pijaństwa ku sobie. Kobieta zaś podniosła się niby na spokojnym jeszcze morzu
                 pierwsza fala, która czuje burzę i wzdyma się, by ją oznajmić; ręką nakazała milczenie, wy-
                                                                        54






                 próżniła duszkiem szklankę: od szybkiego ruchu rozplotły się jej włosy; złocisty płaszcz
                 spłynął na ramiona; otworzyła usta, aby zaintonować bachancką piosenkę, oczy miała wpół-
                 przymknięte. Oddychała z wysiłkiem; parę razy chrapliwy dźwięk wyszedł z jej zdławionej
                 piersi; śmiertelna bladość okryła ją nagle, opadła z powrotem na krzesło.
                    Wówczas rozpoczął się zgiełk, który aż do końca wieczerzy   godzinę przeszło   nie ustał
                 ani na chwilę. Niepodobna było nic rozróżnić: śmiechów, śpiewu ani nawet krzyków.
                      Cóż ty na to?   spytał Desgenais.
                      Nic   odparłem   zatykam uszy i patrzę.
                    Wśród tej bachanalii piękna Marco siedziała niema, nie pijąc, wsparta spokojnie na obna-
                 żonym ramieniu, pogrążona w leniwej zadumie. Nie wydawała się zdziwiona ani wzruszona.
                 Nie chce iść pani w nasze ślady?   spytałem   ofiarowałaś mi przed chwilą cypryjskiego
                 wina, czy nie chcesz i sama skosztować? Mówiąc to, napełniłem po brzeg duży kielich; pod-
                 niosła go wolno, wypiła duszkiem, następnie postawiła na stole i znowu stała się jakby nie-
                 obecna.
                    Im bardziej przyglądałem się tej Marco, tym bardziej zdała mi się dziwna: nic nie bawiło
                 jej, ale nic też nie nudziło. Równie trudno zdawało się pogniewać ją, co zrobić jej przyjem-
                 ność; robiła to, o co się ją prosiło, ale nic z własnego popędu. Wyobraziłem sobie ducha wie-
                 kuistego spoczynku i myślałem, że gdyby ów blady posąg nabrał somnambulicznej zdolności
                 ruchu, byłby podobny do Marco.
                    Czy jesteś dobra, czy zła?   mówiłem   smutna czy wesoła? Czy kocha cię kto? Czy
                 chcesz, aby cię kochano? Czy lubisz pieniądze, rozkosz, mów?, konie, wieś, bale? Czym ży-
                 jesz? O czym marzysz? I na wszystkie te pytania ten sam uśmiech, uśmiech bez radości i bez
                 smutku, który mówił: Cóż mi to?...   i nic więcej.
                    Zbliżyłem usta do jej ust; dała mi pocałunek roztargniony i niedbały jak ona sama, następ-
                 nie podniosła chusteczkę do ust. Marco   rzekłem   biada temu, kto by cię pokochał!
                    Opuściła na mnie czarne oczy, następnie zwróciła je do nieba i podnosząc, palec owym
                 niepodobnym do naśladowania gestem Włoszki, rzekła łagodnie wielkie kobiece słowo swej
                 ojczyzny: Forse!
                    Podano deser; wielu biesiadników stało; jedni palili, drudzy siedli do gry, część została
                 przy stole; kobiety tańczyły, inne drzemały. Wróciła orkiestra, założono nowe świece. Przy-
                 pomniała mi się uczta Petroniusza: lampy gasnące dokoła uśpionych panów, gdy niewolnicy
                 wchodzą na palcach i kradną srebra. Wśród tego piosenki szły swoim trybem; trzej Anglicy, z
                 typu owych automatów, dla których Europa jest szpitalem, zawodzili, na przekór wszystkim,
                 najposępniejszą balladę, jąka się wyłoniła kiedy z ich moczarów.
                    Chodź   rzekłem do Marco   jedźmy! Wstała i ujęła mnie pod ramię. Do jutra!  
                 krzyknął za mną Desgenais i wyszliśmy z sali.
                    Kiedyśmy się zbliżali do mieszkania Marco, serce biło mi gwałtownie; nie mogłem mówić.
                 Nie miałem pojęcia o podobnej .kobiecie; nie czuła pragnienia ani wstrętu, nie wiedziałem, co
                 myśleć widząc, jak ręka moja drży obok tej martwej istoty.
                    Pokój jej był jak ona pełen mroku i rozkoszy; alabastrowa lampa oświecała go mdłym bla-
                 skiem. Fotele, sofa były wygodne jak łóżko; sądzę, że wszystko było tam z puchu i jedwabiu.
                 Na wstępie uderzył mnie silny zapach tureckich pastylek, nie tych, które u nas sprzedaje się
                 po ulicach, ale konstantynopolitańskich, które są najbardziej drażniącym i niebezpiecznym
                 narkotykiem. Weszła pokojówka. Marco udała się z nią do alkowy nie mówiąc do mnie sło-
                 wa; za kilka chwil ujrzałem ją wyciągniętą, wspartą na łokciu wciąż w owej zwyczajnej jej
                 niedbałej pozie.
                    Stałem i patrzyłem na nią. Szczególna rzecz, im więcej ją podziwiałem, im zdawała mi się
                 piękniejsza, tym bardziej gasły żądze, które we mnie budziła. Nie wiem, czy to był magne-
                 tyzm, ale milczenie jej i martwota udzielały mi się. Zrobiłem jak ona;                  wyciągnąłem się na
                 sofie na wprost alkowy i zimno śmierci zstąpiło mi w duszę.
                                                                        55






                    Pulsowanie krwi w tętnicach to osobliwy zegar, którego tykanie czuje się jedynie w nocy.
                 Tracąc z oczu zewnętrzne przedmioty, człowiek skupia się w sobie: słyszy własne życie. Mi-
                 mo zmęczenia i smutku, nie mogłem zamknąć powiek; Marco utkwiła oczy we mnie; patrzy-
                 liśmy na siebie w milczeniu i z wolna, jeśli można się tak wyrazić.
                      Co ty tam robisz?   rzekła wreszcie   nie przyjdziesz bliżej?
                      Owszem   odparłem   jesteś bardzo piękna! Usłyszałem słabe westchnienie podobne do
                 skargi; jedna struna harfy odstroiła się. Zwróciłem głowę, ujrzałem, iż blady świt barwi okna.
                    Wstałem i odsunąłem firanki; blask wdarł się do pokoju. Zbliżyłem się do okna i zatrzy-
                 małem się kilka chwil; niebo było czyste, słońce bez chmur.
                      Przyjdziesz wreszcie?   powtórzyła Marco.
                    Dałem znak, aby czekała jeszcze. Mieszkanie Marco znajdowało się w dość odległej dziel-
                 nicy; może miała gdzieś inne, dawała bowiem niekiedy przyjęcia. Bywali u niej przyjaciele jej
                 kochanka; toteż pokój, w którym znajdowaliśmy się w tej chwili, był z pewnością jedynie rodza-
                 jem garsoniery; wychodził na Luksemburg: ogród rozciągał się w dali przed mymi oczyma.
                    Niby korek, który, zanurzony w wodzie, drga niespokojnie pod obejmującą go ręką i wy-
                 ślizguje się między palcami, aby wypłynąć na powierzchnię, tak we mnie poruszało się coś,
                 czego nie mogłem pokonać ani usunąć. Na widok alej Luksemburgu zadrgało mi serce;
                 wszelka inna myśl zgasła. Ileż razy, wymknąwszy się za szkołę, wyciągałem się w cieniu na
                 tych wzgórkach, z dobrą książką, pełen jakiejś szalonej poezji! Niestety bowiem, takie tylko
                 wybryki znało moje dziecięctwo... Na ogołoconych drzewach, na pożółkłych trawnikach od-
                 najdywałem wszystkie te wspomnienia. Tu, mając dziesięć lat, przechadzałem się z bratem i z
                 nauczycielem, rzucając chleb zziębniętym ptaszynom; tam, siedząc w kąciku, patrzałem go-
                 dziny całe na dziewczynki tańczące w koło; słuchałem, jak moje naiwne serce bije w takt re-
                 frenu ich dziecinnych piosneczek; tam, wracając z kolegium, przeszedłem tysiąc razy tę samą
                 aleję, zatopiony w jakimś wierszu Wergilego, podbijając nogą kamyczek. O moje dziecięc-
                 two! tyżeś to!   wykrzyknąłem.   O Boże! tyżeś to tutaj!
                    Obróciłem się. Marco usnęła, lampa zgasła, światło dzienne przeobraziło cały pokój: obi-
                 cia, które wydawały mi się lazurowe, miały odcień zielonkawy i spłowiały; Marco, piękna
                 statua wyciągnięta w alkowie, była sina jak trup.
                    Zadrżałem mimo woli; spojrzałem w alkowę, potem na ogród; głowa moja, wyczerpana,
                 zaczęła mi ciążyć. Postąpiłem kilka kroków i siadłem przy otwartym sekretarzyku, koło dru-
                 giego okna. Oparłem się o ten mebel i patrzyłem machinalnie na list, zostawiony na wierzchu:
                 zawierał tylko kilka słów. Odczytałem je bezmyślnie kilka razy, wreszcie, stopniowo, pojąłem
                 ich znaczenie; uderzyło mnie ono nagle, mimo iż niepodobna mi było zrozumieć wszystkiego.
                 Wziąłem list i przeczytałem te słowa skreślone lichą ortografią:
                    Umarła wczoraj. O jedenastej wieczór czuła, że słabnie., przywołała mnie i rzekła: ŤLu-
                 dwisiu, idę za mą koleżanką, idź do szafy i zdejm prześcieradło, które wisi na gwoździu; to od
                 pary z tamtym.ť Przypadłam z płaczem do jej kolan, ale ona wyciągnęła rękę wołając: ŤNie
                 płacz! nie płacz! I westchnęła tak...
                    Reszta była podarta. Nie umiem oddać wrażenia, jakie wywarł na mnie ten posępny ury-
                 wek; odwróciłem papier i ujrzałem adres Marco wczorajszej daty. Umarła? kto umarł?  
                 wykrzyknąłem mimo woli idąc ku alkowie.   Umarła? kto? kto taki?
                    Marco otworzyła oczy, ujrzała mnie siedzącego na łóżku z listem w dłoni. Moja matka  
                 rzekła.   Nie przyjdziesz?
                    To mówiąc wyciągnęła rękę. Cicho   rzekłem   śpij, zostaw mnie tu. Odwróciła się i za-
                 snęła. Patrzałem na nią jakiś czas, wreszcie, upewniwszy się, że nie słyszy, oddaliłem się i
                 wyszedłem po cichu.
                                                                        56






                 ROZDZIAŁ V
                    Jednego dnia siedziałem w towarzystwie Desgenais'go przy kominku. Okno było otwarte;
                 był to jeden z pierwszych dni marca, owych zwiastunów wiosny; było po deszczu, łagodny
                 zapach wionął od ogrodu.
                        Co zrobimy, przyjacielu  rzekłem  kiedy przyjdzie wiosna?? Czuję chętkę do podróży.
                      Będę robił   odparł Desgenais   to samo, co w zeszłym roku: skoro przyjdzie pora, po-
                 jadę na wieś.
                      Jak to!   odparłem   co roku zatem jedno i to samo? Rozpoczniesz tedy na nowo zeszło-
                 roczne życie?
                      A cóż mam robić?   odparł.
                      Słusznie!   wykrzyknąłem zrywając się; tak, cóż mam robić? dobrześ powiedział. Och!
                 Desgenais! Tak mnie to wszystko męczy! Czy ciebie nigdy nie nużyło życie, które prowa-
                 dzisz?
                      Nie   odparł.
                    Stałem przed ryciną przedstawiającą Magdalenę na pustyni; mimo woli złożyłem ręce.
                      Cóż ty robisz?   spytał Desgenais.
                      Gdybym był malarzem   odparłem   i chciał wymalować melancholię, nie przedstawił-
                 bym młodej zadumanej dziewczyny z książką w ręku.
                      Co ciebie dziś napadło?   rzekł śmiejąc się.
                      Nie, doprawdy   ciągnąłem   ta płacząca Magdalena ma czoło wezbrane nadzieją; ta
                 blada i chorowita ręka, na której wspiera głowę, jeszcze nasycona jest wonnościami, które
                 wylała na stopy Chrystusa. Nie widzisz na tej pustyni całego tłumu myśli, które się modlą?
                 To nie jest melancholia.
                      To kobieta, która czyta   odparł suchym głosem.
                      I szczęśliwa kobieta   rzekłem   i szczęśliwą książkę.
                    Desgenais zrozumiał; ujrzał, iż owłada mną głęboki smutek. Spytał, czy mam jaką przy-
                 krość. Wahałem się z odpowiedzią; czułem, jak mi się serce łamie.
                      Mój drogi Oktawie   rzekł   jeśli masz jaki powód do zgryzoty, nie wahaj się, mów
                 otwarcie, znajdziesz we mnie przyjaciela.
                      Wiem   odparłem   ja mam przyjaciela, ale moja zgryzota nie ma przyjaciela. Nalegał,
                 abym się wytłumaczył.
                     I na cóż się to zda   rzekłem   skoro ty nic nie poradzisz ani ja też nie? Czy chodzi ci o
                 dno mego serca, czy o byle słowo, o zdawkową wymówkę?
                      Bądź szczery   rzekł.
                      Zatem   odparłem   udzieliłeś mi swego czasu rady; proszę, chciej mnie dziś wysłuchać,
                 jak ja cię wysłuchałem wówczas. Pytasz, co mam na sercu; powiem ci.
                      Weź pierwszego z brzegu człowieka i powiedz mu: Widzisz tu ludzi, którzy trawią ży-
                 cie na pijatyce, konnej jeździe, zabawie, grze, na wszystkich uciechach; żadna zapora ich nie
                 wstrzyma, prawem dla nich zachcenie, kobiet mają w bród; zwyczajnie, bogacze. Innych
                 trosk ani śladu; każdy dzień jest dla nich świętem. Jak myślisz? O ile ten człowiek nie jest
                 pobożnym ascetą, odpowie ci, że to, ot, słabość ludzka, o ile nie powie po prostu, że to naj-
                 wyższe szczęście, jakie sobie można wyobrazić.
                    Daj mu tedy skosztować tego życia; posadź go do stołu, z kobietą przy boku, z kieliszkiem
                 w ręku, nasyp mu co rano garść złota do kieszeni, a potem powiedz: Oto twoje życie. Gdy
                 będziesz zasypiał przy boku kochanki, koniki będą parskać w stajni; gdy będziesz harcował
                 konno po wysypanej piaskiem alei, wino będzie się trawiło w piwnicy; gdy będziesz w nocy
                 pił i hulał, bankierzy będą pomnażali twój dobytek. Wystarczy ci pragnąć, pragnienie twoje
                                                                        57






                 jest rzeczywistością. Jesteś najszczęśliwszy z ludzi, ale bacz, że jednego dnia wypijesz nad
                 miarę, i nie odnajdziesz w sobie zwyczajnej jurności. Oto wielkie nieszczęście; po każdej
                 klęsce można się pocieszyć, wyjąwszy po tej. Pewnej nocy będziesz galopował po lesie z we-
                 sołymi kompanami; koń potknie się, wpadniesz w dół pełen błota, i oto grozi ci, że towarzy-
                 sze, zamroczeni winem, wśród radosnych fanfar, nie usłyszą twych rozpaczliwych krzyków;
                 uważaj, aby nie minęli cię nie zauważywszy; aby zgiełk ich wesela nie przepadł w lesie, gdy
                 ty się będziesz wlókł w ciemności z połamanymi członkami. Jednego wieczora zgrasz się;
                 bywają takie złe dni. Kiedy wrócisz do domu i siądziesz w podle kominka, strzeż się bić w
                 czoło, dawać upust łzom żalu wilżącym powieki i wodzić z goryczą oczami szukając przyja-
                 ciela; strzeż się zwłaszcza pomyśleć nagle, w samotności, o tych, którzy gdzieś, pod słomianą
                 strzechą, żyją w spokojnym stadle i zasypiają trzymając się za rękę; naprzeciwko bowiem
                 ciebie, na twym wspaniałym łożu, będzie siedziała, jako jedyna powiernica, blada istota będą-
                 ca kochanką twych talarów. Nachylisz się nad nią, aby ulżyć zdławionej piersi, ona zaś pomy-
                 śli, że jesteś bardzo smutny i że musiałeś się porządnie zgrać; łzy w twoich oczach zatroskają
                 ją bardzo, mogą bowiem pozbawić ją nowej sukni i ściągnąć pierścienie z palców. Nie mów
                 jej, do kogo zgrałeś się dziś wieczór: mogłaby go łatwo spotkać jutro i zacząć się wdzięczyć
                 do twojej ruiny. Oto słabość ludzka; czy jesteś do niej zdolny? Czy jesteś człowiekiem?
                 Strzeż się przesytu; to też nieuleczalna choroba: nieboszczyk wart jest więcej niż żywy zmier-
                 żony życiem. Czy masz serce? Strzeż się miłości; to dla rozpustnika więcej niż choroba, to
                 śmieszność: rozpustnicy płacą swe kochanki, a kobieta przedajna ma prawo gardzić tylko
                 jednym człowiekiem: tym, który ją kocha. Czy masz namiętności? Uważaj na swą twarz; to
                 wstyd dla żołnierza odrzucać zbroję, a dla rozpustnika zdradzać, iż zależy mu na czymkol-
                 wiek: chlubą jego jest dotykać wszystkiego rękami z marmuru pomazanymi oliwą, po których
                 wszystko winno się ześlizgiwać. Jesteś zapalny? Jeżeli chcesz żyć, naucz się zabijać: wino
                 wiedzie niekiedy do zwady. Masz sumienie? Bacz na swój sen: rozpustnik, który kaja się zbyt
                 późno, jest jak okręt, który nabrnie wodą: nie może ani wrócić, ani dalej płynąć; daremnie
                 popychają go wiatry, Ocean ciągnie go, okręca się tedy kilka razy i znika. Jeśli masz ciało,
                 lękaj się cierpienia; jeśli masz duszę, lękaj się rozpaczy. O nieszczęśliwy! Strzeż się ludzi;
                 póki będziesz szedł drogą, po której stąpasz, będzie ci się zdawało, iż widzisz olbrzymią rów-
                 ninę, gdzie rozwija się kwietną girlandą korowód tancerzy trzymających się za ręce niby
                 ogniwa łańcucha; ale to jedynie zwodny cud; ci, którzy patrzą pod stopy, wiedzą, że tańczą na
                 nitce rozpiętej nad otchłanią i że otchłań chłonie w milczeniu wiele spadających ciał, bez jed-
                 nej zmarszczki na swej tafli. Niech ci się noga nie powinie! Sama natura czuje, jak umykają
                 się przed tobą jej boskie wnętrzności; drzewa i trzciny nie poznają cię już; zgwałciłeś prawa
                 swej matki, nie jesteś już bratem maluczkich, ptaszyny polne milkną na twój widok. Jesteś
                 sam! Myśl o Bogu! Jesteś sam w jego obliczu, stoisz przed nim, niby zimny posąg, na piede-
                 stale swej woli. Niebieskie deszcze nie orzeźwiają cię już, ale podmywają cię, drążą. Wiatr,
                 który wieje mimo, nie daje ci już pocałunku życia, świętego współistnienia ze wszystkim, co
                 oddycha; chwieje tobą, potrząsa tobą. Każda kobieta, którą tulisz w ramionach, bierze iskrę
                 twej siły, nie oddając ci w zamian swojej; szpik twój kradną upiory; gdzie padnie kropla twe-
                 go potu, tam kiełkują owe posępne rośliny, które wschodzą na cmentarzach. Umieraj! Jesteś
                 wrogiem wszystkiego, co kocha; załam się pod brzemieniem samotności; nie czekaj, aż się
                 zestarzejesz; nie zostawiaj po sobie dziecka, nie utrwalaj skażonej krwi! rozwiej się jak dym,
                 nie odbieraj kiełkującemu ziarnu ani jednego promyka słońca!
                    Domawiając tych słów, padłem na fotel; strumień łez puścił mi się z oczu. Ach, Desge-
                 nais   wykrzyknąłem szlochając   nie to mi mówiłeś. Czyż nie wiedziałeś tego? a jeśli wie-
                 działeś, czemuś mi nie powiedział?
                    Ale Desgenais siedział sam ze złożonymi rękami; blady był jak giezło, łza spływała mu po
                 licu.
                                                                        58






                    Nastała chwila milczenia. Zegar zaczął bić; nagle przypomniałem sobie, iż ściśle rok temu
                 o tej samej godzinie, odkryłem, że kochanka mnie zdradza.
                    Słyszysz ten zegar?   krzyknąłem   słyszysz? Nie wiem, co wydzwania w tej chwili; ale
                 to jakaś straszliwa godzina, która zaważy na mym życiu.
                    Tak mówiłem w uniesieniu, niezdolny pojąć, co się we mnie dzieje. W tej samej chwili
                 wbiegł do pokoju służący; ujął mnie za rękę, odciągnął na bok i rzekł cicho: Proszę pana,
                 przychodzę oznajmić, że ojciec pański umiera; miał atak apopleksji, lekarze nie żywią na-
                 dziei.
                                                                        59






                 Część trzecia
                 ROZDZIAŁ I
                    Ojciec mieszkał na wsi, dość daleko od Paryża. Przybywszy, spotkałem w drzwiach leka-
                 rza, który rzekł: ,,Spóźnił się pan; ojciec pragnął pana widzieć ostatni raz.
                    Wszedłem i ujrzałem ciało. ,,Proszę   rzekłem do lekarza   każ pan, aby wszyscy wyszli i
                 aby mnie zostawiono samego; ojciec miał mi coś do powiedzenia i powie mi. Służba odda-
                 liła się; podeszliśmy do łóżka: podniosłem łagodnie całun. Ale ledwie ujrzałem ojca, rzuciłem
                 się, aby go uściskać, i straciłem przytomność.
                    Kiedy przyszedłem do siebie, usłyszałem, jak ktoś mówi: Jeśli zażąda, odmówcie pod ja-
                 kim bądź pozorem. Zrozumiałem, iż chcą mnie oddalić od mar; udałem, że nie słyszę. Wi-
                 dząc, że jestem spokojny, zostawiono mnie. Zaczekałem, aż wszyscy ułożą się do snu, i
                 wziąwszy świecznik udałem się do pokoju ojca. Zastałem tam młodego księdza, który sam
                 siedział przy łożu. Księże   rzekłem   wydzierać sierocie ostatnią noc przy łożu ojca to
                 śmiałe przedsięwzięcie: nie wiem, kto mógł je panu zlecić. Niech ksiądz zostanie w przyle-
                 głym pokoju; biorę wszystko na siebie.
                    Ksiądz wyszedł. Jedyny świecznik stojący na siole oświecał łóżko; siadłem na miejscu du-
                 chownego i odsłoniłem jeszcze raz twarz, której nigdy już nie miałem oglądać. Co chciałeś
                 mi rzec, ojcze?   spytałem   jaka była twoja ostatnia myśl, kiedyś oczyma szukał swego
                 dziecka?
                    Ojciec pisywał dziennik, gdzie miał zwyczaj notować dzień po dniu wszystko, co robił.
                 Dziennik ten leżał na stole; zbliżyłem się doń i uklękłem; na otwartej stronie widniały tylko te
                 słowa: Bądź zdrów, synu; kocham cię i umieram.
                    Nie wylałem ani jednej łzy, żaden szloch nie wyszedł z mych warg; gardło mi się ścisnęło,
                 usta były jak zapieczętowane; patrzałem na ojca bez ruchu.
                    Znał moje życie; wybryki moje niejeden raz dały mu przyczynę do skargi lub nagany. Za
                 każdym widzeniem mówił mi o przyszłości, o młodości mej i szaleństwach. Rady jego ocaliły
                 mnie nieraz w krytycznej chwili; a miały wielką moc, ponieważ życie jego było, od początku
                 do końca, wzorem cnoty, spokoju i dobroci. Domyślałem się, iż przed śmiercią pragnął mnie
                 widzieć, aby próbować jeszcze raz odwrócić mnie od drogi, na którą zabrnąłem, ale zgon
                 przyszedł zbyt szybko. Uczuł nagle, iż ma zaledwie czas na powiedzenie jednego słowa, i
                 powiedział, że mnie kocha.
                                                                        60






                 ROZDZIAŁ II
                    Skromna drewniana krata okalała grób ojca. W myśl jego stanowczej i od dawna wyrażo-
                 nej woli pochowano go na wiejskim cmentarzu. Bywałem tam co dzień i spędzałem po kilka
                 godzin na ławeczce wewnątrz grobowca. Poza tym żyłem samotnie w domu, gdzie ojciec
                 umarł; zatrzymałem tylko jednego służącego.
                    Mimo wszystkich mąk, jakie niosą ze sobą namiętności, nie można porównywać utrapień
                 życia z grozą śmierci. Pierwsza rzecz, jaką uczułem siadając przy łóżku ojca, było to, że je-
                 stem dzieckiem, które nic nie wie i nie zna; mogę rzec nawet, iż serce moje odczuło jego
                 śmierć jako ból fizyczny; giąłem się niekiedy pod tym bólem wyłamując ręce niby zbudzony
                 ze snu terminator.
                    Przez pierwsze miesiące pobytu na wsi nie postało mi w głowie myśleć o przeszłości ani o
                 przyszłości. Nie miałem uczucia, abym to ja żył dotąd; to, czego doświadczałem, to nie była
                 rozpacz; nie było to w niczym podobne do wściekłych bólów, które przeszedłem; była to tyl-
                 ko jakaś omdlałość, ogólne znużenie i obojętność, ale połączone z trawiącą mnie wewnątrz
                 ostrą goryczą. Miałem cały dzień książkę w ręku, ale czytałem niewiele lub, mówiąc ściślej,
                 nic. Sam nie wiem, nad czym dumałem. Nie miałem w głowie żadnej myśli, wszystko we
                 mnie było milczeniem. Otrzymałem cios tak gwałtowny, a zarazem tak trwały, iż stałem się
                 jak gdyby zupełnie bierną istotą, nic nie odzywało się we mnie.
                    Służący, nazwiskiem Larive, bardzo był przywiązany do ojca. Był to może, po ojcu, naj-
                 lepszy człowiek, jakiego znałem. Był tego samego wzrostu i donaszał ubrania ojca; nie miał
                 liberii. Był prawie w tym samym wieku, to znaczy, iż włosy zaczynały mu się bielić; nie roz-
                 stając się z ojcem dwadzieścia lat, nabrał coś z jego obejścia. Kiedy przechadzałem się w po-
                 koju po obiedzie, słyszałem, jak on robi to samo w przedpokoju; mimo że drzwi były otwarte,
                 nie wchodził nigdy i nie mówiliśmy do siebie ani słowa, ale od czasu do czasu spoglądaliśmy
                 na siebie płacząc. W ten sposób mijały wieczory i słońce od dawna się schowało, zanim mi
                 przyszło na myśl żądać światła lub jemu wpadło do głowy zaświecić.
                    Wszystko zostało w domu jak wprzódy; nie ruszyliśmy z miejsca ani kawałka papieru.
                 Wielki skórzany fotel, w którym siadywał ojciec, stał koło kominka; stół, książki, toż samo;
                 szanowałem nawet kurz na meblach pomnąc, iż ojciec nie lubił, aby je ktoś ruszał. Ten sa-
                 motny dom, przywykły do ciszy i spokoju, nie zauważył nic; zdawało mi się tylko, iż niekiedy
                 mury spoglądają na mnie ze współczuciem, kiedy się zawijałem w robdeszan ojca i siadałem w jego
                 fotelu. Zdawało mi się, iż jakiś wątły głos szepce: Gdzież ojciec? Toć widzimy, że to sierota.
                    Otrzymałem z Paryża kilka listów; odpisałem, iż pragnę spędzić lato na wsi, jak czynił oj-
                 ciec. Zaczynałem czuć tę prawdę, iż w każdym nieszczęściu jest coś dobrego i że mimo
                 wszystko wielka boleść jest wielkim wypoczynkiem. Jaką bądź nowinę przynosi posłaniec
                 Boży, kiedy nas uderza w ramię, spełnia zawsze ten dobry uczynek, iż budzi nas do życia i że
                 tam gdzie on mówi, wszystko milknie. Przelotny ból bluźni i obwinia niebo; wielka boleść nie
                 bluźni i nie obwinia, ale słucha.
                    Rankiem spędzałem godziny całe na kontemplacji przyrody. Okna wychodziły na głęboką
                 dolinę, w której wznosił się kościółek wiejski; okolica była uboga i spokojna. Widok wiosny,
                 rodzących się kwiatów i liści, nie wywierał na mnie owego posępnego wrażenia, o którym
                 mówią poeci, w kontrastach życia dopatrujący się szyderstwa śmierci. Sądzę, iż tę pustą myśl,
                 o ile nie jest rozmyślnie ukutą antytezą, można odnieść jedynie do serc czujących połowicz-
                 nie. Gracz, który z płonącymi oczyma i próżnymi rękami wychodzi o świcie z jaskini, może
                 się czuć w niezgodzie z naturą, niby świecznik dogasający przy orgii; ale co mogą rzec roz-
                 wijające się liście dziecku, które straciło ojca? Łzy płynące mu z oczu to siostry rosy; liście
                                                                        61






                 wierzb toż i to łzy! Patrząc na niebo, na lasy i łąki, zrozumiałem, czym są ludzie wierzący w
                 to, iż zdołają się pocieszyć.
                    Larive zarówno nie miał ochoty pocieszać mnie, jak pocieszać samego siebie. Tuż po
                 śmierci ojca lękał się, bym nie sprzedał domu i nie zabrał go do Paryża. Nie wiem, czy znał
                 me ubiegłe życie, ale zrazu był widocznie niespokojny. Skoro zaś ujrzał, iż się rozgaszczam w
                 domu, pierwsze jego spojrzenie wniknęło mi aż do serca. Było to w dniu, w którym sprowa-
                 dziłem z Paryża wielki portret ojca; kazałem go zawiesić w jadalni. Skoro Larive wszedł, aby
                 nakryć do stołu, ujrzał go; stanął wahając się, spoglądając kolejno to na portret, to na mnie;
                 miał w oczach radość tak smutną, iż nie mogłem się jej oprzeć. Zdawał się mówić: Cóż za szczę-
                 ście! Będziemy tedy cierpieć w spokoju! Podałem mu rękę, którą okrył pocałunkami szlochając.
                    Pielęgnował, aby tak rzec, moją boleść, niby panią swego bólu. Kiedy szedłem rano na
                 grób, zastawałem go, jak podlewał kwiaty; na mój widok oddalał się i wracał do domu. Towa-
                 rzyszył mi w moich wycieczkach; ponieważ ja jechałem konno, a on szedł piechotą, nie
                 chciałem pozwolić na to; ale ledwie zapuściłem się sto kroków w dolinę, widziałem go, jak z
                 kijem w ręku szedł za mną ocierając sobie czoło. Kupiłem mu we wsi konika i w ten sposób
                 włóczyliśmy się po lasach.
                    Kilka znajomych osób z okolicy bywało wprzódy często w naszym domu. Zamknąłem się
                 przed nimi, mimo iż z przykrością; ale nie mogłem znieść niczyjego widoku. Zagrzebany tak
                 w samotności, wziąłem się po jakimś czasie do przejrzenia papierów ojca. Larive przyniósł mi
                 je z pobożnym szacunkiem i rozwiązując pliki drżącą ręką, położył je przede mną.
                    Już przy pierwszych stronicach uczułem w sercu ową świeżość, jaka ożywia powietrze do-
                 koła spokojnego jeziora; słodka, pogodna dusza ojca wionęła niby zapach z tych zapylonych
                 kartek, w miarę jak je rozwijałem. Przebiegłem oczyma dziennik jego życia; mogłem liczyć,
                 dzień po dniu, uderzenia tego szlachetnego serca. Zatopiłem się w łagodnym i głębokim ma-
                 rzeniu; mimo poważnego i męskiego charakteru, który nadawał ton całości, odkrywałem nie-
                 wymowny wdzięk, kwiat jego dobroci. Gdym czytał, wspomnienie jego śmierci mieszało się
                 bez ustanku z opowieścią tego życia; nie umiem wyrazić, z jakim smutkiem szedłem za tym
                 przejrzystym strumieniem, który utonął oto w oceanie.
                    O mężu sprawiedliwy!   wykrzyknąłem   człowieku bez trwogi i zmazy! Ileż niewinno-
                 ści w twym doświadczeniu! Oddanie dla przyjaciół, anielska tkliwość dla mej matki, podziw
                 natury, wzniosła miłość Boga, oto twe życie; nie było w tym sercu miejsca na nic innego.
                 Dziewiczy śnieg na szczycie gór nie jest czystszy niż twoja święta starość; twe białe włosy są
                 doń podobne. O ojcze! ojcze! daj mi je; młodsze są niż moje jasne kędziory. Daj mi żyć i
                 umrzeć jak ty. W ziemi, w której ty śpisz, pragnę zasadzić zieloną gałązkę mego nowego ży-
                 cia, zroszę je mymi łzami, a Bóg, opiekun sierot, pozwoli temu zbożnemu zielu wzróść na
                 boleści dziecka i wspomnieniu starca.
                    Odczytawszy szacowne karty, ułożyłem je po porządku. Postanowiłem też pisać dziennik;
                 kazałem oprawić zeszyt zupełnie podobny do ojcowskiego i szukając starannie w zapiskach
                 ojca najdrobniejszych jego zatrudnień, starałem się kierować wedle nich. Tak więc o każdej
                 porze dnia zegar wybijając godziny sprowadzał mi łzy do oczu: Oto   mówiłem sobie   co
                 ojciec robił o tej godzinie; i czy to było czytanie, przechadzka lub posiłek nie omieszkałem
                 go naśladować. Przyzwyczaiłem się w ten sposób do spokojnego, regularnego życia; ta ścisła
                 punktualność miała dla mnie nieskończony urok. Kładłem się z uczuciem błogości, które
                 smutek mój czynił tym milszym. Ojciec zajmował się wiele ogrodem; resztę dnia wypełniały
                 mu książki, przechadzki, roztropny podział między ćwiczenia ciała a zabawy ducha. Równo-
                 cześnie przejąłem i jego dobroczynność; wspierałem nadal biedaków, którymi on się zajmo-
                 wał. Wypytywałem się, w swoich wycieczkach, o ludzi, którym mogę pomóc; nie brakło ich
                 w okolicy. Niebawem biedni nauczyli się drogi do mego domu; mamż rzec? Tak, powiem
                 śmiało: gdzie serce dobre, tam boleść jest zdrowa. Pierwszy raz w życiu byłem szczęśliwy;
                 Bóg błogosławił moje łzy, a boleść uczyła mnie cnoty.
                                                                        62






                 ROZDZIAŁ III
                    Przechadzając się jednego wieczora po lipowej alei wiodącej ku wiosce, ujrzałem wycho-
                 dzącą z ustronnego domku młodą kobietę. Była ubrana bardzo skromnie i zakwefiona, tak że
                 nie mogłem rozpoznać jej twarzy; kibić i chód zdały mi się wszakże tak urocze, iż mimo woli
                 wiodłem za nią jakiś czas oczami. Kiedy przechodziła przez sąsiednią łąkę, biała kózka pasą-
                 ca się swobodnie w polu podbiegła ku niej; nieznajoma popieściła się z nią trochę i spojrzała
                 dokoła, jakby szukając jej ulubionego ziela. Ujrzałem w pobliżu dziką morwę; urwałem gałąź
                 i podszedłem trzymając ją w ręce. Kózka zbliżyła się z wolna i lękliwie; po czym niepewna
                 zatrzymała się. Pani ośmieliła ją gestem, ale bydlątko spoglądało na nią niespokojnie; wów-
                 czas podeszła ku mnie i dotknęła ręką gałęzi: natychmiast kózka zaczęła skubać liście. Skło-
                 niłem się, nieznajoma poszła swoją drogą.
                    Wróciwszy do domu, rozgadałem mego służącego: opisałem domek z ogródkiem i spyta-
                 łem, czy nie wie, kto tam mieszka. Okazało się, iż mieszkają dwie kobiety: jedna starsza, cie-
                 sząca się sławą wielkiej nabożności, i druga młoda, nazwiskiem pani Pierson. Ją właśnie
                 spotkałem. Spytałem, kim jest i czy bywała u ojca; objaśnił mnie, że jest wdową, że prowadzi
                 życie bardzo ciche i że widywał ją u ojca niekiedy, ale rzadko. Na tym skończył się wywiad;
                 za czym wyszedłszy znowu udałem się z powrotem w aleję lipową, gdzie siadłem na ławce.
                    Na widok kózki, która podeszła ku mnie, ogarnął mnie nagle nieokreślony smutek. Wsta-
                 łem nie bardzo wiedząc, co robię, i pobiegłszy okiem ku ścieżce, którą oddaliła się pani Pier-
                 son, puściłem się nią zadumany. Niebawem znalazłem się głęboko w górach.
                    Była blisko jedenasta wieczór, kiedy pomyślałem o powrocie; wyczerpany długim mar-
                 szem, skierowałem się ku jakiejś zagrodzie, aby poprosić o szklankę mleka i kawałek chleba.
                 Równocześnie spadły duże krople deszczu zwiastując burzę. Mimo iż w domu świeciło się i
                 słyszałem wewnątrz jakiś ruch, nikt nie odpowiedział na pukanie; zbliżyłem się tedy do okna,
                 aby zajrzeć, co się tam dzieje.
                    Ujrzałem dużą izbę, w której na kominku płonął tęgi ogień; gospodarz, znajomy mi, sie-
                 dział przy łóżku. Zapukałem w szybę, wołając go po imieniu. W tej samej chwili drzwi otwo-
                 rzyły się: z wielkim zdumieniem ujrzałem panią Pierson (poznałem ją natychmiast), która
                 spytała, kto puka.
                    Tak dalece nie spodziewałem się jej tam zastać, iż musiała spostrzec me zdziwienie.
                 Wszedłem prosząc o użyczenie mi przytułku. Nie wyobrażałem sobie, co mogła robić o tej
                 porze w chacie stojącej niemal w szczerym polu. Naraz żałosny głos wychodzący z łóżka
                 sprawił, iż odwróciłem głowę: ujrzałem żonę gospodarza wyciągniętą na pościeli, ze śmiercią
                 na obliczu.
                    Wróciwszy za mną do izby, pani Pierson siadła na wprost biednego człowieka, który zda-
                 wał się złamany bólem; dała mi znak, bym nie robił hałasu: chora spała. Wziąłem krzesło i
                 siadłem w kącie czekając, aż burza przejdzie.
                    Siedząc tak widziałem, jak ona od czasu do czasu wstaje, podchodzi do łóżka, mówi coś do
                 gospodarza. Jedno z dzieci, które wziąłem na kolana, powiedziało mi, że pani Pierson przy-
                 chodzi co wieczór, od czasu jak matka jest chora, a niekiedy spędza tam i noc. Pełniła zadanie
                 siostry miłosierdzia; nie było innej w całej okolicy, i tylko jeden lekarz, wielki partacz.
                      To Brygida Różyczka   rzekło dziecko po cichu   nie zna pan jej?
                      Nie   odparłem tak samo po cichu   dlaczego ją tak zowią?
                                                                        63






                    Dziecko odparło, że nie wie: może dlatego, iż swego czasu otrzymała nagrodę cnoty11 i że
                 zostało jej to miano.
                    Tym razem pani Pierson nie miała welonu; mogłem przyjrzeć się swobodnie jej rysom;
                 skoro dziecko zbiegło mi z kolan, podniosłem głowę. Stała przy łóżku, trzymała w ręku fili-
                 żankę podając ją gospodyni, która obudziła się właśnie. Wydała mi się blada i bardzo szczu-
                 pła; włosy miała blond o popielatym odcieniu. Rysy nie były regularnie piękne, jak to określić
                 zresztą? Wielkie jej czarne oczy zatapiały się w oczach chorej, a ta biedna, bliska śmierci
                 istota patrzała na nią również. Była jakaś niewymowna piękność w tym prostym obcowaniu
                 miłosierdzia i wdzięczności.
                    Deszcz wzmagał się; głęboka ciemność zaległa po pustych polach, rozświetlanych, od cza-
                 su do czasu, gwałtownym uderzeniem piorunu. Huk burzy, wycie wiatru, wściekłość żywio-
                 łów srożąca się po słomianym dachu, stanowiły osobliwy kontrast z uroczystą ciszą panującą
                 w chacie, i przydawały tej scenie coś jeszcze bardziej wielkiego i świętego. Patrzałem na ten
                 tapczan, na szyby ociekające wodą, na kłęby dymu pędzone burzą do izby, na tępy smutek
                 gospodarza, zabobonną grozę dzieci, na furię żywiołów szturmującą do śmiertelnego łoża; i
                 kiedy wśród tego wszystkiego widziałem tę słodką i bladą kobietę krzątającą się na palcach,
                 wciąż cierpliwą, dobroczynną, nieświadomą, zda się, niczego, ani burzy, ani naszej obecno-
                 ści, ani własnego poświęcenia, prócz tego jednego, iż ktoś jej potrzebuje, zdało mi się, iż jest
                 w tym cichym dziele coś bardziej pogodnego niż najczystsze niebo bez chmurki i że musi być
                 nadludzką istotą ta, która, otoczona tylą okropności, nie zwątpiła ani na chwilę w swego Bo-
                 ga.
                    Kto jest ta kobieta?   pytałem sam siebie.   Skąd się wzięła? Odkąd bawi tutaj? Od daw-
                 na chyba, skoro pamiętają tu jej lata dziewczęce. Jakim cudem nie słyszałem o niej? Przycho-
                 dzi sama do chaty o tej porze? Skoro jedno nieszczęście przestanie ją wzywać, poszuka dru-
                 giego? Tak, poprzez wszystkie te burze, lasy, góry, idzie, skromna i zakwefiona, niosąc życie
                 tam, gdzie go brak, trzymając tę kruchą filiżankę, pieszcząc koźlątko po drodze. Tym cichym
                 i spokojnym krokiem sama idzie ku śmierci. Oto co robiła w tej dolinie, gdy ja tarzałem się w
                 szynkowniach; urodziła się z pewnością tutaj i pochowają ją tutaj kiedyś opodal mego uko-
                 chanego ojca. Tak umrze ta nieznana kobieta, którą się nikt nie zajmuje, a o której mówiąc
                 dzieci pytają: ŤJak to, pan jej nie zna?ť
                    Nie umiem oddać tego, co czułem; stałem nieruchomo w kącie, oddychałem ze drżeniem;
                 miałem uczucie, że gdybym spróbował jej pomóc, gdybym wyciągnął rękę, aby jej oszczędzić
                 bodaj kroku, popełniłbym świętokradztwo, dotknąłbym poświęcanego naczynia.
                    Burza trwała blisko dwie godziny. Skoro ucichła, chora siadłszy na łóżku rzekła, iż czuje
                 się lepiej i że posiłek skrzepił ją. Natychmiast dzieci podbiegły do łóżka, przyglądając się
                 matce wielkimi oczami, wpółradośnie, wpół z niepokojem; równocześnie czepiały się sukien
                 pani Pierson.
                    Myślę sobie   rzekł mąż, który nie ruszył się z miejsca   zakupiło się przecież mszę,
                 kosztowało mnie to słono!
                    Na to gminne i głupie odezwanie spojrzałem na panią Pierson; podkrążone oczy, bladość,
                 cała postawa, zdradzały wyraźnie wyczerpanie i bezsenność. Och, mój poczciwy   rzekła
                 chora   niech ci to Bóg odpłaci!
                    Nie mogłem wytrzymać; zerwałem się wzburzony tępotą tych bydląt, które chciwości pro-
                 boszcza składały dzięki za poświęcenie anioła; już miałem wymówić im tę szpetną nie-
                 wdzięczność i potraktować ich, jak zasługiwali. Pani Pierson podniosła na ręku któreś z dzieci
                 i rzekła ze śmiechem: Uściskaj matkę; ocalona jest. Zatrzymałem się słysząc te słowa; nig-
                 dy szczere zadowolenie szczęśliwej i dobroczynnej duszy nie odmalowało się z taką prostotą
                 na równie słodkiej twarzy. W tej chwili nie znać było bladości ani zmęczenia; promieniała
                 11 Istnieje we Francji na wsi dawny zwyczaj wieńczenia dziewczyny, która wyróżnia się cnotą i obyczajnością;
                 dziewczyna taka nazywa się la rosiere.
                                                                        64






                 czystą radością; i ona również składała dzięki Bogu. Chora przemówiła; cóż znaczy, co rze-
                 kła?
                    Niebawem pani Pierson kazała zbudzić parobka, aby ją odprowadził. Ofiarowałem swoją
                 opiekę; nadmieniłem, iż zbytecznym jest budzić chłopca, skoro idę w tę samą stronę i będę
                 sobie uważał za zaszczyt towarzyszyć jej. Spytała, czy nie jestem Oktaw de T***. Odparłem
                 twierdząco dodając, iż przypomina sobie może ojca. Uderzyło mnie, iż to pytanie sprowadziło
                 na jej wargi uśmiech; przyjęła wesoło moje ramię i puściliśmy się w drogę.
                 ROZDZIAŁ IV
                    Szliśmy w milczeniu; wiatr przycichł, drzewa drżały lekko, otrząsając krople z gałęzi. Od
                 czasu do czasu łyskało się jeszcze w dali; ochłodzona atmosfera przesycona była zapachem
                 wilgotnej zieleni. Wreszcie niebo wyjaśniło się zupełnie i księżyc oświecił góry.
                    Mimo woli dumałem nad trafem, który w ciągu niewielu godzin pozwolił mi oto znaleźć
                 się samemu, w nocy, w szczerym polu, w towarzystwie kobiety, o której istnieniu nie wie-
                 działem jeszcze poprzedniego ranka. Przyjęła opiekę na wiarę nazwiska i szła swobodnie
                 wspierając się z lekka na mym ramieniu. Ufność ta budziła we mnie wrażenie wielkiej śmia-
                 łości albo wielkiej prostoty; musiało być w niej w istocie i to, i to, z każdym bowiem krokiem
                 czułem, iż serce moje wzbiera dumą i niewinnością.
                    Zrazu rozmawialiśmy o chorej, o potocznych rzeczach. Nie przyszło nam do głowy zada-
                 wać sobie wzajem pytań, jak przy świeżej znajomości. Wspomniała o ojcu, zawsze tym sa-
                 mym tonem, co kiedy natraciłem o nim po raz pierwszy, to znaczy prawie wesoło. W miarę
                 jak słuchałem, zdawało mi się, że ją rozumiem; mówiła w ten sposób nie tylko o śmierci, ale
                 o życiu, o cierpieniu, o wszystkim. Niedole ludzkie nie nasuwały jej nic, co by mogło być
                 oskarżeniem Boga; czułem coś anielskiego w jej uśmiechu.
                    Opowiedziałem jej, jak samotne życie pędzę. Ciotka jej (rzekła mi) widywała ojca częściej
                 niż ona sama; robili często partyjkę po obiedzie. Zaprosiła mnie do niej ręcząc, że będę mile
                 widziany.
                    W pół drogi mniej więcej uczuła się zmęczona, przysiadła na ławce, którą gąszcz ochronił
                 od deszczu. Stałem wprost niej i przyglądałem się bladym promieniom księżyca padającym
                 na jej czoło. Po chwili milczenia wstała i widząc mą zadumę rzekła: O czym pan myśli?
                 Czas wędrować dalej.
                      Zastanawiałem się   odparłem   dlaczego Bóg panią stworzył, i powiadałem sobie, że po
                 to, aby leczyć cierpiących.
                      W pana ustach   rzekła   te słowa mogą być jedynie prostą galanterią.
                      Czemu?
                      Bo mi się pan wydaje bardzo młody.
                      Zdarza się   odparłem   iż ktoś jest starszy od własnej twarzy.
                      Tak   odparła śmiejąc się   i zdarza się, że jest młodszy od swoich słów.
                      Nie wierzy pani w doświadczenie?
                      Wiem, że ludzie chętnie dają to miano swym szaleństwom i swoim zgryzotom; co można
                 znać w pana wieku?
                      Pani, w dwudziestu latach mężczyzna mógł więcej przeżyć niż kobieta w trzydziestu.
                 Swoboda, której zażywają mężczyźni, prowadzi ich o wiele szybciej do dna rzeczy; pędzą bez
                 przeszkód ku temu, co ich wabi; próbują wszystkiego. Z chwilą gdy żywią nadzieję, pusz-
                 czają się w drogę, idą, spieszą się. Przybywszy do celu, oglądają się za siebie; nadzieja została
                 gdzieś w drodze, a szczęście chybiło słowu.
                                                                        65






                    Gdy tak mówiłem, znaleźliśmy się na szczycie wzgórza spadającego ku dolinie; pani Pier-
                 son, jakby skuszona bystrym spadkiem, puściła się w lekkich podskokach. Bezwiednie posze-
                 dłem w jej ślady; zaczęliśmy biec, nie przestając trzymać się pod ręce; śliska trawa ciągnęła
                 nas. Wreszcie, niby dwa rozigrane ptaszki, śmiejąc się i skacząc, znaleźliśmy się u stóp zbo-
                 cza.
                    Niech pan patrzy   rzekła pani Pierson   byłam zmęczona przed chwilą, teraz już nie.
                 Wierzaj mi pan   dodała z nieopisanym wdziękiem   niech pan potraktuje swoje doświadcze-
                 nie jak ja moje zmęczenie. Zrobiliśmy dobry spacer i będziemy wieczerzać z apetytem.
                 ROZDZIAŁ V
                    Odwiedziłem ją nazajutrz. Zastałem panią Pierson przy fortepianie, starą ciotkę z robótką
                 przy oknie, pokój pełen kwiatów, cudne słońce wdzierające się przez żaluzje i dużą klatkę z
                 ptakami.
                    Spodziewałem się znaleźć w pani Pierson niemal zakonnicę, a przynajmniej jedną z owych
                 mieszkanek prowincji nie mających pojęcia, co się dzieje o dwie mile poza wioską, i żyjących
                 w swoim ciasnym kręgu. Przyznaję, że te pokątne istnienia zagrzebane pod tysiącem niezna-
                 nych dachów przerażały mnie zawsze niby zatęchłe studnie: niepodobna tam oddychać. We
                 wszystkim, co jest na ziemi zapomnieniem, jest coś ze śmierci.
                    U pani Pierson leżały na stole dzienniki i nowe książki, co prawda nietknięte. Mimo pro-
                 stoty całej ramy, mebli, stroju czuło się powiew mody, to znaczy nowości, życia; nie dbała o
                 to ani nie starała się, ale było już tak samo z siebie. Gusty jej nie miały w sobie nic z dzi-
                 wactwa, wszystko było młode i miłe. Rozmowa zdradzała staranne wychowanie: nie było
                 przedmiotu, o którym by nie mówiła swobodnie i trafnie. Równocześnie z prostotą natura jej
                 zdradzała głębię i bogactwo; rozległa i śmiała inteligencja jednoczyła się z niewinnością serca
                 i nawykami samotnego życia. Tak jaskółka morska, szybując w lazurze, unosi się nad ździe-
                 bełkiem trawy, na którym usłała gniazdko.
                    Mówiliśmy o literaturze, muzyce, niemal o polityce. Pani Pierson bywała zimą w Paryżu,
                 od czasu do czasu ocierała się o świat; mówiła z tego, co widziała, a odgadywała resztę.
                    Ale co ją wyróżniało przede wszystkim to wesołość, która mimo że niegłośna towarzy-
                 szyła jej ciągle; można by rzec, iż urodziła się kwiatem, zapachem jej była wesołość.
                    Z jej bladością, z wielkimi czarnymi oczami, stanowiło to bardzo oryginalne połączenie;
                 tym więcej iż od czasu do czasu z pewnych słów, spojrzeń, jasnym było, że ta kobieta poznała
                 cierpienia i że przeorało ją życie. Coś nieokreślonego mówiło w niej, że słodka pogoda jej
                 czoła nie jest z tego świata, ale że ją otrzymała od Boga i że mu ją odniesie wiernie, wbrew
                 światu i ludziom, nic z niej nie uroniwszy; bywały chwile, w których przypominała skrzętną
                 gospodynię zasłaniającą dłonią światło przed podmuchem wiatru.
                    Spędziwszy ledwie pół godziny w jej pokoju, nie mogłem się wstrzymać, aby nie powie-
                 dzieć wszystkiego, co miałem na sercu. Myślałem o swym ubiegłym życiu, strapieniach,
                 przykrościach; chodziłem, krążyłem, pochylając się nad kwiatami, wdychając powietrze, pa-
                 trząc na igrające promyki słońca. Przypomniało mi się powiedzenie Montaigne'a: Nie lubię
                 ani nie cenię smutku, mimo iż świat zawziął się, aby go obdarzać szczególną łaską; ubierają
                 weń mądrość, cnotę, sumienie; głupia i pokraczna zaiste ozdoba!
                    Cóż za szczęście   krzyknąłem mimo woli   cóż za odpoczynek! radość! zapomnienie!
                    Poczciwa ciotka podniosła głowę i popatrzała zdziwiona; pani Pierson urwała nagle. Ob-
                 lałem się pąsem, czując swą niedorzeczność; siadłem w kącie nie mówiąc słowa.
                    Przeszliśmy do ogrodu. Biała kózka, którą widziałem wczoraj, leżała na trawie; spostrzegł-
                 szy panią, natychmiast podbiegła i szła za nami poufale.
                                                                        66






                    Ledwie raz obeszliśmy ogród, zjawił się w furtce wysoki młody człowiek, o bladej twarzy,
                 ubrany w czarny surdut duchownego kroju. Wszedł nie dzwoniąc i zbliżył się z powitaniem
                 do pani Pierson; miałem wrażenie, iż fizjognomia jego, która od pierwszego wrażenia ude-
                 rzyła mnie dość niemile, zachmurzyła się nieco na mój widok. Był to ksiądz, którego widzia-
                 łem już gdzieś przelotnie; nazywał się Merkanson; wyszedł właśnie z Saint-Sulpice i był
                 krewnym miejscowego proboszcza.
                    Był równocześnie pulchny i blady; rzecz, która mnie zawsze brzydziła i która w istocie jest
                 przykra; jest coś nienaturalnego w takim chorobliwym zdrowiu. Prócz tego miał wolny i ce-
                 dzący sposób mówienia zwiastujący pedanta. Chód jego nawet, wyzuty z młodości i swobo-
                 dy, raził mnie; co się tyczy spojrzenia, można rzec, że go wcale nie miał. Nie wiem, co my-
                 śleć o człowieku, którego oczy nic nie mówią. Oto znaki, z których sądziłem Merkansona i
                 które, nieszczęściem, nie omyliły mnie.
                    Usiadł na ławce i zaczął mówić o Paryżu, mieniąc go nowożytnym Babilonem. Przybywał
                 stamtąd, znał całe miasto; bywał u pani de B ***, istnego anioła, i miewał kazania w jej salo-
                 nie, słuchano ich na kolanach. (Najgorsze, że to była prawda.) Przyjaciela, który go tam
                 wprowadził, wypędzono świeżo z kolegium za to, że uwiódł jakąś dziewczynę: okropna,
                 smutna historia. Rozwiódł się w zachwytach nad panią Pierson z powodu miłosiernych nawy-
                 ków, jakich nabrała na wsi; słyszał o jej dobroczynności, o opiece, jaką otacza chorych, tak
                 dalece, iż osobiście czuwa przy nich. To bardzo pięknie, bardzo wzniośle: nie omieszka
                 wspomnieć o tym w Saint-Sulpice. Omal nie upewniał, że opowie o tym Panu Bogu.
                    Znużony tym kazaniem, nie chcąc zdradzić zniecierpliwienia, położyłem się w trawie i
                 bawiłem się z kózką. Merkanson skierował na mnie swoje oko bez blasku i życia:
                      Słynny Vergniaud   rzekł   miał tę manię, iż siadał na ziemi i bawił się ze zwierzętami.
                      Mania bardzo niewinna   odparłem.   Gdyby były tylko takie, świat dałby sobie jakoś
                 radę bez pomocy gorliwych opiekunów.
                    Odpowiedź moja nie przypadła mu do smaku: zmarszczył brwi i odmienił przedmiot. Miał
                 pewne zlecenie: krewniak jego, miejscowy proboszcz, wspomniał mu o jakimś biedaku bez
                 pracy i chleba. Mieszka tam, a tam; on sam był tam osobiście, zajął się nim; ma nadzieję, że
                 pani Pierson...
                    Patrzałem na nią i czekałem odpowiedzi, jak gdyby dźwięk jej głosu miał mnie uleczyć z
                 głosu księdza. Skłoniła tylko głową, po czym gość się pożegnał.
                    Po jego odejściu wróciła nam wesołość. Udaliśmy się do cieplarni w głębi ogrodu.
                    Pani Pierson dbała o kwiaty jak o swoje ptaszki i o swoich wieśniaków; trzeba było, aby
                 wszystkiemu było dobrze w jej pobliżu, aby każdy miał swoją kroplę wody i promień słońca,
                 iżby ona sama mogła być wesoła i szczęśliwa jak dobry anioł; toteż niepodobna sobie wy-
                 obrazić czegoś bardziej schludnego i miłego niż jej mała cieplarnia. Skorośmy ją obeszli, rze-
                 kła:
                      Panie de T ***, oto mój światek; widział pan wszystko, co posiadam, tu kończy się moje
                 królestwo.
                      Pani   rzekłem   niech nazwisko ojca, które zjednało mi wstęp do tego domu, pozwoli
                 mi doń wrócić czasem, a uwierzę, iż szczęście niezupełnie zapomniało o mnie.
                    Podała mi rękę, którą uścisnąłem z szacunkiem, nie śmiejąc podnieść jej do ust.
                    Skoro zapadł wieczór, wróciłem do domu, zamknąłem drzwi i położyłem się do łóżka.
                 Miałem przed oczyma biały domek; wyobrażałem sobie, jak po obiedzie mijam wieś i aleję i
                 pukam do furtki. O moje biedne serce!   wykrzyknąłem   Bogu niech będzie chwała! mło-
                 dyś jest jeszcze, możesz żyć, możesz kochać!
                 ROZDZIAŁ VI
                                                                        67






                    Pewnego wieczora byłem u pani Pierson. Od owego dnia upłynęły trzy miesiące, w ciągu
                 których widywałem ją prawie co dzień. I cóż wam powiem o tym czasie, prócz tego, że ją
                 widywałem? Być z osobą, którą się kocha   powiada La Bryuere   to wystarcza; marzyć,
                 mówić do niej, nie mówić do niej, myśleć o niej, myśleć o najobojętniejszych rzeczach, ale
                 przy niej; wszystko jedno.
                    Kochałem. Od trzech miesięcy odbywaliśmy wspólnie dalekie przechadzki; dopuściła
                 mnie do tajemnic swego skromnego miłosierdzia; wędrowaliśmy przez ciemne aleje, ona na
                 koniku, ja pieszo z prętem w dłoni; i tak wpółmarząc, wpółgwarząc pukaliśmy do chatek. Tuż
                 pod lasem była ławeczka, gdzie oczekiwałem jej po obiedzie; spotykaliśmy się niby przypad-
                 kiem, a stale. Rano muzyka, czytanie; wieczór partyjka z ciotką przy kominku, jak niegdyś
                 mój ojciec; i zawsze w każdym miejscu ona przy mnie; i wciąż uśmiech jej i obecność wypeł-
                 niały mi serce. Jaką drogą, o Opatrzności, przywiodłaś mnie do nieszczęścia? Jakiż nieodwo-
                 łalny los trzeba mi było spełnić? Jak to! Życie tak swobodne, tak urocza zażyłość, tyle spo-
                 koju, rodząca się nadzieja!... O Boże! na cóż żalą się ludzie? cóż jest słodszego niż kochać?
                    Żyć, tak, czuć silnie, głęboko, że się istnieje, że się jest człowiekiem, tworem Boga, oto
                 pierwsze, największe dobrodziejstwo miłości. Nie ma wątpienia, miłość jest niewytłumaczoną
                 tajemnicą. Mimo wszelkich kajdanów, nędz, mimo całej   można rzec   ohydy, jaką świat ją
                 otoczył, zagrzebana pod górą przesądów, które ją wynaturzają i każą, poprzez wszystkie kału-
                 że, w jakich się ją włóczy, miłość, żywa, niepokonana miłość, jest mimo to niebieskim pra-
                 wem równie potężnym i niepojętym, jak to, mocą                którego słońce zawisło na niebie. Cóż to
                 jest, pytam, węzeł trwalszy i silniejszy od żelaza, którego nie da się widzieć ani dotknąć? Co
                 to jest spotkać kobietę, spojrzeć na nią, rzec do niej słowo, i nigdy już jej nie zapomnieć?
                 Czemu ta, a nie inna? Wezwijcie rozum, przyzwyczajenie, zmysły, głowę, serce i wytłumacz-
                 cie, jeśli zdołacie. Znajdziecie dwa odrębne ciała, a między nimi, co? powietrze, przestrzeń,
                 nieskończoność. O szaleńcy, którzy uważacie się za ludzi i śmiecie rozumować o miłości! czy
                 macie ją w sobie, aby mówić o niej? Nie, uczuliście ją. Wymieniliście spojrzenie z mijającą
                 was nieznajomą istotą, i nagle wyfrunęło z was coś nieokreślonego, co nie ma nazwy. Wpu-
                 ściliście korzeń w ziemię, niby ziarno ukryte w trawie, które czuje, iż życie je rozpiera i że ma
                 wydać plon.
                    Byliśmy sami, przy otwartym oknie; dochodził nas szelest źródełka sączącego się w ogro-
                 dzie. O Boże! Chciałbym policzyć, kroplę po kropli, wszystką wodę, która spłynęła zeń, pod-
                 czas gdyśmy siedzieli razem, gdy ona mówiła do mnie, a ja odpowiadałem. Tam upajałem się
                 nią aż do utraty rozumu.
                    Powiadają, że nie ma nic równie szybkiego jak uczucie odrazy; ale sądzę, iż jeszcze szyb-
                 szym jest uczucie wzajemnego porozumienia i rodzącej się miłości. Jakiejż ceny nabierają
                 wówczas najdrobniejsze słowa! Cóż znaczy, o czym mówią wargi, skoro się słyszy rozmowę
                 serc! Jakaż nieskończona słodycz w pierwszych spojrzeniach kobiety, do której czujemy po-
                 ciąg! Zrazu wszystko, co się mówi z sobą, to jakby nieśmiałe zarysy, jakby lekkie próby; nie-
                 bawem rodzi się osobliwa radość; serce czuje, iż zbudziło echo, tętni podwójnym życiem.
                 Cóż za dreszcze! Co za zbliżenia! I kiedy się jest pewnym, że się kocha, kiedy się odczuło w
                 drogiej istocie marzone braterstwo, co za pogoda w duszy! Słowa zamierają same z siebie;
                 wiadomo z góry, co się powie; dusze rozprzestrzeniają się, wargi milkną. Och! cóż za milcze-
                 nie! Jakie zapomnienie wszystkiego!
                    Mimo że miłość moja, zrodzona od pierwszego dnia, powiększyła się bezmiernie, szacu-
                 nek dla pani Pierson zamykał mi usta. Gdyby mnie była mniej łatwo dopuściła do zażyłości,
                 byłbym może śmielszy; czyniła bowiem na mnie wrażenie tak silne, iż nigdy nie zdarzyło mi
                 się z nią rozstać bez gwałtownych wzruszeń namiętności. Ale w tej właśnie szczerości i za-
                 ufaniu, które mi objawiała, było coś, co mnie wstrzymywało; przy tym początek jej przyjaźni
                                                                        68






                 zawdzięczałem nazwisku ojca. Wzgląd ten sprawiał, iż stawałem się wobec niej jeszcze bar-
                 dziej pełny szacunku; zależało mi na tym, aby się okazać godnym tego nazwiska.
                    Mówić o miłości, znaczy oddawać się po trosze. Mówiliśmy o miłości rzadko. Za każ-
                 dym razem, kiedy zdarzyło mi się mimochodem dotknąć tego przedmiotu, pani Pierson pusz-
                 czała to mimo uszu i zaczynała o czym innym. Nie zdawałem sobie sprawy z jej pobudek, nie
                 była to bowiem pruderia, ale zdawało mi się niekiedy, że twarz jej przybiera wówczas lekki
                 odcień surowości, nawet cierpienia. Ponieważ nigdy nie zadawałem i nie chciałem jej zada-
                 wać pytań co do ubiegłego życia, nie pytałem też o nic.
                    Co niedzielę odbywały się we wsi tańce, chodziła na nie prawie zawsze. W te dnie strój jej,
                 mimo że zawsze prosty, był bardziej wyszukany; kwiat we włosach, weselsza wstążka, jakiś
                 drobiazg; ale w całej osobie było coś młodszego, swobodniejszego. Taniec, który z natury
                 bardzo lubiła, ot po prostu jako zabawną igraszkę, rodził w niej pustą wesołość; miała swoje
                 miejsce opodal małej miejscowej orkiestry, przybywała w podskokach, śmiejąc się z dziew-
                 czętami wiejskimi, które znały ją prawie wszystkie. Raz porwana wirem, nie ustawała w za-
                 pale. Wówczas zdawało mi się, że odnosi się do mnie swobodniej niż zwykle; zdradzała rów-
                 nocześnie jakąś osobliwą poufałość. Nie tańczyłem, będąc jeszcze w żałobie, ale stałem za jej
                 krzesłem i widząc ją w tak dobrym usposobieniu, nieraz miałem pokusę wyznać, że ją ko-
                 cham.
                    Ale nie wiem czemu, ilekroć uświadomiłem to sobie, czułem nieprzezwyciężoną trwogę;
                 sama myśl o wyznaniu przejmowała mnie powagą wśród najweselszej gawędki. Próbowałem
                 niekiedy napisać to, ale paliłem list ledwie doszedłszy do połowy.
                    Pewnego wieczora byłem u niej na obiedzie; patrzałem na harmonię tego zacisza; myśla-
                 łem o spokojnym życiu, jakie wiodę, o mym szczęściu, od czasu jak ją znam, i powiadałem
                 sobie: Po co iść dalej? Czy ci to nie wystarcza? Kto wie, Bóg może nie przeznaczył ci wię-
                 cej. Gdybym jej powiedział, że ją kocham, cóż by wynikło? Zabroniłaby mi może przycho-
                 dzić. Czy tym wyznaniem uczynię ją szczęśliwszą, niż jest dzisiaj? Czy sam będę szczęśliw-
                 szy?
                    Oparłem się o klawikord; w miarę jak mi napływały te myśli, ogarniał mnie smutek. Zapa-
                 dał mrok; pani Pierson zapaliła świecę; siadając z powrotem koło mnie, ujrzała łzę, która
                 wymknęła mi się z oczu.
                 Co panu?   rzekła. Odwróciłem głowę.
                    Szukałem wymówki i nie mogłem znaleźć; lękałem się spotkać jej spojrzenia. Wstałem i
                 podszedłem do okna. Wieczór był ciepły, księżyc wschodził za aleją lipową, tą, w której uj-
                 rzałem ją raz pierwszy. Popadłem w głęboką zadumę, zapomniałem nawet o jej obecności.
                 Wyciągnąłem ręce ku niebu, szloch wydarł mi się z piersi.
                    Wstała i podeszła do mnie. No, co to?   spytała jeszcze. Odparłem, iż widok tej rozległej
                 pustej doliny uprzytomnił mi śmierć ojca; pożegnałem się i wyszedłem.
                    Czemu postanowiłem zmilczeć swą miłość, tego nie mogłem zrozumieć. Ale miast wracać
                 do domu zacząłem błądzić jak szaleniec po polach i lasach. Przysiadałem na każdej ławce po
                 drodze, to znów zrywałem się spiesznie. Około północy znalazłem się pod domem pani Pier-
                 son; stała w oknie. Na jej widok uczułem, iż drżę, chciałem uciekać, byłem jak urzeczony,
                 podszedłem wolno i smutnie, aby siąść pod jej oknem.
                    Nie wiem, czy mnie poznała; byłem tam już od kilku chwil, kiedy usłyszałem jej świeży,
                 słodki głos nucący refren piosenki, równocześnie zaś trącił mnie kwiat, padając mi na ramię.
                 Była to róża, którą tego wieczoru widziałem na jej piersi; podniosłem ją i przycisnąłem do
                 ust.
                    Kto to   rzekła   o tej porze? Czy to pan? Nazwała mnie po imieniu.
                    Furtka była uchylona; wstałem w milczeniu i wszedłem. Zatrzymałem się w połowie traw-
                 nika; kroczyłem jak lunatyk nie wiedząc, co czynię.
                                                                        69






                    Naraz ujrzałem ją w drzwiach; zdawała się niepewna i patrzyła uważnie w migocący księ-
                 życ. Podeszła nieco ku mnie, ja zbliżyłem się. Nie mogłem mówić; padłem na kolana i ująłem
                 jej rękę.
                    Słuchaj, Oktawie   rzekła   ja wiem wszystko: ale jeżeli to aż do tego stopnia, trzeba je-
                 chać. Bywasz tu co dzień, czy nie witam cię mile? Czy to nie dosyć? Cóż ja mogę więcej?
                 Masz moją przyjaźń; byłabym pragnęła, abyś miał siłę zachować mi dłużej swoją.
                 ROZDZIAŁ VII
                    Po tych słowach pani Pierson zmilkła, jakby czekając odpowiedzi. Ponieważ i ja milcza-
                 łem, wysunęła łagodnie rękę, odeszła kilka kroków, zatrzymała się jeszcze, następnie wróciła
                 z wolna do domu.
                    Zostałem tak na trawniku. Spodziewałem się tego, co mi rzekła; natychmiast powziąłem
                 postanowienie, umyśliłem wyjechać. Podniosłem się, z sercem zbolałym, ale mężnym, i ob-
                 szedłem ogród dokoła. Patrzałem na dom, na jej okno; wychodząc zamknąłem furtkę i ucało-
                 wałem zamek.
                    Wróciwszy do domu, kazałem służącemu, aby narządził, co trzeba, mówiąc, że mam za-
                 miar wyjechać o świcie. Nieborak zdumiał się, ale dałem znak, aby słuchał i nie pytał o nic.
                 Przyniósł walizę i jęliśmy czynić przygotowania.
                    Była piąta rano; zaczynało dnieć, kiedy spytałem sam siebie, dokąd się mam udać. Na tę
                 myśl tak prostą, która wszakże nie przyszła mi dotąd do głowy, uczułem nieprzeparte znie-
                 chęcenie. Spojrzałem na pola wodząc oczyma po widnokręgu. Ogarnęła mnie wielka niemoc;
                 czułem się bezgranicznie znużony. Siadłem w fotelu; stopniowo ogarniał mnie zamęt; przy-
                 tknąłem rękę do czoła, było zlane potem. Gwałtowna febra wstrząsała wszystkie członki; le-
                 dwie miałem siłę zawlec się do łóżka przy pomocy sługi. Myśli moje były tak mętne, iż z
                 trudnością przypominałem sobie to, co zaszło. Tak upłynął dzień; nad wieczorem usłyszałem
                 dźwięki orkiestry. Była to niedzielna zabawa; posłałem służącego, aby zajrzał i dowiedział
                 się, czy pani Pierson tam jest. Nie zastał jej; wysłałem go do jej domu. Okiennice były za-
                 mknięte; służąca oznajmiła, iż pani wyjechała wraz z ciotką i że mają spędzić kilka dni u
                 krewnego w N***, miasteczku dość odległym. Zarazem przyniósł mi list skreślony w tych
                 słowach:
                    Od trzech miesięcy znam pana, od miesiąca zaś spostrzegłam, iż budzi się w panu to, co,
                 w twoim wieku, nazywa się miłością. Miałam wrażenie, że pan postanowił ukryć przede mną
                 to uczucie i zwyciężyć je. Ceniłam pana już wprzódy, to pomnożyło jeszcze mój szacunek.
                 Nie czynię żadnych wymówek za to, co się stało, ani za to, że wola nie dopisała panu.
                    To, co pan bierze za miłość, to tylko pragnienie. Wiem, że wiele kobiet sili się je obudzić;
                 byłoby z ich strony lepiej zrozumianą ambicją sprawić, aby nie było im trzeba tego środka dla
                 zyskania czyjejś sympatii; ale nawet i ta próżność jest snadź niebezpieczna, skoro przychodzi
                 mi żałować, iż dopuściłam jej w stosunku do pana.
                    Jestem starsza od pana o kilka lat i proszę, abyś nie starał się mnie już widzieć. Próżno si-
                 liłby się pan zapomnieć chwilę słabości; to, co zaszło między nami, nie może się ani powtó-
                 rzyć, ani też nie da się zupełnie zapomnieć.
                    Opuszczam pana nie bez smutku; oddalam się na kilka dni; jeżeli za powrotem nie zastanę
                 już pana, zachowam wdzięczność za tę ostatnią oznakę przyjaźni i szacunku.
                                                                                                            Brygida Pierson.
                 ROZDZIAŁ VIII
                                                                        70






                    Gorączka zatrzymała mnie tydzień w łóżku. Gdy byłem zdolny pisać, odpowiedziałem pa-
                 ni Pierson, że wola jej będzie spełniona, że wyjadę. Przyrzekłem z dobrą wiarą, bez zamiaru
                 oszukiwania, ale nie przyszło zgoła do spełniania obietnicy. Ledwie zrobiwszy dwie mile,
                 krzyknąłem na woźnicę, aby stanął, i wysiadłem. Zacząłem się przechadzać po gościńcu. Nie
                 mogłem oderwać oczu od wioski majaczącej w oddali. Wreszcie po chwili straszliwego wa-
                 hania uczułem, iż niepodobna mi jechać dalej i że raczej skonam na miejscu, niżbym siadł z
                 powrotem do powozu. Kazałem nawracać i miast jechać do Paryża, jak to oznajmiłem, pu-
                 ściłem się wprost do N***.
                    Przybyłem o dziesiątej wieczór. Wysiadłszy w gospodzie, kazałem sobie wskazać dom
                 owego krewniaka i nie zastanawiając się, co czynię, udałem się tam bezzwłocznie. Otwarła
                 mi służąca: spytałem o panią Pierson każąc oznajmić, iż ktoś pragnie ją widzieć na zlecenie
                 X. Desprez. Było to nazwisko naszego proboszcza.
                    Gdy służąca odeszła, czekałem w dość ciemnym dziedzińcu; ponieważ padał deszcz, po-
                 sunąłem się aż do sionki koło schodów, również nie oświetlonej. Niebawem zjawiła się pani
                 Pierson wyprzedzając służącą. Zeszła szybko i nie dojrzała mnie w ciemności; postąpiłem
                 parę kroków i dotknąłem jej ramienia. Rzuciła się w tył ze zgrozą i krzyknęła: Czego pan
                 chce ode mnie?
                    Głos jej drżał: Kiedy służąca przyniosła lampę, ujrzałem panią Pierson tak bladą, że nie
                 wiedziałem, co myśleć. Czy podobna, aby moja niespodziana obecność zmieszała ją do tego
                 stopnia? Myśl ta przeszła mi przez głowę, ale rzekłem sobie, iż jest to bez wątpienia jedynie
                 odruch przestrachu, naturalny u kobiety.
                    Spokojniejszym już głosem powtórzyła pytanie.
                    Trzeba   rzekłem   aby mi pani jeszcze raz pozwoliła pomówić z sobą. Wyjadę, opuszczę
                 te strony; będę posłuszny, przysięgam, i to ponad pani życzenia; sprzedam ojcowiznę,
                 wszystko, i przeniosę się za granicę. Ale tylko pod tym warunkiem, że zobaczę się z panią
                 jeszcze raz; inaczej zostaję. Niech się pani nie lęka niczego z mej strony, ale postanowienie
                 moje jest nieodwołalne.
                    Zmarszczyła brew i powiodła wkoło oczyma z dziwnym wyrazem; po czym odpowiedziała
                 niemal łaskawie: Niech pan przyjdzie jutro, przyjmę pana. Z tym odeszła.
                    Przybyłem nazajutrz w południe. Wprowadzono mnie do pokoju pełnego staroświeckich
                 mebli i dywanów. Zastałem panią Pierson samą, siedzącą na sofie. Siadłem na wprost niej.
                    Pani   rzekłem   nie przychodzę ani mówić o tym, co cierpię, ani zapierać się swej miło-
                 ści. Napisałaś mi, że tego, co zaszło między nami, nie da się zapomnieć; i to jest prawda. Ale
                 powiada pani, iż z tej przyczyny nie możemy się widywać jak wprzódy, i w tym się mylisz.
                 Kocham cię, ale cię nie obraziłem; nic nie zmieniło się dla pani, skoro mnie nie kochasz. O ile
                 bym tedy panią widywał, chodzi tylko o gwarancje z mej strony, ręczy zaś pani za mnie wła-
                 śnie moja miłość.
                    Chciała przerwać.
                    Pozwól mi pani skończyć, jeśli łaska. Nikt lepiej ode mnie nie wie, iż mimo całego sza-
                 cunku i na przekór wszystkim zaklęciom miłość jest silniejsza. Powtarzam, nie myślę się za-
                 pierać tego, co czuję. Ale jak sama powiadasz, nie od dzisiaj pani wie, że ją kocham. Cóż mi
                 broniło tedy wyznać to dotychczas? Obawa, aby cię nie stracić; bałem się, iż nie zechcesz
                 mnie widywać; i tak się stało. Niech pani postawi jako warunek, iż za pierwszym słowem, za
                 pierwszym gestem lub myślą, które by się oddalały od najgłębszego szacunku, drzwi twoje
                 zamkną się dla mnie; jak umiałem milczeć dotąd, tak zmilczę na przyszłość. Pani sądzi, że ją
                 kocham od miesiąca? nie! od pierwszego dnia. Kiedyś się spostrzegła, nie przestałaś mimo to
                 mnie przyjmować. Jeżeliś mnie szanowała wówczas na tyle, aby wierzyć, iż jestem niezdolny
                 cię obrazić, czemu miałbym stracić ten szacunek? O niego przychodzę się upominać. I cóż ja
                                                                        71






                 uczyniłem? Ukląkłem; nie rzekłem nawet słowa. Co wyznałem? Już to pani wiedziała. Byłem
                 słaby, ponieważ cierpiałem. Otóż, pani, mam dwadzieścia lat; to, co widziałem w życiu,
                 wzbudziło we mnie taką odrazę (mógłbym użyć silniejszego słowa), iż nie ma dziś na ziemi,
                 ani wśród ludzi, ani w samotności nawet, tak małego i nieznaczącego miejsca, które bym
                 chciał zajmować. Przestrzeń objęta czterema murami twego ogrodu jest jedynym miejscem na
                 świecie, w którym żyję; pani jesteś jedyną istotą ludzką, która budzi we mnie miłość Boga.
                 Wyrzekłem się wszystkiego, zanim cię jeszcze poznałem; czemu chcesz mi odbierać jedyny
                 promień słońca, który Opatrzność mi zostawiła? Jeśli przez obawę, czym mogłem ją obudzić?
                 Jeśli za karę, w czym zawiniłem? Jeśli przez litość, dlatego że cierpię, myli się pani sądząc, iż
                 mogę się uleczyć. Mogłem, sądzę, przed dwoma miesiącami, wolałem raczej żyć przy tobie i
                 cierpieć, i nie żałuję tego, co bądź się stanie. Jedyne nieszczęście, jakie może mnie dosięgnąć,
                 to stracić ciebie. Wystaw mnie na próbę. Jeśli kiedykolwiek uczuję, że nasz układ jest dla
                 mnie zbyt bolesny, wyjadę; możesz na tym polegać, skoro oddalasz mnie dziś, a ja gotów
                 jestem wyjechać. Cóż pani ryzykuje, przyzwalając mi jeszcze miesiąc albo dwa jedynego
                 szczęścia jakiego zaznam kiedykolwiek?
                    Czekałem odpowiedzi. Pani Pierson wstała nagle, po czym siadła z powrotem. Milczała
                 chwilę. Niech pan będzie przekonany   rzekła   że to nie jest tak. Miałem uczucie, że szuka
                 wyrażeń, które by się nie wydały zbyt surowe, i że pragnie mi odpowiedzieć łagodnie.
                    Jedno słowo   rzekłem wstając   jedno słowo, i nic więcej. Wiem, kto pani jest; jeżeli
                 jest w twym sercu jakiś ślad współczucia, dziękuję za nie; powiedz słowo! ta chwila rozstrzy-
                 ga o mym życiu.
                    Wstrząsnęła głową, ujrzałem, że się waha. Sądzi pani, że ja się wyleczę?   wykrzyknąłem
                   niechaj ci Bóg zostawi tę wiarę, jeśli mnie wypędzisz...
                    Mówiąc te słowa, patrzałem na widnokrąg; na myśl, że mam jechać, czułem aż do głębi
                 duszy tak straszliwą samotność, iż krew mi się ścinała. Stałem nieruchomo, z oczyma wlepio-
                 nymi w nią, czekając, by przemówiła; wszystkie siły mego życia zawisły u jej warg.
                    A więc   rzekła   posłuchaj, Oktawie. Przyjazd pański tutaj to krok bardzo nierozważny;
                 nie trzeba, aby ktoś się domyślił, że pan dla mnie przybył. Dam panu zlecenie do pewnego
                 przyjaciela mej rodziny; może się to panu wyda nieco daleko, ale będzie to dla pana sposob-
                 ność usunięcia się na pewien czas: dłuższy, jeśli pan zechce, ale w każdym razie niezbyt krót-
                 ki. Co bądź byś mówił   dodała z uśmiechem   mała podróż uspokoi pana. Zatrzyma się pan
                 w Wogezach, po czym uda się pan do Strasburga. Za miesiąc, powiedzmy dwa miesiące,
                 wróci pan zdać mi sprawę ze zlecenia; zobaczymy się i będziemy mogli lepiej się porozu-
                 mieć.
                 ROZDZIAŁ IX
                    Tegoż samego dnia wieczór otrzymałem od pani Pierson list zaadresowany do pana R. D.
                 w Strasburgu.W trzy tygodnie załatwiłem zlecenie i wróciłem.
                    W czasie podróży myślałem tylko o niej i straciłem wszelką nadzieję, aby ją kiedy zapo-
                 mnieć. Jednakże postanowiłem milczeć. Niebezpieczeństwo postradania jej, na jakie się nara-
                 ziłem przez nierozwagę, kosztowało mnie zbyt wiele cierpień, abym się wystawiał na nie
                 znowu. Szacunek mój nie pozwalał mi wątpić o jej dobrej wierze; w nagłym wyjeździe nie
                 widziałem nic, co by było podobne do obłudy. Miałem niezbite przekonanie, iż za pierwszym
                 słowem straciłbym wstęp do jej domu.
                    Zastałem panią Pierson wychudłą i zmienioną. Zwyczajny uśmiech jakby omdlewał na
                 bladych wargach. Powiedziała, że była cierpiąca.
                                                                        72






                    Nie było mowy o tym, co zaszło. Ona robiła wrażenie, że nie chce pamiętać, ja nie chcia-
                 łem mówić o tym. Wróciliśmy niebawem do dawnych sąsiedzkich przyzwyczajeń; było w
                 tym jednak pewne skrępowanie i jakby sztuczna poufałość. Zdawało się czasem, jakbyśmy
                 mówili: ,,Było tak niegdyś, niechże znów będzie tak samo. Ufność jej była niby mą rehabi-
                 litacją, nie pozbawioną zresztą dla mnie uroku. Ale gawędy nasze wiele straciły na ożywieniu
                 przez to samo, iż gdyśmy mówili, spojrzenia nasze wiodły niemą rozmowę. W słowach nie
                 było już nic do zgadywania. Nie staraliśmy się, jak wprzódy, wniknąć wzajem sobie w duszę;
                 nie było już tej zagadki w każdym wyrazie, w każdym uczuciu, tego dawnego ciekawego od-
                 ważania. Pani Pierson odnosiła się do mnie z dobrocią, ale nawet jej dobroć przyjmowałem
                 nieufnie; przechadzaliśmy się po ogrodzie, ale nie podjęliśmy już wspólnych wycieczek, nie
                 przebiegaliśmy razem lasów i dolin. Kiedy byliśmy sami, Brygida siadała do fortepianu:
                 dźwięk jej głosu nie budził już w mym sercu owych porywów młodości, owych radosnych
                 uniesień, które są niby łkania wezbrane nadzieją. Kiedy odchodziłem, podawała mi zawsze
                 rękę, ale ta ręka była martwa. Było wiele przymusu w naszej swobodzie, wiele namysłu w
                 najdrobniejszych odezwaniach, wiele smutku na dnie tego wszystkiego.
                    Czuliśmy dobrze, że jest między nami jakby ktoś trzeci: miłość moja. Nic nie zdradzało jej
                 w postępkach, ale rychło odbiła się na mej twarzy: straciłem owe wesele, rześkość i zdrowie,
                 jakie wprzódy tryskały mi z lic. Nim miesiąc upłynął, niepodobny byłem do siebie.
                    Jednakże ilekroć rozmawiałem z Brygidą, podkreślałem zawsze mą odrazę do świata, nie-
                 chęć, jaką budzi we mnie myśl o powrocie między ludzi. Siliłem się dać jej uczuć, że nie po-
                 winna sobie wyrzucać, że mnie dopuściła na nowo do siebie. Malowałem ubiegłe życie w
                 najczarniejszych kolorach, dając do zrozumienia, iż gdyby mi przyszło się z nią rozłączyć,
                 czekałaby mnie samotność gorsza od śmierci; mówiłem, że mam wstręt do społeczeństwa,
                 wierny zaś obraz mego życia, jaki równocześnie kreśliłem, świadczył, że jestem szczery. To
                 znów udawałem wesołość, która była bardzo daleka od mego serca, aby jej dowieść, iż po-
                 zwalając mi się widywać, ocaliła mnie od strasznego nieszczęścia; dziękowałem jej prawie za
                 każdym razem, kiedym był u niej, aby móc wrócić wieczór i nazajutrz. Wszystkie moje ma-
                 rzenia o szczęściu   mówiłem   wszystkie nadzieje, ambicje, zamykają się w tym zakątku,
                 gdzie pani mieszka; poza powietrzem, którym ty oddychasz, nie ma dla mnie życia.
                    Brygida widziała, co cierpię, i nie mogła się wstrzymać, aby mnie nie żałować. Wytrwanie
                 moje budziło w niej litość; wszystkie jej słowa, gesty nawet, całe zachowanie, miały w sobie
                 coś tkliwego. Czuła walkę, która się we mnie toczy: posłuszeństwo moje schlebiało jej dumie,
                 ale bladość moja budziła w niej instynkty siostry miłosierdzia. Czasem była jakaś dziwna,
                 niemal zalotna; mówiła kapryśnym tonem: Jutro niech pan nie przychodzi, nie będzie mnie
                 w domu. Potem, kiedy odchodziłem smutny i uległy, miękła nagle i dodawała: Nie wiem
                 zresztą, niech pan w każdym razie zajrzy; lub żegnała mnie serdecznie, odprowadzając do
                 furtki smutnym i łagodnym wzrokiem.
                    Nie wątp o tym, Brygido   mówiłem   to opatrzność przywiodła mnie do ciebie. Gdybym
                 cię nie poznał, byłbym może popadł w dawne szaleństwa. Bóg zesłał cię niby jasnego anioła,
                 aby mnie wyrwać z otchłani. Niebo powierzyło ci świętą misję; gdybym cię stracił, kto wie,
                 dokąd by mnie zawiódł trawiący smutek, nieszczęsne doświadczenie, którego nabyłem tak
                 wcześnie, i straszliwa walka młodości ze znudzeniem?
                    Ta myśl, wyrażana bardzo szczerze, miała największy wpływ na kobietę głęboko religijną,
                 o duszy równie nabożnej jak żarliwej. Kto wie, może dla tej jednej przyczyny pani Pierson
                 pozwoliła się widywać.
                    Wybierałem się właśnie do niej pewnego dnia, kiedy ktoś zapukał. Był to Merkanson, ów
                 klecha, którego spotkałem u Brygidy za pierwszą bytnością. Zaczął od usprawiedliwień, rów-
                 nie mdłych jak on sam, iż zjawia się nie mając zaszczytu być mi znanym; odparłem, iż znam
                 go bardzo dobrze, jako bratanka miejscowego proboszcza, i spytałem, o co chodzi.
                                                                        73






                    Kręcił się na wszystkie strony z niewyraźną miną, szukając wyrazów, dotykając przed-
                 miotów leżących na stole, jak człowiek który nie wie, co powiedzieć. Wreszcie oznajmił, że
                 pani Pierson jest chora i zawiadamia, że mnie nie może dziś przyjąć.
                    Chora? Ależ pożegnałem ją wczoraj dość późno i miała się zupełnie dobrze!
                    Skłonił się. Ależ księże, jeśli jest chora, czemuż uświadamia mnie o tym przez obcą oso-
                 bę? Nie mieszka znów tak daleko i nie byłoby nieszczęścia, gdybym odbył tę drogę darem-
                 nie.
                    Ten sam gest z jego strony. Nie mogłem pojąć, co znaczy jego wizyta, a tym mniej zlece-
                 nie, które mu poruczono. Dobrze   odparłem   będę u pani Pierson jutro, wytłumaczy mi
                 wszystko.
                    Znów zaczął się kręcić: Pani Pierson powiedziała jeszcze... miał mi powiedzieć... podjął
                 się...
                      Cóż wreszcie?   wykrzyknąłem zniecierpliwiony.
                      Łaskawy pan jest bardzo nagły. Zdaje się, że pani Pierson jest dość poważnie chora; nie
                 będzie mogła przyjąć go cały tydzień.
                    Znów skłonił się i wyszedł.
                    Jasnym było, że w tym tkwi jakaś tajemnica: albo pani Pierson nie chce mnie już widywać
                 (nie rozumiałem czemu), albo Merkanson wmieszał się z własnego popędu.
                    Odczekałem dzień; nazajutrz, od rana, znalazłem się u drzwi Brygidy. Służąca oświadczyła
                 mi, że w istocie pani jest bardzo chora; mimo nalegań nie chciała ani przyjąć pieniędzy, które
                 jej wciskałem, ani słuchać pytań.
                    Wracając spotkałem w alei Merkansona; otoczony był dziatwą uczęszczającą na lekcje do
                 proboszcza. Przerwałem mu wykład i poprosiłem o dwa słowa.
                    Udał się za mną; tym razem mnie się język plątał; nie wiedziałem, jak wziąć się do rzeczy,
                 aby zeń wydobyć tajemnicę. Księże   rzekłem   błagam, byś mi powiedział, czy to, co rze-
                 kłeś wczoraj było prawdą, czy też kryje coś innego na dnie. Poza tym iż nie ma w okolicy
                 lekarza, któremu by można zaufać, mam niezmiernie ważne przyczyny, aby się dowiedzieć
                 istotnej prawdy.
                    Bronił się na wszystkie sposoby utrzymując, iż pani Pierson jest chora; nie wie nic prócz
                 tego, iż posłała po niego i dała mu to zlecenie. Tak, wśród rozmowy, zaszliśmy dość daleko,
                 w odludne miejsce. Widząc, iż na nic się nie zdadzą podstęp ani prośba, zwróciłem się nagle i
                 chwyciłem go za barki.
                      Co to ma znaczyć? Chce pan użyć gwałtu?
                      Nie, ale chcę, byś ksiądz mówił szczerze.
                      Pogróżek się nie zlęknę. Powiedziałem, com był powinien.
                      To, co ksiądz powinien, a nie to, co wie. Pani Pierson nie jest chora; jestem tego pewny.
                      Na jakiej podstawie?
                      Służąca mi powiedziała. Dlaczego broni mi wstępu, i to za pośrednictwem pana?
                    Przechodził jakiś wieśniak. Piotrze   zawołał nań Merkanson                      zaczekajcie na mnie,
                 mam z wami do pomówienia.
                    Wieśniak zbliżył się; tego właśnie pragnął klecha licząc, iż przy świadku nie będę śmiał się
                 nań porwać. Puściłem go w istocie, ale tak szorstkim ruchem, iż zatoczył się i uderzył plecami
                 o drzewo. Zacisnął pięść i odszedł bez słowa.
                    Przebyłem cały tydzień w najgwałtowniejszym wzruszeniu, pukając trzy razy dziennie do
                 pani Pierson i zastając drzwi zamknięte. Dostałem od niej list; pisała, iż moja natarczywość
                 ściąga plotki całej okolicy, dlatego prosi, abym na przyszłość odwiedzał ją mniej często. Żad-
                 nej wzmianki o Merkansonie ani o chorobie.
                    Skrupuł ten był tak niezgodny z jej charakterem i stanowił taką sprzeczność z obojętną
                 dumą, jaką objawiała zawsze na tego rodzaju gadania, iż trudno mi było uwierzyć w tę po-
                 budkę. Mimo to, nie umiejąc znaleźć innego tłumaczenia, odpowiedziałem, iż wola jej jest dla
                                                                        74






                 mnie zawsze najświętszym rozkazem. Ale mimowiednie słowa, w jakich skreśliłem swą od-
                 powiedź, miały odcień goryczy.
                    Odwlekałem nawet samochcąc dzień, w którym wolno mi było ją odwiedzić, i nie posyła-
                 łem dowiadywać się o zdrowie, aby okazać, iż nie wierzę w chorobę. Nie wiedziałem, z jakiej
                 przyczyny ta banicja, ale byłem w istocie tak nieszczęśliwy, iż myślałem niekiedy poważnie
                 skończyć z tym nieznośnym życiem. Spędzałem dnie całe w lesie. Pewnego dnia przypadek
                 zrządził, iż Brygida spotkała mnie tam w stanie godnym współczucia.
                    Ledwie zdobyłem się na to, aby ją prosić o jakieś wyjaśnienia; nie odpowiedziała szczerze,
                 ja zaś nie wróciłem już do tego przedmiotu. Nie pozostało mi nic, jak tylko liczyć dni spędzo-
                 ne z dala od niej i żyć tygodnie całe nadzieją widzenia jej. Raz po raz czułem ochotę rzucenia
                 się do jej kolan i odmalowania mej rozpaczy. Powiadałem sobie, że nie może być tak nieczu-
                 ła, aby mi nie odpłacić bodaj paru słowami litości; ale przypomniałem sobie ów nagły wyjazd
                 i jej surowość: drżałem, by jej nie stracić, wolałem raczej umrzeć niż narazić się na to.
                    Przy takim życiu, nie mając nawet możności zwierzenia swych męczarni, podupadałem co-
                 raz bardziej na zdrowiu. Smutno wlokłem się do domu Brygidy: czułem, iż każde odwiedziny
                 dadzą mi tylko nowy powód do zgryzoty: przy każdym pożegnaniu coś się darło we mnie tak,
                 jakbym już nigdy nie miał jej oglądać.
                    Ona również nie miała ze mną dawnej swobody; mówiła o planach podróży; tonem roz-
                 myślnie lekkim zwierzała mi, że ma ochotę opuścić te strony; ja zaś słysząc to martwiałem za
                 każdym razem. Jeśli przez chwilę była ze mną naturalniejsza, natychmiast potem zamykała
                 się w rozpaczliwym chłodzie. Jednego dnia nie mogłem się powstrzymać, aby nie zapłakać z
                 bólu. Ujrzałem, iż mimo woli zbladła. Kiedym już odchodził, rzekła: Wybieram się jutro do
                 Sainte-Luce (była to wioska w okolicy), to za daleko, aby iść pieszo. Proszę wstąpić po mnie
                 konno wczesnym rankiem, jeśli pan nie ma nic do czynienia, odprowadzi mnie pan.
                    Stawiłem się, jak można sobie wyobrazić, punktualnie. Układając się poprzedniego dnia do
                 snu, nie posiadałem się z radości; ale wyjeżdżając z domu, doświadczałem, przeciwnie, uczu-
                 cia niezwalczonego smutku. Krok ten wydał mi się ze strony Brygidy okrutnym kaprysem,
                 jeśli mnie nie kochała; wiedziała, ile cierpię; po cóż tedy wystawia na próbę moje męstwo, o
                 ile nie zmieniła poglądów?
                    Myśl ta, która nawiedziła mnie mimo woli, podziałała na mnie zupełnie niezwykle. Serce
                 biło mi, kiedy podawałem Brygidzie strzemię, ale nie wiem, czy to z miłości, czy z gniewu.
                 Jeśli mi sprzyja   powiadałem sobie   po co tyle surowości? Jeśli jest tylko zalotnicą, czemu
                 tyle swobody?
                    Tacy są mężczyźni. Za pierwszym słowem spostrzegła, że patrzę koso i że twarz mi się
                 mieni. Zmilkłem i trzymałem się drugiej strony alei. Póki jechaliśmy przez równinę, Brygida
                 zdawała się spokojna; od czasu do czasu odwracała głowę dla przekonania się, czy jadę za
                 nią. Ale skoro wjechaliśmy do lasu i kiedy stąpania koni zaczęły się rozlegać pod cienistym
                 sklepieniem, ujrzałem nagle, że drży. Zwolniła, jakby czekając na mnie, trzymałem się bo-
                 wiem wciąż z tyłu; z chwilą gdyśmy się zrównali, puszczała się galopa. Niebawem dotarliśmy
                 do stoku góry; trzeba było jechać stępa. Wówczas zbliżyłem się, ale oboje spuściliśmy głowy;
                 nadeszła chwila, wziąłem ją za rękę.
                    ,,Brygido   rzekłem   czy cię zanużyłem skargami? Od czasu jak wróciłem, widzę cię
                 prawie co dzień; co wieczór, wracając do domu, pytam sam siebie, kiedy mi trzeba będzie
                 umrzeć: czy cię tym dręczyłem? Od dwóch miesięcy, przez które tracę spokój, siły i nadzieję,
                 czy rzekłem choć słowo o tej nieszczęsnej miłości, która mnie pożera i która mnie zabija, nie
                 wiesz o tym? Spójrz na mnie; trzebaż ci mówić? Czy nie widzisz, że cierpię, że noce moje
                 spływają we łzach? Czy nie spotkałaś kędyś w tym posępnym lesie nieszczęśnika siedzącego
                 z czołem utopionym w dłoniach? Nie dostrzegłaś nigdy łez na tych zaroślach? Spójrz na
                 mnie; spójrz na te góry; czy pamiętasz, że cię kocham? One to wiedzą, one były świadkami;
                 te skały, pustkowia wiedzą o tym. Po co wiedziesz mnie przed tych świadków? Czy nie je-
                                                                        75






                 stem dość nieszczęśliwy? czy zbrakło mi męstwa? czy nie dość byłem posłuszny? Na jaką
                 próbę, na jakie męczeństwo wydałaś mnie, i za jakie zbrodnie? Jeśli mnie nie kochasz, po co
                 tu jesteś ze mną?
                     Jedźmy   rzekła   wracajmy.
                    Chwyciłem konia za uzdę.
                    Nie   odparłem   złamałem układ, wszak prawda? Jeśli wrócimy, stracę cię, wiem o tym;
                 skoro znajdziemy się w domu, wiem z góry, co mi powiesz. Chciałaś się przekonać, dokąd
                 sięga moja cierpliwość, wydałaś na próbę mą męczarnię, umyślnie może, aby mieć prawo
                 mnie wypędzić; znużył cię ten smętny kochanek, który cierpiał bez skargi i z rezygnacją pił
                 gorzki kielich wzgardy! Wiedziałaś, iż znalazłszy się sam z tobą, w obliczu tych lasów, tych
                 ustroni, gdzie zaczęła się miłość moja, nie zdołam wytrwać w milczeniu! Chciałaś, abym cię
                 obraził: więc dobrze, stracę cię: niech się spełni! dość płakałem, cierpiałem, dość gnębiłem w
                 sercu szaloną miłość, która mnie pożera: dosyć już byłaś okrutna!
                    Uczyniła ruch, jakby chcąc zeskoczyć z konia, chwyciłem ją w ramiona i przylgnąłem
                 ustami do jej ust. Ale w tej samej chwili, oczy jej zamknęły się, puściła cugle i osunęła się na
                 ziemię.
                    Boże miłosierny!   krzyknąłem   kocha mnie!   Uczułem, iż oddała mi pocałunek.
                    Zeskoczyłem z konia i podbiegłem. Brygida leżała na trawie. Podniosłem ją, otwarła oczy;
                 wstrząsnęła się cała jakby od nagłej grozy; odepchnęła z siłą mą rękę i uciekła.
                    Stałem w miejscu i napawałem się jej pięknością. Zatrzymała się, wsparta o drzewo; włosy
                 jej rozsypały się na ramiona, ręce drżały od wzruszenia, policzki powleczone rumieńcem
                 błyszczały purpurą i perłami.
                      Nie zbliżaj się pan!   krzyknęła.   Nie zbliżaj się ani na krok.
                      O moja ukochana   rzekłem   nie lękaj się; jeśli cię obraziłem, przed chwilą, możesz
                 mnie ukarać; to był napad szału i boleści; zrób ze mną, co chcesz, możesz jechać teraz, wy-
                 prawić mnie, gdzie zechcesz! Wiem, że mnie kochasz, Brygido, jesteś tutaj bezpieczniejsza
                 niż królowie świata w swoich pałacach.
                    Na te słowa pani Pierson utkwiła we mnie wilgotne oczy; ujrzałem, jak szczęście mego ży-
                 cia idzie ku mnie w jednej błyskawicy. Podbiegłem i ukląkłem przed nią. Ach, słabo kocha
                 ten, kto może powtórzyć słowa, jakich użyła jego ubóstwiana, aby mu wyznać swą miłość.
                 ROZDZIAŁ X
                    Gdybym był jubilerem i gdybym wyjął ze swego skarbca naszyjnik pereł, aby zeń uczynić
                 podarek przyjacielowi, zdaje mi się, iż sprawiłoby mi wielką radość włożyć mu go samemu
                 na szyję; ale gdybym był tym przyjacielem, raczej bym umarł, niżbym wydarł ów naszyjnik z
                 rąk jubilera.
                    Wiem, iż większość mężczyzn kwapi się co prędzej posiąść kobietę, która ich kocha; ja ro-
                 biłem zawsze przeciwnie, nie z wyrachowania, ale z instynktu serca. Kobieta, która kocha
                 trochę i która się opiera, nie dosyć kocha; ta zaś, która kocha dosyć, a opiera się, nie czuje się
                 dosyć kochaną.
                    Wyznawszy mi, że mnie kocha, pani Pierson stała się bardziej ufną i wylaną niż kiedykol-
                 wiek. Szacunek, który okazałem, natchnął ją tak słodką radością, iż piękna jej twarz stała się
                 niby rozwity kwiat. To wybuchała szaloną wesołością, to zatrzymywała się nagle zamyślona;
                 chwilami traktowała mnie niemal jak dziecko, to znów patrzała na mnie oczyma pełnymi łez;
                 wymyślała tysiące żarcików, aby znaleźć pozór do poufalszego słowa lub niewinnej piesz-
                 czoty; wnet opuszczała mnie, aby przysiąść na uboczu i utonąć w zadumie. Czy może istnieć
                 bardziej lube widowisko? Kiedy wracała ku mnie, znajdowała mnie opodal, na ścieżce, z któ-
                                                                        76






                 rej przyglądałem się jej z dala. O moja ulubiona  mówiłem  sam Bóg się cieszy widząc,
                 jak cię kocham.
                    Nie mogłem jej wszakże ukryć gwałtowności pragnień ani mąk, o jakie mnie przyprawia
                 walka z nimi. Jednego dnia, kiedy byłem u niej, wspomniałem, iż tego ranka dowiedziałem
                 się o przegranej ważnego procesu, który sprowadzał dotkliwą zmianę moich stosunków.
                      Czym się dzieje   spytała   iż oznajmia mi to pan ze śmiechem?
                      Jest   rzekłem   maksyma perskiego poety: Ten, kto posiada miłość pięknej kobiety,
                 bezpieczny jest od gromów losu.
                    Pani Pierson nie odpowiedziała; cały wieczór była weselsza jeszcze niż zazwyczaj. W cza-
                 sie zwykłej partyjki      z ciotką, przekomarzała się ze mną bez ustanku, mówiąc, że nie mam
                 pojęcia o grze, i zakładając się wciąż przeciw mnie, tak iż ograła mnie do szeląga. Skoro sta-
                 ruszka pożegnała nas, Brygida przeszła na balkon, ja zaś udałem się w milczeniu za nią.
                    Noc była cudowna: księżyc zachodził, gwiazdy płonęły tym żywszym blaskiem na ciem-
                 nym lazurze. Żaden podmuch wiatru nie poruszał drzew; powietrze było ciepłe i balsamiczne.
                    Brygida oparła się na łokciu, z oczyma utopionymi w niebie; pochyliłem się koło niej i
                 przyglądałem się jej zadumie. Niebawem i ja podniosłem oczy; melancholijna rozkosz upajała
                 nas oboje. Wdychaliśmy wspólnie ciepłe opary idące od drzew; śledziliśmy w oddali, w prze-
                 strzeni, ostatnie poblaski, jakie blady księżyc wlókł za sobą, kryjąc się za ciemną masą kasz-
                 tanów. Przypomniałem sobie pewien dzień, w którym patrzałem z rozpaczą na olbrzymią
                 pustkę tego pięknego nieba; wspomnienie to przejęło mnie dreszczem; wszystko było tak peł-
                 ne w tej chwili! Uczułem, iż hymn łaski wznosi się w mym sercu i że miłość nasza wzbija się
                 do Boga. Objąłem ramieniem kibić ubóstwianej; obróciła miękko głowę: oczy Jej tonęły we
                 łzach. Ciało jej ugięło się jak trzcina, rozchylone wargi przylgnęły do moich i zapomnieliśmy
                 o całym świecie.
                 ROZDZIAŁ XI
                    Aniele wiekuisty szczęśliwych nocy, któż opowie twe milczenie? O pocałunku! Tajemni-
                 czy napoju, który usta sączą sobie niby spragnione puchary! O pijaństwo zmysłów, o rozko-
                 szy! Tak jak Bóg, i ty jesteś nieśmiertelna! Szczytny wzlocie stworzenia, wspólnoto po-
                 wszechna istot, rozkoszy po trzykroć święta, co rzekli o tobie ci, którzy cię sławili? Nazwali
                 cię przelotną, o twórczyni! Rzekli, iż krótki twój błysk rozświetla ich uciekające życie. O
                 słowo krótsze zaiste niż oddech konającego! Prawdziwe słowo zmysłowego bydlęcia, które
                 dziwi się, że żyje godzinę, i które jasność wiekuistej lampy bierze za iskierkę tryskającą z
                 krzemienia! Miłości, o treści świata! Kosztowny płomieniu, którego natura cała, niby czujna
                 westalka, strzeże bez ustanku w świątyni Boga! Ognisko wszystkiego, przez które wszystko
                 istnieje! Duchy zniszczenia nawet zginęłyby zgasiwszy ciebie! Nie dziwię się, iż ludzie bluź-
                 nią twemu imieniu; nie wiedzą, kim jesteś, ci, którzy myślą, iż spojrzeli ci w twarz, ponieważ
                 otworzyli oczy; kiedy zaś spotkasz swych prawdziwych wyznawców, zespolonych na ziemi
                 pocałunkiem, każesz ich powiekom zawrzeć się niby zasłonom, iżby nie ujrzały szczęścia.
                    Ale wy, o rozkosze, wy, omdlewające uśmiechy, pierwsze pieszczoty, nieśmiałe tykania,
                 pierwsze szczebioty kochanki, wy, które można widzieć, które jesteście nasze! Czyż wy jeste-
                 ście dla Boga czymś mniej niż wszystko inne, wy, piękne cherubiny, które bujacie w alkowie
                 i przywodzicie z powrotem na ziemię człowieka zbudzonego z boskiego snu Ach! drogie
                 dzieci rozkoszy, jakże wasza matka was kocha! To wy, ciekawe rozmowy, które uchylacie
                 rąbka pierwszych tajemnic, wy drżące i jeszcze niewinne dotknięcia, spojrzenia już nie nasy-
                 cone zaczynające znaczyć w sercu, niby w nieśmiałym zarysie, niezatarty obraz ubóstwianej
                 piękności! O królestwo! O zdobyczy! wy to tworzycie świat dla kochanków. A ty, prawdziwy
                                                                        77






                 diademie, ty, pogodo szczęścia! Pierwsze spojrzenie zwrócone ku życiu, pierwszy powrocie
                 ludzi szczęśliwych do tylu obojętnych przedmiotów, które widzą już tylko poprzez swą ra-
                 dość, pierwsze kroki stawiane w świecie obok ukochanej! Kto was odmaluje? Jakież ludzkie
                 słowo wyrazi kiedy bodaj najsłabszą pieszczotę?
                    Ten, który w świeży poranek, w pełni młodości, wyszedł pewnego dnia wolnym krokiem,
                 gdy ubóstwiana ręka zamykała za nimi tajemne drzwiczki; który szedł nie wiedząc gdzie,
                 spoglądając na lasy i równiny; który minął ludną ulicę nie słysząc, że ktoś doń mówi; który
                 usiadł w samotnym miejscu, śmiejąc się i płacząc bez przyczyny; który przytknął ręce do twa-
                 rzy, aby wdychać z nich resztkę zapachu; który zapomniał nagle, co do tej pory robił na zie-
                 mi; który mówił do drzew przydrożnych i przelatujących ptaków; który wreszcie, wśród lu-
                 dzi, wybuchnął szaloną radością, a potem upadł na kolana i dziękował Bogu; ten umrze nie
                 skarżąc się: posiadał kobietę, którą kochał.
                                                                        78






                 Część czwarta
                 ROZDZIAŁ I
                    Mam teraz opowiedzieć dzieje swej młodości i zmianę, jaka we mnie zaszła. Jaką rację tej
                 zmiany mogę podać? Żadnej prócz tej, że opowiadam i że mogę rzec: To jest prawda.
                    Od dwóch dni, nie mniej i nie więcej, byłem kochankiem pani Pierson. Wychodziłem z
                 kąpieli o jedenastej wieczór i w cudną noc przebywałem aleję udając się do niej. Czułem taką
                 pełnię fizycznego szczęścia i tyle zadowolenia w duszy, że idąc podskakiwałem z radości i
                 wyciągałem ręce ku niebu. Zastawałem ją na piętrze pochyloną przez poręcz, ze świecą na
                 ziemi u nóg. Czekała na mnie. Ledwie mnie spostrzegła, biegła na spotkanie. Niebawem byli-
                 śmy w jej pokoju, zaryglowawszy za sobą drzwi. Pokazywała mi, jak zmieniła uczesanie,
                 które mi się nie podobało, i jak spędziła dzień na układaniu włosów w kształt, który lubiłem;
                 jak usunęła z alkowy duży brzydki obraz, które zdawał mi się ponury; jak włożyła świeże
                 kwiaty do wazonów, tak iż cały pokój był jak ogród. Opowiadała wszystko, co robiła, od cza-
                 su jak się znamy; jak widziała, co ja cierpię i jak cierpiała sama; jak tysiąc razy chciała opu-
                 ścić te strony i uciec przed swą miłością; jak na wszystkie sposoby broniła się przede mną;
                 jak radziła się ciotki, Merkansona i proboszcza; jak przysięgała sobie, że raczej umrze, niż
                 ulegnie, i jak to wszystko rozwiało się za pewnym słowem, które wyrzekłem, za pewnym
                 spojrzeniem, w takich a takich okolicznościach: a przy każdym zwierzeniu pocałunek.
                 Wszystko, co mi się spodobało w jej pokoju, wszystko, co ściągnęło mą uwagę wśród drobia-
                 zgów leżących na stołach, wszystko chciała mi dawać, abym zabrał jeszcze tego wieczora i
                 ustawił u siebie na kominku; dalej, abym ustanowił, wedle ochoty, co ona będzie odtąd robić
                 rano, wieczór, o każdej porze... Mówiła, że nie dba o nic; gadania, ludzkie nic jej nie obcho-
                 dzą; jeżeli udawała, że się z nimi liczy, to jedynie, aby mnie oddalić; chce być szczęśliwa i
                 zatkać sobie oba uszy; właśnie skończyła trzydzieści lat i niewiele jej zostało czasu na to,
                 bym ją kochał. A ty, powiedz, będziesz mnie kochał długo? Czy jest trochę prawdy w pięk-
                 nych słówkach, którymi mnie urzekłeś? I na to sypały się lube wyrzuty, że późno przycho-
                 dzę, że jestem zalotny; że zanadto się uperfumowałem w kąpieli albo nie dosyć, albo nie tak
                 jak lubi; że została w samych pantofelkach, abym widział jej bosą nóżkę tak samo białą jak jej
                 ręka; ale zresztą ona sama wcale nie jest ładna, chciałaby być sto razy ładniejsza, była ładna
                 kiedy miała piętnaście lat. Chodziła, kręciła się po pokoju, oszalała z miłości, cała różowa
                                                                        79






                 szczęściem; nie wiedziała, co wymyślić, co robić, co rzec, aby się dać, i dać jeszcze, ciałem i
                 duszą, i wszystkim, co posiadała.
                    Leżałem na sofie, za każdym jej słowem czułem, jak opada i odchodzi ode mnie zła godzi-
                 na minionego życia. Patrzałem, jak gwiazda miłości wschodzi nad mą niwą; zdawało mi się,
                 że jestem jak drzewo pełne soku, które strząsa na wiatr suche liście, aby się oblec świeżą zie-
                 lonością.
                    Siadła do fortepianu mówiąc, że zagra jakąś melodię Stradelli. Lubię nad wszystko tę
                 zbożną muzykę. Utwór ten, który już raz mi śpiewała, wydał mi się bardzo piękny.
                      A teraz   rzekła skończywszy   powiem memu panu, że się bardzo omylił; to moja
                 kompozycja, wywiodłam cię w pole.
                      Twoja?...
                      Tak, powiedziałam, że to Stradella, aby usłyszeć twoje zdanie. Nie grywam nigdy swo-
                 ich utworów, kiedy mi się zdarzy coś ułożyć, ale chciałam zrobić próbę i widzisz, że mi się
                 powiodło, skoro dałeś się oszukać.
                    Człowiek to potworne stworzenie! Cóż mogło być niewinniejszego? Lada sprytne dziecko
                 wymyśliłoby tę sztuczkę, aby złapać nauczyciela. Śmiała się z całego serca, ale ja uczułem
                 nagle niby chmurę, która mnie ogarnia; zmieniłem się na twarzy:
                      Co tobie?   spytała   co siłę dzieje?
                      Nic, przegraj mi jeszcze raz tę melodię.
                    Podczas gry grała, przechadzałem się po pokoju; wodziłem ręką po czole, jakby chcąc
                 spędzić mgłę; tupałem nogą, wzruszałem ramionami nad własnym szaleństwem; wreszcie
                 siadłem na ziemi na jakiejś poduszce, która się osunęła; Brygida podeszła ku mnie. Im więcej
                 chciałem walczyć z duchem ciemności, który mnie ogarniał, tym bardziej gęsta noc zasnu-
                 wała się w mej głowie. Doprawdy   rzekłem   tak dobrze kłamiesz? Tak! więc to twoja
                 kompozycja? Umiesz tedy kłamać tak łatwo?
                    Spojrzała zdumiona. Co tobie?   rzekła. Niewymowny niepokój malował się na jej twa-
                 rzy. Oczywiście nie mogła przypuszczać, abym był tak szalony i czynił jej naprawdę wy-
                 mówkę za niewinny żarcik; serio brała jedynie smutek, który mną owładnął, ale im błahszą
                 była przyczyna, tym bardziej mógł ją dziwić. Chciała wierzyć chwilę, że to ja teraz żartuję,
                 ale widząc mnie wciąż bladym i jakby bliskim omdlenia, znieruchomiała z rozwartymi usty, z
                 pochylonym, ciałem, niby posąg. Boże miłosierny!   wykrzyknęła   czy to możebne?.
                    Uśmiechasz się może, czytelniku, czytając tę stronicę, ale ja pisząc ją drżę jeszcze. Nie-
                 szczęścia mają swe symptomy jak choroby: nic równie groźnego na morzu, jak mały czarny
                 punkcik na widnokręgu.
                    Tymczasem zaczęło świtać; droga Brygida wysunęła na środek pokoju biały, okrągły stoli-
                 czek i zastawiła przybór do wieczerzy, lub aby rzec lepiej, do śniadania, już bowiem ptaszki
                 śpiewały i pszczoły brzęczały w ogrodzie. Przygotowała wszystko sama: nie wypiłem ani
                 kropli, iżby wprzód nie przytknęła szklanki do ust. Niebieskawe światło brzasku, przechodząc
                 przez pstre płócienko firanek, oświecało jej uroczą twarz i wielkie, nieco podkrążone oczy;
                 czuła się senna; jakoż, ściskając mnie i szepcząc słowa pieszczoty, osunęła głowę na me ra-
                 mię.
                    Nie mogłem walczyć przeciw tak lubej ufności, serce moje znów otwierało się słodyczy;
                 zdawało mi się, żem się już zupełnie otrząsnął ze złego snu, który przebyłem. Przeprosiłem
                 Brygidę za chwilę niewytłumaczonego szaleństwa. Ukochana moja   rzekłem z głębi serca  
                 bardzo mi przykro, żem ci uczynił niesłuszną wymówkę za niewinny żarcik, ale jeśli mnie
                 kochasz, nie kłam mi nigdy, nawet w najdrobniejszych rzeczach: kłamstwo zdaje mi się
                 czymś okropnym, nie mogę go znieść.
                    Brygida położyła się: była trzecia; rzekłem, iż pragnę zostać, póki nie uśnie. Ujrzałem, jak
                 zamyka piękne oczy, usłyszałem jak w pierwszym śnie szepce coś z uśmiechem, gdy ja, na-
                 chylony nad wezgłowiem, dawałem jej pożegnalny pocałunek. Wreszcie wyszedłem ze spo-
                                                                        80






                 kojnym sercem, przyrzekając sobie cieszyć się szczęściem, nie dopuszczając najlżejszej
                 chmurki.
                    Ale zaraz nazajutrz Brygida rzekła jakby przypadkiem: Mam gruby zeszyt, w którym spi-
                 suję wszystkie myśli, co mi tylko przechodzi przez głowę; pokażę ci, co pisałam o tobie w
                 pierwszych dniach naszego poznania.
                    Czytaliśmy razem to, co mnie tyczyło, przeplatając tysiącem żartów; po czym zacząłem
                 machinalnie przeglądać książkę. Pośród szybko obracanych kartek wpadło mi w oczy jakieś
                 zdanie skreślone dużym pismem; pochwyciłem kilka dość zresztą nieznaczących słów i mia-
                 łem czytać dalej, kiedy Brygida rzekła:
                      Nie czytaj tego.
                    Rzuciłem dziennik na fotel.
                      Prawda, zapomniałem się, przepraszam.
                      Czy znów bierzesz to serio?   odparła śmiejąc się i widząc w tym z pewnością nawrót
                 mej choroby   weźże, chcę, abyś przeczytał.
                      Nie mówmy o tym. Cóż mógłbym znaleźć tak ciekawego? Twoje tajemnice należą do
                 ciebie, moja droga.
                    Dziennik leżał na fotelu, ja zaś mimo wszelkich wysiłków nie spuszczałem zeń oka. Usły-
                 szałem nagle niby głos szepczący mi do ucha i ujrzałem suchą twarz Desgenais'go wykrzy-
                 wioną lodowatym uśmiechem. Skąd tu Desgenais?   spytałem sam siebie, jak gdybym uj-
                 rzał go w rzeczywistości. Ukazał mi się tak, jak go widziałem pewnego wieczora, z czołem
                 pochylonym nad lampą, kiedy świszczącym głosem recytował swój katechizm niedowiarka.
                    Miałem wciąż oczy utkwione w dziennik. W pamięci mojej błąkały się mętne jakieś słowa,
                 słyszane dawno temu, ale tkwiące gdzieś na dnie serca. Duch zwątpienia, zawieszony nad mą
                 głową, wsączył mi w żyły kroplę trucizny; opar jej uderzył mi na mózg, uczułem pierwszy
                 zawrót złowrogiego pijaństwa. Jaką tajemnicę ukrywa mi Brygida? Wiedziałem dobrze, że
                 wystarczy mi schylić się i otworzyć dziennik, ale w którym miejscu? Jak odszukać stronicę,
                 na którą traf naprowadził mnie wprzódy?
                    Zresztą duma broniła mi wziąć dziennik; byłaż to w istocie duma? O Boże   mówiłem
                 sobie ze straszliwym smutkiem   czyż przeszłość jest jak widmo? czy wstaje z grobu? Och, ja
                 nędzny, czyżbym niezdolny był już kochać?
                    Wszystkie moje wzgardliwe pojęcia o kobietach, wszystkie drwiące fanfaronady powta-
                 rzane niby lekcja i niby rola przez czas mego szalonego życia przeszły mi nagle przez mózg.
                 Rzecz dziwna! Niegdyś popisując się nimi, nie wierzyłem w nie; obecnie zdało mi się, że są
                 lub bodaj były prawdą.
                    Znałem panią Pierson od czterech miesięcy, ale nie wiedziałem nic o jej przeszłym życiu i
                 nie pytałem nigdy. Oddałem się swej miłości z bezgraniczną ufnością i wylaniem. Znajdo-
                 wałem jakąś rozkosz w tym, aby nie pytać o nic tyczącego jej osoby ani nikogo, ani jej samej;
                 zresztą podejrzliwość, zazdrość tak dalece nie leżą w mym charakterze, iż bardziej od samej
                 Brygidy byłem zdumiony tym ich przejawem. Nigdy, za pierwszej mej miłości, ani poza tym
                 w życiu, nie byłem nieufny; raczej przeciwnie, śmiały, nie wątpiący, aby tak rzec, o niczym.
                 Trzeba mi było na własne oczy ujrzeć zdradę kochanki, abym uwierzył, że może mnie oszu-
                 kiwać. Desgenais nawet, katechizując mnie na swój sposób, dworował sobie ustawicznie z
                 mej podatności do złudzeń. Dzieje całego mego życia były dowodem, że jestem raczej łatwo-
                 wierny niż podejrzliwy; toteż, kiedy widok tego dziennika uderzył mnie nagle, zdało mi się
                 jakbym uczuł w sobie nową, nieznaną istotę. Rozum mój buntował się przeciwko temu, cze-
                 gom doświadczał, nie śmiałem pytać, dokąd mnie to zaprowadzi.
                    Ale męki, które wycierpiałem, wspomnienie zdrad, jakich byłem świadkiem, okropna ku-
                 racja, jaką sobie nałożyłem, rozmowy przyjaciół, zepsuty świat, przez                    który przeszedłem,
                 smutne prawdy, które tam widziałem, oraz te, które, nie poznawszy ich wprost, zrozumiałem i
                 odgadłem złowrogą intuicją   rozpusta wreszcie, pogarda dla miłości, nadużycie wszystkiego,
                                                                        81






                 oto co miałem w sercu, nie domyślając się tego jeszcze; w chwili gdym mniemał, iż odradzam
                 się do nowego życia, wszystkie te uśpione furie chwyciły mnie za gardło krzycząc, że są tuż
                 przy mnie.
                    Schyliłem się i otwarłem dziennik, po czym zamknąłem go i rzuciłem na stół. Brygida pa-
                 trzała na mnie; w pięknych oczach nie było zranionej dumy ani gniewu; był tylko tkliwy nie-
                 pokój, jakby miała przed sobą chorego.
                      Myślisz w istocie, że mam jaką tajemnicę?   rzekła ściskając mnie.
                      Nie   odparłem   nic nie myślę prócz tego, że jesteś piękna i że chcę umrzeć w twych
                 ramionach.
                    Wróciwszy do domu, przy obiedzie, spytałem Larive'a: Kto to właściwie jest ta pani Pier-
                 son?
                    Obrócił się zdziwiony.
                      Mieszkasz   rzekłem   tutaj od wielu lat; musisz ją znać lepiej ode mnie. Co mówią o
                 niej? Co o niej myślą w okolicy? Jakie życie wiodła, nim ją poznałem? Z kim żyła bliżej?
                      Mój Boże, proszę pana, zawsze to, co i teraz: robiła wycieczki w okolicę, grywała w pi-
                 kietę z ciotką i troszczyła się o ubogich. Wieśniacy kochają ją; nigdy nie słyszałem o niej złe-
                 go słowa, chyba to, że ugania po wsiach sama, nie dbając, czy jest noc, czy dzień; ale czyni to
                 w tak pięknym celu! Toć ona jest Opatrznością okolicy. Z ludzi widuje jedynie proboszcza,
                 no i pana Dalens podczas wakacji.
                      Cóż to za pan Dalens?
                      Właściciel zamku tam za górą; przyjeżdża tu tylko polować.
                      Młody?
                      Tak, proszę pana.
                      To krewny pani Pierson?
                      Nie; był przyjacielem jej męża.
                      Dawno mąż umarł?
                      Będzie pięć lat na Wszystkich Świętych, zacności był człowiek.
                      A ten pan Dalens, czy mówią, że zalecał się do niej?
                      Niby, myśli pan, do wdowy? Ba, prawdę rzekłszy... (urwał z zakłopotaną miną).
                      Będziesz gadał?
                      Mówiono i nie mówiono... Ja tam nie wiem, nic nie widziałem.
                      Wszak rzekłeś przed chwilą, że nic nie gadają o niej w okolicy?
                      Nie mówiono zresztą nigdy nic, a myślałem, że to pan wie.
                      Ostatecznie, mówią o tym czy nie mówią?
                      Tak proszę pana; zdaje mi się przynajmniej.
                    Wstałem od stołu i wyszedłem w aleję; spotkałem Merkansona. Sądziłem, że mnie będzie
                 unikał, ale przeciwnie, sam podszedł.
                    ,,Drogi panie   rzekł   ostatnim razem rozstał się pan ze mną cokolwiek gniewny; ale
                 człowiek, który nosi tę sukienkę, nie chowa takich rzeczy w pamięci. Pospieszam wyrazić
                 ubolewanie, iż podjąłem się tego niepożądanego zlecenia (lubował się w takich okrągłych
                 frazesach) i że ośmieliłem się stawać z pewnym natręctwem w poprzek pańskim zamiarom.
                    Odpowiedziałem coś równie uprzejmego sądząc, iż rozstaniemy się na tym, ale ksiądz
                 szedł dalej obok mnie.
                    Dalens! Dalens!   mruczałem przez zęby   kto mi powie co o tym Dalensie? Larive po-
                 wiedział mi tylko tyle, ile może powiedzieć służący. Skąd wiedział? Od kogoś ze służby lub
                 od jakiego wieśniaka. Trzeba mi było świadka, który by widywał Dalensa u pani Pierson i
                 wiedział, co o tym rozumieć. Ów Dalens nie wychodził mi z głowy; nie mogąc mówić o ni-
                 czym innym, zagadnąłem natychmiast Merkansona.
                                                                        82






                    Czy Merkanson był człowiekiem złym, czy też głupim lub przebiegłym, tego nigdy nie
                 rozwikłam; to pewna, że musiał mnie nienawidzić i że postąpił ze mną niegodziwie. Pani
                 Pierson, która żywiła (i słusznie) serdeczną przyjaźń do proboszcza, powzięła w końcu, pra-
                 wie mimo woli, pewną sympatię dla jego siostrzeńca. Był z tego dumny, a tym samym za-
                 zdrosny. Nie tylko sama miłość rodzi zazdrość; okazana przychylność, życzliwe słowo,
                 uśmiech pięknych ust, mogą ją obudzić w pewnych ludziach, i to aż do zapamiętania.
                    Zrazu Merkanson, podobnie jak Larive, wydał się zdziwiony pytaniami. Ja byłem nimi
                 zdziwiony bardziej jeszcze, ale któż zna samego siebie?
                    Z pierwszych odpowiedzi księdza ujrzałem, iż rozumie, o co mi chodzi, i że nie chce mó-
                 wić.
                    W jaki sposób to być może, drogi panie, iż pan, który znasz panią Pierson od dawna i ży-
                 jesz z nią dość blisko (tak sądzę przynajmniej), nie spotkałeś u niej nigdy pana Dalens? Wi-
                 dać ma pan jakąś przyczynę (nie do mnie należy ją zgłębiać), aby się wywiadywać o niego
                 dzisiaj. Mogę powiedzieć tyle, że jest to godny człowiek, dobry, miłosierny; bywał, podobnie
                 jak pan, bardzo często u pani Pierson; ma piękną sforę i prowadzi dom co się zowie otwarty.
                 Bardzo lubił muzykować, jak i pan, drogi panie, u pani Pierson. Co się tyczy obowiązków
                 miłosierdzia, wypełniał je bardzo punktualnie: kiedy bawił w naszych stronach, towarzyszył,
                 jak i pan nieraz, pani Pierson w jej wycieczkach. Rodzina jego cieszy się w Paryżu najlepszą
                 reputacją; zdarzało mi się spotykać go u pani Pierson prawie za każdym razem, kiedy tam
                 zaszedłem; uchodzi za człowieka o nieposzlakowanym życiu. Zresztą, zgaduje pan, drogi
                 panie, mam tu na myśli jedynie godziwą zażyłość, jak przystało między osobami tych cnót.
                 Sądzę, że przyjeżdża tu tylko dla polowania; był przyjacielem męża; powiadają, że jest bardzo
                 bogaty i bardzo hojny; zresztą prawie go nie znam, chyba ze słychu...
                    Ilomaż krętymi zdaniami przywalił mnie ten kat o ciężkiej dłoni! Patrzałem nań, wstydząc
                 się, że go słucham, nie śmiejąc ani pytać, ani wstrzymać jego gadulstwa. Spotwarzał tyle i tak
                 długo, ile sam zechciał; obracał mi do woli zakrzywioną klingę w sercu; kiedy już skończył,
                 pożegnał mnie nie pozwalając się zatrzymać i ostatecznie nic nie powiedział.
                    Zostałem sam w alei; zaczynało się zmierzchać. Nie wiem, czy przeważała we mnie
                 wściekłość, czy smutek. Ufność, z jaką oddałem się ślepo miłości, była mi tak luba, tak zgod-
                 na z mą naturą, iż nie mogłem uwierzyć, aby tyle szczęścia było jeno oszukaństwem. Naiwne
                 i wierzące uczucie, które mnie przywiodło do Brygidy bez żadnej walki lub wątpienia z mej
                 strony, wydało mi się samo przez się dowodem, że jest go godna. Byłoż tedy możliwe, aby te
                 tak szczęsne cztery miesiące stały się już tylko snem?
                    Hm   rzekłem znowuż do siebie   ostatecznie, ta kobieta oddała się bardzo prędko. Czy
                 nie był kłamstwem ów zamiar ucieczki, który objawiła zrazu, a który rozwiało jedno słowo?
                 Czy nie miałem przypadkiem do czynienia z kobietą, jakich się spotyka tyle? Tak, w ten spo-
                 sób biorą się do rzeczy wszystkie: uciekają, aby je gonić. Nawet sarny robią to samo: instynkt
                 samicy. Czyż nie z własnego popędu wyznała mi miłość, w chwili gdy myślałem, że nigdy
                 nie będzie moją? Pierwszego dnia, kiedym ją ujrzał, czyż nie przyjęła mego ramienia, nie
                 znając mnie, z łatwością, która powinna była obudzić' mą nieufność? Jeśli ten Dalens był jej
                 kochankiem, prawdopodobnie jest nim jeszcze: to są owe światowe stosunki, które nie zaczy-
                 nają się ani nie kończą; kiedy się ludzie widzą, wracają do siebie, a zapominają o sobie, kiedy
                 się rozstaną. Jeśli ten człowiek wróci tu na wakacje, Brygida będzie go widywała z pewno-
                 ścią, prawdopodobnie nie zrywając ze mną. Któż jest ta ciotka, cóż to jest owo tajemnicze
                 życie mające za godło miłosierdzie; co to jest owa wolnomyślność nie troszcząca się o ludz-
                 kie języki? Czyżby te dwie kobiety, ze swym domkiem, swoją surowością i cnotą, które tak
                 łatwo mamią ludzi, były po prostu awanturnicami? To jasne, wpadłem ot, z zamkniętymi
                 oczyma, w awanturkę, którą wziąłem za wielką miłość, ale co teraz począć? Nie znam tu ni-
                 kogo prócz tego księdza, który nie chce mówić jasno, i proboszcza, który tym bardziej nic nie
                 powie. O Boże! Kto mnie ocala? Jak dowiedzieć się prawdy?
                                                                        83






                    Tak mówiła zazdrość; tak, zapominając tylu łez i wszystkiego, com wycierpiał, zaczyna-
                 łem, po dwóch dniach, niepokoić się tym, że Brygida mi uległa. Jak wszyscy ludzie, którzy
                 wątpią, odkładałem już na bok uczucia i myśli, aby dysputować z faktami, czepiać się litery i
                 sekcjonować swą miłość.
                    Zatapiając się w dumaniach, zbliżałem się z wolna do domu Brygidy. Furtka była otwarta;
                 mijając dziedziniec ujrzałem światło w kuchni. Przyszło mi na myśl pociągnąć za język słu-
                 żącą. Skierowałem się więc w tę stronę i obracając w kieszeni parę sztuk monety, stanąłem w
                 progu.
                    Wstrzymało mnie wrażenie wstrętu. Służąca ta była to chuda i pomarszczona staruszka, z
                 plecami zawsze zgiętymi, jak ludzie pracujący na roli. Zastałem ją myjącą naczynia nad brud-
                 nym ściekiem. Ohydna łojówka drżała jej w ręce; dokoła niej rondle, półmiski, resztki obiadu,
                 które obwąchiwał pies przybłęda, wkradłszy się tam, jak ja, wstydliwie; ciepły i mdły zapach
                 wychodził z wilgotnych murów. Spostrzegłszy mnie, stara spojrzała z uśmiechem, z porozu-
                 miewawczą miną; widziała mnie wyślizgującego się rano z pokoju pani. Zadrżałem z obrzy-
                 dzenia do siebie i do tego, com zamierzał robić w miejscu tak dostrojonym do szpetnego po-
                 stępku, który miałem w myśli. Uciekłem od starej, niby od ucieleśnionej zazdrości, jak gdyby
                 woń pomyj wyszła z mego własnego serca.
                    Brygida stała przy oknie podlewając ukochane kwiaty; dziecko sąsiadki, usadowione w
                 berżerce na stosie poduszek, czepiało się jej rękawa, z buzią pełną cukierków, wygłaszając w
                 swym pociesznym i niezrozumiałym narzeczu wielką przemowę. Siadłem koło Brygidy i
                 ucałowałem dziecko w pyzate policzki, jakby chcąc wrócić własnemu sercu nieco niewinno-
                 ści. Brygida przywitała mnie z lękiem; ujrzała w mych spojrzeniach obraz swój już zmącony.
                 Unikałem jej oczu; im więcej podziwiałem jej piękność i niewinne wejrzenie, tym bardziej
                 mówiłem sobie, że podobna kobieta, o ile nie jest aniołem, jest potworem przewrotności. Si-
                 liłem się przypomnieć sobie każde słowo Merkansona; zestawiałem jego domyślniki z rysami
                 kochanki i z uroczym owalem jej twarzy. Jest bardzo piękna   mówiłem sobie   bardzo nie-
                 bezpieczna, jeżeli umie zwodzić, ale trafiła kosa na kamień; dowie się, kim jestem.
                      Czy wiesz, Brygido   rzekłem po długim milczeniu   dałem właśnie pewną radę przyja-
                 cielowi, który zasięgał mego zdania. Jest to młodzieniec dość sobie naiwny; pisze mi, iż od-
                 krył, że kobieta, która mu się właśnie oddała, ma równocześnie innego kochanka. Pytał mnie,
                 co ma uczynić.
                      Jakżeś odpowiedział?
                      Dwoma pytaniami: Czy jest ładna? i czy ją kochasz? Jeśli kochasz, zapomnij o niej; jeśli
                 jest ładna, a nie kochasz jej, zabaw się nią, póki masz ochotę; zawsze będziesz miał czas ją
                 rzucić, o ile cię wiąże tylko jej ciało. Ta czy inna wszystko jedno.
                    Słysząc te słowa, Brygida puściła dziecko, ż którym się bawiła, cofnęła się w głąb i siadła.
                 W pokoju nie było światła; księżyc oświecający miejsce, na którym Brygida stała przed
                 chwilą, rzucał głęboki cień na sofę, gdzie usiadła. Słowa moje miały sens tak brutalny, tak
                 okrutny, iż byłem sam w rozpaczy, że je wyrzekłem; serce miałem wezbrane żalem. Dziecko,
                 niespokojne, wołało Brygidę, i wodziło po nas smutnymi oczyma. Jego wesołe krzyki, dzie-
                 cinny szczebiot umilkły z wolna; usnęło na sofie. Tak trwaliśmy wszyscy troje w milczeniu;
                 księżyc przesłoniła chmura.
                    Weszła służąca, aby zabrać dziecko; wniesiono światło. Wstałem, a równocześnie ze mną i
                 Brygida; ale przyłożyła obie ręce do serca i padła na ziemię u stóp łóżka.
                    Podbiegłem przestraszony; nie straciła przytomności, prosiła, abym nie wołał nikogo. Rze-
                 kła, iż od młodu podlega takim palpitacjom, ale że poza tym ataki te niczym nie grożą i nie
                 wymagają żadnego lekarstwa. Klęczałem tuż przy niej, otwarła mi miękko ramiona; ująłem
                 jej głowę i przytuliłem do piersi.
                      Och, Oktawie   rzekła   żal mi ciebie.
                                                                        84






                      Słuchaj   szepnąłem   jestem nędznym szaleńcem, ale nie mogę z tym żyć. Kto jest ów
                 pan Dalens, który mieszka tu w górach i odwiedza cię niekiedy?
                    Zdawała się zdziwiona, iż słyszy to nazwisko.   Dalens?   rzekła   to przyjaciel mego mę-
                 ża.
                    Patrzała na mnie, jak gdyby mówiąc: Z jakiego powodu to pytanie? Zdawało mi się, że
                 twarz jej pociemniała. Zagryzłem wargi. Jeśli mnie chce oszukać   pomyślałem   źlem zro-
                 bił, żem się wygadał.
                    Brygida podniosła się z trudem; wzięła wachlarz i zaczęła wielkimi krokami chodzić po
                 pokoju. Oddychała z wysiłkiem; zraniłem ją. Jakiś czas trwała w zamyśleniu; wymieniliśmy
                 parę spojrzeń prawie zimnych i niemal wrogich. Podeszła do sekretarzyka, otworzyła go, wy-
                 dobyła pakiet listów związanych pasmem jedwabiu i cisnęła mi je bez słowa.
                    Nie patrzyłem na nią ani na listy; rzuciłem oto kamień w przepaść i nadsłuchiwałem echa.
                 Pierwszy raz na twarzy Brygidy pojawiła się obrażona duma. Nie było już w jej oczach nie-
                 pokoju ani litości; tak samo jak ja uczułem się zupełnie innym niż kiedykolwiek, tak i w niej
                 ujrzałem kobietę, której nie znałem.
                    Niech pan przeczyta   rzekła wreszcie. Podszedłem i wyciągnąłem ku niej rękę. Proszę
                 czytać, proszę czytać!   powtórzyła lodowato.
                    Trzymałem w ręku listy. Czułem się w tej chwili tak przekonany o jej niewinności, wyda-
                 wałem się sobie tak niesprawiedliwy, iż ogarnęła mnie głęboka skrucha. ,,Przypominasz mi  
                 rzekła   że winna ci jestem historię swego życia; siadaj, a usłyszysz wszystko. Otworzysz
                 następnie te szuflady, i przeczytasz wszystko, co tu jest pisanego moją albo cudzą ręką.
                    Usiadła i wskazała mi fotel. Widziałem, z jakim wysiłkiem mówiła. Blada była jak śmierć;
                 zmieniony głos ledwie wydobywał się ze ściśniętego gardła.
                    Brygido! Brygido!   krzyknąłem   na miłość boską, nic nie mów! Bóg mi świadkiem, nie
                 urodziłem się takim, jak myślisz; nie byłem w życiu podejrzliwy ani nieufny. Zgubiono mnie,
                 spaczono mi serce. Opłakane doświadczenie zawiodło mnie w przepaść; od roku widziałem
                 jedynie to, co najgorszego na ziemi. Bóg mi świadkiem, że aż do dziś sam nie przypuszcza-
                 łem, abym był zdolny do tej roli, ohydnej, ostatniej ze wszystkich, roli zazdrośnika. Dotąd
                 miałem do czynienia tylko z kobietami, które mnie oszukiwały albo też były niegodne miło-
                 ści. Pędziłem życie rozpustne; mam w sercu wspomnienia, które nie zatrą się nigdy. Czy to
                 moja wina, jeżeli potwarz, jeżeli najbardziej mętne, bezzasadne oskarżenie porusza dziś w
                 tym sercu struny jeszcze obolałe, gotowe przyjąć wszystko, co tylko jest cierpieniem? Wspo-
                 mniano mi dziś o człowieku, którego nie znam, o którego istnieniu nie wiedziałem; dano mi
                 do zrozumienia, że języki ludzkie łączyły wasze imiona; nie chcę o nic pytać; cierpiałem,
                 dałem ci to uczuć; to błąd nie do naprawienia. Ale raczej wyrzucę wszystko w ogień, niżbym
                 się zgodził na to, co mi ofiarujesz. Och! ubóstwiana moja, nie upokarzaj mnie; nie zniżaj się
                 do usprawiedliwień, nie karz za to, żem cierpiał. W jaki sposób mógłbym w głębi serca podej-
                 rzewać cię o oszukaństwo? Nie, jesteś piękna i jesteś szczera; jedno spojrzenie twoje, Brygi-
                 do, mówi mi więcej, niż trzeba, aby cię ubóstwiać. Gdybyś wiedziała, jakie ohydy, jakie po-
                 tworne zdrady widziało to dziecko, które stoi przed tobą! Gdybyś wiedziała, jak się z nim
                 świat obszedł; jak wydrwiono wszystko, co w nim jest dobrego, jak silono się mu zaszczepić
                 wszystko, co może prowadzić do zwątpienia, zazdrości, rozpaczy! Ach, tak, najdroższa moja,
                 gdybyś mogła wiedzieć, kogo kochasz! Nie czyń mi wymówek; ach, raczej, użal się nade
                 mną; trzeba mi zapomnieć, że istnieją inne kobiety prócz ciebie. Kto wie, jakie próby, jakie
                 okropne chwile męki trzeba mi będzie przebyć! Nie podejrzewałem, że może przyjść do tego,
                 nie przypuszczałem, iż trzeba mi będzie walczyć. Od czasu jak jesteś moją, widzę, com uczy-
                 nił; pieszcząc ciebie, uczułem, jak bardzo wargi moje są zbrukane. Na imię nieba, pomóż mi
                 żyć! Bóg mnie uczynił lepszym, niż się wydaję.
                    Brygida wyciągnęła ręce, utuliła mnie najtkliwszą pieszczotą. Prosiła, bym opowiedział, co
                 dało powód do tej smutnej sceny. Powtórzyłem tylko to, co mówił Larive; nie śmiałem wy-
                                                                        85






                 znać, iż badałem Merkansona. Chciała koniecznie, bym wysłuchał jej wyjaśnień. Dalens ko-
                 chał ją niegdyś, ale był to człowiek lekki, bardzo światowy i niestały; dała mu do zrozumie-
                 nia, iż nie mając zamiaru powtórnie wyjść za mąż, nie życzy sobie jego nadskakiwań. Poddał
                 się jej żądaniu bez urazy, ale od tego czasu bywał u niej coraz rzadziej, a obecnie przestał
                 bywać zupełnie. Wydobyła z całego pliku jeden list, o dacie bardzo świeżej, i pokazała mi go;
                 nie mogłem się wstrzymać od rumieńca, znajdując potwierdzenie wszystkiego, co mówi;
                 upewniła, że mi przebacza; za całą karę wymogła przyrzeczenie, iż odtąd podzielę się z nią
                 natychmiast wszystkim, co mogłoby obudzić we mnie jakieś podejrzenie. Układ przypieczę-
                 towaliśmy pocałunkiem i kiedy żegnałem się z nią o świcie, zapomnieliśmy dawno oboje, że
                 Dalens istnieje na świecie.
                 ROZDZIAŁ II
                    Jakiś martwy bezwład, zamącony gorzką rozkoszą, oto stan zwyczajny rozpustnikom. Jest
                 to następstwo życia pod znakiem kaprysu, gdzie nic nie wspiera się na potrzebach ciała, ale na
                 zachceniach myśli, i gdzie ciało musi być gotowe do posłuchu. Młodość i wola mogą się
                 oprzeć nadużyciom, ale natura mści się w milczeniu, i w dniu, w którym postanowi odbudo-
                 wać swe siły, wola umiera, aby czekać na nie i aby nadużyć ich znowu.
                    W tym stanie, widząc dokoła siebie przedmioty, które kusiły go poprzedniego dnia, czło-
                 wiek, który nie ma już siły po nie sięgnąć, znajduje wobec tego, co go otacza, jedynie
                 uśmiech przesytu. Zważcie, iż do tego, co budziło jego pragnienia, nie zbliżał się nigdy z
                 zimną krwią; do wszystkiego, co go nęci, rozpustnik wyciąga ręce z całą gwałtownością; ży-
                 cie jego jest ciągłą gorączką; zmysły jego, chcąc znaleźć rozkosz, zniewolone są dotrzymy-
                 wać kroku palącym napojom, kurtyzanom i bezsennym nocom; w dniach tedy wypełnionych
                 nudą i lenistwem, czuje większy daleko niż inni ludzie rozdźwięk między swą niemocą a po-
                 kusami. Aby się im oprzeć, potrzebuje, aby przyszła mu na pomoc duma i wmówiła weń, że
                 nimi gardzi. Tak oto plwa bez ustanku na wszystkie biesiady życia i między palącym pragnie-
                 niem a głębokim przesytem gnuśna próżność wiedzie go ku śmierci.
                    Mimo iż nie byłem już rozpustnikiem, stało się nagle, iż ciało moje przypomniało sobie, że
                 byłem nim niegdyś. Bardzo proste jest, iż dotąd nie spostrzegłem się na tym. Wobec boleści
                 spowodowanej zgonem ojca wszystko w pierwszej chwili umilkło, Przyszła gwałtowna mi-
                 łość; póki żyłem samotnie, nuda nie miała pola do walki. Smutek, wesołość, wszystkie te
                 zmiany atmosferyczne, cóż znaczą człowiekowi, który jest sam?
                    Tak jak cynk, ów półmetal dobyty z sinawej żyły, w której drzemie, rodzi sam z siebie
                 promień słońca, skoro zbliży się do dziewiczej miedzi, tak pocałunki Brygidy obudziły stop-
                 niowo w mym sercu to, co w nim było zagrzebane. Z chwilą gdym się znalazł wobec niej,
                 spostrzegłem, czym jestem.
                    Bywały dnie, w których czułem się od rana w stanie ducha tak osobliwym, iż niepodobna
                 go określić. Budziłem się bez przyczyny, jak człowiek, który poprzedniego dnia nadużył roz-
                 koszy stołu. Wszystkie wrażenia z zewnątrz nużyły mnie niewypowiedzianie, wszystkie zna-
                 ne i zwykłe przedmioty mierziły mnie i nudziły; jeślim się odzywał, to tylko po to, aby obró-
                 cić w śmieszność to, co mówiła ona albo ja sam myślałem. Wówczas, wyciągnięty na kana-
                 pie, jakby niezdolny do ruchu, udaremniałem z rozmysłu wszystkie planowane w wilię pro-
                 jekty spacerów; siliłem się odnaleźć w pamięci wszystko, co w dobrych chwilach mogłem
                 powiedzieć szczerego i tkliwego, i nie miałem spokoju, póki me ironiczne żarciki nie zepsuły
                 i nie zatruły tych szczęśliwych wspomnień. Nie mogłeś mi tego zostawić?   pytała smutno.
                   Jeśli są w tobie dwaj różni ludzie, czy nie mógłbyś wówczas, kiedy zły wstaje, zadowolić
                 się tym, aby zapomnieć o dobrym?
                                                                        86






                    Cierpliwość, z jaką Brygida znosiła te szaleństwa, podsycały jedynie mój posępny humor.
                 Dziwna rzecz, aby człowiek, który cierpi, potrzebował zadawać cierpienie ukochanej istocie!
                 Taki brak władzy nad sobą czyż to nie jest okropna choroba? Cóż okrutniejszego dla kobiety,
                 niż widzieć mężczyznę, który ledwie wyszedłszy z jej ramion, obraca, przez jakieś szaleństwo
                 nie do wybaczenia, w pośmiewisko to, co jest najbardziej świętego i tajemniczego w szczę-
                 śliwych nocach miłości? Brygida nie opuszczała mnie wszakże w owych chwilach; siedziała
                 przy mnie, pochylona nad haftem, gdy ja, w napadzie okrucieństwa, znieważałem miłość i
                 miotałem bluźnierstwa ustami wilgotnymi jeszcze od jej pocałunków.
                    W te dnie, wbrew zwyczajowi, bawiło mnie mówić o Paryżu i przedstawiać hulaszcze ży-
                 cie jako najlepszą rzecz pod słońcem. Ty jesteś ot, dewotka   mówiłem, śmiejąc się, do Bry-
                 gidy   nie wiesz, co to życie. Nie ma nic lepszego niż ludzie, co o nic nie dbają i bawią się w
                 miłość nie wierząc w nią. Czyż to nie znaczyło wyraźnie, że ja nie wierzę w miłość?
                    Więc dobrze   odpowiadała Brygida   naucz mnie, co robić, aby ci się zawsze podobać.
                 Jestem może równie ładna jak te damy, do których wzdychasz; jeśli nie jestem równie dow-
                 cipna i zabawna, mam najlepsze chęci w tej mierze. Rób tak, jakbyś mnie nie kochał, i po-
                 zwól, bym cię kochała nie mówiąc ci o tym. Jestem pobożna nie tylko w kościele, ale i w mi-
                 łości. Co trzeba, abyś w to uwierzył?
                    I stawała przed lustrem ubierając się w biały dzień niby na bal lub zabawę, udając zalot-
                 ność, której nie mogła znosić, siląc się dostroić do mego tonu, śmiejąc się i skacząc. Podo-
                 bam ci się?   pytała.   Do której z kochanek twoich jestem podobna? Czym dość ładna, aby
                 ci dać zapomnieć, że można jeszcze wierzyć w miłość? Czy wyglądam na taką. co sobie drwi
                 ze wszystkiego? Nagle wśród tej sztucznej wesołości odwracała się i mimowolny dreszcz
                 wstrząsał na jej włosach smutne kwiaty, które upinała. Rzucałem się do jej stóp. Przestań  
                 mówiłem   zbyt podobna jesteś do tych, które chcesz naśladować, a które moje niecne usta
                 śmią wspominać przy tobie. Zdejm te kwiaty, zdejm tę suknię. Obmyjmy tę wesołość szcze-
                 rymi łzami; nie każ mi przypominać sobie, że jestem marnotrawnym synem; nadto dobrze
                 znam swoją przeszłość.
                    Ale nawet ta skrucha była okrucieństwem: dowodziła, że widma, które miałem w sercu,
                 były czymś bardzo realnym. Poddając się uczuciu grozy, mówiłem tym samym jasno, że jej
                 uległość i chęć podobania się przywodzą mi jedynie nieczyste obrazy.
                    I to była prawda. Wchodziłem w dom Brygidy przepełniony radością, przysięgając zapo-
                 mnieć w jej ramionach swych cierpień i minionego życia; zaklinałem się na kolanach o mym
                 szacunku aż do samej krawędzi jej łóżka; wchodziłem w nie jak do sanktuarium; wyciągałem
                 do niej ręce wylewając łzy. I oto zdejmując suknie Brygida uczyniła ruch; zbliżając się do
                 mnie, wyrzekła jakieś słowo   i nagle przypomniałem sobie jakąś dziewkę, która zdejmując
                 suknię wieczór i zbliżając się do mego łóżka, uczyniła ten sam gest, wyrzekła to samo słowo.
                    Biedna oddana duszo! Coś ty cierpiała wówczas widząc, jak blednę przy tobie, kiedy me
                 ramiona, gotowe cię przyjąć, opadały martwo na twoje gładkie i świeże ramię! Kiedy pocału-
                 nek obumierał na mej wardze i kiedy pełen miłości wzrok, ten czysty promień bożego świata,
                 cofał się w mych oczach niby strzała odwrócona wiatrem! Ach, Brygido, jakie diamenty
                 spływały z twych powiek! W jakich skarbach wzniosłego miłosierdzia czerpałaś, cierpliwą
                 ręką, swą tak smutną i pełną współczucia miłość!
                    Przez długi czas dobre i złe dni następowały po sobie prawie regularnie; bywałem na
                 przemian twardy i szyderski, tkliwy i oddany, suchy i wyniosły, żałujący i uległy. Twarz
                 Desgenais'go, która ukazała mi się zrazu niby ostrzeżenie, była ciągle obecna mej myśli. W
                 dniach zwątpienia i chłodu rozmawiałem, można powiedzieć, z nim; często w tej samej chwi-
                 li, gdym obraził Brygidę dotkliwym szyderstwem, powiadałem sobie: Gdyby on był na
                 moim miejscu, inaczej jeszcze brałby się do rzeczy!
                    Niekiedy znów, kładąc kapelusz, aby się udać do Brygidy, spoglądałem w lustro i mówi-
                 łem sobie: Et, i cóż za nieszczęście? Ostatecznie mam ładną kochankę; oddała się rozpustni-
                                                                        87






                 kowi, niech mnie bierze, jakim jestem. Przybywałem uśmiechnięty, rzucałem się na fotel z
                 niedbałą i obojętną miną. Brygida podchodziła, patrząc we mnie z niepokojem dużymi ocza-
                 mi; brałem w ręce jej drobne białe rączki i tonąłem w zadumie bez końca.
                      Jak dać nazwę rzeczy bez nazwy? Byłem dobry czy zły? Nieufny czy szalony? Nie trze-
                 ba się zastanawiać, trzeba iść dalej; t a k b y ł o.
                    W sąsiedztwie naszym mieszkała młoda kobieta nazwiskiem pani Daniel; wcale ładna, a
                 bardziej jeszcze zalotna. Była biedna, a chciała uchodzić za bogatą; odwiedzała nas po obie-
                 dzie i grywała z nami starając się podwyższać grę, mimo że przegrana była dla niej bardzo
                 kłopotliwa; śpiewała, a nie miała głosu. Na tej zapadłej wsi, gdzie nieżyczliwy los ją zagrze-
                 bał, pożerało ją niesłychane pragnienie uciech. Mówiła tylko o Paryżu, gdzie bywała parę dni
                 w roku; siliła się zdążać za modą; dobra Brygida pomagała jej w tym jak mogła, uśmiechając
                 się miłosiernie. Mąż był urzędnikiem w katastrze: w świąteczne dni wiózł ją do powiatowego
                 miasta, gdzie wyfioczona w najparadniejsze stroje kobiecina wytańcowywała z zapałem w
                 salonach prefektury z oficerami. Wracała z błyszczącymi oczyma, nie czując nóg i kości;
                 przybiegała do nas, aby opowiedzieć swoje triumfy i strapienie rywalek. Resztę czasu czyty-
                 wała romanse, nie troszcząc się wcale o dom, który też nie był zbyt apetyczny.
                    Za każdym razem, kiedy ją widziałem, podrwiwałem sobie, tak bardzo jej rzekoma świa-
                 towość zdawała mi się pocieszna. Przerywałem jej opowiadania o balach, aby pytać nowin o
                 mężu i teściu, których nienawidziła z całej duszy; jednego, ponieważ był jej mężem, drugie-
                 go, ponieważ był tylko chłopem; słowem, nie zdarzyło się nam rozmawiać, aby się o coś nie
                 posprzeczać.
                    Wpadłem na myśl, w okresie moich złych dni, aby się zacząć umizgać do tej damuli, jedy-
                 nie dla sprawienia przykrości Brygidzie. Patrz   mówiłem   jak pani Daniel doskonale bie-
                 rze życie! Cóż za wesołe usposobienie! Czy można sobie wyobrazić milszą kochankę? Do-
                 pieroż zaczynałem panegiryk: jej pusty szczebiot stawał się pełną dowcipu żywością, prze-
                 sadne pretensje naturalną chęcią podobania się. Czy to jej wina, że jest uboga? Ta przynajm-
                 niej myśli jedynie o przyjemności i wyznaje to szczerze; nie moralizuje sama i nie słucha ni-
                 czyich kazań. Dochodziło do tego, iż mówiłem wręcz Brygidzie, aby ją sobie wzięła za wzór,
                 że to jest dla mnie ideał kobiety.
                    Nieboraczka ta podchwyciła w oczach Brygidy odcień melancholii. Była to dziwna istota;
                 równie dobra i szczera, kiedy wyszła z kręgu szmatek, jak głupia, wówczas gdy je miała w
                 głowie. W tej okoliczności zdobyła się na uczynek zupełnie podobny do niej, to znaczy rów-
                 nocześnie poczciwy i głupi. Jednego dnia na przechadzce, kiedy były same, rzuciła się Brygi-
                 dzie w ramiona; powiedziała, iż spostrzegła, że ja zaczynam się do niej zalecać, że zwracam
                 się do niej w sposób, którego niepodobna dwojako rozumieć, ale ona wie, że należę do innej, i
                 raczej by umarła, niżby miała zniweczyć szczęście przyjaciółki. Brygida podziękowała jej, po
                 czym pani Daniel, uspokoiwszy sumienie, nie szczędziła zabójczych spojrzeń, aby mnie do
                 reszty pogrążyć.
                    Skoro wieczorem odeszła, Brygida powtórzyła mi poważnym tonem tę rozmowę; prosiła,
                 bym jej oszczędził podobnych afrontów na przyszłość. Nie dlatego  rzekła  abym przy-
                 wiązywała do tego wagę albo wierzyła w te żarty; ale jeżeli czujesz coś dla mnie, zdaje mi
                 się, że zbytecznym jest wtajemniczać osoby trzecie w to, że uczucie twoje podlega kaprysom.
                      Czy podobna   odparłem śmiejąc się   aby ci chodziło o to? Widzisz dobrze, że z niej
                 żartuję, ot, dla zabicia czasu.
                      Och, Oktawie, Oktawie   rzekła Brygida   to całe nieszczęście, że czujesz potrzebę za-
                 bijania czasu.
                    W kilka dni potem zacząłem ją namawiać, abyśmy też się wybrali do prefektury przypa-
                 trzyć się pląsom pani Daniel; zgodziła się z przykrością. Gdy Brygida kończyła się ubierać,
                 stałem koło kominka. Zacząłem jej czynić wyrzuty, iż traci dawną wesołość. Co tobie?  
                 pytałem (wiedziałem równie dobrze jak ona)   czemu ta żałobna mina, która cię już nie
                                                                        88






                 opuszcza? W istocie sprawisz, iż nasze sam na sam zacznie być trochę smutne. Pamiętam w
                 tobie niegdyś usposobienie bardziej wesołe, bardziej swobodne i otwarte; nie jest pochlebne
                 dla mnie widzieć, iż ja je tak zmieniłem. Ale ty masz coś z zakonnicy; urodziłaś się do klasz-
                 toru.
                    Była to niedziela; kiedyśmy mijali aleję, Brygida zatrzymała pojazd, aby przywitać gro-
                 madkę znajomych dziewcząt, świeżych i hożych, które spieszyły na tańce. Rozstawszy się z
                 nimi, długo wyglądała przez okno powozu; wspomnienie wiejskiego baliku było jej drogie;
                 przyłożyła chustkę do oczu.
                    Zastaliśmy w prefekturze panią Daniel w pełni upojenia. Tańczyłem z nią tyle, iż zwróciło
                 to uwagę; nadskakiwałem jej co wlezie, co ona przyjmowała z równym zapałem.
                    Brygida siedziała naprzeciwko; spojrzenie jej nie opuszczało nas. Trudno opisać to, czego
                 doświadczałem: była to razem przyjemność i przykrość. Widziałem, że jest zazdrosna; ale
                 zamiast się tym wzruszyć robiłem, co mogłem, aby ją tym więcej zaniepokoić.
                    Spodziewałem się za powrotem wymówek; nie tylko nie czyniła żadnych, ale następne
                 dwa dni zachowała posępne milczenie. Za mym zjawieniem podchodziła i ściskała mnie; po
                 czym siadaliśmy naprzeciwko, pogrążeni w zadumie, wymieniając jedynie parę nieznaczą-
                 cych słów. Trzeciego dnia przemówiła wreszcie; wybuchnęła gorzkimi wyrzutami, rzekła, iż
                 postępowanie moje jest niezrozumiałe, że nie wie, co o nim myśleć, chyba to, że jej już nie
                 kocham; ale nie może dłużej znieść tego życia i raczej gotowa jest na wszystko, niżby miała
                 znosić moje dziwactwa i humory. Miała oczy pełne łez; już miałem błagać ją o przebaczenie,
                 kiedy nagle wymknęło się jej parę słów tak gorzkich, iż duma moja stanęła dęba. Odparłem z
                 tego samego tonu, sprzeczka zaogniła się. Rzekłem, iż śmieszne jest, abym nie miał tyle za-
                 ufania, by mogła polegać na mnie w najzwyklejszych okolicznościach; pani Daniel jest tylko
                 pozorem; ona wie dobrze, że mi nie w głowie myśleć o tej kobiecie; ta rzekoma zazdrość jest
                 jedynie bardzo prawdziwym despotyzmem. Zresztą jeśli ją to życie męczy, od niej wyłącznie
                 zależy przerwać je.
                      Więc dobrze   odparła.   Wiem tyle, iż od czasu jak należę do ciebie, nie poznaję cię;
                 grałeś zapewne komedię, aby mnie przekonać, że mnie kochasz; ta komedia cię nuży, znaj-
                 dujesz dla mnie już tylko same przykrości. Za pierwszym słowem, które ktoś rzuci, posądzasz
                 mnie, że cię oszukuję; a ja nie mam prawa odczuć zniewagi, którą mi wyrządzasz. Nie jesteś
                 już tym Oktawem, którego kochałam.
                      Wiem   rzekłem   co to są te twoje cierpienia. Czemuż by nie miały się objawiać za
                 każdym krokiem, który zrobię? Niebawem nie będzie mi wolno odezwać się do innej kobiety
                 prócz ciebie. Udajesz męczennicę, aby móc mnie obrzucać obelgami; oskarżasz mnie o tyra-
                 nię, aby ze mnie zrobić niewolnika. Skoro mącę twój spokój, miejże go do syta; nie ujrzysz
                 mnie już.
                    Rozstaliśmy się w gniewie, spędziłem dzień bez widzenia się z Brygidą. Nazajutrz, koło
                 północy, uczułem taki smutek, że nie mogłem dać sobie rady. Z oczu puścił mi się strumień
                 łez; obsypałem się zasłużonymi zniewagami. Rzekłem sobie, że jestem szaleńcem, i to nędz-
                 nym szaleńcem, aby tak dręczyć najszlachetniejszą, najlepszą istotę. Pobiegłem, rzucić się do
                 stóp Brygidy.
                    Wchodząc do ogrodu, ujrzałem w jej pokoju światło; podejrzliwa myśl przeszła mi przez
                 głowę. Nie spodziewa się mnie o tej porze  pomyślałem  kto wie, co ona robi? Zostawiłem
                 ją wczoraj we łzach; zastanę ją może ze śpiewem na ustach, równie mało troszczącą się o
                 mnie, co gdybym nie istniał. Stroi się może przy gotowalni, jak tamta. Muszę wejść po cichu,
                 abym wiedział, czego się trzymać.
                    Zakradłem się na palcach, że zaś drzwi były przypadkiem uchylone, mogłem widzieć Bry-
                 gidę nie będąc widziany.
                    Siedziała przy stole i pisała coś w tym samym dzienniku, który obudził pierwsze me podej-
                 rzenia. Trzymała w lewej ręce białe drewniane puzderko, na które spoglądała od czasu do
                                                                        89






                 czasu z nerwowym drżeniem. Było coś dziwnie złowróżbnego w spokoju, który tu panował.
                 Sekretarzyk był otwarty, leżały na nim papiery w kilku plikach, jakby świeżo uporządkowane.
                    Pchnąłem drzwi, czyniąc lekki hałas. Brygida wstała, podeszła do sekretarzyka, aby go
                 zamknąć, następnie zbliżyła się do mnie z uśmiechem. Oktawie   rzekła   jesteśmy istne
                 dzieci. Ta cała sprzeczka nie ma najmniejszego sensu; gdybyś nie przyszedł dziś wieczór, ja
                 byłabym u ciebie jeszcze tej nocy. Daruj mi, to ja zawiniłam. Pani Daniel będzie jutro na
                 obiedzie; ukarz mnie, jeśli chcesz, za to, co nazywasz mym despotyzmem. Byłeś mnie kochał,
                 jestem szczęśliwa; zapomnijmy o tym, co się stało, i nie psujmy naszego szczęścia.
                 ROZDZIAŁ III
                    Sprzeczka nasza była, aby tak rzec, mniej smutna niż to pojednanie; w postępowaniu Bry-
                 gidy tkwiła jakaś tajemnica, która przeraziła mnie w pierwszej chwili, a która później zosta-
                 wiła mi w duszy ciągły niepokój.
                    Im dalej brnąłem, tym bardziej rozwijały się we mnie, mimo wszelkich wysiłków, dwa
                 czynniki nieszczęścia mające źródło w przeszłości: to wściekła zazdrość pełna wyrzutów i
                 obelg; to okrutna wesołość, udana płochość, znieważająca w żarcie to, co mi było najdroższe.
                 Tak oto ścigały mnie bez chwili przerwy nieubłagane wspomnienia. Brygida widząc, iż ob-
                 chodzę się z nią na przemian niby z niewierną kochanką lub z płatną dziewczyną, zapadała
                 stopniowo w smutek, który zżerał całe nasze życie; a co najgorsze, smutek ten, mimo że zna-
                 łem jego przyczyny i czułem się jego sprawcą, nie mniej był mi ciężarem. Byłem młody i
                 lubiłem życie; to codzienne sam na sam z kobietą starszą ode mnie, która cierpiała i więdła, ta
                 coraz poważniejsza twarz, którą miałem przed sobą, wszystko to pobudzało do buntu mą
                 młodość i rodziło gorzkie tęsknoty za straconą wolnością.
                    Kiedy w piękną noc księżycową wędrowaliśmy z wolna przez las, pławiliśmy się oboje w
                 głębokiej melancholii. Brygida patrzała na mnie ze współczuciem. Siadaliśmy na skale wzno-
                 szącej się nad wąwozem; spędzaliśmy tam całe godziny; oczy jej, wpółprzysłonięte, zatapiały
                 się w me serce poprzez moje oczy, po czym Brygida obracała je znów na przyrodę, na niebo,
                 na dolinę. Ach, drogie dziecko   mówiła   jak mi cię żal! Ty mnie nie kochasz!
                    Aby dotrzeć do tej skały, trzeba było zrobić dwie mile lasem; tyleż z powrotem: razem
                 cztery. Brygida nie lękała się zmęczenia ani nocy. Wyruszaliśmy o jedenastej wieczór, aby
                 wrócić niekiedy aż rano. Kiedy puszczaliśmy się na takie wyprawy, brała niebieską bluzę i
                 męski strój mówiąc wesoło, że jej zwyczajne suknie nie nadają się do drogi przez gąszcze.
                 Szła przede mną po piasku, śmiałym krokiem, z tak uroczym połączeniem delikatności kobie-
                 cej i dziecinnej płochości, iż zatrzymywałem się co chwilę, aby na nią popatrzyć. Zdawałoby
                 się, skoro raz puściliśmy się w drogę, iż ma do spełnienia ciężkie, ale święte zadanie; szła
                 naprzód jak żołnierz, kołysząc rękami i śpiewając na całe gardło: nagle odwracała się, pod-
                 chodziła i całowała mnie. Tak było, kiedyśmy szli; za powrotem opierała się na mym ramie-
                 niu: wówczas już milkła piosenka, wówczas przychodziły zwierzenia, tkliwe słówka szeptane
                 półgłosem, mimo że byliśmy sami na więcej niż dwie mile wkoło. Nie przypominam sobie
                 jednego słowa wymienianego w czasie powrotu, które by nie było wylewem miłości lub
                 przyjaźni.
                    Jednego wieczora puściliśmy się do skały drogą naszego wymysłu, to znaczy, brnęliśmy
                 przez las bez drogi. Brygida wędrowała tak ochoczo, aksamitny kaszkiecik na bujnych blond
                 włosach dawał jej tak paradną minę rezolutnego urwisa, iż kiedy przychodziło nam przebyć
                 trudniejsze miejsce, zapominałem, że jest kobietą. Nieraz musiała wołać mnie, abym jej po-
                 mógł drapać się na skałę, gdy nie troszcząc się o nią, pomknąłem sam wyżej. Nie umiem opi-
                 sać wrażenia, jakie wywierał wówczas, w owej jasnej i wspaniałej nocy, pośród lasów, ten
                                                                        90






                 wpółradosny a wpółskarżący się kobiecy głos wychodzący z drobnego chłopięcego ciałka
                 uczepionego jałowców i korzeni i niezdolnego posuwać się dalej. Brałem ją w ramiona.
                 Chodź, łaskawa pani   mówiłem ze śmiechem   widzę, że z ciebie dzielny i zwinny góralik,
                 ale kaleczysz sobie białe rączki. Mimo twych grubych trzewików, tęgiego kija i marsowej
                 miny widzę, iż trzeba będzie cię zanieść.
                    Przybyliśmy zdyszani; miałem na sobie rzemienny pas, u którego wisiała oplatana butelka.
                 Skoro znaleźliśmy się na skale, droga Brygida poprosiła o butelkę; zgubiłem ją, zarówno jak
                 krzesiwo, które służyło mam do odczytywania napisów na drogowskazach, o ileśmy zbłądzili,
                 co zdarzało się regularnie. Drapałem się wówczas na drogowskazy: cała sztuka była w tym,
                 aby skrzesać iskry w dobrą chwilę, i w lot przeczytać wpółzatarte litery; ot, bawiliśmy się jak
                 para dzieciaków. Gdybyż nas kto widział dopiero na skrzyżowaniu dróg, gdzie trzeba było
                 odczytać nie jeden, ale pięć lub sześć napisów, aż w końcu znajdzie się dobry! Ale tego wie-
                 czora cały przybór został gdzieś w trawie. Trudno   rzekła Brygida   spędzimy noc tutaj,
                 czuję się też zmęczona. Ta sikała jest przytwarda na łóżko; wyścielimy ją suchymi liśćmi.
                 Siadajmy i nie myślmy o tym więcej.
                    Wieczór był wspaniały: księżyc wschodził, widzę go jeszcze, po lewej ręce. Brigida pa-
                 trzała nań długo, gdy się wynurzał z wolna z czarnych koronek, jakimi zalesione pagórki ry-
                 sowały się na horyzoncie. W miarę jak błyszcząca tarcza wyłaniała się z gąszczu i wpływała
                 na niebo, piosnka Brygidy stawała się wolniejsza, melancholijna. Niebawem Brygida pochy-
                 liła się nade mną i owijając mi ramiona koło szyi, rzekła: Nie sądź, że ja nie rozumiem twe-
                 go serca i że ci robię wymówki za wszystko, co przez ciebie cierpię. To nie twoja wina, drogi
                 mój, jeśli nie masz dość siły, aby zapomnieć dawnego życia; pokochałeś mnie w dobrej wie-
                 rze, nie pożałuję też nigdy dnia, w którym się oddałam, choćbym miała życiem przypłacić twą
                 miłość. Wierzyłeś w swoje odrodzenie; wierzyłeś, iż w mych ramionach zapomnisz kobiet,
                 które cię zgubiły. Ach! Oktawie, niegdyś uśmiechałam się z tego, co mówiłeś o swym przed-
                 wczesnym doświadczeniu; myślałam, że się chełpisz jak dzieci, które nie mają pojęcia o ży-
                 ciu. Sądziłam, że wystarczy mi chcieć i że wszystko, co jest dobrego w twym sercu, spłynie ci
                 na wargi za pierwszym mym pocałunkiem. Ty sam w to wierzyłeś: myliliśmy się oboje. O
                 dziecko, nosisz w sercu ranę, która się nie chce zgoić; musiałeś bardzo kochać kobietę, która
                 cię oszukała! Tak, więcej niż mnie, o wiele więcej, niestety! skoro całą mą biedną miłością
                 nie mogę zatrzeć jej obrazu; musiała cię też zwieść bardzo okrutnie, skoro na próżno ja ci
                 jestem wierna! A inne, te nędznice, cóż one uczyniły, aby ci zatruć młodość? Rozkosze, które
                 ci sprzedawały, były snadź bardzo żywe i bardzo straszne, skoro żądasz ode mnie, abym była
                 do nich podobna! Pamiętasz o nich będąc przy mnie! Ach! dziecko moje, to jest najokropniej-
                 sze. Wolę raczej znosić, jak, niesprawiedliwy i wściekły, wyrzucasz mi urojone zbrodnie i
                 mścisz się na mnie za krzywdę, którą ci wyrządziła pierwsza kochanka niż widzieć na mojej
                 twarzy tę okropną wesołość, to wejrzenie drwiącego libertyna, które nagle zjawia się niby
                 gipsowa maska między naszymi ustami. Powiedz, Oktawie, po co to, po co te dni, w których
                 mówisz o miłości ze wzgardą, w których wyszydzasz tak smutno nawet nasze najsłodsze
                 upojenia? Jakże głęboko wżarło ci się w krew okropne życie, które wiodłeś, iż podobne znie-
                 wagi wypływają ci jeszcze mimo twej woli na wargi? Tak, mimo woli, bo serce masz szla-
                 chetne, sam rumienisz się za to, co czynisz; nadto mnie kochasz, aby nie cierpieć, gdy wi-
                 dzisz, że ja cierpię. Och, znam cię teraz. Za pierwszym razem, kiedyś był taki, chwycił mnie
                 lęk, o jakim nic ci nie może dać wyobrażenia. Sądziłam, że jesteś do szpiku zepsuty, żeś mnie
                 z rozmysłu oszukał pozorami miłości, że cię widzę takim, jakim jesteś naprawdę. O, mój je-
                 dyny! chciałam się zabić; o, jakąż noc spędziłam! Nie znasz mego życia; nie wiesz, że ja, któ-
                 ra oto mówię do ciebie, przeszłam doświadczenia nie mniej bolesne od twego. Ach tak! życie
                 jest słodkie, ale dla tych, którzy go nie znają.
                    Nie jesteś, drogi Oktawie, pierwszym, którego kochałam. Jest na dnie mego serca nie-
                 szczęsna historia, którą pragnę, abyś poznał. Ojciec przeznaczył mnie, bardzo młodo jeszcze,
                                                                        91






                 jedynemu synowi starego przyjaciela. Sąsiadowali z sobą i posiadali dwa folwarczki, mniej
                 więcej równej wartości. Obie rodziny widywały się co dzień i żyły na serdecznej stopie. Oj-
                 ciec umarł; od dawna już straciliśmy matkę. Chowałam się pod opieką ciotki, którą znasz.
                 Zmuszona podjąć jakąś podróż, powierzyła mnie, na czas nieobecności przyszłemu teściowi.
                 Nie nazywał mnie nigdy inaczej jak córką, i było tak wiadome w okolicy, że mam zaślubić
                 jego syna, iż zostawiano nas razem z największą swobodą.
                    Ów młody człowiek, którego nazwisko zbytecznym byłoby wymieniać, zawsze okazywał
                 mi żywe uczucie. To, co było od lat dziecinną przyjaźnią, stało się z czasem miłością. Ilekroć
                 byliśmy sami, mówił o szczęściu, które nas czeka; malował mi swą niecierpliwość. Byłam
                 tylko o rok młodsza od niego, ale on zaprzyjaźnił się z człowiekiem lichego życia, awanturni-
                 kiem, którego radom zaczął ulegać. Gdy ja poddawałam się jego pieszczotom z ufnością
                 dziecka, on postanowił oszukać ojca, chybić wiary obu rodzinom, i porzucić mnie zgubiwszy
                 wprzódy.
                    Jednego rana ojciec wezwał nas do swego pokoju i w obecności całego domu naznaczył
                 dzień ślubu. Wieczorem tego samego dnia narzeczony spotkał mnie w ogrodzie, wynurzył mi
                 swą miłość żywiej niż kiedykolwiek, oświadczył, iż skoro termin ślubu jest postanowiony, on
                 uważa się za mego męża, i że jest nim wobec Boga od samego urodzenia. Na swe usprawie-
                 dliwienie mogę przytoczyć jedynie młodość, nieświadomość i ufność, którą w nim pokłada-
                 łam. Oddałam mu się, nim zostałam jego żoną, a w tydzień później opuścił dom ojcowski;
                 uciekł z jakąś kobietą, z którą zapoznał go nowy przyjaciel; napisał, że jedzie do Niemiec, i
                 nigdyśmy go już nie ujrzeli.
                    Oto, w jednym słowie, dzieje mego życia; mąż mój znał je tak, jak ty je znasz teraz. Mam
                 wiele dumy, moje dziecko; poprzysięgłam sobie w mej samotności, że nigdy przez żadnego
                 mężczyznę nie wycierpię drugi raz tego, com wycierpiała wówczas. Ujrzałam cię i zapo-
                 mniałam swej przysięgi, ale nie zapomniałam bólu. Trzeba się ze mną obchodzić łagodnie;
                 jeśli ty jesteś chory, ja nią jestem również; trzeba się nam pielęgnować wzajem. Widzisz,
                 Oktawie, ja wiem także, co to wspomnienie przeszłości. I we mnie budzi ono, gdy jestem przy
                 tobie, chwile straszliwej grozy; zdobędę się na więcej męstwa niż ty, bo więcej może wycier-
                 piałam. Do mnie należy zacząć; serce moje jest bardzo niepewne siebie, jestem jeszcze bardzo
                 słaba; życie moje w tej wiosce było tak spokojne, nim ty przybyłeś! tak przyrzekałem sobie
                 nic w nim nie zmieniać! Wszystko to czyni mnie wymagającą. Ale mniejsza, jestem twoją.
                 Mówiłeś mi, w dobrych chwilach, iż Opatrzność stworzyła mnie, bym czuwała nad tobą niby
                 matka. To prawda, drogi mój; ja nie co dzień jestem kochanką; są dni, w których jestem, w
                 których chcę być twoją matką. Tak, kiedy znęcasz się nade mną, wówczas nie widzę już w
                 tobie kochanka; jesteś wówczas dla mnie jedynie chorym, dzikim lub kapryśnym dzieckiem,
                 które trzeba mi pielęgnować i leczyć, aby odnaleźć tego, którego kocham i kochać chcę zaw-
                 sze. Niech Bóg da mi tę siłę!   dodała patrząc w niebo.   Niechaj Bóg, który nas widzi, który
                 mnie słyszy, niechaj Bóg matek i kochanek pozwoli mi dopełnić tego zadania! Gdybym na-
                 wet paść miała pod nim; gdyby duma moja, która się burzy, moje biedne serce, które się łamie
                 mimo mej woli, gdyby całe me życie...
                    Nie dokończyła; łzy przerwały jej słowa. O Boże! Widzę ją tam na kolanach, ze złożonymi
                 rękami, pochyloną na kamieniu; wiatr kołysał ją przed mymi oczami niby krze, które nas ota-
                 czały. Wątła i wzniosła istota! Modliła się za swą miłość. Objąłem ją i podniosłem. ,,O moja
                 jedyna przyjaciółko   wykrzyknąłem   o moja kochanko, matko moja i siostro! Módl się tak-
                 że za mnie, bym cię mógł kochać tak jak zasługujesz. Proś, abym mógł żyć; aby me serce
                 obmyło się w twoich łzach; aby się stało hostią bez plamy i abyśmy się nią podzielili w obli-
                 czu Boga!
                    Wyciągnęliśmy się na kamieniu. Wszystko milczało wkoło nas; nad głowami roztaczało
                 się niebo błyszczące od gwiazd. Poznajesz je?   rzekłem   przypominasz sobie pierwszy
                 dzień?
                                                                        92






                    Bogu dzięki, od tego wieczoru nie byliśmy nigdy u tej skały. Ołtarz ten został czysty; je-
                 dyne prawie widmo mego życia, które jest jeszcze odziane biało, kiedy mi się przesuwa przed
                 oczami.
                 ROZDZIAŁ IV
                    Przechodząc przez wieś, natknąłem się pewnego wieczora na dwóch ludzi, z których jeden
                 mówił dość głośno:
                      Podobno znęca się nad nią.
                      To jej wina   odparł drugi   jak można wybrać podobnego człowieka? Żył jedynie z
                 ulicznicami; Brygida ponosi karę za swe szaleństwo.
                    Podsunąłem się w ciemności, aby rozpoznać mówiących i posłyszeć coś więcej, ale na mój
                 widok oddalili się.
                    Zastałem Brygidę niespokojną. Ciotka była poważnie chora, Brygida ledwie miała czas
                 szepnąć mi parę słów. Nie mogłem dotrzeć do niej przez cały ty-| dzień; wiedziałem, ze spro-
                 wadzała lekarza z Paryża; wreszcie, jednego dnia, posłała po mnie.
                      Ciotka umarła   rzekła   straciłam jedyną istotę, jaką miałam jeszcze na ziemi. Jestem
                 obecnie sama na świecie; wyjadę stąd.
                      Czyż w istocie niczym nie jestem dla ciebie?
                      Owszem, drogi mój, wiesz, że cię kocham, i wierzę często, że ty mnie kochasz. Ale jak
                 mogłabym liczyć na ciebie? Ja jestem twoją, ale ty, niestety, nie jesteś moim. Ciebie to Szek-
                 spir określił tym smutnym słowem: Każ sobie zrobić ubranie z mieniącej tafty, serce twoje
                 bowiem podobne jest do opalu o tysiącznych kolorach. A ja, Oktawie   dodała wskazując
                 żałobną suknię   skazana jestem na jeden kolor i na długo już go nie zmienię.
                      Wyjedź stąd, jeśli chcesz. Zabiję się albo pójdę za tobą. Ach, Brygido   dodałem padając
                 na kolana   myślałaś, że jesteś sama, dlatego żeś straciła ciotkę! To najokrutniejsza kara, jaką
                 mi mogłaś wymierzyć; nigdy boleśniej nie odczułem, jak nędzną jest moja miłość do ciebie.
                 Musisz cofnąć tę okropną myśl; zasługuję na nią, ale mnie zabija. O Boże! Byłożby prawdą,
                 że nie liczę się za nic w twym życiu lub też gram w nim rolę jedynie przez ból, jaki ci zadaję!
                      Nie wiem   rzekła   kto się zajmuje nami, ale od pewnego czasu rozchodzą się, tu i w
                 okolicy, osobliwe powieści. Jedni mówią, że cię gubię; obwiniają mnie o nierozwagę i szaleń-
                 stwo; drudzy przedstawiają ciebie jako okrutnego i niebezpiecznego człowieka. Wcisnęli się,
                 nie wiem w jaki sposób, w nasze najpoufniejsze myśli; to, co sądziłam, że wiadome jest tylko
                 mnie, owe nierówności twego postępowania i smutne sceny, które zeń wynikły, wszystko jest
                 publiczną tajemnicą; biedna ciotka wspomniała mi o tym, a od dawna wiedziała nic nie mó-
                 wiąc. Kto wie, czy to wszystko nie przyspieszyło, nie zatruło jej zgonu? Gdy spotkam na
                 przechadzce dawne przyjaciółki, witają mnie chłodno lub oddalają się; nawet moje kochane
                 wieśniaczki, te dobre dziewczyny, które mnie tak kochały, wzruszają ramionami, kiedy widzą
                 próżne moje miejsce tuż koło orkiestry na tańcach. Dlaczego, jak się to dzieje? Nie wiem, ty
                 także z pewnością, ale trzeba mi jechać stąd, nie zniosę tego. I ta śmierć, ta nagła i okropna
                 choroba, a ponad wszystko ta samotność! Ten pusty pokój! Brak mi odwagi; jedyny mój, dro-
                 gi, nie opuszczaj mnie!
                    Płakała; ujrzałem w sąsiednim pokoju suknie w nieładzie, walizę na ziemi, wszystkie
                 oznaki przygotowań do wyjazdu. Jasnym było, iż po śmierci ciotki Brygida chciała wyjechać
                 beze mnie i że nie miała siły. Była w istocie tak przybita, iż ledwie mogła mówić; położenie
                 jej było straszne, i to ja byłem jego sprawcą. Nie tylko była nieszczęśliwa, ale lżono ją pu-
                                                                        93






                 blicznie, a człowiek, w którym powinna była znaleźć podporę i pociechę, był dla niej jedynie
                 nowym źródłem niepokoju i udręczeń.
                    Uczułem tak żywo swoje winy, iż zawstydziłem się sam siebie. Po tylu przyrzeczeniach,
                 tylu próżnych zapałach, tylu zamiarach i nadziejach, oto w rezultacie, com uczynił, i to w trzy
                 miesiące! Sądziłem, że mam w sercu skarb, a wysączyła się zeń jedynie gorzka żółć, czczy
                 majak, .nieszczęście kobiety, którą ubóstwiałem. Pierwszy raz spojrzałem sobie prosto w
                 oczy; Brygida nie wyrzucała mi nic; chciała wyjechać i nie mogła; gotowa była cierpieć jesz-
                 cze. Spytałem nagle sam siebie, czy nie powinienem jej opuścić, czy nie mnie należało się
                 oddalić i uwolnić ją od tej plagi.
                    Wstałem i przeszedłszy do sąsiedniego pokoju, siadłem na walizie. Utopiłem czoło w rę-
                 kach i zapadłem w jakąś martwotę. Patrzałem dokoła siebie na wszystkie te na wpółgotowe
                 pakunki, na suknie rozrzucone po sprzętach; ach, znałem je tak dobrze; coś z mego serca było
                 we wszystkim, co się jej dotknęło. Zacząłem przechodzić w myśli wszystkie krzywdy, które
                 jej wyrządziłem; ujrzałem słodką Brygidę pod lipami i białą kózkę biegnącą za nią.
                    Ha!   wykrzyknąłem   jakim prawem? Kto cię ośmielił zbliżać się do niej i ściągać rękę
                 na tę kobietę? Kto zezwolił, aby istota ludzka cierpiała dla ciebie? Trefisz włosy przed lu-
                 strem i idziesz jak fircyk na podboje do smętnej kochanki; rzucasz się na poduszki, na których
                 ona przed chwilą modliła się za ciebie i za siebie, i trącasz lekko, z niedbałą miną, te wątłe
                 ręce, które drżą jeszcze. Umiesz wcale nieźle rozpalać swoją biedną głowę; w chwilach miło-
                 snych uniesień jesteś dosyć wymowny; podobnie jak ów adwokat, który wychodzi z czerwo-
                 nymi oczami z audiencji, na której przegrał oszukańczy proces. Bawisz się w zepsute dziecko,
                 igrasz z cierpieniem; szpilką od włosów spełniasz wytworne morderstwo. Co powiesz żywe-
                 mu Bogu, skoro dokończysz swego dzieła? Jaki los czeka kobietę, która cię kocha? Dokąd ty
                 się osuwasz, gdzie padasz, gdy ona wspiera się na tobie? Z jaką twarzą pogrzebiesz pewnego
                 dnia bladą i nieszczęsną kochankę, jak ona pogrzebała dziś ostatnią istotę, która była jej obro-
                 ną? Tak, tak, to pewne, pogrzebiesz ją; miłość twoja zabija ją i zżera; rzuciłeś ją na łup swoim
                 furiom, ona to je nasyca. Jeśli pójdziesz za tą kobietą, umrze przez ciebie. Strzeż się! Jej do-
                 bry anioł waha się; uderzył w ten dom, aby zeń wygnać nieszczęsną i haniebną namiętność!
                 Natchnął Brygidę zamiarem wyjazdu; szepce jej może w tej chwili ostatnią przestrogę. O
                 morderco! kacie! strzeż się! tu chodzi o śmierć i życie!
                    Tak mówiłem sam do siebie, ale równocześnie ujrzałem na sofie perkalową suknię w prąż-
                 ki, już złożoną do zapakowania. Sukienka ta była świadkiem jednego z niewielu naszych
                 szczęśliwych dni. Ująłem ją.
                    Ja opuścić ciebie!   rzekłem   ja stracić ciebie! O ty perkalikowa sukienko, chcesz jechać
                 beze mnie?
                    Nie, nie mogę opuścić Brygidy; w tej chwili to by była podłość. Straciła ciotkę, została
                 sama: gnębi ją potwarz ukrytego wroga. To może być tylko Merkanson; rozgadał z pewnością
                 rozmowę o Dalensie: przejrzawszy mą zazdrość, domyślił się reszty. Oto z pewnością jasz-
                 czurka, która ośliniła jadem mój ukochany kwiat. Trzeba go najpierw ukarać, następnie zaś
                 naprawić krzywdę, którą uczyniłem Brygidzie. Ja szalony! Chcę ją opuścić, wówczas gdy
                 trzeba szczęściem, opieką i miłością spłacić wszystkie łzy, które wylała przeze mnie! Kiedy
                 jestem, na całym świecie, jej jedynym oparciem, jedynym przyjacielem, orężem! Kiedy po-
                 winienem iść za nią na kraj świata, osłonić ją własnym ciałem, pocieszyć ją za to, że mnie
                 pokochała, że mi się oddała!
                      Brygido!   wykrzyknąłem wchodząc do pokoju, w którym ona została   zaczekaj godzi-
                 nę, wrócę.
                      Dokąd idziesz?   spytała.
                      Zaczekaj   rzekłem   nie jedź beze mnie. Przypomnij sobie słowa Ruth: Gdziekolwiek
                 się udasz, twój lud będzie moim ludem, twój Bóg moim Bogiem; ziemia, w której umrzesz,
                 ujrzy i moją śmierć, pochowają mnie tam gdzie i ciebie.
                                                                        94






                    Wyszedłem spiesznie i pobiegłem do Merkansana; powiedziano mi, że wyszedł, postano-
                 wiłem czekać.
                    Siadłem w kącie, w skórzanym fotelu, przy czarnym i brudnym stole. Zaczynał mi się czas
                 dłużyć, kiedy nagle przypomniałem sobie pojedynek o pierwszą kochankę.
                    ,,Wyniosłem zeń   pomyślałem   tęgi postrzał z pistoletu i opinię skończonego dudka. Po
                 co ja tu przyszedłem? Ksiądz nie będzie się przecież strzelał; jeśli zechcę szukać sprzeczki,
                 odpowie, iż sukienka uwalnia go od tego rodzaju rozmów; będzie miał tylko nowy przedmiot
                 do plotek. Co zresztą gadają? O co tak chodzi Brygidzie? Mówią, że gubi swoją dobrą sławę,
                 że ja się znęcam nad nią, że źle czyni pozwalając na to. Cóż za głupstwo! To wszystko nic
                 nikogo nie obchodzi; jedyny sposób to dać się ludziom wygadać; zaprzątać się                      podobnymi
                 bredniami, znaczy nadawać im wagę. Czy można mieszkańcom zapadłej dziury bronić, aby
                 się zajmowali sąsiadami? Można przeszkodzić dewotkom w obmawianiu kobiety, która ma
                 kochanka? Jakim cudem zdołałby kto zapobiec gadaniom? Jeśli mówią, że się znęcam nad
                 Brygidą, do mnie należy zaprzeczyć temu swym postępowaniem, a nie gwałtem.Byłoby rów-
                 nie niedorzecznie szukać zwady z Merkansonem, co wynosić się stąd dla plotek. Nie, nie
                 trzeba wyjeżdżać, to by była zła taktyka; to by znaczyło oznajmić całemu światu, że miał
                 słuszność i zgotować triumf plotkarzom. Nie trzeba ani wyjeżdżać, ani zwracać uwagi.
                    Wróciłem do Brygidy. Nie minęło pół godziny, a ja już trzy razy zmieniłem poglądy. Od-
                 radziłem jej wyjazd, opowiedziałem swój krok i przyczyny, dla których go poniechałem. Słu-
                 chała powolnie; mimo to chciała jechać; dom, gdzie umarła ciotka, stał się jej wstrętny, trzeba
                 było wielu wysiłków z mej strony, aby ją odwieść od zamiaru; udało mi się wreszcie. Powta-
                 rzaliśmy sobie, że gardzimy ludzkimi językami, że nie trzeba im w niczym ustępować ani też
                 nic zmieniać w naszym życiu. Przysięgałem, że miłość moja nagrodzi jej wszystkie zgryzoty:
                 udała, ze wierzy. Rzekłem, iż jasno widzę dziś swoje winy; że postępowanie moje dowiedzie
                 jej mojej skruchy; że chcę odpędzać, niby złe widziadło, wszelki zły zaczyn, który został w
                 mym sercu; że odtąd nie trzeba się już lękać napadów mej dumy lub kaprysu. I tak, Brygida,
                 smutna i uległa, wciąż opleciona koło mej szyi poddała się czystemu kaprysowi, który ja sam
                 brałem za światło rozumu.
                 ROZDZIAŁ V
                    Jednego dnia, wszedłszy do niej, ujrzałem otwarty mały pokoik, który Brygida nazywała
                 swą kapliczką; w istocie był tam za cały sprzęt jedynie klęcznik oraz ołtarzyk: na nim krzyż i
                 parę doniczek z kwiatami. Ściany, firanki, wszystko było białe jak śnieg. Brygida zamykała
                 się tam niekiedy, ale od czasu jak żyliśmy z sobą, rzadko.
                    Uchyliłem drzwi i ujrzałem ją siedzącą na ziemi wśród porzuconych kwiatów. Trzymała w
                 ręku wianuszek, uwity jakby z zeschłych ziół, i kruszyła go w palcach.
                    Co ty robisz?   spytałem. Zadrżała i podniosła się. To nic   odparła   ot, dziecinna za-
                 bawka; dawny wianuszek z róż, który zwiądł w tej kapliczce; dawno już temu zawiesiłam go
                 tutaj; przyszłam, aby zmienić kwiaty.
                    Głos jej drżał, zdawała się bliska omdlenia. Przypomniałem sobie miano Brygidy-
                 Różyczki, które niegdyś dawano jej we wsi. Spytałem, czy przypadkiem kwiaty, które kruszy,
                 to nie ów wieniec dziewiczej cnoty.
                      Nie   odparła blednąc.
                     Tak!   wykrzyknąłem   na mą duszę! Daj mi te szczątki!
                    Zebrałem je i złożyłem na ołtarzu, po czym stałem niemy z oczyma utkwionymi w te
                 resztki.
                                                                        95






                      A gdyby to był mój wieniec   rzekła   czyż niesłusznie uczyniłam, iż zdjęłam go ze
                 ściany, gdzie wisiał tak długo? Na co te strzępy? Brygidy-Różyczki nie ma już na świecie, tak
                 samo jak róż, od których wzięła miano.
                    Wyszła; usłyszałem szloch, drzwi zamknęły się za nią; padłem na kolana na kamiennej po-
                 sadzce i zapłakałem gorzko.
                    Skoro udałem się za Brygidą, siedziała przy stole; obiad był gotów, czekała. Siadłem w
                 milczeniu; nie było mowy o tym, co mieliśmy w sercu.
                 ROZDZIAŁ VI
                    W istocie, to Merkanson rozpowiedział we wsi i okolicznych dworach rozmowę naszą o
                 Dalensie i podejrzenia, które mimo woli zdradziłem. Wiadomo, jak na prowincji rozchodzi się
                 plotka, jak biegnie z ust do ust i rośnie; to właśnie się zdarzyło.
                    W stosunku moim do Brygidy zaszła zmiana. Mimo iż zamiar wyjazdu objawiła dość
                 miękko, był on faktem. Została, na mą prośbę; było w tym zobowiązanie. Zobowiązałem się
                 nie mącić jej spokoju zazdrością ani płochością; każde moje twarde i szydercze słowo było
                 występkiem, każde smutne spojrzenie Brygidy dotkliwym i zasłużonym wyrzutem.
                    Dzięki swej dobrej i prostej naturze znajdowała zrazu w swym osamotnieniu jedynie nowy
                 urok; mogła mnie widywać o każdej porze, bez skrępowania. Może korzystała z tej swobody
                 umyślnie, aby mi dowieść, iż przekłada swą miłość nad dobrą sławę; zdawało się, iż żałuje
                 swojej wrażliwości na ludzkie plotki. Faktem jest, iż zamiast przestrzegać pozorów i chronić
                 się przed ciekawością wiedliśmy, przeciwnie, tryb życia bardziej swobodny i wyzywający niż
                 wprzódy.
                    Zjawiałem się na śniadanie; nie mając nic do roboty cały dzień, wychodziłem tylko z Bry-
                 gidą. Zatrzymywała mnie na obiedzie, wieczór rozumiał się sam przez się. Niebawem, skoro
                 nadchodziła godzina rozstania, wymyślaliśmy oboje tysiąc pozorów, tysiąc osłonek, niezdol-
                 nych nikogo oszukać. Słowem, mieszkaliśmy po prostu razem, a udawaliśmy oboje, że nikt o
                 tym nie wie.
                    Dotrzymałem jakiś czas słowa i żadna chmurka nie zmąciła naszego sam na sam. Były to
                 szczęsne dni; nie o tych też mam mówić.
                    Opowiadano wszędzie w okolicy, że Brygida żyje publicznie z hulaką przybyłym z Paryża;
                 że kochanek znęca się nad nią; że ustawicznie tylko się rozchodzą i schodzą, ale że to wszyst-
                 ko źle się skończy. Z równym, zapałem, z jakim przedtem wysławiano prowadzenie się Bry-
                 gidy, potępiano ją obecnie. Nawet w dawniejszym życiu, tak godnym wszelkich pochwał, nie
                 było okoliczności, której by nie nicowano, aby jej nadać ujemne znaczenie. Jej samotne wy-
                 cieczki, których celem było czynienie dobrego i które nigdy nie obudziły żadnego posądzenia,
                 stały się nagle przedmiotem szyderstw i domyślników. Mówiono o niej jak o kobiecie, która
                 zatraciła wstyd i którą słusznie czekają nieuchronne i straszne nieszczęścia.
                    Powtarzałem Brygidzie, iż trzeba pozwolić ludziom gadać; nie chciałem zdradzić, że mnie
                 te sądy obchodzą, ale faktem jest, iż stały mi się nie do zniesienia. Niekiedy umyślnie wybie-
                 rałem się gdzieś w okolicę, aby posłyszeć słówko, o które mógłbym się uczepić i zażądać
                 rachunku. Nadsłuchiwałem bacznie wszystkiego, co mówiono, ale nie mogłem nic podchwy-
                 cić; aby mnie wziąć na języki, czekano mego odejścia. Wracałem tedy do domu i mówiłem
                 Brygidzie, że wszystkie te bajania to wielkie nic i że trzeba być szalonym, aby się nimi za-
                 przątać; mogą o nas mówić, ile się komu podoba, nie chcę nic o tym wiedzieć.
                    Czyż nie byłem winny ponad wszelki wyraz? Jeżeli Brygida była nierozważna, czyż nie
                 moją było rzeczą mieć zastanowienie i ostrzec ją o niebezpieczeństwie? Zupełnie przeciwnie,
                 stawałem można powiedzieć po stronie świata przeciw niej.
                                                                        96






                    Zaczęło się od braku względów, niebawem doszło do jawnej złośliwości z mej strony. W
                 istocie   mówiłem   świat krytykuje mocno twoje nocne wyprawy. Czy jesteś tak pewna, że
                 nie ma słuszności? Czy nic się nie działo w alejach i grotach tego romantycznego lasu? Czy
                 nigdy, wracając o zmroku, nie przyjęłaś ramienia obcego mężczyzny, tak jak przyjęłaś moje?
                 Czy jedynie miłosierdzie było ci bóstwem w tej zielenią strojnej świątyni, którą przebywałaś
                 tak odważnie?
                    Nie zapomnę nigdy pierwszego spojrzenia Brygidy, kiedy przybrałem ten ton: zadrżałem
                 pod nim. A ba!   pomyślałem   gdybym kruszył kopie za nią, zrobiłaby jak moja pierwsza
                 kochanka: pokazywałaby mnie palcem jako dudka i zapłaciłbym w oczach publiczności za
                 wszystkich.
                    Od zwątpienia o kimś do zaparcia się droga jest niedaleka. Wszelki filozof to krewniak
                 niedowiarka. Rzuciwszy Brygidzie w oczy, iż wątpię o jej ubiegłym życiu, zwątpiłem o nim
                 rzeczywiście; z chwilą gdy zwątpiłem, przestałem w nią wierzyć.
                    Doszło do tego, iż mówiłem sobie, że Brygida mnie oszukuje; ona, której nie opuszczałem
                 ani na godzinę; niekiedy oddalałem się z umysłu na czas dość długi i wmawiałem w siebie, iż
                 chcę ją wypróbować; ale w gruncie rzeczy chodziło mi bezwiednie tylko o to, aby znaleźć
                 okazję do wątpienia i szyderstwa. Skwapliwie dawałem jej wówczas do zrozumienia, że nie
                 tylko nie jestem już zazdrosny, ale zgoła nie dbam o te szalone obawy, które niegdyś dręczyły
                 mą duszę; co oczywiście znaczyło, iż. nie cenię jej na tyle, aby być zazdrosnym.
                    Zrazu zachowywałem dla siebie tego rodzaju refleksje; niebawem znajdowałem przyjem-
                 ność w tym, aby je wyrażać głośno. Wybieraliśmy się na przykład na przechadzkę: ,,Ładna
                 sukienka   mówiłem   jedna dziewczyna, moja znajoma, ma, zdaje mi się, podobną. To
                 znów przy stole: Słuchaj, dziecko; moja dawna kochanka miała zwyczaj nucić przy deserze;
                 miło by mi było, gdybyś podtrzymała tę tradycję. Siadała do klawikordu: Ach, proszę, za-
                 graj mi walca, który był w modzie ubiegłej zimy: to mi przypomina dobre czasy.
                    Czytelniku, to trwało pół roku. Całe pół roku Brygida, spotwarzana, wystawiona na znie-
                 wagi świata, musiała znosić z mej strony wszystko lekceważenie i wszystkie obelgi, jakimi
                 zgryźliwy i okrutny rozpustnik może smagać płatną dziewczynę.
                    Po takich scenach, w których mózg mój wysilał się w torturach i rozdzierał me własne ser-
                 ce, na przemian oskarżając i szydząc, ale wciąż chciwy męki i nawrotów ku przeszłości, po
                 tych scenach przychodził paroksyzm jakiejś dzikiej, do szału dochodzącej miłości, w którym
                 korzyłem się przed Brygidą jak przed świętością, przed bóstwem. W kwadrans po zniewagach
                 włóczyłem się przed nią na kolanach; z chwilą gdy nie miotałem oskarżeń, kajałem się; gdy
                 przestałem drwić, płakałem. Wówczas chwytał mnie jakiś niesłychany spazm, gorączka
                 szczęścia; w upojeniu, w szale uniesień odchodziłem niemal od rozumu, nie wiedziałem, co
                 mówić, co robić, co wymyślić; aby naprawić zło, którem wyrządził. Tuliłem Brygidę w obję-
                 ciach; kazałem powtarzać po sto, po tysiąc razy, że mnie kocha i że przebacza. W napadzie
                 skruchy zapowiadałem, że sobie strzelę w łeb, gdybym znów miał znęcać się nad nią. Te ser-
                 deczne wylewy trwały całe noce, w ciągu których nie przestawałem płakać, mówić, tarzać się
                 u nóg Brygidy i upijać się miłością bez granic, wyczerpującą, szaloną. Przychodził ranek,
                 dniało; padałem bez sił, zasypiałem i budziłem się z uśmiechem na ustach, drwiąc ze wszyst-
                 kiego i nie wierząc w nic.
                    W ciągu tych nocy straszliwej rozkoszy Brygida jakby zapominała, że był we mnie inny
                 człowiek niż ten, którego miała przed oczyma. Gdy jej prosiłem o przebaczenie, wzruszała
                 ramionami, jak gdyby mówiąc: Czy nie wiesz, że ci przebaczam? Gorączka moja udzielała
                 się jej. Ileż razy, blada z rozkoszy i miłości, powtarzała mi, że kocha mnie takim, że te burze
                 to jej życie; że cierpienia, które znosi, są jej drogie, skoro opłacam je tą ceną. Mówiła, że nie
                 użali się nigdy, póki przetrwa w mym sercu bodaj iskierka naszej miłości; wie, że umrze z
                 tego, ale ma nadzieję, że i ja także; wszystko ode mnie jest jej dobre i miłe, zarówno zniewagi
                 jak łzy; te rozkosze są jej grobem.
                                                                        97






                    Dni biegły, a moja choroba wzmagała się bez ustanku; napady dokuczliwości i ironii przy-
                 bierały ponury i wrogi odcień. W pełni szaleństw nawiedzały mnie prawdziwe napady go-
                 rączki, nagłe jak uderzenie gromu; budziłem się drżąc na całym ciele, oblany zimnym potem.
                 Lada odruch zdziwienia, niespodziane wrażenie, przyprawiały mnie o dreszcz zdolny prze-
                 straszyć kogoś, kto by mnie widział w tej chwili. Także Brygida, mimo że się nie skarżyła,
                 nosiła na twarzy ślady głębokich przejść. Kiedy zaczynałem jej dokuczać, wychodziła bez
                 słowa i zamykała się. Bogu dzięki, nigdy nie podniosłem ręki na nią: w najgorszych napadach
                 szału, raczej bym padł trupem, niż jej dotknął.
                    Jednego wieczora deszcz dzwonił po szybach; siedzieliśmy sami przy zapuszczonych sto-
                 rach. Jestem w pysznym humorze   rzekłem   ale ten ohydny czas zasmuca mnie mimo wo-
                 li. Nie trzeba się poddawać: jeśli nie masz nic przeciw temu, zabawimy się na przekór burzy.
                    Wstałem i zapaliłem wszystkie świece; nieduży pokoik rozbłysnął nagle od iluminacji.
                 Równocześnie jarzący ogień (było to w zimie) rozlewał duszące gorąco. No   rzekłem   co
                 by tu zrobić, nim będzie pora na wieczerzę?
                    Przypomniałem sobie, iż w Paryżu był to czas karnawału. Zdało mi się, że widzę przed
                 oczyma powozy pełne masek, krzyżujące się na bulwarach. Słyszałem radosny tłum, jak szu-
                 mi i iskrzy się konceptami u bram teatrów; widziałem lubieżne tańce, barwne kostiumy, wino,
                 szaleństwo; cała młodość zakipiała mi w sercu.
                    Przebierzemy się   rzekłem.   Tylko dla siebie samych; czemu nie? Nie mamy kostiu-
                 mów, ale możemy je sporządzać; tym lepiej się zabawimy.
                    Wydobyliśmy z szafy suknie, szale, płaszcze, wstążki, sztuczne kwiaty; Brygida, jak zaw-
                 sze, objawiała łagodną Wesołość. Przebraliśmy się oboje; sama mnie uczesała; uróżowaliśmy
                 się i upudrowali; wszystkie potrzebne przybory znalazły się w starej szkatułce, pozostałej,
                 zdaje się, po ciotce. W godzinę byliśmy nie do poznania. Wieczór przeszedł wśród śpiewów i
                 pustoty; około pierwszej nad ranem nadeszła pora wieczerzy.
                    Przeszukaliśmy wszystkie szafy; jedna, w pobliżu mnie, została uchylona. Siadając do
                 stołu, spostrzegłem na półce dziennik, o którym już wspominałem.
                    Czy to nie jest ów zbiorek twoich myśli?   spytałem wyciągając rękę po dziennik.   Jeśli
                 to nie będzie niedyskrecją, pozwól mi rzucić okiem.
                    Otwarłem dziennik, mimo iż Brygida starała się mi przeszkodzić; na pierwszej stronie, tra-
                 fiłem na te słowa: Mój testament.
                    Był to długi ustęp, skreślony spokojną ręką. Znalazłem tam wierny, mimo iż wolny od go-
                 ryczy i gniewu, opis wszystkiego, co Brygida wycierpiała przeze mnie, od czasu jak była mą
                 kochanką. Oznajmiała, iż ma stanowczą wolę znieść wszystko, póki ją będę kochał, umrzeć
                 zaś, kiedy ją opuszczę. Poczyniła wszystkie zarządzenia; zdawała sprawę, dzień po dniu, z
                 ofiary swego życia. Wszystko, co straciła, czego się spodziewała; uczucie okropnego osamot-
                 nienia, jakiego doznawała nawet w mych ramionach; wciąż rosnąca zapora, która się wznosi
                 między nami; okrucieństwa, którymi płacę jej miłość i oddanie; wszystko to opowiadała bez
                 jednej skargi: starała się, przeciwnie, usprawiedliwić mnie. Wreszcie przechodziła do spraw
                 osobistych i rozporządzeń majątkowych. Trucizna (pisała) położy koniec jej życiu. Umrze z
                 własnej woli i zabrania stanowczo, aby jej pamięć posłużyła kiedy za pozór do jakich kroków
                 przeciw mnie. Módlcie się za niego!   oto były ostatnie słowa.
                    Ujrzałem w szafie na tej samej półce puzderko, które już raz widziałem, pełne delikatnego,
                 sinawego proszku, podobnego do soli.
                    Co to takiego?   spytałem zbliżając puszkę do ust. Wydała straszliwy krzyk i rzuciła się
                 ku mnie.
                    Brygido   rzekłem   pożegnaj się ze mną. Zabieram to puzderko; zapomnisz o mnie i bę-
                 dziesz żyła, jeśli chcesz mi oszczędzić morderstwa. Wyjadę jeszcze tej nocy. Nie proszę o
                 przebaczenie; choćbyś ty przebaczyła, Bóg by mi nie przebaczył. Daj mi ostatni pocałunek.
                                                                        98






                    Schyliłem się i ucałowałem ją w czoło. Jeszcze nie!   krzyknęła z rozpaczą. Pchnąłem ją
                 na sofę i wypadłem z pokoju.
                    W trzy godziny później byłem gotów do wyjazdu; konie pocztowe czekały przed domem.
                 Deszcz padał ciągle, siadłem do powozu po omacku. Natychmiast pocztylion ruszył; ale rów-
                 nocześnie uczułem parę ramion, które mnie obejmowały, i szloch, który przyklejał mi się do
                 ust.
                    Była to Brygida. Czyniłem wszystko, aby ją skłonić do zostania; krzyknąłem na woźnicę,
                 aby stanął; używałem wszystkich argumentów; przyrzekałem nawet wrócić kiedyś do niej,
                 wówczas gdy czas i podróże wymażą wspomnienie krzywd, którem jej uczynił. Siliłem się
                 dowieść, że to, co było wczoraj, wróci jutro; powtarzałem, że mogę ją uczynić tylko nieszczę-
                 śliwą, że wiązać się ze mną, znaczy uczynić ze mnie mordercę. Używałem próśb, zaklęć,
                 groźby nawet; odpowiadała tylko jedno: Jedziesz, weź mnie z sobą, opuśćmy te strony, opu-
                 śćmy przeszłość. Nie możemy żyć tutaj, jedźmy gdzie indziej, gdzie zechcesz; zagrzebmy się
                 w jakimś zakątku. Musimy, musimy znaleźć szczęście, ja w tobie, ty we mnie.
                    Uścisnąłem ją z takim uniesieniem, iż zdawało mi się, że serce mi pęknie. Ruszaj!  
                 krzyknąłem na pocztyliona. Rzuciliśmy się sobie w ramiona, konie ruszyły galopa.
                                                                        99






                 Część piąta
                 ROZDZIAŁ I
                    Przybyliśmy do Paryża z zamiarem puszczenia się w długą podróż. Konieczne przygoto-
                 wania oraz różne interesy wymagały czasu; najęliśmy tedy na miesiąc umeblowane mieszka-
                 nie.
                    Postanowienie opuszczenia Francji zmieniło fizjognomię wszystkiego: radość, nadzieja,
                 ufność, wszystko wróciło naraz; żadnych zgryzot, żadnych kłótni wobec myśli o rychłym
                 wyjeździe. Zostały same marzenia o szczęściu, przysięgi wiecznej miłości; chciałem wreszcie
                 dać zapomnieć drogiej kochance wszystkie męczarnie, które wycierpiała. Jak mógłbym się
                 oprzeć tylu dowodom przywiązania i rezygnacji? Nie tylko Brygida przebaczyła mi, ale go-
                 towała się uczynić dla mnie największe poświęcenie, opuścić wszystko, aby iść za mną. O ile
                 czułem się niegodny tego oddania, o tyle chciałem na przyszłość, aby miłość moja wynagro-
                 dziła ją za nie; dobry mój anioł triumfował wreszcie, podziw i miłość wzięły górę w mym
                 sercu.
                    Pochylona obok mnie, Brygida szukała na mapie miejscowości, gdzie mieliśmy się za-
                 grzebać; nie wybraliśmy jej jeszcze i znajdowaliśmy w tej niepewności tak żywą i nową
                 przyjemność, iż udawaliśmy niejako niemożność powzięcia decyzji. W czasie tych wędrówek
                 po mapie czoła nasze stykały się, ramię moje obejmowało kibić Brygidy. Dokąd pojedzie-
                 my? Co zrobimy? Gdzie zacznie się nowe życie? Jak wyrażać to, com odczuł, gdy wśród
                 tylu nadziei podniosłem niekiedy głowę? Jakiż żal przenikał mnie na widok tej pięknej i spo-
                 kojnej twarzy, która uśmiechała się do przyszłości, blada jeszcze od minionych cierpień! Kie-
                 dy ją tak obejmowałem, kiedy palec jej błądził po mapie, gdy ona mówiła półgłosem o swo-
                 ich sprawach, o swoich życzeniach, o naszym przyszłym schronieniu, byłbym krew oddał za
                 nią. Nadzieje szczęścia, wy może jesteście jedynym prawdziwym szczęściem tu ma ziemi!
                    Od tygodnia blisko życie spływało nam na bieganiu i sprawunkach, kiedy zjawił się pe-
                 wien młody człowiek; przynosił listy dla Brygidy. Znalazłem ją smutną i przybitą po tych
                 odwiedzinach, ale nie mogłem się dowiedzieć nic, prócz tego, że listy pochodzą z N ***, te-
                 goż samego miasta, gdzie po raz pierwszy wyznałem jej miłość i gdzie mieszkali jedyni
                 krewni, jakich Brygida jeszcze posiadała.
                    Przygotowania postępowały szybko. W sercu moim było miejsce jedynie na niecierpliwość
                 wyjazdu; radość, jakiej doznawałem, ledwie zostawiała mi chwilę wytchnienia. Kiedy wsta-
                 wałem rano, a słońce świeciło w okna, czułem taki przypływ szczęścia, że byłem jak pijany;
                                                                       100






                 wchodziłem na końcach palców do pokoju, gdzie spała Brygida. Raz, budząc się, zastała mnie
                 na kolanach w nogach łóżka; patrzałem na nią, gdy spała i nie mogłem wstrzymać łez; nie
                 wiedziałem, jak ją przekonać o szczerości mego żalu. Jeżeli miłość do pierwszej kochanki
                 popychała mnie niegdyś do szaleństw, tym razem robiłem ich sto razy więcej: rzucałem się z
                 furią we wszystkie wybryki, jakimi może natchnąć namiętność posunięta do ostatnich krań-
                 ców. To, co czułem dla Brygidy, to był istny kult; mimo iż żyliśmy z sobą przeszło pół roku,
                 ilekroć zbliżałem się do niej, miałem wrażenie, że widzę ją po raz pierwszy; ledwie śmiałem
                 całować kraj tej sukni kobiety, nad którą tak długo się znęcałem. Każde jej słowo przypra-
                 wiało mnie o dreszcz, jak gdyby jej głos był dla mnie czymś nowym; to, szlochając, rzucałem
                 się w jej ramiona, to bez powodu wybuchałem śmiechem. O swym minionym postępowaniu
                 mówiłem jedynie ze wstrętem i zgrozą; byłbym pragnął, aby istniała gdzieś świątynia poświę-
                 cona miłości, iżbym się tam obmył, niby w jakimś chrzcie, i odział poświęcaną szatą, której
                 by już nic nie zdołało ze mnie zedrzeć.
                    Widziałem Tycjanowskiego św. Tomasza kładącego palec na ranie Chrystusa i często my-
                 ślałem o nim: gdybym się ośmielił przyrównać miłość człowieka wierze w swego Boga, po-
                 wiedziałbym, iż byłem doń podobny. Jakie imię dać uczuciu, które wyraża ta niespokojna
                 głowa, prawie wątpiąca jeszcze, a już pełna ubóstwienia? Dotyka rany; bluźnierstwo, zdu-
                 mione, zatrzymuje się na rozchylonych wargach, na których z wolna wykwita modlitwa. Czy
                 to wyznawca? czy niedowiarek? czy kaja się tyle, ile obraził? Ani on sam, ani malarz, ani ty,
                 który patrzysz, nie wiecie; Zbawiciel uśmiecha się i wszystko roztapia się, niby krople rosy w
                 promieniu bezmiernej dobroci.
                    Tak ja, w obliczu Brygidy, byłem niemy i jakby bez ustanku zdziwiony; drżałem, aby nie
                 zachowała lęku i aby pamięć tylu zmian we mnie nie uczyniła jej nieufną. Ale po upływie
                 dwóch tygodni nauczyła się jasno czytać w mym sercu; zrozumiała, iż widząc ją szczerą, i ja
                 stałem się szczerym wzajem; że zaś miłość moja była dziełem mego charakteru, nie wątpiła
                 już o niej ani o mnie.
                    Pokój nasz był pełen porozrzucanych sukien, albumów, ołówków, książek, paczek, a na
                 tym wszystkim, wciąż szeroko rozpostarta, droga mapa, którąśmy
                 tak kochali. Ciągleśmy się kręcili, krzątali, zatrzymywałem się co chwilę, aby się rzucać do
                 kolan Brygidy, która wymyślała mi od leniuchów, mówiąc ze śmiechem, że ona musi robić
                 wszystko, a ja jestem do niczego; wśród tego zaś pakowania kufrów, projektom nie było koń-
                 ca... Sycylia, hm, to bardzo daleko, ale zima tam jest tak miła: klimat najrozkoszniejszy w
                 świecie. Genua, ładna, ani słowa: malowane domy, zielone szpalery na tle Apeninów... Ale co
                 za zgiełk! co za ciżba! Na trzech ludzi spotkanych na ulicy jeden mnich i jeden żołnierz. Flo-
                 rencja smutna, to wieki średnie, jeszcze żywe wśród nas. Brrr, te zakratowane okna, ten
                 obrzydliwy brunatny kolor, którym powleczone są wszystkie domy. Do Rzymu? po co: nie
                 jedziemy, aby się zachwycać, tym mniej, aby się uczyć. Gdyby tak nad brzegi Renu? ale to
                 już po sezonie; mimo że nie szukamy ludzi, smutną jest zawsze pustka miejsca, które wprzód
                 wrzało życiem. A Hiszpania? nadto kłopotu; trzeba podróżować jak w czasie wojny, oczeki-
                 wać wszystkiego wyjąwszy spokoju. Jedźmy do Szwajcarii; Niech głupców mierzi, że taka
                 już wyjeżdżona; tam to lśnią w całym blasku trzy najmilsze Bogu barwy: lazur nieba, zielo-
                 ność łąk i biel śniegu na szczytach lodowców. Jedźmy, jedźmy   mówiła Brygida   pofruń-
                 my jak dwoje ptasząt. Wyobraźmy sobie, drogi Oktawie, że znamy się dopiero od wczoraj.
                 Spotkałeś mnie na balu, spodobałam ci się, zakochałam się w tobie; opowiadasz mi, że o kilka
                 mil stąd, w jakiejś tam mieścinie, kochałeś niejaką panią Pierson; ani chcę wiedzieć o tym, co
                 tam było między wami. Nie będziesz mi się przecież zwierzał z amorów z kobietą, którą opu-
                 ściłeś dla mnie? Ja znowuż zwierzyłam ci po cichu, że niedawno temu jeszcze kochałam
                 wielkiego ladaco, który mnie dosyć nadręczył; ty żałujesz mnie, zamykasz mi usta i staje
                 układ, że już nigdy o tym nie będzie mowy.
                                                                       101






                    Kiedy Brygida mówiła w ten sposób, doznawałem uczuć podobnych do uczucia skąpca:
                 tuliłem ją z całych sił w drżących ramionach. O Boże!   wykrzykiwałem   nie wiem, czy ja
                 drżę z radości, czy z obawy. Zabiorę cię, mój skarbie. W obliczu tego niezmierzonego widno-
                 kręgu jesteś moją; jedziemy. Niech umrze moja młodość, niech umrą wspomnienia, niech
                 umrą troski i żale! O ty moja dobra, moja dzielna! Z dziecka uczyniłaś mężczyznę! Gdybym
                 cię stracił teraz, nigdy nie potrafiłbym pokochać. Może, nim cię poznałem, inna kobieta zdo-
                 łałaby mnie uleczyć, ale teraz ty jedna w świecie możesz mnie zabić lub ocalić, krzywdy bo-
                 wiem, jakie ci wyrządziłem, czynią z mego serca niby jedną ranę. Byłem niewdzięczny, śle-
                 py, okrutny. Bogu niech będzie chwała! Kochasz mnie jeszcze. Jeśli kiedykolwiek wrócisz do
                 wioski, gdzie cię ujrzałem pod lipami, spójrz na ów opustoszały dom: musi się tam błąkać wid-
                 mo, człowiek bowiem, który opuścił ten dom wraz z tobą, nie jest tym samym, który doń wszedł.
                    Więc to prawda?   mówiła Brygida, a piękne jej czoło, promienne miłością, wznosiło się
                 ku niebu   więc to prawda, że jestem twoją? Tak, z dala od tego wstrętnego świata, który po-
                 starzył cię przed czasem, tak, dziecko, będziesz mnie kochał. Będę cię miała, takim jakim
                 jesteś; w jakim bądź zakątku świata rozpoczniemy życie, możesz mnie tam porzucić bez wy-
                 rzutu, w dniu gdy przestaniesz mnie kochać. Posłannictwo moje będzie spełnione, zawsze mi
                 zostanie w górze Bóg, iżbym mu dziękowała za nie.
                    Jakimż bolesnym i strasznym wspomnieniem napełniają mnie jeszcze te słowa! Zapadło
                 wreszcie postanowienie, że udamy się najpierw do Genewy i u stóp Alp wyszukamy spokojne
                 miejsce, aby tam spędzić wiosnę. Już Brygida sławiła piękności jeziora; już wdychałem w
                 sercu powiew wiatru, który je porusza i ożywczy zapach zielonej doliny. Lozanna, Vevey,
                 Oberland i poza wierzchołkami Monterosa olbrzymia równina Lombardii... Już zapomnienie,
                 spokój, ucieczka od świata, wszystkie duchy szczęśliwej samotności zapraszały nas i przyzy-
                 wały; kiedy wieczorem, z dłonią w dłoni patrzyliśmy na siebie w milczeniu, czuliśmy, iż
                 wznosi się w nas pełne osobliwej wielkości uczucie, jakie ogarnia serce w przeddzień dale-
                 kich podróży; tajemniczy i niewytłumaczony zawrót, który ma coś razem z grozy wygnania i
                 z nadziei pielgrzymstwa. O Boże! twój to głos woła wówczas i ostrzega człowieka, że ma się
                 zbliżyć do ciebie. Czyż myśl ludzka nie posiada skrzydeł, które drżą, i dźwięcznych strun,
                 które się napinają? Cóż wam powiem? Czy nie mieści się cały świat w tych paru słowach:
                 Wszystko było gotowe, mieliśmy jechać.
                    Naraz Brygidzie robi się słabo; opuszcza głowę, milknie. Kiedy jej pytam, czy cierpi, od-
                 powiada zgasłym głosem, że nie; kiedy mówię o dniu wyjazdu, wstaje, zimna i zrezygnowa-
                 na, i krząta się koło przygotowań; kiedy jej przysięgam, że będzie szczęśliwa i że chcę jej
                 poświęcić życie, zamyka się i płacze; kiedy ją obejmuję, blednie i odwraca oczy podając mi
                 usta; kiedy jej mówię, że nic się jeszcze nie stało, że może przekreślić nasze plany, marszczy
                 brew z twardą i surową twarzą; kiedy ją błagam, aby mi otworzyła serce, kiedy powtarzam, że
                 choćbym miał umrzeć, poświęcę własne szczęście, o ile ma być okupione jej żalem, rzuca mi
                 się na szyję, potem martwieje i odpycha mnie jakby mimo woli. Wreszcie, jednego dnia,
                 wchodzę do pokoju, trzymając w ręku bilet dla nas obojga aż do Besancon. Zbliżam się, kładę
                 jej bilet na kolana, ona wyciąga rękę, wydaje krzyk i pada u mych stóp bezprzytomna.
                 ROZDZIAŁ II
                    Wszystkie me wysiłki, aby odgadnąć przyczynę tak niespodziewanej zmiany zostały da-
                 remne, również pytania, które zadawałem. Brygida była chora i milczała uparcie. Straciwszy
                 cały dzień to ma błaganiu o wyjaśnienia, to na gubieniu się w domysłach, wyszedłem nie
                 wiedząc, dokąd idę. Kiedy przechodziłem koło Opery, posługacz podsunął mi bilet: machi-
                 nalnie wszedłem, jak zwykłem niegdyś.
                                                                       102






                    Nie byłem zdolny zwrócić uwagi na to, co się dzieje na scenie .ani na sali: byłem przejęty
                 taką boleścią, a równocześnie tak zdumiony, iż żyłem, można rzec, jedynie wewnątrz, ze-
                 wnętrzne przedmioty nie dochodziły mej świadomości. Wszystkie me siły skupiły się na jed-
                 nej myśli, a im dłużej w niej się grzebałem, tym stawała mi się mętniejsza. Jaka straszliwa
                 przeszkoda obala tak nagle, w wilię wyjazdu, tyle planów i nadziei? Jeśli chodzi o zwyczajny
                 wypadek lub nawet nieszczęście, jak klęska majątkowa lub strata przyjaciela, czemu to uparte
                 milczenie? Po wszystkim, co uczyniła Brygida, w chwili gdy nasze najdroższe sny zdawały
                 się bliskie mszczenia, cóż to mogła być za tajemnica, która niweczy nasze szczęście, a której
                 ona wzbrania mi się powierzyć? Jak to! Kryje się przede mną! Jeśli zgryzoty, interesy, wresz-
                 cie obawa przyszłości, jakiś przypływ smutku, nieufności lub gniewu zatrzymują ją na jakiś
                 czas lub też każą wyrzec się na zawsze tej upragnionej podróży, czemu nie wyzna mi wszyst-
                 kiego? W ówczesnym stanie mego serca nie mogłem przypuszczać, aby w postępowaniu Bry-
                 gidy mogło być coś zdrożnego. Sam cień podejrzenia oburzał mnie i przejmował grozą. Ale
                 jak znowuż przypuszczać jedynie zmienność lub kaprys w kobiecie takiej jak Brygida? Gu-
                 biłem się w otchłani, nie widząc najsłabszego światełka, punktu, który by mi wytyczył kieru-
                 nek.
                    Naprzeciw mnie, na balkonie, siedział młody człowiek, którego rysy nie były mi obce. Jak
                 często się zdarza, kiedy umysł jest mocno zajęty, patrzałem nań bezwiednie i siliłem się roz-
                 poznać te rysy. Naraz przejrzałem: to on, jak wspomniałem, przywiózł Brygadzie listy z N
                 ***. Niepodobna mi było przedostać się doń nie niepokojąc widzów, musiałem tedy doczekać
                 końca aktu.
                    Pierwszym mym odruchem była myśl, że jeśli kto może mnie oświecić w przedmiocie mej
                 jedynej i upartej troski, to on. Zachodził do pani Pierson od kilku dni na dłuższe rozmowy;
                 przypomniałem sobie, iż kiedy ją opuszczał, zawsze .zastawałem ją smutną, nie tylko pierw-
                 szego dnia, ale za każdym razem. Był u niej wczoraj rano, tego samego dnia, kiedy zasłabła.
                 Brygida nie pokazała mi listów, które przywiózł, może on zna istotną przyczynę, która opóź-
                 niła nasz wyjazd. Nie wie może wszystkiego, ale zdoła niechybnie objaśnić bodaj, co było w
                 listach; zdaje zaś sobie chyba na tyle sprawę z mego stosunku do Brygidy, abym mógł pytać
                 bez obawy. Uszczęśliwiony spotkaniem, pobiegłem dopaść go w korytarzu. Nie wiem, czy
                 mnie zauważył, ale oddalił się i wszedł do jakiejś loży. Postanowiłem zaczekać; przechadza-
                 łem się dobry kwadrans z oczyma utkwionymi w drzwi. Otwarły się wreszcie, młody czło-
                 wiek wyszedł; skłoniłem się z daleka i podszedłem ku niemu. Postąpił kilka kroków z wi-
                 docznym wahaniem; następnie, zwróciwszy się nagle, skręcił ku schodom i znikł.
                    Objawiłem zamiar mój tak wyraźnie, iż w postępku tym musiałem widzieć stanowczą chęć
                 unikania mnie. Musiał mnie znać z widzenia; zresztą gdyby nawet nie znał, człowiek, który
                 widzi, iż ktoś podchodzi ku niemu, powinien bodaj zaczekać. Byliśmy w korytarzu sami; ja-
                 snym było tedy, że nie chce ze mną mówić. Nie dopatrywałem się w tym chęci obrazy: czło-
                 wiek, który bywał u mnie co dzień, którego, ilekroć zdarzyło się nam spotkać, witałem zaw-
                 sze najgrzeczniej, człowiek uprzejmy i skromny, jak przypuścić, aby mnie chciał znieważyć?
                 Chciał jedynie umknąć przede mną, uniknąć przykrej rozmowy. Ale czemu? Ta druga tajem-
                 nica zaskoczyła mnie niemal tak samo jak pierwsza. Co bądź czyniłem, aby oddalić tę myśl,
                 ucieczka ta kojarzyła się w mej głowie z upartym milczeniem Brygidy.
                    Niepewność jest ze wszystkich męczarni najnieznośniejszą; w wielu okolicznościach nara-
                 ziłem się na wielkie nieszczęścia, dlatego że nie umiałem spokojnie czekać. Wróciwszy do
                 domu, zastałem Brygidę czytającą właśnie owe fatalne listy z N ***. Oświadczyłem jej, iż
                 niepodobna mi dłużej zostać w tym stanie, że muszę się wyrwać zeń za każdą cenę; jaki bądź
                 jest powód jej nagłej odmiany, chcę go poznać; jeśli mi odmówi odpowiedzi, będę uważał jej
                 milczenie za odmowę wspólnej podróży, a nawet za stanowcze zerwanie.
                    Z niechęcią pokazała mi list, który trzymała w ręce. Krewni pisali jej, że ten wyjazd okry-
                 wa ją hańbą na zawsze, że nikomu nie jest tajną jego przyczyna i że czują się w obowiązku
                                                                       103






                 oświadczyć jej z góry, jakie będą jego następstwa; że żyje ze mną publicznie jako moja ko-
                 chanka; że, mimo że jest wdową i wolną, ma pewne obowiązki względem nazwiska, które
                 nosi; że ani oni, ani nikt z dawnych przyjaciół nie zechce widzieć jej na oczy, o ile odważy się
                 upierać; wreszcie za pomocą wszelkich gróźb i upomnień nakłaniali ją, aby wróciła do daw-
                 nego miejsca pobytu.
                    Ton listu oburzył mnie; zrazu odczułem go jedynie jako obelgę. Ów młody panicz, który
                 przynosi ci takie upomnienia   wykrzyknąłem   podjął się zapewne powtarzać ci je ustnie i
                 sumiennie tego dopełnia, nieprawdaż?
                    Głęboki smutek Brygidy otrzeźwił mnie i ochłodził mój gniew.
                      Zrobisz   rzekła   co zechcesz, i zgubisz mnie do reszty. Tak, los mój jest w twoich rę-
                 kach; od dawna jesteś jego panem. Mścij się, jak ci się podoba, za to ostatnie usiłowanie, któ-
                 re podjęli moi starzy przyjaciele, aby mnie przywołać do rozsądku, do świata, który szano-
                 wałam niegdyś, i do czci, którą straciłam. Nie mam nic do powiedzenia; jeżeli chcesz sam
                 podyktować odpowiedź, dam taką, jakiej sobie życzysz.
                     Życzę sobie jedynie   odparłem   poznać twoje intencje; mnie to, przeciwnie, należy na-
                 giąć się do nich i przysięgam, gotów jestem to uczynić. Powiedz, czy zostajesz, czy jedziesz
                 lub czy trzeba jechać mi samemu.
                      Czemu to pytanie?   rzekła Brygida   czy powiedziałam, żem odmieniła zamiar? Jestem
                 cierpiąca i nie mogę jechać w tym stanie, ale skoro będę zdrowa lub przynajmniej zdolna się
                 podnieść, jedziemy do Genewy, jak postanowione.
                    Rozstaliśmy się na tych słowach, a śmiertelny chłód Brygidy zasmucił mnie bardziej, niż-
                 by to sprawiła odmowa. Nie pierwszy to raz silono się za pomocą takich ostrzeżeń rozerwać
                 nasz związek, ale dotąd mimo wrażenia, jakie podobne listy czyniły na Brygidzie, rychło
                 otrząsała się z niego. Jak przypuścić, aby ta jedna pobudka miała dziś tyle siły, gdy nie mogła
                 nic sprawić w czasach mniej szczęśliwych? Łamałem sobie głowę, czy odkąd byliśmy w Pa-
                 ryżu, nie mam nic sobie do wyrzucenia. Byłażby to   mówiłem sobie   jedynie słabość ko-
                 biety, która chciała popełnić szaleństwo i która w chwili wykonania cofa się przed własną
                 wolą? Byłożby to coś, co cynicy nazywają ostatnim skrupułem? Ależ ta wesołość, którą przed
                 tygodniem Brygida okazywała od rana do wieczora, te lube projekty rzucane i podejmowane
                 bez ustanku, te przyrzeczenia, zaklęcia, wszystko to było szczere, prawdziwe, bez przymusu!
                 Chciała wszak jechać wbrew mym perswazjom. Nie, jest w tym tajemnica, ale jak ją przenik-
                 nąć, skoro teraz, kiedy jej pytam, zbywa mnie argumentem, który nie może być prawdziwy?
                 Nie mogę jej powiedzieć, że kłamie, ani zmusić, by podała co innego. Powiada, iż wciąż chce
                 jechać, ale, skoro mówi to tym tonem, czyż nie należy mi bezwarunkowo odmówić? Czy mo-
                 gę przyjąć takie poświęcenie, kiedy je ktoś spełnia jak obowiązek, jak wyrok? Kiedy to, com
                 uważał za ofiarę miłości, przychodzi mi wymuszać na mocy danego słowa? O Boże! czyż tę
                 oto bladą i omdlewającą osobę przyjdzie ma unieść w ramionach? Czy mam uwieźć daleko
                 od ojczyzny, na długo, na całe życie może, zrezygnowaną ofiarę? Uczynię, rzekła, co ze-
                 chcesz! Nie, to pewna, nie chcę nic zawdzięczać uległości; jeśli mam bodaj tydzień patrzeć na
                 tę zbolałą twarz, jeśli uprze się milczeć, raczej pojadę sam.
                    O ja szalony! Alboż mogłem? Nadto byłem szczęśliwy od dwóch tygodni, aby mieć odwa-
                 gę spojrzeć wstecz; nie tylko nie czułem w sobie tej siły, ale myślałem jedynie o sposobach
                 uwięzienia Brygidy. Całą noc nie zmrużyłem oka; wczesnym rankiem postanowiłem, co bądź
                 padnie, udać się do młodego człowieka, któregom spotkał w Operze. Nie wiem, czy popychał
                 mnie gniew, czy ciekawość, ani czego, w gruncie rzeczy, chciałem; ale myślałem, że w ten
                 sposób bodaj nie będzie mógł mi się wymknąć, o to jedno mi chodziło.
                    Nie znałem jego adresu, wszedłem tedy do pokoju Brygidy, aby zapytać. Jako pozór po-
                 dałem obowiązek grzeczności wobec jego kilkakrotnych odwiedzin; nie wspomniałem ani
                 słowa o spotkaniu w teatrze. Brygida była jeszcze w łóżku; zmęczone oczy zdradzały, że pła-
                                                                       104






                 kała. Skoro wszedłem, podała ma rękę i rzekła: Czego sobie życzysz? Głos jej był smutny,
                 ale tkliwy. Wymieniliśmy parę przyjaznych słów i wyszedłem mniej smutny.
                    Młody człowiek nazywał się Smith; mieszkał w pobliżu. Kiedym zapukał do drzwi, zdjął
                 mnie dziwny niepokój; wszedłem z wolna, jakby olśniony niespodzianym światłem. Za
                 pierwszym jego ruchem krew mi się ścięła. Leżał w łóżku i z tym samym akcentem co przed
                 chwilą Brygida, z twarzą równie bladą i zmienioną, podał mi rękę i wyrzekł te same słowa:
                 Czego pan sobie życzy?
                    Mówcie, co chcecie, ale istnieją przypadki, których rozum nie umiałby wytłumaczyć. Sia-
                 dłem, nie mogąc nic odpowiedzieć; Jak gdyby obudzony ze snu, powtórzyłem sam sobie py-
                 tanie, które mi zadał. W istocie, co ja robiłem u niego? Jak powiedzieć, co mnie sprowadza?
                 Przypuściwszy, iż mnie dogadzało zadać mu parę pytań, skąd prawo wnosić, iż on zechce
                 odpowiadać? Przywiózł listy i znał osoby, które je pisały, ale po tym, co ma Brygida pokaza-
                 ła, czyż nie wiedziałem w tej kwestii tyle co i on?
                    Słowa nie chciały mi przejść przez gardło; lękałem się, aby się nie domyślił, co się dzieje
                 w mym sercu. Pierwsze zdania, któreśmy wymienili, były grzeczne i nieznaczące. Podzięko-
                 wałem mu, że się podjął zleceń od rodziny pani Pierson; natrąciłem, iż opuszczając Francję
                 poprosimy go i my o pewne usługi; po czym zmilkliśmy, zdumieni, iż znaleźliśmy się naprze-
                 ciw siebie.
                    Wodziłem oczyma dokoła, jak czynią ludzie zakłopotani. Pokój był na czwartym piętrze;
                 wszystko w nim zwiastowało uczciwe i pracowite ubóstwo. Nieco książek, narzędzia mu-
                 zyczne, białe drewniane półki, papiery w porządku na stole nakrytym dywanem, stary fotel,
                 kilka krzeseł, oto wszystko; ale całość nosiła ujmujące znamię schludności i ładu. Co się ty-
                 czy samego Smitha, bystra i żywa jego fizjognomia uprzedzała od razu na jego korzyść. Spo-
                 strzegłem na kominku portret starszej osoby; zbliżyłem się wpółzamyślony; powiedział mi, że
                 to jego matka.
                    Przypomniałem sobie wówczas, iż Brygida mówiła mi często o nim, i tysiąc zapomnianych
                 rysów stanęło mi w pamięci. Dawniej widywała go niekiedy w N ***, ale od czasu mego
                 przybycia udała się tam tylko raz, a Smitha wówczas nie było. Tylko zatem przypadkiem do-
                 wiedziałem się o mim paru szczegółów, które mnie uderzyły. Zajmował skromny urząd, dzię-
                 ki któremu utrzymywał matkę i siostrę. Postępowanie jego wobec tych kobiet było ponad
                 wszelkie pochwały; dla nich wyrzekł się wszystkiego. Mimo że posiadał niepospolity talent
                 muzyczny, który mógł mu otworzyć świetne widoki, uczciwość jego i skromność zawsze ka-
                 zały mu przekładać spokój zacisznego życia. Słowem, należał do tej szczupłej liczby istot,
                 które żyją bez rozgłosu i wdzięczne są ludziom, iż nie poznają się na ich wartości.
                    Przytaczano mi z jego życia parę rysów, wystarczających, aby odmalować człowieka. Ko-
                 chał gorąco piękną dziewczynę w sąsiedztwie i po roku starań uzyskał jej przyrzeczenie. Była
                 równie biedna jak on. Już mieli podpisywać kontrakt ślubny i wszystko było gotowe do we-
                 sela, kiedy matka rzekła: A kto wyda za mąż twoją siostrę? To jedno słowo otworzyło mu
                 oczy; zrozumiał, iż jak się ożeni, wyda na dom wszystko, co zarobi, i że tym samym siostra
                 nie będzie miała posagu. Zerwał natychmiast wszystko, wyrzekając się po rycersku małżeń-
                 stwa i miłości; wówczas przybył do Paryża i uzyskał obecnie zajmowaną posadę.
                    Ilekroć zdarzyło mi się słyszeć tę historię, znaną w całej okolicy, zawsze odczuwałem chęć
                 poznania jej bohatera. To spokojne i ciche poświęcenie wydało mi się godniejsze podziwu niż
                 wszystkie chwały wojenne. Widząc portret matki Smitha, przypomniałem sobie wszystko;
                 spojrzałem na niego i zdziwiłem się widząc go tak młodym. Nie mogłem się wstrzymać, aby
                 go nie spytać o wiek; byliśmy rówieśnikami. Wybiła ósma; Smith wstał.
                    Ledwie uczynił parę kroków, ujrzałem, iż się chwieje; potrząsnął głową. Co panu? 
                 spytałem. Odpowiedział, iż jest to godzina, w której udaje się do biura, ale że nie czuje się na
                 siłach.
                                                                       105






                      Czy pan chory?
                      Mam gorączkę, czuję się bardzo cierpiący.
                      Wczoraj wieczór miał się pan lepiej; widziałem pana, o ile mi się zdaje, w Operze.
                      Przepraszam, że pana nie poznałem. Mam wolny wstęp do tego teatru i spodziewam się
                 spotkać tam pana jeszcze.
                    Im baczniej przyglądałem się temu młodemu człowiekowi, pokojowi, domowi, tym mniej
                 czułem się zdolny przystąpić do właściwego celu. Wczorajsze przypuszczenie, iż Smith mógł
                 mi zaszkodzić w umyśle Brygidy, rozwiało się mimo woli; było w jego twarzy coś szczerego
                 i surowego zarazem, co mnie powściągało i onieśmielało. Stopniowo myśli moje poszły od-
                 miennym torem; patrzałem nań uważnie, a miałem wrażenie, że i on również obserwuje mnie
                 z ciekawością.
                    Mieliśmy obaj po dwadzieścia jeden lat, a jaka różnica! On, przyzwyczajony do życia wy-
                 kreślonego miarowym dźwiękiem zegara; znający jedynie drogę z ustronnej izdebki do biura
                 mieszczącego się gdzieś kątem w ministerium; posyłający matce nawet swoje oszczędności,
                 ową odrobinę uciechy życia, którą każda pracująca ręka chroni tak zazdrośnie; skarżący się na
                 noc cierpień, ponieważ pozbawiała go dnia trudu; mający tylko jedną myśl, jedno szczęście,
                 to jest troskać się o szczęście drugiej istoty, i to od dzieciństwa, od czasu gdy był zdolny
                 unieść ciężar pracy! A ja, co zrobiłem z tym kosztownym, chyżym, nieoszacowanym czasem?
                 czy byłem mężczyzną? Któryż z nas żył?
                    Wystarczyło nam jedno spojrzenie, aby wyczuć to, co tu piszę na całej stronicy. Oczy na-
                 sze spotkały się i nie mogły się rozłączyć. Smith wspomniał o naszej podróży i o kraju, który
                 mieliśmy zwiedzić.
                      Kiedy państwo jadą?   spytał.
                      Nie wiem; pani Pierson jest cierpiąca i nie wstaje od trzech dni.
                      Od trzech dni!   powtórzył z mimowolnym gestem.
                      Tak pana to dziwi?
                    Wstał i osunął się na mnie z wyciągniętymi rękami i błędnym wzrokiem. Wstrząsnął nim
                 straszliwy dreszcz.
                      Czy panu słabo?   rzekłem ujmując go za rękę. Podniósł ją do oczu i nie mogąc zdławić
                 łez, powlókł się ku łóżku.
                    Patrzałem nań zdumiony; to był jak gdyby gwałtowny napad febry. Wahałem się, czy go
                 zostawić w tym stanie, znów przysunąłem się do łóżka. Odepchnął mnie silnie, jakby ze zgro-
                 zą. Przyszedłszy wreszcie do siebie, rzekł słabym głosem:
                      Pan daruje, niezdolny dziś jestem do rozmowy. Niech pan będzie łaskaw mnie zostawić;
                 skoro siły mi pozwolą, pośpieszę podziękować mu za jego uprzejmość.
                 ROZDZIAŁ III
                    Brygida wracała do zdrowia. Jak zapowiedziała, chciała jechać, skoro tylko uczuła się le-
                 piej. Ale ja się sprzeciwiłem; mieliśmy czekać jeszcze dwa tygodnie, aż będzie mogła zmieść
                 trudy podróży.
                    Była wciąż smutna i milcząca, ale życzliwa. Co bądź czyniłem, aby ją skłonić do wynu-
                 rzeń, wciąż powtarzała, iż wiadomy list jest jedyną przyczyną jej melancholii, i prosiła, aby
                 już nie poruszać tej sprawy. Tak więc, zmuszony milczeć jak ona, próżno starałem się odgad-
                 nąć, co się dzieje w jej sercu. Sam na sam ciążyło nam obojgu, chodziliśmy tedy co dzień do
                 teatru. Tam, siedząc sobie w głębi loży, ściskaliśmy się niekiedy za ręce; od czasu do czasu
                 jakaś piękna fraza, jakieś słowo, które nas uderzyło, sprawiało, iż wymienialiśmy przyjazne
                                                                       106






                 spojrzenia; ale w drodze, zarówno tam jak z powrotem, pozostawaliśmy niemi, zatopieni w
                 myślach. Dwadzieścia razy na dzień chciałem się rzucić do jej stóp i błagać, aby mi zadała
                 śmiertelny cios lub wróciła szczęście, które mi rozbłysło; dwadzieścia razy, gdy miałem to
                 uczynić, widziałem, iż Brygida mieni się na twarzy; wstawała i oddalała się lub chłodnym
                 słowem ścinała mi serce na ustach.
                    Smith przychodził prawie co dzień. Mimo że jego zjawienie stało się przyczyną wszyst-
                 kiego złego i mimo że bytność moja u niego zostawiła we mnie dziwne podejrzenia, sposób,
                 w jaki mówił o naszej podróży, jego dobra wiara i prostota wracały mi ufność. Wspomniałem
                 mu o listach, które przywiózł; wydawał się nie tak oburzony, ale bardziej jeszcze zasmucony
                 nimi ode mnie. Nie znał wprzód ich treści; na mocy zaś dawnej przyjaźni dla Brygidy potę-
                 piał głośno jej rodzinę. Nie byłby się podjął doręczenia listów (mówił), gdyby wiedział, co
                 zawierają. Sądząc z powściągliwości, z jaką pani Pierson odnosiła się do Smitha, nie mogłem
                 przypuszczać, aby mu się zwierzała. Widywałem go tedy w domu z przyjemnością, mimo iż
                 wciąż trwało między nami pewne skrępowanie i ceremonialność. Podjął się po naszym wy-
                 jeździe być pośrednikiem między Brygidą a rodziną i zapobiec jawnemu zerwaniu. Szacunek,
                 którego zażywał w tamtych stronach, mógł w tym mieć niemałe znaczenie; niepodobna mi
                 było nie być mu wdzięcznym. Trudno sobie wyobrazić szlachetniejszy charakter. Kiedyśmy
                 byli we troje, ilekroć spostrzegł chłód albo przymus, dokładał wysiłków, aby sprowadzić
                 między nas wesołość; jeżeli zdawał się zaniepokojony tym, co się dzieje, czynił to zawsze bez
                 niedyskrecji, z widoczną troską o nasze szczęście; ilekroć mówił o naszym związku, zawsze
                 czynił to z odcieniem szacunku, jak człowiek, dla którego miłość jest węzłem świętym wobec
                 Boga; słowem odnosił się do nas jak przyjaciel i budził we mnie pełne zaufanie.
                    Ale mimo wszystko i wbrew własnym wysiłkom był smutny; jakoż nie mogłem przezwy-
                 ciężyć osobliwych myśli, jakie mnie oblewały. Łzy, które widziałem płynące z oczu tego
                 młodzieńca, niemoc jego równoczesna z chorobą Brygidy, nieokreślona melancholijna sym-
                 patia między nimi, wszystko to dawało do myślenia i niepokoiło mnie. Niespełna miesiąc
                 wprzódy cień podejrzenia wystarczyłby, aby mnie przyprawić o furie zazdrości; ale obecnie o
                 co podejrzewać Brygidę? Jakiej bądź natury był jej sekret, czyż nie miała jechać ze mną?
                 Gdyby nawet Smith był powiernikiem nie znanej mi tajemnicy, jakiego rodzaju mogła być ta
                 tajemnica? Co mogło być nagannego w ich smutku i przyjaźni? Znała go dzieckiem; spoty-
                 kała go po latach, w chwili gdy miała opuścić Francję; miała zgryzoty, przypadek zaś chciał,
                 że on wiedział o tym, że stał się poniekąd narzędziem jej niedoli. Czyż nie było zupełnie pro-
                 ste, że wymieniali niekiedy smutne spojrzenia, że widok tego młodego człowieka przypomi-
                 nał Brygidzie przeszłość, z którą łączyły się wspominki i żale? Czy znowuż on mógł bez lęku
                 patrzeć na jej wyjazd, nie pomyślawszy mimo woli o niebezpieczeństwach długiej podróży, o
                 przykrościach życia koczowniczego odtąd, niemal poza nawiasem społeczeństwa? Niewąt-
                 pliwie tak być musiało; kiedy myślałem o tym, czułem, że mnie należało wstać, podejść do
                 nich, upewnić ich, zyskać ich wiarę; powiedzieć jej, iż ramię moje będzie ją podtrzymywać,
                 póki zechce przyjąć to oparcie, jemu zaś, że wdzięcznym, jestem za jego przywiązanie i za
                 przyrzeczone usługi. Czułem to, i nie mogłem. Śmiertelny chłód ściskał mi. serce; nie mo-
                 głem ruszyć się z krzesła.
                    Wieczorem, skoro Smith odszedł, albo milczeliśmy, albo mówiliśmy o nim. Jakiś niezro-
                 zumiały pęd kazał mi domagać się od Brygidy co dzień nowych szczegółów o tym człowieku.
                 Nie umiała mi powiedzieć nic więcej, niż ja powiedziałem czytelnikowi; życie jego nie miało
                 żadnych zawikłań: było biedne, ciche i uczciwe. Nie trzeba było wielu słów, aby je opowie-
                 dzieć, ale kazałem je sobie powtarzać bez ustanku: sam nie wiem czemu, zaciekawiało mnie
                 ono.
                    Ściśle biorąc, było na dnie serca tajemne cierpienie, do którego nie przyznawałem się
                 przed sobą. Gdyby ów młody człowiek zjawił się za szczęśliwych dni, gdyby przyniósł Bry-
                 gidzie obojętny list, czyż byłbym zwrócił nań uwagę? Czyby mnie poznał w Operze, czy nie,
                                                                       107






                 czyby mu się wymknęły w mej obecności łzy, których bym przyczyny nie znał, i cóż by mi to
                 znaczyło, gdybym był szczęśliwy? Ale jakkolwiek nie umiałem odgadnąć przyczyn smutku
                 Brygidy, rozumiałem dobrze, iż co bądź mówi, dawne moje postępowanie nie jest i dziś obce
                 jej zgryzocie. Gdybym od pół roku naszego pożycia był tym, czym powinienem być, nic w
                 świecie   wiedziałem o tym   nie byłoby zdolne zmącić naszej miłości. Smith był, ot, prze-
                 ciętny człowiek, ale był dobry, oddany; jego proste i skromne przymioty podobne były do
                 wielkich czystych linii, które oko ogarnia bez trudu i od razu; w kwadrans znało się go, budził
                 zaufanie, jeśli nie podziw. Nie mogłem się wstrzymać od myśli, że gdyby był kochankiem.
                 Brygidy, pojechałaby z nim z radością.
                    Opóźniłem wyjazd z własnej woli i już żałowałem tego. Brygida także czasami nagliła:
                 Co nas wstrzymuje?   mówiła   jestem już zdrowa, wszystko gotowe. Co mnie wstrzymy-
                 wało, w istocie? Nie wiem.
                    Siedząc przy kominku, wlepiałem wzrok kolejno w Smitha i w Brygidę. Oboje byli bladzi,
                 poważni, niemi. Nie wiedziałem, czemu są tacy; mimo woli powtarzałem sobie, że może to
                 wynikać z tej samej przyczyny i że dwie zagadki, mieszczą się może w jednej. Ale nie było to
                 owo mętne chorobliwe podejrzenie z tych, które dręczyły mnie niegdyś; był to niezwyciężo-
                 ny, fatalny instynkt. Cóż za dziwna rzecz człowiek! Znajdowałem przyjemność w tym, aby
                 ich zostawiać samych, przy kominku, a sam dumać włócząc się nad Sekwaną lub oprzeć się o
                 parapet i patrzeć bezmyślnie w wodę.
                    Kiedy wspominali swój pobyt w N*** i kiedy Brygida, prawie rozbawiona, przybierała
                 macierzyński tonik przypominając mu wspólnie spędzone dni, miałem uczucie, że cierpię, a
                 mimo to znajdowałem w tym przyjemność. Wypytywałem ich, mówiłem ze Smithem o mat-
                 ce, o jego zajęciach, planach. Dawałem mu sposobność pokazania się w korzystnym świetle i
                 niewoliłem jego skromność, aby odsłoniła jego przymioty. Kocha pan bardzo siostrę, nie-
                 prawdaż?   pytałem.   Kiedy spodziewa się pan wydać ją za mąż? Rumieniąc się odpowia-
                 dał, że dom wiele kosztuje, że może za dwa lata, może wcześniej, o ile zdrowie pozwoli mu
                 na parę nadliczbowych prac, za które uzyska gratyfikacje; znajduje się w okolicy dostatnia
                 rodzina, której syn jest jego przyjacielem; już się prawie porozumieli i szczęście może przyjść
                 pewnego dnia, jak spokój, na wpół bezwiednie. Zrzekł się na rzecz siostry swej części małego
                 dziedzictwa, które ojciec zostawił; matka sprzeciwiała się temu, ale on postawił na swoim:
                 młody człowiek powinien żyć z własnej pracy, gdy o losie panny rozstrzyga małżeństwo.
                 Tak, pomału, roztaczał nam całe swe życie i całą duszę: patrzałem, jak Brygida go słuchała.
                 Następnie, kiedy się już żegnał, przeprowadzałem go do drzwi i stałem w zamyśleniu, bez
                 ruchu, póki odgłos kroków nie zgubił się na schodac
                    Wracałem do pokoju i zastawałem Brygidę zaczynającą się rozbierać. Patrzałem chciwie
                 na to urocze ciało, na te skarby piękności, które tyle razy posiadałem. Patrzałem, jak czesze
                 długie włosy, zawiązuje fular, kiedy suknia opada na ziemię, odwraca się niby Diana wcho-
                 dząca do kąpieli. Kładła się do łóżka, ja układałem się w moim; nie mogło mi przyjść do gło-
                 wy, aby Brygida mnie oszukiwała, aby Smith był w niej zakochany; nie starałem się ich śle-
                 dzić ani podchwytywać. Nie zdawałem sobie sprawy z niczego. Mówiłem sobie: Jest bardzo
                 ładna, a ten biedny Smith jest uczciwy chłopak; mają oboje wielkie zmartwienie, i ja także.
                 Serce mi się ściskało, a zarazem odczuwałem ulgę.
                    Przepatrując walizy, zauważyliśmy, że brak nam jeszcze paru drobiazgów! Smith podjął
                 się wystarać o nie. Obdarzony był niestrudzoną energią; powiadał, iż wyświadcza mu łaskę,
                 kto mu powierza jakie zlecenie. Pewnego dnia, wróciwszy do domu, zastałem go siedzącego
                 na ziemi i zapinającego jakiś tłumok. Brygida siedziała przy klawikordzie, który wynajęliśmy
                 na czas pobytu w Paryżu. Grała owe dawne pieśni, w które kładła tyle wyrazu i które tak lu-
                 biłem. Zatrzymałem się w przedpokoju, drzwi były otwarte: każda nuta wnikała mi do duszy:
                 nigdy jeszcze nie śpiewała tak smutno i, można rzec, tak święcie.
                                                                       108






                    Smith słuchał z rozkoszą; klęczał trzymając rzemień. Upuścił go, spojrzał na rzeczy, które
                 dopiero co złożył i owinął w prześcieradło. Trwał długo w ten sposób, mimo iż śpiew prze-
                 brzmiał; Brygida, z rękami na klawikordzie, patrzała w dal, za okno. Po raz drugi ujrzałem łzy
                 cieknące z jego oczu; sam byłem bliski łez; nie wiedząc, co się we mnie dzieje, wszedłem i
                 podałem mu rękę.
                      Byłeś tutaj?  spytała Brygida. Zadrżała i wydała się zdziwiona.
                      Tak, byłem   odparłem.  Śpiewaj, błagam. Niech usłyszę jeszcze twój głos!
                    Nie odpowiadając zaczęła śpiewać; i dla niej było to wspomnienie. Widziała wzruszenie
                 moje i Smitha; głos jej łamał się. Ostatnie tony, wpółzatarte, zdawały się gubić w błękitach;
                 wstała i pocałowała mnie. Smith trzymał jeszcze mą rękę; ścisnął ją z konwulsyjną siłą; blady
                 był jak śmierć.
                    Innego dnia przyniosłem album litografii przedstawiających widoki Szwajcarii. Przyglą-
                 daliśmy się im wszyscy troje; od czasu do czasu Brygida trafiwszy na widok, który się jej
                 podobał, zatrzymywała się, aby mu się przyjrzeć. Jeden zwłaszcza zachwycił ją; był to krajo-
                 braz z kantonu Vaud; zielona dolina obsadzona jabłoniami, bydło pasące się cierniu, w oddali
                 kilkanaście domków rozrzuconych po łące i otaczających pagórkach. Na pierwszym planie
                 młoda dziewczyna w dużym słomkowym kapeluszu siedziała pod drzewem, przed nią chło-
                 piec, z. okutym kijem w dłoni, widocznie pokazywał jej drogę, którą przebył: kręta ścieżka
                 gubiąca się w górach. Ponad nimi widać było Alpy, obraz zaś wieńczyły trzy szczyty pokryte
                 śniegiem, iskrzące się w odblaskach zachodu słońca. Trudno o coś prostszego, a piękniejsze-
                 go razem niż ten krajobraz. Dolina podobna była do jeziora zieleni, oko zaś obejmowało jego
                 zarysy z najdoskonalszym spokojem.
                      Czy tam pojedziemy   ? spytałem. Wziąłem ołówek i naznaczyłem kilka kresek.
                      Co ty robisz?   spytała.
                      Próbuję   rzekłem   czy przy pewnej zręczności dużo trzeba by zmieniać w tej postaci,
                 aby była podobna do ciebie. Kapelusz tej dziewczyny byłby ci, sądzę, cudownie do twarzy;
                 temu zaś dzielnemu góralowi uda mi się może nadać niejakie podobieństwo ze mną.
                    Koncept spodobał się Brygidzie; chwyciła nożyk i w mig zatarła twarz chłopca i dziew-
                 czyny. I dalejże ja zacząłem kreślić jej portret, ona mój. Figurki były bardzo małe, toteż nie
                 wybredzaliśmy zbytnio; zgodziliśmy się, że portrety są łudząco podobne i w istocie, przy do-
                 brej woli, można w nich było odnaleźć nasze rysy. Naśmiawszy się do syta, porzuciliśmy al-
                 bum; za chwilę służący wywołał mnie po coś, wyszedłem.
                    Skoro wróciłem, Smith stał oparty o stół i wpatrywał się w rycinę z taką uwagą, iż nie za-
                 uważył mego wejścia. Pogrążony był w głębokiej zadumie; dopiero po pierwszym moim sło-
                 wie do Brygidy, podniósł głowę. Popatrzył na nas chwilę i pożegnał się spieszanie. Kiedy
                 przechodził przez jadalnię, spostrzegłem, iż uderzył się w czoło.
                    Kiedy byłem świadkiem tych oznak boleści, wstawałem i biegłem zamknąć się w pokoju.
                 Cóż to jest? co to jest?   powtarzałem. Następnie składałem ręce, aby błagać... Kogo? Nie
                 wiem; może mego dobrego anioła, może mego złego losu.
                 ROZDZIAŁ IV
                    Serce wołało mnie, aby jechać, mimo to wciąż zwlekałem; tajemna i gorzka rozkosz przy-
                 kuwała mnie co wieczór do miejsca. Kiedy Smith miał przyjść, nie miałem spokoju, póki nie
                 usłyszałem dzwonka. Czym się dzieje, iż jest w nas coś niepojętego, co się lubuje w nieszczę-
                 ściu?
                    Każdego dnia jakiś nagły błysk, spojrzenie, przyprawiały mnie o dreszcz; każdego dnia in-
                 ne słowo, inne spojrzenie, pogrążały mnie z powrotem w niepewność. Mocą jakiej niezrozu-
                                                                       109






                 miałej tajemnicy byli oboje tacy smutni? Mocą jakiej znów tajemnicy trwałem nieruchomy
                 jak posąg patrząc na nich, gdy nieraz, w podobnej okoliczności, bywałem gwałtowny aż do
                 szału? Nie miałem siły, aby się ruszyć, ja, który, ilekroć kochałem, podlegałem owym dzikim
                 napadom wschodniej niemal zazdrości. Spędzałem dnie na wyczekiwaniu, nie umiałbym po-
                 wiedzieć na co. Siadałem wieczór na łóżku i mówiłem: Spróbujmyż myśleć o tym. Topiłem
                 głowę w rękach, po czym wykrzykiwałem: To niemożliwe!   i nazajutrz rozpoczynałem na
                 nowo.
                    W obecności Smitha Brygida była dla mnie serdeczniejsza, niż kiedy zostaliśmy sami.
                 Jednego wieczora zjawił się w chwili, gdyśmy dopiero co wymienili kilka słów dość twar-
                 dych; usłyszawszy jego głos w przedpokoju, podeszła, aby mi usiąść na kolanach. On był
                 zawsze spokojny i smutny; miałem wrażenie, że zadaje sobie nieustanny gwałt. Każdy ruch
                 był odmierzony; mówił mało i wolno, ale nagłe gesty, które mu się wymykały czasem, tym
                 bardziej uderzały sprzecznością ze zwyczajem jego zachowania.
                    W tym położeniu czyż mogę nazwać ciekawością niecierpliwość, która mnie pożerała?
                 Cóż bym odpowiedział, gdyby mi ktoś rzekł: Cóż ci to znaczy? Jesteś bardzo ciekawy. A
                 może w istocie było to nie co innego.
                    Przypominam sobie, iż pewnego dnia widziałem pod mostem tonącego. Puściłem się z kil-
                 koma przyjaciółmi na pełną wodę; za nami płynęło czółno, na którym byli dwaj nauczyciele
                 pływania. Było to w czasie letnich upałów; nasza gromadka spotkała się z drugą, tak iż razem
                 było nas, pod wielkim łukiem mostu, więcej niż trzydziestu. Naraz któremuś zrobiło się słabo.
                 Słyszę krzyk i odwracam się. Widzę dwie ręce poruszające się na powierzchni, po czym
                 wszystko znika. Daliśmy nurka; na próżno: ledwie w godzinę później wydobyto trupa za-
                 pchanego pod ładunek drzewa.
                    Wrażenie, jakiego doznałem nurkując w rzece, nie wyjdzie mi nigdy z pamięci. Rozgląda-
                 łem się na wszystkie strony w ciemnych i głębokich warstwach wody, które spowijały mnie z
                 głuchym szmerem. Póki mogłem wstrzymać oddech, posuwałem się w głąb; następnie wra-
                 całem na powierzchnię, wymieniałem pytania z innym pływakiem, równie niespokojnym jak
                 ja, po czym wracałem pod wodę. Wstrząsała mną na przemian groza i nadzieja; myśl, iż może
                 mnie chwycić para konwulsyjnych ramion przejmowała mnie niewymowną radością i przera-
                 żeniem; dopiero zupełne wyczerpanie skłoniło mnie do powrotu na łódkę.
                    O ile rozpusta nie stępi człowieka, jednym z jej nieuchronnych następstw jest dziwna cie-
                 kawość. Opisałem wyżej ciekawość, jaką czułem za pierwszą bytnością u Desgenais'go. Wy-
                 tłumaczę się jaśniej.
                    Prawda, ów szkielet pozorów żąda, by wszelki człowiek bez względu na to, kim jest, do-
                 tknął, w swoim dniu i godzinie, jej wiekuistych piszczeli na dnie jakiejś przemijającej rany.
                 To się nazywa znać świat; tą ceną opłaca się doświadczenie.
                    Owóż zdarza się, iż w obliczu tej próby jedni cofają się w przerażeniu; drudzy, słabi i wy-
                 lęknieni, pozostają chwiejni niby cienie. Niektóre istoty, najlepsze może, nie są zdolne tego
                 przeżyć. Większość zapomina i tak wszystko płynie ku śmierci.
                    Ale są ludzie   nieszczęśliwi, to pewna!   którzy nie cofają się ani nie chwieją, nie umie-
                 rają ani nie zapominają: kiedy przychodzi na nich kolej, aby dotknąć palcem nieszczęścia,
                 inaczej mówiąc prawdy, zbliżają się pewnym krokiem, wyciągają rękę i, rzecz straszna! rodzi
                 się w nich uczucie miłości dla sinego topielca, którego ujrzeli na dnie wód. Chwytają go, ma-
                 cają, ściskają; pijani żądzą poznania, wszystko, na co patrzą, chcą przejrzeć na wylot; już tyl-
                 ko wątpią i kuszą; szperają w świecie niby szpiegi Boże; myśli ich robią się ostre jak strzały,
                 ryś czai się w ich piersi.
                    Rozpustnicy bardziej od innych podlegają temu szaleństwu, a przyczyna bardzo prosta: je-
                 śli zwykłe życie porównamy do gładkiej i przezroczystej powierzchni, rozpustnicy, płynąc w
                 wartkich wirach, co chwila dotykają dna. Wychodząc z balu, na przykład, spieszą do podej-
                 rzanego domu. Naściskawszy się w tańcu wstydliwych dłoni dziewicy, przyprawiwszy ją mo-
                                                                       110






                 że o dreszcz, wychodzą, biegną, rzucają płaszcze i rozwalają się u stołu zacierając ręce.
                 Ostatnie zdanie zwrócone do pięknej i uczciwej kobiety drga im jeszcze na ustach; powtarzają
                 je wybuchając śmiechem. Co mówię? czyż za kilka sztuk monety nie podnoszą owego stroju
                 będącego istotą wstydu, chcę rzec sukni: owej tajemniczej zasłony zdającej się otaczać sza-
                 cunkiem istotę, którą zdobi i którą okala nie dotykając jej? Jakież pojęcie muszą mieć o świe-
                 cie? czują się w nim raz po raz niby aktor za kulisami. Kto bardziej od nich nawykły jest do
                 owego szukania dna rzeczy i, jeśli można tak rzec, do tych poufnych i cynicznych obmacy-
                 wań? Posłuchajcie, jak mówią o wszystkim: określenia jaskrawe, grube, ohydne; te tylko wy-
                 dają się im prawdziwe, reszta to szych, pozór, przesądy. Jeśli opowiadają coś, jeśli zdają
                 sprawę z własnych wrażeń: zawsze słowo plugawe, ziemskie, zawsze kropka nad i, zawsze
                 śmierć! Nie powiedzą: Ta kobieta mnie kochała, ale: Miałem tę kobietę; nie mówią: Ko-
                 cham, ale: Palę się; nie powiedzą nigdy: Jeśli Bóg zechce!, mówią zawsze: Gdybym ja
                 zechciał! Sam już nie wiem, co myślą o sobie samych i co wyplatają w swoim gadulstwie.
                    Stąd, nieodbicie, lenistwo albo ciekawość; gdy się tak ćwiczą w chwytaniu we wszystkim
                 najgorszej strony, widzą, że inni wierzą nadal w dobro. O ile zatem w swej obojętności nie
                 silą się zatkać sobie uszu, musi ich budzić nagle, od czasu do czasu, odgłos owego innego
                 świata. Ojciec pozwala synowi chodzić tam, gdzie chodzi tylu innych, gdzie chadzał sam
                 Kato; powiada, iż młodość musi się wyszumieć. Ale, za powrotem, syn spogląda na siostrę; i
                 patrzcie, co sprawiła godzina spędzona sam na sam z bydlęcą rzeczywistością! musi sobie
                 powtarzać:Siostra moja nie ma nic wspólnego z tamtą kobietą!, i od tego dnia czuje niepo-
                 kój.
                    Ciekawość zła jest to plugawa choroba, która rodzi się z wszelkiego nieczystego zetknię-
                 cia. Jest to natrętny pęd upiorów podnoszący grobowe płyty; niewytłumaczona męczarnia,
                 którą Bóg karze tych, co upadli; chcieliby wierzyć, że wszystko stworzone jest do upadku, a
                 może wtrąciłoby to ich w rozpacz. Ale szperają, szukają, dysputują; przechylają głowę niby
                 budowniczy, który ustawia węgielnicę, i silą się w ten sposób widzieć rzeczy tak, jak im to
                 dogadza. Zło stwierdzone oglądają z uśmiechem; na zło wątpliwe gotowi by przysięgać; gdy
                 widzą dobro, chcą je obejrzeć od tyłu. Kto wie? Oto arcyformuła, pierwsze słowo, które wy-
                 rzekł szatan, skoro ujrzał, iż niebo jest dlań zamknięte. Ach! ileż to słowo sprawiło nie-
                 szczęść! ileż klęsk i śmierci, ileż straszliwych zamachów kosy w kiełkujące zasiewy! ile serc,
                 ile roślin, które są jedną ruiną, od czasu gdy to słowo w nich zabrzmiało! Kto wie? Kto wie?
                 Bezecny wyraz! Nim się je wymówi, raczej być jak owe barany, które nie wiedzą, gdzie jest
                 rzeźnia, i idą do niej szczypiąc trawę. To więcej warte niż być trzeźwym i czytywać La
                 Rochefoucaulda.
                    Jakiż mogę dać tego lepszy przykład niż to, co opowiadam w tej chwili? Brygida chciała
                 jechać, wystarczyło mi rzec słowo. Wiedziałem, że jest smutna, czegóż zwlekałem? co by się
                 stało, gdybyśmy wyjechali? Skończyłoby się na przelotnej chwili lęku; nie upłynęłyby ani
                 trzy dni, a już poszłoby wszystko w niepamięć. Skoro byłbym z nią sam, myślałaby tylko o
                 mnie; cóż mi zależało na poznaniu tajemnicy, która nie groziła memu szczęściu? Zgadzała
                 się; w tym zamykało się wszystko. Wystarczyło jednego pocałunku w usta; zamiast tego pa-
                 trzcież, co ja robię.
                    Jednego wieczora, kiedy Smith był u nas na obiedzie, wysunąłem się i zostawiłem ich ra-
                 zem. Zamykając drzwi, usłyszałem, że Brygida prosi o herbatę. Nazajutrz, wchodząc, zbliży-
                 łem się przypadkiem do stołu i obok imbryka ujrzałem jedną tylko filiżankę. Nikt nie wcho-
                 dził tam przede mną, służący nie mógł nic zabrać z zastawy podanej wczoraj. Rozglądałem
                 się, czy nie zobaczę gdzie drugiej filiżanki; sprawdziłem, że nie.
                      Smith długo siedział?   spytałem Brygidy.
                      Blisko do północy.
                      Położyłaś się sama, czy dzwoniłaś na pokojówkę?
                      Sama; wszystko już spało.
                                                                       111






                    Szukałem ciągle; ręce mi drżały. W jakiej farsie znalazłby się zazdrośnik na tyle śmieszny,
                 aby dochodzić, co się stało z filiżanką? Z jakiej racji Smith i pani Pierson mieliby pić z jednej
                 filiżanki? W istocie, szlachetna myśl przychodziła mi do głowy!
                    Trzymałem wszakże w ręce filiżankę i krążyłem po pokoju. Nie mogłem się wstrzymać,
                 aby nie wybuchnąć śmiechem; rzuciłem ją na podłogę. Rozsypała się na tysiąc cząstek, które
                 zmiażdżyłem obcasem.
                    Brygida patrzała, nie mówiąc słowa. Przez dwa dni odnosiła się do mnie z chłodem, który
                 miał odcień pogardy, ze Smithem zaś była swobodniejsza i życzliwsza niż zwykle. Nazywała
                 go Henrykiem i uśmiechała się doń poufale.
                      Mam ochotę przejść się trochę   rzekła po obiedzie   chcesz iść do Opery, Oktawie? Po-
                 szłabym pieszo.
                      Nie, zostaję; idźcie sami.
                    Ujęła pod ramię Smitha i wyszła. Zostałem sam cały wieczór; wziąłem ćwiartkę papieru,
                 chciałem utrwalić swoje myśli, ale nie mogłem.
                    Podobnie jak kochanek, gdy się znajdzie sam, wydobywa ukryty na łonie list lubej i tonie
                 w słodkim marzeniu, tak ja pogrążyłem się z rozkoszą w głębokiej samotności i zamykałem
                 się, aby wątpić. Miałem przed sobą dwa puste krzesła, które Smith i Brygida zajmowali przed
                 chwilą; patrzałem na nie chciwym okiem, jak gdyby mi mogły coś powiedzieć. Przechodzi-
                 łem tysiąc razy wszystko, com widział i słyszał; od czasu do czasu szedłem do drzwi i spo-
                 glądałem na walizy pod ścianą, gotowe do drogi od miesiąca; rozchylałem je ostrożnie, oglą-
                 dałem suknie, książki, ułożone staranną i delikatną rączką; wsłuchiwałem się w turkot pojaz-
                 dów; hałas ich przyprawiał mnie o bicie serca. Rozkładałem na stole mapę Europy, niegdyś
                 świadka tak słodkich planów; i oto, w obliczu wszystkich nadziei, w tym pokoju, gdzie je
                 powziąłem i gdzie zdawały mi się tak bliskie urzeczywistnienia, oddawałem się najokropniej-
                 szym przeczuciom.
                    Jak to możliwe? Nie doznawałem gniewu ani zazdrości; czułem bezgraniczny ból. Nie po-
                 dejrzewałem, a jednak wątpiłem. Umysł ludzki jest tak dziwaczny, że z tego, co widzi, i mi-
                 mo tego, co widzi, umie sobie ukuć sto przyczyn cierpienia. W istocie, mózg nasz podobny
                 jest do więzień inkwizycji, gdzie mury pokryte są tyloma narzędziami tortury, iż nie rozu-
                 miemy ani ich przeznaczenia, ani kształtu; patrząc na nie, pytamy siebie, czy to są kleszcze,
                 czy zabawki. Powiedzcie mi, proszę, czy nie na jedno wychodzi, powiedzieć kochance:
                 Wszystkie kobiety oszukują, a powiedzieć: Ty mnie oszukujesz?
                    To, co się działo w mej głowie, było może subtelne jak najzręczniejszy sofizmat; rodzaj
                 dialogu między rozumem a sumieniem. Gdybym miał stracić Brygidę?, mówił rozum.   Je-
                 dzie z tobą, odpowiadało sumienie.   Gdyby mnie oszukiwała?   Jak mogłaby cię oszukiwać,
                 ona, która testamentem zaleca modlić się za ciebie!   A jeśli Smith ją kocha?   Szaleńcze,
                 czemu o to pytasz, skoro wiesz, że ona kocha ciebie?   Skoro mnie kocha, czemu jest smut-
                 na?   To jej tajemnica, uszanuj ją.   Jeśli ją wywiozę stąd, czy będzie szczęśliwa?   Kochaj
                 ją, a będzie.   Czemu, kiedy ten człowiek patrzy na nią, ona lęka się spotkać jego oczu?  
                 Ponieważ jest kobietą, a on jest młody.   Czemu, kiedy ona nań patrzy, on blednie nagle?  
                 Ponieważ jest mężczyzną, a ona jest piękna.   Czemu, kiedym go odwiedził, rzucił się z pła-
                 czem w me ramiona? Czemu któregoś dnia uderzył się w czoło?   Nie pytaj o to, czegoś nie
                 powinien wiedzieć.   Czamum nie powinien?   Ponieważ jesteś lichy i ułomny, a wszelka
                 tajemnica należy do Boga.   Ale czemu ja cierpię? czemu nie mogę myśleć o tym bez przera-
                 żenia w duszy?   Padnij na kolana, wyspowiadaj się; jeśli wierzysz w zło, tym samym je czy-
                 niłeś.   Jeśli je czyniłem, czy to moja wina? czemu dobro mnie zdradziło?   Iż jesteś w
                 ciemmościach, czy to racja, aby przeczyć światłu? Jeśli istnieją zdrajcy, czemuś jest z ich
                 liczby?   Bo lękam się być zwiedziony.   Czemu spędzasz noce na czuwaniu? Niemowlęta
                 śpią o tej porze. Czemu jesteś sam w tej chwili?   Bo myślę, wątpię i lękam się.   Kiedyż
                                                                       112






                 zmówisz pacierz?   Wówczas gdy uwierzę. Czemu mi skłamano?   Czemu ty kłamiesz, tchó-
                 rzu, w tejże chwili? Czemu nie umierasz, skoro nie umiesz cierpieć?
                    Tak mówiły i jęczały we mnie dwa straszliwe i sprzeczne głosy, trzeci zaś krzyczał jesz-
                 cze: Och, och, niewinności moja; och, och, minione dni!
                 ROZDZIAŁ V
                    Myśl ludzka, cóż za straszliwa potęga! to nasza obrona i ucieczka, najpiękniejszy podarek,
                 jaki Bóg nam uczynił. Należy do nas i jest nam posłuszna; możemy pchnąć ją w przestrzeń;
                 ale skoro raz znajdzie się poza tą wątłą czaszką, już przepadło, nie mamy nad nią władzy.
                    Gdy tak z dnia na dzień odkładałem wyjazd, traciłem siły i sen; bez mej wiedzy życie
                 uciekało ze mnie. Siadając do stołu czułem śmiertelny wstręt; w nocy te dwie blade twarze,
                 Smitha i Brygidy, które śledziłem cały dzień, prześladowały mnie w okropnych widzeniach.
                 Gdy wieczorem szli do teatru, nie chciałem iść z nimi; szedłem osobno, kryłem się na parterze
                 i stamtąd szpiegowałem ich. Udawałem, że mam coś do załatwienia w sąsiednim pokoju, i
                 spędzałem godzinę podsłuchując. To chwytała mnie z całą gwałtownością myśl, aby poszukać
                 zwady ze Smithem i zmusić go do pojedynku; odwracałem się doń plecami, gdy do mnie
                 mówił; przyglądałem mu się z udanym zdziwieniem, kiedy podchodził z wyciągniętą ręką. To
                 znów, kiedym był sam w nocy i wszystko w domu spało, kusiło mnie dobyć się do sekreta-
                 rzyka Brygidy i wykraść jej papiery. Raz wręcz musiałem wyjść z domu, aby się temu oprzeć.
                 Cóż mam rzec? Jednego dnia chciałem z nożem w ręku zagrozić, że ich zabiję, jeśli mi nie
                 powiedzą, czemu są tak smutni; innego dnia chciałem zwrócić wściekłość przeciw sobie. Z
                 jakim wstydem przychodzi mi to napisać! A gdyby mnie ktoś spytał, co w gruncie rzeczy
                 każe mi tak postępować, nie umiałbym, odpowiedzieć.
                    Widzieć, wiedzieć, wątpić, szperać, niepokoić się i doprowadzać się do rozpaczy, przeży-
                 wać dni z nastawionym uchem, a w nocy tonąć we łzach; powtarzać sobie, że umrę z bólu i
                 wierzyć, że mam powody; czuć, jak odosobnienie i słabość wydzierają nadzieję z mego serca;
                 wyobrażać sobie, że ich szpieguję, gdy nadsłuchiwałem, w mroku jedno z uderzeń swego
                 gorączkowego tętna; przeżuwać bez końca owe wytarte i oklepane zdania: Życie jest snem,
                 nie ma nic stałego na ziemi; wreszcie przez własną nędzę i kaprys złorzeczyć, bluźnić Bogu
                 mieszkającemu we mnie; oto jakie były moje rozkosze, ulubione zajęcie, dla którego wyrze-
                 kałem się miłości, powietrza, swobody!
                    Wiekuisty Boże, swoboda! tak, bywały chwile, w których, mimo wszystko, myślałem o
                 niej jeszcze. W tej otchłani szaleństwa, dziwactwa i głupoty, zdarzało mi się nagle, jednym
                 skokiem, wyrwać z siebie. Fala powietrza, która uderzała mnie w twarz, skoro wychodziłem,
                 ze swego więzienna; książka, którą czytałem, o ile w ogóle zdarzyło mi się wziąć do rąk inną
                 książkę niż utwory owych nowożytnych sykofantów, których mienią pamflecistami, a którym
                 powinno by się zabronić ich dłubania i mędrkowania, po prostu z racji zdrowia publicznego.
                 Skoro mówię o tych dobrych chwilach, były one tak rzadkie, iż chcę przytoczyć jedną. Czy-
                 tałem jednego wieczora pamiętniki Constanta; znalazłem następujący ustęp:
                    Salsdorf, chirurg saski przy osobie księcia Chrystiana, otrzymał pod Wagram pocisk, któ-
                 ry mu złamał nogę. O piętnaście kroków Amadeusz de Kerboung, adiutant (nie pamiętam
                 czyj), kontuzjowany w piersi, pada i rzyga krwią. Salsdorf widzi, że jeśli ktoś nie udzieli mło-
                 dzieńcowi pomocy, umrze z apopleksji; zbiera siły, pełza ku niemu na czworakach, puszcza
                 krew i ratuje mu życie. Tuż potem Salsdorf umarł w Wiedniu, w cztery dni po amputacji.
                    Przeczytawszy te słowa, zamknąłem książkę i zalałem się łzami. Nie żal mi tych łez, za-
                 wdzięczam im dobry dzień: mówiłem tylko o Salsdorfie, zapomniałem o wszystkim innym.
                 Nie przyszło mi do głowy, to pewna, podejrzewać kogoś tego dnia. Ja, biedny marzyciel!
                                                                       113






                 Trzebaż mi było wówczas przypominać sobie, żem kiedyś był dobry? Na co mi się to zdało?
                 aby wyciągać ku niebu znękane ramiona, aby pytać, po co żyję, i rozglądać się dokoła, czy
                 nie spadnie też jakiś granat, który by mnie wyzwolił na wieczność. Niestety, to był tylko
                 błysk, który rozdarł na chwilę noc mej duszy.
                    Jak owi obłąkani derwisze, którzy w zawrocie głowy osiągają ekstazę, tak myśl nasza, kie-
                 dy, kręcąc się sama koło siebie, znuży się własnym grzebaniem, wyczerpana bezużyteczną
                 pracą, zatrzymuje się przestraszona. Można by rzec, iż człowiek jest pusty wewnątrz i że
                 zstępując coraz głębiej w siebie, dociera do ostatniego stopnia krętych schodów. Tam, jak na
                 szczycie gór, jak w głębi kopalni, brak jest powietrza: Bóg zabrania iść dalej. Wówczas rażo-
                 ne śmiertelnym zimnem serce, jak gdyby żądne zapomnienia, chciałoby wydrzeć się na ze-
                 wnątrz, by odżyć ze wszystkiego, co je otacza, wdycha chciwie powietrze; ale znajduje do-
                 koła siebie jedynie własne chimery, które ożywia uciekającą zeń siłą i które, stworzone przez
                 nie, oblegają je niby bezlitosne upiory.
                    Niepodobna było, aby rzeczy ciągnęły się długo w ten sposób. Znużony niepewnością,
                 umyśliłem podjąć próbę celem odkrycia prawdy.
                    Poszedłem zamówić konie pocztowe na dziesiątą wieczór. Mieliśmy już najętą kolasę, ka-
                 załem, aby wszystko było gotowe na oznaczoną godzinę, broniąc równocześnie wspominać
                 cokolwiek pani Pierson. Smith był tego dnia na obiedzie. Siadając do stołu, z rozmysłu stara-
                 łem się być weselszy niż zwykle, przy czym, nie uprzedzając nic o zamiarze, sprowadzałem
                 rozmowę na naszą podróż. Wyrzekłbym się tej podróży, mówiłem, gdybym przypuszczał, że
                 Brygidzie nie tyle na niej zależy; czuję się tak dobrze w Paryżu, iż najchętniej zostałbym,
                 póki się jej spodoba. Zacząłem stawić przyjemności, które można znaleźć tylko w tym mie-
                 ście; bale, teatry, rozrywkę na każdym kroku. Krótko mówiąc, skoro czujemy się szczęśliwi,
                 nie widzę, czemu mielibyśmy zmieniać miejsce: co do mnie, nie myślę wyjeżdżać tak rychło.
                    Spodziewałem się, że Brygida będzie obstawać przy genewskim projekcie, i w istocie tak
                 się stało. Nalegała wprawdzie dość słabo, ale na pierwsze słowa udałem, że się poddaję; na-
                 stępnie, zmieniając przedmiot, zacząłem mówić o rzeczach obojętnych, jakby tamto było za-
                 łatwione.
                    Czemu   dodałem   Smith nie miałby jechać z nami? Prawda, ma tu zajęcia, które go
                 trzymają, ale czyż nie może dostać urlopu? Zresztą talenty, które posiada, a z których nie chce
                 korzystać, czyż nie powinny mu zapewnić wszędzie swobodnej i przyzwoitej egzystencji?
                 Niech jedzie z nami bez ceremonii; powóz jest duży, ofiarujemy mu miejsce. Trzeba, aby
                 młody człowiek przetarł się w świecie; nic smutniejszego w jego wieku niż zamykać się w
                 ciasnym kole. Nieprawdaż?   zwróciłem się do Brygidy.   No, moja droga, może ty uzyskasz
                 to, czego by mnie odmówił; nakłoń go, aby nam poświęcił jakie sześć tygodni. Odbędziemy
                 podróż razem, a wspólna przejażdżka po Szwajcaria pozwoli mu z tym większą przyjemno-
                 ścią powitać swój gabinet i pracę.
                    Brygida poparła mnie, jakkolwiek brała to jedynie za żart. Smith nie mógł opuścić Paryża
                 pod grozą utraty miejsca, nie bez żalu tedy odmówił, przytaczając ten powód. Kazałem przy-
                 nieść butelkę dobrego wina i tak, wśród moich nalegań, pół żartem, pół serio, rozbawiliśmy
                 się wszyscy troje. Po obiedzie wyszedłem na kwadrans, aby się upewnić, że wykonano me
                 rozkazy; wróciłem z wesołą miną i siadając do klawikordu, zaproponowałem nieco muzyki.
                 Zostańmy wieczór w domu   rzekłem   wierzcie mi, nie chodźmy do teatru; nie jestem
                 zdolny współdziałać z wami, ale umiem słuchać i rozumieć. Gdyby się Smith nudził, każemy
                 mu grać i spędzimy czas milej niż poza domem.
                    Brygida nie dała się prosić; chętnie zaczęła śpiewać, Smith towarzyszył jej na wiolonczeli.
                 Podano poncz, niebawem płomień palącego się rumu rozweselił nas swoim blaskiem. Od
                 klawikordu przenieśliśmy się do stołu, znalazły się i karty. Wszystko poszło, jak sobie ży-
                 czyłem; zapanowała atmosfera szczerej zabawy.
                                                                       114






                    Miałem oczy wlepione w zegar i czekałem niecierpliwie, aż wskazówka wskaże dziesiątą.
                 Pożerał mnie niepokój, ale miałem tę siłę, aby go nie zdradzić. Wreszcie chwila nadeszła;
                 usłyszałem bicz pocztyliona i odgłos kopyt w dziedzińcu. Brygida siedziała obok; wziąłem ją
                 za rękę i spytałem, czy jest gotowa do drogi. Spojrzała zdziwiona, myśląc zapewne, że to
                 żarty. Odparłem, że w czasie obiadu wydała mi się tak zdecydowana, iż nie zwlekając posze-
                 dłem zamówić konie; w tym właśnie celu wyszedłem. Równocześnie wszedł służący z
                 oznajmieniem, iż rzeczy już w powozie i że czekają tylko na nas.
                      Czy to serio?   spytała Brygida   chcesz jechać tej nocy?
                      Czemu nie   odparłem   skorośmy się zgodzili oboje, że mamy opuścić Paryż?
                      Jak to! teraz? w tej chwili?
                      Oczywiście; czyż wszystko nie jest gotowe od miesiąca? Widzisz przecie, że trzeba było
                 jedynie przytroczyć walizy; z chwilą gdy stanęło na tym, że nie zostajemy, czyż nie lepiej
                 jechać jak najprędzej? Uważam, że trzeba wszystko robić w ten sposób, niczego nie odkładać
                 do nazajutrz, Jesteś dziś wieczór w wenie do podróży: chwytam tedy sposobność. Po co cze-
                 kać i zwlekać bez końca? Nie mógłbym znieść tego życia. Chcesz jechać, nieprawdaż? Jedź-
                 my; to zależy tylko od ciebie.
                    Zapanowała chwila głębokiego milczenia. Brygida podeszła do okna, ujrzała, że w istocie
                 zaprzężono, Mój ton zresztą nie mógł zostawić żadnej wątpliwości. Mimo że postanowienie
                 było nagłe, ostatecznie wyszło ono od niej: nie mogła się zaprzeć własnych słów ani wymy-
                 ślić przyczyn do odwłoki. Jakoż powzięła decyzję; zadała mi kilka pytań jakby dla upewnie-
                 nia się, czy wszystko w porządku; po czym widząc, iż niczego nie zaniedbano, rozejrzała się
                 wkoło. Wzięła szal i kapelusz, odłożyła je, przepatrzyła jeszcze pokoje.                  Jestem gotowa  
                 rzekła   służę ci; jedziemy więc? mamy jechać? Wzięła światło, przeszukała mój pokój,
                 swój, otworzyła kufry i szafy. Poprosiła o klucz od sekretarzyka, który, jak mówiła, zarzucił
                 się jej. Gdzież mógł być? Miała go w ręku przed godziną. Prędko, prędko, jestem gotowa,
                 powtarzała w nadzwyczajnym podnieceniu. Jedźmy, Oktawie, chodźmy. To mówiąc szukała
                 ciągle; podeszła wreszcie, aby usiąść obok nas.
                    Siedziałem na kanapie i patrzałem na Smitha stojącego przede mną. Nie zmienił zachowa-
                 nia, nie wydawał się zmieszany ani zdziwiony, ale dwie krople potu spływały mu po skro-
                 niach. Słyszałem, jak w palcach jego trzeszczy kościany żeton, który trzymał w ręku; kawałki
                 upadły na ziemię. Wyciągnął ku nam ręce. Szczęśliwej podróży, przyjaciele!   rzekł.
                    Znów zapanowało milczenie; przyglądałem się wciąż Smithowi, czekałem, aby dodał sło-
                 wo. O ile tu jest jakaś tajemnica   myślałem   kiedyż ją przejrzę, jeśli nie w tej chwili? Mu-
                 szą ją oboje mieć na ustach. Niech wyjdzie z nich bodaj cień, a pochwycę ją.
                    Słuchaj, Oktawie   rzekła Brygida   gdzie sądzisz, że się zatrzymamy? Napisze pan do
                 nas, nieprawdaż, panie Henryku? Nie zapomni pan o mej rodzinie i zrobi pan w tej sprawie,
                 co pan będzie mógł?
                    Odpowiedział wzruszonym głosem, ale z pozornym spokojem, że zobowiązuje się z całego
                 serca być jej pomocny i że dołoży starań w tej mierze. Nie mogę   rzekł   ręczyć za nic,
                 wobec listów, które pani otrzyma, nadzieja niewielka. Ale nie będzie to z pewnością moja
                 wina, gdybym mimo wszystko nie mógł pani rychło przesłać pomyślnej wiadomości. Niech
                 pani liczy na mnie, jestem jej szczerze oddany.
                    Dodawszy jeszcze kilka uprzejmych słów dla nas obojga, miał się ku wyjściu. Wstałem i
                 wyprzedziłem go; chciałem ostatni raz zastawić ich jeszcze chwilę razem. Ledwie zamknąłem
                 drzwi, ogarnięty szałem zawiedzionej zazdrości, przylgnąłem czołem do dziurki od klucza.
                      Kiedy panią zobaczę?   spytał Smith.
                      Nigdy   odparła Brygida   bądź zdrów, Henryku.
                    Podała mu rękę. Skłonił się, podniósł rękę do ust. Ledwie miałem czas rzucić się w tył w
                 ciemności; minął mnie nie widząc i wyszedł.
                                                                       115






                    Zostawszy sam z Brygidą, uczułem w sercu bezgraniczny smutek. Czekała na mnie z
                 płaszczem przewieszonym przez ramię; wzruszenie malujące się na jej twarzy zbyt było ja-
                 sne, aby się omylić. Znalazła klucz, którego szukała; sekretarzyk był otwarty. Siadłem z po-
                 wrotem przy kominku.
                      Słuchaj   rzekłem   zawiniłem tyle wobec ciebie, iż trzeba mi czekać i cierpieć bez pra-
                 wa do skargi. Odmiana twoja wtrąciła mnie w taką rozpacz, że nie mogłem się powściągnąć,
                 aby nie spytać o przyczynę; dziś już nie pytam. Czy bardzo ci ciężko wyjechać? powiedz tyl-
                 ko; poddam się.
                      Jedźmy! jedźmy!  odparła.
                      Jak zechcesz, ale bądź szczera. Jaki bądź cios mnie czeka, nie wolno mi nawet pytać,
                 skąd pochodzi; poddam się bez szemrania. Ale jeśli mam cię stracić kiedyś, nie wracaj mi
                 nadziei; Bóg widzi, nie przeżyłbym tego.
                    Zwróciła się ku mnie żywo.
                      Mów mi   rzekła   o swej miłości, nie mów o swym cierpieniu.
                      A więc, kocham cię nad własne życie! Wobec mej miłości cierpienie moje jest tylko
                 snem. Pójdź ze mną na koniec świata: umrę albo będę żył przez ciebie!
                    Wymawiając te słowa, postąpiłem ku niej; zbladła i cofnęła się. Czyniła daremny wysiłek,
                 aby skurczone wargi zmusić do uśmiechu; schylając się nad sekretarzykiem, rzekła: Chwilę,
                 chwilę jeszcze; pragnę spalić nieco papierów. Pokazała mi listy z N***, podarła je i rzuciła
                 w ogień; inne przejrzała i ułożyła na stole. Były to rachunki, niektóre jeszcze nie zapłacone.
                 Przeglądając je, zaczęła nerwowo mówić, z policzkami płonącymi jak w febrze. Przepraszała
                 mnie za swe uparte milczenie i za całe postępowanie od przyjazdu. Była tkliwsza, uprzejmiej-
                 sza niż kiedykolwiek. Klaskała w ręce śmiejąc się, obiecywała sobie najmilszą podróż, oddy-
                 chała miłością lub co najmniej jej pozorem. Nie umiem powiedzieć, jaką mękę zadawała mi
                 ta sztuczna radość; był w tej boleści, która kłamie samej sobie, smutek okropniejszy niż łzy i
                 bardziej gorzki niż wymówki. Byłbym wolał chłód i obojętność niż ten przymus; miałem
                 uczucie, że widzę parodię najszczęśliwszych momentów. Były to te same słowa, ta sama ko-
                 bieta, te same pieszczoty; i to, co dwa tygodnie wprzód upajało mnie miłością i szczęściem,
                 powtórzone w ten sposób przejmowało mnie grozą.
                      Brygido  rzekłem nagle   co ty za tajemnicę ukrywasz? Jeśli mnie kochasz, jaką okrop-
                 ną komedię grasz przede mną?
                      Ja!   rzekła prawie z obrazą.   Skąd przypuszczenie, że gram komedię?
                      Skąd? Przyznaj się, moja droga, że masz śmierć w duszy i że cierpisz męki. Oto moje
                 ramiona, gotowe cię przyjąć: wtul w nie głowę i płacz. Wówczas wezmę cię może z sobą, ale,
                 zaiste, nie tak.
                      Jedźmy! jedźmy!   powtórzyła jeszcze.
                      Nie, na mą duszę! nie, nie teraz; nie, póki jest między nami kłamstwo lub maska. Wolę
                 raczej nieszczęście niż tę miłość.
                    Zamilkła, zmieszana tym, iż nie dałem się omamić słowom i że ją odgaduję mimo jej wy-
                 siłków.
                      Po co się oszukiwać?   ciągnąłem.   Czy tak nisko spadłem w twym szacunku, że mo-
                 głabyś udawać przede mną? Czy uważasz się za skazaną na tę smutną i nieszczęsną podróż?
                 Czy jestem tyranem, samowładcą? Katem, który cię wlecze na stracenie? Czegóż się lękasz
                 ode mnie, aby się chwytać podobnych wykrętów? jakiż postrach każe ci tak kłamać?
                      Mylisz się   odparła   proszę, ani słowa więcej.
                      Czemuż tedy taki brak szczerości? Jeśli nie jestem twoim powiernikiem, czy nie możesz
                 mnie uważać choć za przyjaciela? Jeśli nie wolno mi znać źródła twoich łez, czyż nie mogę
                 bodaj patrzeć, jak płyną? Czy nie ufasz mi nawet na tyle, aby wierzyć, iż uszanuję twą zgry-
                 zotę? Cóż uczyniłem, byś się kryła przede mną? czy nie można by znaleźć lekarstwa?
                                                                       116






                      Nie   odparła   idziesz fałszywą drogą; wpędzisz w nieszczęście nas oboje, jeśli ze-
                 chcesz nalegać dłużej. Czyż nie dość, że jedziemy?
                      Jakże chcesz, abym jechał z tobą, skoro wystarczy na ciebie popatrzeć, aby wiedzieć, że
                 ta podróż jest ci wstrętna, że jedziesz z niechęcią, że już żałujesz? Co to jest, wielki Boże! co
                 ty ukrywasz! Na co spierać się o słowa, kiedy myśl jest jasna jak to zwierciadło? Czy nie był-
                 bym ostatnim z ludzi, gdybym przyjął bez szemrania to, co ty mi dajesz z takim żalem? Ale
                 jak odmówić? co mogę zrobić, jeśli nie powiesz prawdy?
                      Nie, jadę bez niechęci. Mylisz się, kocham cię, Oktawie. Przestań mnie dręczyć.
                    Rzekła to z taką słodyczą, iż rzucałem się jej do kolan. Kto zdołałby się oprzeć jej spojrze-
                 niu i boskiemu dźwiękowi głosu?
                      Boże!   krzyknąłem   kochasz mnie, Brygido? Kochanko moja najmilsza, kochasz
                 mnie?
                      Tak, kocham; tak, jestem twoja; rób ze mną co zechcesz. Pójdę za tobą; jedźmy razem;
                 chodź, Oktawie, czekają.   Tuliła moją rękę w dłoniach i pocałowała mnie w czoło.   tak,
                 trzeba   szepnęła   tak, chcę tego aż do ostatniego tchnienia.
                      Trzeba?   rzekłem sam do siebie. Wstałem. Została na stole już tylko jedna ćwiartka pa-
                 pieru; Brygida przebiegła ją oczami, wzięła, obróciła, następnie upuściła na ziemię.  Czy to
                 wszystko?  spytałem.
                      Tak, wszystko.
                    Zamawiając konie, nie czyniłem tego z myślą, abyśmy w istocie mieli jechać. Chciałem
                 zrobić próbę, ale siłą rzeczy, stała się ona rzeczywistością. Otwarłem drzwi.
                      Trzeba!   mówiłem sobie.   Trzeba!   powtórzyłem głośno.   Co znaczy to słowo, Bry-
                 gido? co się kryje w tym wszystkim? Wytłumacz się, inaczej zostaję. Czemu trzeba, abyś
                 mnie kochała?
                    Padła na kanapę, łamiąc ręce z bólu.
                      Ach, nieszczęśliwy! nieszczęśliwy!   rzekła   ty nigdy nie będziesz umiał kochać!
                      Więc tak, może, tak, masz słuszność; ale, na imię Boga, umiem cierpieć. Trzeba, byś
                 mnie kochała, nieprawdaż? a więc trzeba także odpowiedzieć, skoro pytam. Gdybym cię miał
                 stracić na zawsze, gdyby te mury miały mi się zwalić na głowę, nie wyjdę stąd, póki się nie
                 dowiem tajemnicy, która mnie dręczy od miesiąca. Powiesz wszystko albo odchodzę na zaw-
                 sze. Może jestem wariatem, opętańcem; może psuję sobie życie; może pytam o to, czego po-
                 winien bym nie widzieć; może to wyjaśnienie zniszczy na zawsze szczęście i wzniesie między
                 nami niezwyciężoną zaporę; może uniemożliwię wyjazd którego tak pragnąłem; ale co bądź
                 by to mogło kosztować nas oboje, albo powiesz, albo wyrzekam się wszystkiego.
                      Nie, nie, nie powiem!
                      Powiesz! Czy może przypuszczasz, że ja dałem się omamić twoim kłamstwom? Kiedy z
                 dnia na dzień stajesz się bardziej niepodobną do siebie samej niż dzień do nocy, czy myślisz,
                 że ja nie zdaję sobie z tego sprawy? Kiedy jako powód podajesz mi jakieś listy, ot, niewarte
                 trudu czytania, czy wyobrażasz sobie, że ja się zadowolę lada baśnią, dlatego że nie masz
                 ochoty szukać innej? Czy twoja twarz jest z kamienia, aby tak trudno było wyczytać, co się
                 dzieje w sercu? Jakież ty masz o mnie rozumienie? Nie jestem tak łatwowierny, jak mnie-
                 masz: uważaj tedy, aby w braku słów milczenie twoje nie powiedziało mi tego, co kryjesz tak
                 uparcie.
                      Co kryję?
                      Co? ty o to pytasz? Czy zadajesz mi to pytanie, aby mi urągać w żywe oczy? czy aby
                 mnie przywieść do ostateczności i pozbyć się mnie? Tak, to pewna: nie wyzywaj mojej obra-
                 żonej dumy; nazbyt łatwo może wybuchnąć. Gdybym się wytłumaczył jasno, miałabyś na
                 swe usługi całą kobiecą obłudę; czekasz oskarżenia, aby mi odpowiedzieć, iż kobieta taka jak
                 ty nie zniża się do usprawiedliwień. W jakież spojrzenia wzgardliwej dumy umieją się zawi-
                                                                       117






                 jać nawet najwinniejsze, najbardziej przewrotne! Twoją siłą jest milczenie; wiem o tym nie
                 od dziś. Chcesz mnie wyciągnąć na zniewagi; milczysz, aby je sprowadzić; nie, nie: walcz z
                 mym sercem, znajdziesz je tam, gdzie bije twoje; ale nie próbuj walczyć z moją głową, tward-
                 sza jest niż żelazo i nie gorzej od ciebie zna się na tej szermierce!
                      Biedny chłopiec!   szepnęła Brygida   nie chcesz więc jechać?
                      Nie! jadę tylko z moją kochanką, a ty nie jesteś nią teraz. Dosyć walczyłem, dość cier-
                 piałem, dość sobie zżarłem serce! Czas, aby zrobił się dzień; dość długo błądziłem w nocy.
                 Tak albo nie; chcesz odpowiadać?
                      Nie.
                      Jak ci się podoba; zaczekam.
                    Siadłem w drugim kącie z niezłomnym postanowieniem nieruszania się z miejsca, póki nie
                 dowiem się tego, co chcę. Brygida zdawała się zastanawiać, chodząc po pokoju wzdłuż i
                 wszerz.
                    Biegłem za nią chciwym okiem, jej wytrwałe milczenie pomnażało mój gniew. Nie chcia-
                 łem, aby to spostrzegła; nie wiedziałem, co począć. Otwarłem okno: Niech wyprzęgną  
                 krzyknąłem proszę zapłacić pocztyliona! nie jadę dziś wieczór.
                      Biedny człowiek!   rzekła Brygida. Zamknąłem spokojnie okno, udając, że nie słyszę;
                 ale kipiałem taką wściekłością, że nie mogłem jej opanować. To zimne milczenie, ta bierna
                 siła, doprowadzały mnie do szaleństwa. Gdybym w istocie miał niezbite dowody zdrady uko-
                 chanej kobiety, nie mógłbym gorzej cierpieć. Z chwilą gdy skazałem sam siebie na zostanie w
                 Paryżu, rzekłem sobie, iż za każdą cenę Brygida musi przemówić. Daremniem szukał w gło-
                 wie sposobu zmuszenia jej; aby go znaleźć w tej chwili, byłbym oddał wszystko, com posia-
                 dał. Co począć? co rzec? Siedziała tuż, spokojna, patrząc na mnie ze smutkiem. Usłyszałem,
                 jak wyprzęgają konie; odeszły truchtem, dzwonki zgubiły się niebawem w ulicach. Wystar-
                 czało mi odwrócić się, aby przyzwać konie z powrotem; mimo to miałem uczucie, iż odeszły
                 nieodwołalnie. Zaryglowałem drzwi; jakiś tajemny głos szeptał mi do ucha: Oto jesteś sam,
                 oko w oko z istotą, która ma ci dać życie lub śmierć.
                    Podczas gdy gubiąc się w myślach, siliłem się znaleźć sposób wiodący mnie do prawdy,
                 przypomniałem sobie powieść Diderota12, w której kobieta, zazdrosna o kochanka, wpada, dla
                 rozjaśnienia podejrzeń, na dość osobliwy pomysł. Oświadcza mu, że go nie kocha, że go pra-
                 gnie rzucić. Margrabia des Arcis (nazwisko kochanka) daje się chwycić w pułapkę, wyznaje,
                 że i on znużony jest tym związkiem. Ta dziwaczna scena, którą czytałem zbyt młodo, ude-
                 rzyła mnie jako sprytna sztuczka, a wspomnienie jej przyprawiło mnie o uśmiech. Kto wie?
                   pomyślałem   gdybym postąpił tak samo, Brygida złapałaby się może i zdradziłaby swą
                 tajemnicę.
                    Z wściekłego gniewu przeszedłem nagle do chytrości i dyplomacji. Czyż tak trudno zmu-
                 sić kobietę, by zechciała mówić? Ta kobieta jest mą kochanką; byłbym niedołęgą, gdybym
                 tego nie uzyskał. Rzuciłem się na sofę ze swobodą i obojętną miną.
                    I cóż, dziecko   rzekłem  nie jesteśmy tedy w humorku do zwierzeń.
                    Spojrzała ze zdziwieniem.
                      Och, Boże, tak   ciągnąłem   trzebaż, abyśmy wcześniej lub później doszli do wywnę-
                 trzeń. Ot, aby ci dać przykład, miałbym ochotę zacząć; to cię natchnie ufnością, a nie ma nic
                 lepszego nad szczerość między przyjaciółmi.
                    Tak mówiłem, ale twarz niewątpliwie zdradzała mnie; Brygida zdawała się nie rozumieć i
                 przechadzała się dalej.
                      Czy wiesz   rzekłem   że ostatecznie żyjemy z sobą już pół roku? Życie, które pędzimy,
                 nie jest w istocie zbyt ucieszne. Jesteś młoda, ja także; gdyby się zdarzyło, że owo sam na
                 sam przestałoby dla ciebie mieć urok, czy miałabyś odwagę to wyznać? Co do mnie, gdyby
                 12 Kubuś fatalista i jego pan (przyp. tłum.)
                                                                       118






                 tak było, powiedziałbym ci szczerze. Czemu nie? czyż to zbrodnia kochać? nie może tedy być
                 zbrodnią kochać mniej albo nie kochać wcale. Cóż byłoby dziwnego, gdybyśmy w naszym
                 wieku uczuli potrzebę odmiany?
                    Zatrzymała się.
                      W naszym wieku!   rzekła.   Do mnie to mówisz? Cóż ty za komedię odgrywasz?
                    Krew wystąpiła mi ma twarz. Chwyciłem Brygidę za rękę.
                      Usiądź   rzekłem   i słuchaj mnie.
                      Po co? To nie ty mówisz.
                    Zawstydziłem się własnej sztuczki i poniechałem jej.
                      Słuchaj!   powtórzyłem z siłą   błagam usiądź tu przy mnie. Jeśli sama chcesz milczeć,
                 bądź przynajmniej łaskawa mnie wysłuchać.
                      Słucham; co masz do powiedzenia?
                      Gdyby mi kto rzekł dzisiaj: Jesteś tchórz!, mam dwadzieścia dwa lata i już się poje-
                 dynkowałem; całe moje jestestwo, serce, wzburzyłoby się na to. Czyżbym nie miał w sobie
                 świadomości tego, czym jestem? Trzeba by wszakże stawać na placu, oko w oko z pierwszym
                 trutniem, trzeba by grać w cetno i licho o moje i jego życie; dlaczego? aby dowieść, że nie
                 jestem tchórzem; w przeciwnym razie świat by tak myślał. Samo to słowo wymaga tej odpo-
                 wiedzi, za każdym razem, kiedy padnie, bez względu z czyich ust.
                      To prawda, ale dokąd zmierzasz?
                      Kobiety się nie biją, ale taka jest porządek społeczeństwa, że nie istnieje jednostka, bez
                 względu na płeć, która by w pewnych momentach życia (choćby to życie było uregulowane
                 jak zegarek, trwałe jak żelazo) nie musiała odczuć, że wszystko się chwieje. Zastanów się;
                 czy widzisz kogo, kto by się zdołał umknąć temu prawu? parę osób może; ale co stąd wynika:
                 jeśli to mężczyzna, hańba, jeśli kobieta, co? zapomnienie. Wszelka istota, która żyje praw-
                 dziwym życiem, musi tym samym dać dowód, że żyje. Zachodzi tedy dla kobiety, jak i dla
                 mężczyzny okoliczność, w której istność jej jest zagrożona. Jeśli kobieta jest dzielna, wstaje,
                 odpowiada na apel i siada z powrotem. Pchnięcie szpady nie stanowi dla niej żadnego dowo-
                 du. Nie tylko musi się bronić, ale musi sama sobie ukuć broń. Podejrzewają ją; kto? ktoś
                 obojętny? może i powinna tym wzgardzić. Kochanek i ona kocha tego kochanka? jeśli go
                 kocha, chodzi tu o jej życie, nie może tego zlekceważyć.
                      Jej jedyną odpowiedzią jest milczenie.
                      Mylisz się; kochanek, który ją podejrzewa, obraża tym samym całe jej życie. Co ręczy za
                 nią? nieprawdaż, jedynie jej łzy, jej ubiegłe prowadzenie, jej oddanie i powolność. Co się
                 stanie, jeżeli będzie milczeć? To, iż kochanek straci ją z własnej winy i że czas odda jej spra-
                 wiedliwość. Czy nie to myślałaś?
                      Może; milczenie przede wszystkim.
                      Może, mówisz? to pewna, iż cię stracę, jeśli nie zechcesz odpowiadać; postanowienie
                 moje jest niezłomne; jadę sam.
                      Zatem, Oktawie...
                      Zatem   wykrzyknąłem   czas odda ci sprawiedliwość? Dokończ; na to przynajmniej
                 odpowiedz: tak czy nie.
                      Tak, mam nadzieję.
                      Masz nadzieję! proszę, rozmów się szczerze sama z sobą. Ostatnia to bez wątpienia spo-
                 sobność. Mówisz, że mnie kochasz, wierzę. Otóż podejrzewam cię; czy twoim zamiarem jest,
                 abym odjechał i aby czas oddał ci sprawiedliwość?
                      O cóż mnie podejrzewasz?
                      Nie chciałem ci tego mówić, widzę, że to bezcelowe. Ale ostatecznie ma się skończyć
                 tak, czy inaczej, niech się spełni. Okłamujesz mnie; kochasz innego; oto tajemnica.
                      Kogo?   spytała.
                                                                       119






                      Smitha.
                    Położyła mi rękę na ustach; odwróciła się. Nie mogłem rzec nic więcej; trwaliśmy w za-
                 dumie, z oczyma utkwionymi w ziemię.
                      Słuchaj mnie   rzekła Brygida z wysiłkiem.  Wiele wycierpiałam i biorę niebo za
                 świadka, że dałabym życie za ciebie. Póki mi zostanie najsłabszy błysk nadziei, gotowam
                 cierpieć jeszcze; ale gdybym nawet miała na nowo obudzić twój gniew mówiąc ci, że jestem
                 kobietą, jestem nią, Oktawie. Nie trzeba iść dalej, niż siły ludzkie starczą. Nie odpowiem nig-
                 dy na to pytanie. Wszystko, co mogę w tej chwili, to klęknąć ostatni raz przed tobą i błagać
                 jeszcze raz, byśmy jechali.
                    Pochyliła się przy tym słowach. Wstałem.
                      O szalony   rzekłem z goryczą   szalony zaiste ten, kto raz w życiu chce wydobyć
                 prawdę z kobiety! Spotka się jedynie ze wzgardą i zasłuży na nią! Prawda! zna ją ten, kto
                 przekupuje pokojówki lub czai się u wezgłowia kobiet, gdy mówią we śnie. Zna ją ten, kto
                 sam się stanie kobietą i którego własna, nikczemność wtajemniczy we wszystko, co się poru-
                 sza w mroku! Ale człowiek, który pyta szczerze, który prostodusznie wyciąga dłoń, aby
                 otrzymać tę złowrogą jałmużnę, nie otrzyma jej nigdy! Przed tym kobieta ma się na baczno-
                 ści; za całą odpowiedź wzrusza ramionami; o ile zaś mężczyźnie braknie cierpliwości, pro-
                 stuje się w swej cnocie niby obrażona westalka i rzuca z wysokości to wielkie kobiece słowo,
                 iż posądzenie zabija miłość i że niepodobna przebaczyć tego, na co się nie może odpowie-
                 dzieć. Och, dobry Boże! Jakie to męczące! Kiedyż się to wszystko skończy?
                      Kiedy zechcesz   odparła lodowato Jestem równie zmęczona jak ty.
                      Natychmiast zatem; opuszczam cię na zawsze, i niech czas ci odda sprawiedliwość!
                 Czas! czas! o kobieto z lodu! Zapamiętaj sobie to pożegnanie. Czas! a twoja piękność, miłość,
                 a szczęście, gdzież będą wówczas? Bez żalu tedy tracisz mnie w ten sposób? Och! bez wąt-
                 pienia, w dniu, w którym zazdrosny kochanek pozna, że był niesprawiedliwy, w dniu, w któ-
                 rym ujrzy dowody, zrozumie, jakie serce zranił, nieprawdaż? Obleje łzami swój wstyd; straci
                 sen i spokój, będzie żył jedynie wspominaniem, iż mógł być niegdyś szczęśliwy. Ale w tym
                 samym dniu dumna kochanka zblednie może z żalu patrząc na swą pomstę; pomyśli: Gdy-
                 bym to była uczyniła wcześniej! I wierzaj, jeśli kochała, duma jej nie pocieszy.
                    Siliłem się mówić spokojnie, ale nie byłem już panem siebie: teraz ja biegałem gorączko-
                 wo po pokoju. Są spojrzenia, które są niby pchnięcia szpady, ścierają się jak stal; takie zamie-
                 niliśmy z Brygidą w tej chwili. Patrzałem na nią, jak więzień patrzy na bramę więzienia. Aby
                 skruszyć pieczęć na jej ustach i zmusić, by przemówiła, byłbym postawił na kartę jej i swoje
                 życie.
                      Dokąd ty zmierzasz?   spytała   co mam powiedzieć?
                      To, co masz w sercu! Czy nie jest okrucieństwem kazać mi to powtarzać w ten sposób?
                      A ty, a ty   wykrzyknęła   czy nie jesteś stokroć bardziej okrutny? Ha! powiadasz: sza-
                 lony, kto chce dowiedzieć się prawdy! Szalona, mogę znów ja powiedzieć, kobieta, która mo-
                 że przypuszczać, że jej uwierzą! Chcesz wiedzieć moją tajemnicę, a moja tajemnica to to, że
                 cię kocham. Ja szalona! Ty szukasz innej prawdy. Tę bladość, która jest twoim dziełem, ty
                 oskarżasz, bierzesz na śledztwo. Szalona! chciałam cierpieć w milczeniu, chciałam uczynić ci
                 ofiarę z mej rezygnacji, chciałam ukryć przed tobą łzy: ty je szpiegujesz niby świadków
                 zbrodni. Szalona! chciałam przebyć morza, wyrwać się z tobą z Francji, zagrzebać się z dala
                 od wszystkich, którzy mnie kochali, na tym sercu, które wątpi o mnie. Szalona! sądziłem, że
                 prawda ma spojrzenie, akcent, które się poznaje, które się szanuje! Och! kiedy o tym myślę,
                 łzy mnie dławią. Po co, jeśli miało się skończyć na tym, pchać mnie do kroku, który niweczy
                 na zawsze mój spokój? Głowa mi się mąci, nie wiem, co się ze mną dzieje!
                    Pochyliła się nade mną, płacząc. Szalona! szalona!, powtarzała rozdzierającym głosem.
                      I co to jest?   ciągnęła   dokąd to będzie trwało? Co mogę powiedzieć na te wciąż odra-
                 dzające się, coraz to inne podejrzenia? Trzeba mi, powiadasz, usprawiedliwić się! Z czego? Z
                                                                       120






                 tego, że jadę, że kocham, że umieram, że jestem w rozpaczy? a jeśli udaję przymuszoną we-
                 sołość, ta wesołość nawet jest ci zbrodnią. Poświęcam wszystko, by jechać z tobą, a ty jeszcze
                 nie zrobisz mili, a już będziesz oglądał się wstecz. Wszędzie, zawsze, co bądź bym uczyniła,
                 obelga, gniew! Ach, dziecko drogie, gdybyś wiedział, co to za śmiertelny chłód, co za cier-
                 pienie widzieć, iż najszczerszy głos serca spotyka się z wątpieniem i szyderstwem! Pozba-
                 wiasz się jedynego szczęścia, jakie istnieje: kochać z ufnością. Zabijesz w każdym kochają-
                 cym sercu wszelkie podniosłe i delikatne uczucie; dojdziesz do tego, iż będziesz wierzył je-
                 dynie w to, co najgrubsze; zostanie ci z miłości to, co widzialne i dotykalne. Jesteś młody,
                 Oktawie, czeka cię jeszcze długie życie; znajdziesz inne kochanki. Tak, dobrze mówisz, duma
                 to bardzo niewiele i nie ona mnie pocieszy, ale dałby Bóg, aby twoja łza zapłaciła mi kiedyś
                 łzy, które wyciskasz mi w tej chwili!
                    Wstała.
                      Mamż powiedzieć tedy? trzebaż, abyś wiedział, iż od pół roku ani razu nie zasnęłam
                 wieczór, bym sobie nie powtarzała, że wszystko jest bezcelowe i że nie wyleczysz się nigdy;
                 abym wstając rano, nie powiedziała sobie, że trzeba próbować; że nie rzekłeś ani jednego
                 słowa, po którym bym nie czuła, żem powinna cię opuścić; nie dałeś jednej pieszczoty, bym
                 nie czuła, że wolałabym raczej umrzeć; iż dzień po dniu, minuta po minucie, wciąż między
                 obawą a nadzieją, po tysiąc razy siliłam się pokonać albo mą miłość albo rozpacz; że ilekroć
                 otwarłam ci serce, rzucałeś drwiące spojrzenie aż do samych trzewi, skoro je zaś zamknęłam,
                 zdawało mi się, iż mam w nim skarb, który ty jeden mógłbyś ocenić? Mamż opowiadać
                 wszystkie te słabości i tajemnice, tak dziecinne w oczach tych, którzy ich nie szanują? Mamż
                 mówić, że kiedyś ty mnie opuszczał w gniewie, ja zamykałam się, by odczytywać twoje
                 pierwsze listy; że jest pewien ukochany walc, którego nigdy nie grałam na próżno, kiedy zbyt
                 żywo tęskniłam za chwilą twego przybycia? Och! ja nieszczęśliwa! ileż cię będą kosztowały
                 wszystkie te nieznane łzy, te szaleństwa tak drogie słabym istotom! Płacz teraz; nawet ta mę-
                 ka, nawet ta boleść nie zdały się na nic.
                    Chciałem przerwać.
                      Zostaw, zostaw   rzekła   trzebaż, bym raz wreszcie powiedziała ci wszystko. Powiedz,
                 czemu wątpisz o mnie? Od pół roku myślą, ciałem, duszą należałam tylko do ciebie. O co
                 śmiesz mnie podejrzewać? Chcesz jechać do Szwajcarii? Jestem gotowa, widzisz. Sądzisz, że
                 masz rywala? Napisz doń list, który ja podpiszę, sam oddasz go na pocztę. Co robimy, dokąd
                 jedziemy? postanówmy coś. Czy nie jesteśmy zawsze razem? Czemu mnie opuszczasz? Nie
                 mogę być równocześnie blisko i daleko. Trzeba, powiadasz, móc zaufać kochance, to prawda.
                 Albo miłość jest dobrem, albo złem; jeśli dobrem, trzeba w nią wierzyć; jeśli złem, trzeba się
                 z niej wyleczyć. Wszystko to, widzisz, to niby jakaś gra; ale stawką są w niej nasze serca,
                 życie, i to jest straszne! Chcesz umrzeć? gotowam. Czymże jestem, abyś wątpił o mnie?  
                 Zatrzymała się przed lustrem.   Czym jestem?   powtarzała   czym jestem? Zastanów się:
                 spójrz na mą twarz... Wątpią o tobie!   wykrzyknęła zwracając się do własnego obrazu  
                 biedna blada głowo, podejrzewają cię! Biedne wychudłe policzki, biedne zmęczone oczy,
                 wątpią o was i o waszych łzach! Więc dobrze, skończcie cierpieć; niechaj te pocałunki, które
                 was wysuszyły, zamkną wam powieki! Zstąp w tę wilgotną ziemię, biedne wątłe ciało, które
                 ledwie trzymasz się o własnej sile! Kiedy się tam znajdziesz, uwierzą temu może, o ile zwąt-
                 pienie wierzy w śmierć. O, smętne widmo! Nad jakim brzegiem chcesz błądzić i jęczyć? Jakiż
                 ogień cię pożera? Robisz plany podróży, ty, co jedną nogą stoisz w grobie! Umieraj! Bóg ci
                 świadkiem, że chciałaś kochać! Ha! jakież bogactwa, jakież potęgi miłości zbudzono w twym
                 sercu! Ha! jakież marzenia pozwolono ci śnić i jakimi truciznami je zabito! Jaką zbrodnię
                 popełniłaś, iżby w ciebie sączono tę gorączkę, która cię zżera? Jakiż szał porusza tym szaleń-
                 cem, który cię nogą popycha do trumny, gdy usta jego mówią o miłości? Co się z tobą stanie,
                 jeśli będziesz żyć jeszcze? Czy nie czas? Czy już nie dosyć? Jaki dasz dowód swej boleści,
                 iżby ci uwierzono, skoro tobie, tobie samej, biedny żywy dowodzie, biedny świadku, nie chcą
                                                                       121






                 wierzyć? Jakiejż tortury wzywasz, której byś już nie zużyła? Przez jakie męki, jakie poświę-
                 cenia uśmierzysz tę nienasyconą miłość? Będziesz przedmiotem pośmiewiska; próżno bę-
                 dziesz szukała pustej ulicy, gdzie by przechodnie nie wytykali cię palcem. Stracisz wszelki
                 wstyd, nawet pozór tej ułomnej cnoty, która ci była tak drogą; a człowiek, dla którego się tak
                 poniżysz, pierwszy cię za to ukarze. Poczyta ci za złe, że żyjesz dla niego jednego, że dlań
                 rzuciłaś światu rękawicę; gdy twoi przyjaciele będą szemrali, on będzie śledził w ich spojrze-
                 niach, czy nie ujrzy za wiele współczucia; będzie cię oskarżał, że go oszukujesz, skoro ręka
                 jakaś uściśnie twoją i skoro, w pustyni życia, znajdziesz przypadkiem kogoś, kto, mimocho-
                 dem, użali się ciebie. O Boże! czy przypominasz sobie ów letni dzień, w którym włożono na
                 twą głowę wianek białych róż? Czy to czoło go nosiło? Ha! ta ręka, która zawiesiła go na
                 murach kapliczki, nie rozsypała się w proch jak ów wieniec! O moja cicha dolino! o stara
                 ciotko, która śpisz teraz w pokoju! o moje lipy, biała kózko, zacni wieśniacy, którzyście mnie
                 tak kochali! Czy pamiętacie, żeście mnie widzieli szczęśliwą, dumną, spokojną, otoczoną
                 szacunkiem? Któż pchnął na mą drogę tego obcego człowieka, który chce mnie z niej ścią-
                 gnąć? Kto mu dał prawo przechodzić ścieżką mej wioski? Ha! nieszczęśliwa! czemuż odwró-
                 ciłaś się pierwszego dnia, kiedy szedł za tobą? Czemuś go przyjęła jak brata? Czemu otwarłaś
                 drzwi i podałaś mu rękę? Oktawie, Oktawie, czemu mnie pokochałeś, skoro wszystko miało
                 się tak skończyć!
                    Była bliską omdlenia; doniosłem ją do fotelu, osunęła głowę na me ramię. Straszliwy wy-
                 siłek, połączony z tym wybuchem goryczy, złamał ją. W miejsce obrażonej kochanki znala-
                 złem nagle skarżące się i cierpiące dziecko. Przymknęła oczy; okoliłem ją ramionami, trwała
                 tak bez ruchu.
                    Skoro odzyskała przytomność, żaliła się na wielkie osłabienie i prosiła tkliwym głosem,
                 bym jej pozwolił się położyć. Ledwie mogła iść; zaniosłem ją do alkowy i ułożyłem ostroż-
                 nie. Nie zdradzała żadnych objawów cierpienia; wypoczywała po swej boleści jak po utru-
                 dzeniu, zdawała się nie pamiętać jej. Słaba i delikatna natura ustępowała bez walki: jak sama
                 powiedziała, poszedłem dalej niż jej siły. Trzymała moją rękę w dłoniach; uściskałem ją i
                 wargi nasze, jeszcze kochające, spoiły się jakby bez naszej wiedzy. Tuż po tak okrutnej sce-
                 nie, usnęła na mym sercu, uśmiechając się jak pierwszego dnia.
                 ROZDZIAŁ VI
                    Brygida spała. Niemy, bez ruchu, siedziałem u jej wezgłowia. Jak rolnik po burzy liczy
                 kłosy na spustoszonym polu, tak ja zaczynałem. zstępować w siebie i badać klęskę, którą
                 sprawiłem.
                    Ledwie ogarnąłem ją myślą, zrozumiałem, że jest nie do naprawienia. Pewne cierpienia,
                 przez sam nadmiar, ostrzegają nas o swym kresie; im więcej doznawałem wstydu i wyrzutów,
                 tym bardziej czułem, iż po takiej scenie pozostaje nam jedynie pożegnać się. Jaką bądź była-
                 by wytrwałość Brygidy, wypiła aż do fuzu gorzki kielich swej smutnej miłości: jeśli nie chcę
                 oglądać jej zgonu, trzeba jej dać odpocząć. Często zdarzało się, iż czyniła mi okrutne wy-
                 mówki, może nawet było w nich więcej gniewu; ale tym razem to, co rzekła, to nie były już
                 czcze słowa obrażonej dumy; to była prawda, która, zdławiona w sercu, złamała je, aby się
                 wydobyć. Okoliczność, w jakiej się to stało, fakt, iż odmówiłem jechania z nią, udaremniały
                 zresztą wszelką nadzieję: gdyby nawet chciała przebaczyć, byłoby to ponad jej siły. Ten sen
                 nawet, ta chwilowa śmierć istoty niezdolnej już cierpieć, dostatecznie świadczyły o tym; to
                 nagłe milczenie, słodycz, jaką objawiła przy tak smutnym, powrocie do życia, ta blada twarz,
                 nawet ten pocałunek, wszystko mówiło mi, że to już koniec i że skruszyłem na zawsze więzy
                 między nami. Tak samo jak spała teraz, jasnym było, iż za pierwszym cierpieniem, które jej
                                                                       122






                 zadam, uśnie snem wiecznym. Zegar wydzwonił godzinę; uczułem, że ta godzina uniosła z
                 sobą i moje życie.
                    Nie chcąc wołać nikogo, zapaliłem lampę, patrzałem na ten wątły blask, a myśli moje
                 zdawały się bujać w cieniu jak jego chwiejne promienie.
                    Co bądź mówiłem lub czyniłem, nigdy myśl o stracie Brygidy nie nastręczyła mi się jesz-
                 cze. Sto razy chciałem się z nią rozstać, ale któż z kochanków nie zna tego uczucia? Było to
                 jedynie pod wpływem rozpaczy lub gniewu. Póki wiedziałem, że ona mnie kocha, byłem pe-
                 wien, że kocham ją także; nieubłagana konieczność wyrosła między nami po raz pierwszy.
                 Odczuwałem jakąś tępą apatię, w której nie umiałem nic jasno rozróżnić. Siedziałem pochy-
                 lony blisko łóżka; mimo że od pierwszej chwili widziałem całą doniosłość nieszczęścia, nie
                 czułem cierpienia. Umysł mój rozumiał; dusza, słaba i wylękniona, siliła się nic nie widzieć.
                 Tak   mówiłem sobie   to pewne; chciałem tego i zrobiłem; nie ma wątpliwości, że nie mo-
                 żemy żyć razem; nie chcę być przyczyną śmierci tej kobiety, nie pozostaje mi nic jak ją opu-
                 ścić. Stało się, wyjadę jutro. Tak mówiąc do siebie, nie myślałem ani o swych winach, ani o
                 przeszłości, ani o przyszłości; nie pamiętałem w tej chwili ani o Smicie, ani o niczym; nie
                 byłbym umiał powiedzieć ani co mnie tu sprowadziło, ani co robiłem od godziny. Wodziłem
                 oczyma po ścianach; sądzę, że jedyną rzeczą, jaka mnie zajmowała, było rozważanie, jakim
                 dyliżansem wyjadę następnego dnia.
                    Przetrwałem dość długo w stanie tego dziwnego spokoju. Tak człowiek ugodzony sztyle-
                 tem czuje zrazu jedynie chłód żelaza; idzie jeszcze kilka kroków i zdumiony, z błędnymi
                 oczyma, pyta, co mu się trafiło. Ale pomału krew zbiera kropla po kropli, rana otwiera się i
                 daje jej upust, ziemia barwi się ciemną purpurą, nadchodzi śmierć; za jej zbliżeniem człowiek
                 drży od grozy i pada rażony piorunem. Tak ja, spokojny na pozór, słuchałem, jak nadchodzi
                 nieszczęście; powtarzałem sobie szeptem to, co mi rzekła Brygida, i ustawiałem z przyzwy-
                 czajenia drobiazgi, którymi zwykła była otaczać się na noc; następnie patrzałem na nią, sze-
                 dłem do okna i trwałem tak z czołem przylepionym do szyby w obliczu ciemnego i ciężkiego
                 firmamentu; po czym znów zbliżałem się do łóżka. Jechać jutro to była moja jedyna myśl;
                 stopniowo to słowo jechać stawało mi się zrozumiałe: Ach, Boże!   wykrzyknąłem nagle  
                 najmilsza moja, tracę cię, nie umiałem cię kochać.
                    Zadrżałem na te słowa, jak gdyby je wymówił kto inny, nie ja; rozległy się w całym mym
                 jestestwie, niby w napiętej harfie uderzenie wichru, które ma ją zerwać. W tej jednej chwili
                 serce moje ścisnęło się dwoma latami męki; po czym, jako ich następstwo i ostatni wyraz,
                 stanęła mi przed oczyma teraźniejszość. Jak oddać podobną boleść? Jednym słowem może dla
                 tych, którzy kochali. Ująłem rękę Brygidy, ona zaś, marząc zapewne we śnie, wymówiła me
                 imię.
                    Wstałem i zacząłem chodzić po pokoju: strumień łez puścił mi się z oczu. Wyciągnąłem
                 ręce, jakby chcąc pochwycić przeszłość, która mi się wymykała. Czy to możliwe?  powta-
                 rzałem   Jak to! Tracę cię? Mogę kochać jedynie ciebie. Jak to! Odchodzisz? Skończone na
                 zawsze? Jak to! ty, moje życie, moja ubóstwiana kochanka, uciekasz ode mnie, już cię nie
                 ujrzę? Nigdy, nigdy! mówiłem głośno. Zwracałem się do uśpionej Brygidy, jak gdyby mogła
                 mnie słyszeć. Nigdy, nigdy, nie spodziewaj się tego; nigdy się nie zgodzę! I o co chodzi? po
                 co tyle dumy? Czy nie ma już sposobu naprawienia zniewagi? Proszę cię, pomóż mi, zasta-
                 nówmy się razem. Czy nie przebaczyłaś mi tysiąc razy. Ale ty mnie kochasz, nie będziesz
                 mogła odejść, braknie ci odwagi. Cóż chcesz, abyśmy uczynili potem?
                    Straszliwe, przerażające szaleństwo owładnęło mną nagle: chodziłem tam i z powrotem,
                 wyrzucając bezładne słowa, szukając wkoło jakiego morderczego narzędzia. Padłem wreszcie
                 na kolana, bijąc głową o łóżko. Brygida drgnęła: opanowałem się natychmiast.
                    Obudzę ją!   szepnąłem drżąc na całym ciele.   Co robisz, biedny szaleńcze? Pozwól jej
                 spać do rana; jeszcze jedną noc możesz na nią patrzeć.
                                                                       123






                    Siadłem z powrotem; w panicznym lęku, aby się Brygida nie obudziła, ledwie ważyłem się
                 oddychać. Można by rzec, iż serce zastygło we mnie równocześnie z łzami. Czułem w ciele
                 przejmujący chłód; drżałem. Aby się zmusić do milczenia, powtarzałem sobie: Patrz na nią,
                 patrz na nią, wolno ci jeszcze.
                    Wreszcie zdołałem się uspokoić; łzy spływające po licach stały się mniej gorzkie. Po
                 wściekłości następowało rozczulenie. Miałem wrażenie, jakby jakiś żałosny krzyk rozdzierał
                 powietrze; pochyliłem się nad wezgłowiem i zacząłem się przyglądać Brygidzie, jak gdyby po
                 raz ostatni dobry anioł szepnął mi, abym wyrył w duszy obraz jej drogich rysów! Jakaż była
                 blada! Długie powieki, otoczone sinawym kręgiem, błyszczały jeszcze, wilgotne od łez; kibić,
                 niegdyś tak lekka, uginała się niby pod ciężarem; wychudły policzek bez rumieńca spoczywał
                 ma wiotkiej dłoni; czoło zdawało się nosić ślad owego diademu ze skrwawionych cierni, w
                 jaki stroi się rezygnacja. Przypomniałem sobie chatę. Jakaż była młoda pół roku temu! Jak
                 wesoła, swobodna, niefrasobliwa! Cóż zrobiłem z tym wszystkim? Zdawało mi się, że nie-
                 znajomy głos powtarza mi starą piosnkę, którą od dawana zapomniałem:
                 Altra volta gieri biele,
                 Blanch'e rossa com un fiore;
                 Ma ora no. Non son piu biele,
                 Consumatis dal amore.
                    Była to dawna piosnka mej pierwszej kochanki: ta melancholijna gwara po raz pierwszy
                 zdawała mi się jasna. Powtarzałem ją, jak gdybym dotąd przechowywał ją tylko w pamięci
                 nie rozumiejąc. Czemu się jej nauczyłem i czemu przypomniałem ją sobie? Tak, oto mój
                 zwiędły kwiat, bliski śmierci, zwarzony przez miłość!
                    Patrz ma nią   mówiłem sobie szlochając   patrz na nią! Myśl o tych, którzy się skarżą na
                 nieczułość kochanek; twoja cię kocha, należała do ciebie i tracisz ją, i nie umiałeś jej kochać.
                    Ale ból był zbyt silny; wstałem i znów zacząłem chodzić. Tak   ciągnąłem   patrz na nią;
                 pomyśl o tych, których żre nuda i którzy idą kędyś daleko wlec nie podzielaną boleść. Męki,
                 które cierpisz, odbijały się w drugim sercu, nic w tobie nie było samotne. Pomyśl o tych, któ-
                 rzy żyją bez matki, bez rodziny, baz psa, bez przyjaciół; o tych, którzy szukają i nie znajdują;
                 o tych, którzy płaczą i spotykają się z szyderstwem; którzy kochają i spotykają się ze wzgar-
                 dą; którzy umierają i toną w niepamięci. Przed tobą, tu, w tej alkowie, spoczywa istota, którą
                 natura może stworzyła dla ciebie. Od najgórniejszych sfer inteligencji aż do nieprzeniknio-
                 nych tajemnic materii i formy, dusza ta i to ciało są ci rodzeństwem; od pół roku usta twoje
                 nie przemówiły, serce twoje nie zabiło ani razu, aby nie odpowiedziało ci słowo, uderzenie
                 serca; i ta kobieta, którą Bóg ci zesłał niby rosę dla ziela, ześlizgnęła się jeno po twym sercu.
                 Ta istota, która, w obliczu nieba, przyszła z otwartymi ramionami, aby ci oddać życie i duszę,
                 rozwieje się jak cień, nie zostanie z niej nawet ślad rzeczywistości. Gdy twoje wargi dotykały
                 jej warg, gdy twoje ramiona okalały jej szyję, gdy aniołowie wiekuistej miłości oplatali was,
                 jako jedną istotę, więzami krwi i rozkoszy, byliście dalej od siebie niż dwaj wygnańcy ma
                 dwóch krańcach ziemi, rozdzieleni całym światem. Patrz na nią a zwłaszcza zachowaj ciszę.
                 Możesz jeszcze całą noc ją oglądać, jeśli twoje szlochania jej nie obudzą.
                    Stopniowo głowa moja rozpalała się; coraz posępniejsze myśli poruszały mnie i przeraża-
                 ły; niezwyciężona potęga wciągała mnie w głąb samego siebie.
                    Czynić zło! Taką więc rolę naznaczyła ma Opatrzność! Ja czynić zło! Ja, któremu sumie-
                 nie własne, nawet w pełni szaleństw, powiadało, że jestem dobry! Ja, którego bezlitosny los
                 wlókł bez przerwy coraz głębiej w przepaść i któremu równocześnie jakaś tajemna groza uka-
                 zywała wciąż głębie tej przepaści! Ja, który zawsze, mimo wszystko, choćbym nawet popełnił
                 zbrodnie i przelał krew tymi rękami, powtarzałbym sobie, ze serce moje nie jest winne, że się
                 omyliłem, że to nie ja działałem w ten sposób, ale mój los, mój zły duch, jakaś nie znana mi
                                                                       124






                 istota, która mieszka we mnie, ale która się tam nie urodziła! Ja, czynić zło! Od pół roku peł-
                 niłem to zadanie: dzień nie minął, bym nie pracował nad tym bezbożnym dziełem, a w tej
                 właśnie chwili miałem dowód przed oczami. Człowiekiem, który kocha Brygidę, który ją ob-
                 raził, potem obsypał zniewagami, potem opuścił, porzucił, aby ją wziąć na nowo, pełną lęku,
                 znękaną podejrzeniami, który ją wreszcie rzucił na to łoże boleści, człowiekiem tym byłem ja!
                 Uderzałem się w serce i patrząc na nią nie mogłem w to uwierzyć. Wpatrywałem się w Brygi-
                 dę; dotykałem jej jakby dla upewnienia się, że nie śnię. Moja biedna twarz, którą widziałem w
                 lustrze, spoglądała na mnie ze zdumieniem. Któż to jest owa istota, która objawia mi się pod
                 mymi rysami? Kto to był ów człowiek bez litości, który bluźnił mymi ustami i dręczył mymi
                 rękami? Czyż to jego matka moja nazywała Oktawem? Jego to niegdyś, w piętnastu leciech,
                 wśród lasów i łąk, widywałem w przejrzystych źródłach, nad którymi się pochylałem z ser-
                 cem czystym jak kryształ ich wód?
                    Zamknąłem oczy i myślałem o dniach swego dziecięctwa. Jak promień słońca, który prze-
                 szywa chmurę, tysiące wspomnień przenikało mi serce. Nie   powtarzałem sobie   ja tego
                 nie zrobiłem. Wszystko, co mnie otacza w tym pokoju, jest tylko dzikim snem. Przypomi-
                 nałam sobie czas nieświadomości, w którym czułem, jak serce moje otwiera się dla pierw-
                 szych wrażeń. Wspomniałem starego żebraka, który siadał na kamiennej ławce przed bramą i
                 któremu posyłano niekiedy przeze mnie resztki śniadania. Widziałem go, jak wątły i zgięty
                 wyciąga pomarszczone ręce błogosławiąc mi z uśmiechem. Czułem ranny wietrzyk ślizgający
                 się po mych skroniach, świeżość rosy opadającej z nieba na mą duszę. Potem nagle otwiera-
                 łem oczy i przy blasku lampy odnajdywałem przed sobą rzeczywistość.
                    I ty nie czujesz się winny?   pytałem ze zgrozą.   Dlatego że płaczesz, uważasz, żeś
                 oczyszczony? To, co bierzesz za dowód swego sumienia, to może tylko wyrzuty; a któryż
                 morderca ich nie zna? Jeśli twoja cnota krzyczy i cierpi, skąd wiesz, iż to nie jest oznaką, że
                 umiera? O nędzny! Odległe głosy, które słyszysz jęczące w sercu, ty sądzisz, że to szlochania;
                 to może tylko krzyk mewy, złowrogiego ptaka burz, wabionego bliskim rozbiciem. Kto ci
                 kiedy opowiedział dziecięctwo tych, którzy umierają okryci krwią? Też byli dobrzy swego
                 czasu; też przykładają sobie rękę do czoła, aby to sobie przypomnieć niekiedy. Robisz źle i
                 kajasz się? Tak samo czynił Neron, zabiwszy matkę. Któż ci powiedział, że łzy zmywają
                 wszystko?
                    A gdyby nawet tak było, gdyby było prawdą, że cząstka twej duszy nie stanie się nigdy pa-
                 stwą zła, co zrobisz z drugą, która będzie jego własnością? Zmacasz lewą ręką rany, które
                 zada prawa ręka; uczynisz ze swej cnoty całun, w którym pochowasz swe zbrodnie; będziesz
                 kaleczył i jak Brutus wyryjesz na swym mieczu bajdy Platona! Istocie, która otworzy ci ra-
                 miona, utopisz w sercu tę broń napuszoną i już zdjętą żalem; zawiedziesz na cmentarz resztki
                 swych uczuć i będziesz skubał na ich grobie jałowy kwiatek litości; powiesz tym, którzy cię
                 ujrzą: Cóż chcecie? nauczono minie zabijać: zważcie, ja płaczę, Bóg mnie uczynił lepszym.
                 Wspomnisz o swej młodości, wmówisz w siebie, że niebo winno ci przebaczyć, ze nieszczę-
                 ścia twoje są mimowolne; będziesz zabijał tyradami swoje bezsenne noce, iżby ci zostawiły
                 nieco spokoju.
                    Ale kto wie? Jesteś jeszcze młody. Im bardziej zawierzysz swemu sercu, tym bardziej
                 obłąka cię duma. Oto dziś stoisz przed pierwszą ruiną, którą zostawisz na swej drodze. Niech
                 Brygida umrze jutro, zapłaczesz nad jej trumną; dokąd udasz się, skoro ją opuścisz? Wyje-
                 dziesz może na trzy miesiące do Włoch; zawiniesz się w płaszcz niby Anglik nękany sple-
                 enem i powiesz sobie pewnego poranka, podpiwszy sobie w oberży, że twoje wyrzuty ukoiły
                 się i że czas zapomnieć, aby zacząć nowe życie. Ty, który zaczynasz płakać zbyt późno, lękaj
                 się, iż kiedyś zgoła nie potrafisz płakać. Kto wie? Niech zaczną szydzić z ciebie i z twej rze-
                 komej boleści; niech na balu ładna kobieta uśmiechnie się z politowaniem usłyszawszy, że
                 wspominasz zmarłą kochankę; czy nie może się zdarzyć, iż kiedyś zaczniesz z tego czerpać
                 chlubę i puszyć się tym, co cię dziś przejmuje rozpaczą? Gdy teraźniejszość, która cię przy-
                                                                       125






                 prawia o dreszcz i której nie śmiesz spojrzeć w twarz, stanie się przeszłością, starą historią,
                 mętnym wspomnieniem, czy nie może się stać, iż pewnego dnia rozeprzesz się w krześle przy
                 biesiadzie rozpustników i opowiesz z uśmiechem to, na co patrzałeś ze łzami? Tak dochodzi
                 się do bezwstydu, tak kręci się ten światek. Zacząłeś od tego, że byłeś dobry, stajesz się słaby,
                 będziesz, zły.
                    Mój biedny przyjacielu   rzekłem sobie w głębi serca   muszę ci udzielić jednej rady:
                 trzeba ci umrzeć. Skoro jesteś w tej chwili dobry, skorzystaj z tego, aby nie być złym; gdy
                 kobieta, którą kochasz, leży tu umierająca, gdy czujesz wstręt do samego siebie, połóż rękę na
                 jej piersi; żyje jeszcze, to dosyć; zamknij oczy i nie otwieraj ich już. Nie bądź świadkiem jej
                 pogrzebu; lękam się, byś się nie pocieszył jutro; wbij sobie sztylet w łono, póki bijące w nim
                 serce kocha jeszcze Boga, który je uczynił Czy młodość cię wstrzymuje? Żal ci, że nie docze-
                 kasz siwizny? Niech włosy twe nie zbieleją nigdy, jeśli nie pobielały tej nocy.
                    A wreszcie, co ty chcesz począć? Jeśli opuścisz ten pokój, dokąd się udasz? Czego się
                 spodziewasz, jeśli zostaniesz? Ha! nieprawdaż, patrząc na tę kobietę, zdaje ci się, że czujesz
                 w sercu cały skarb, jeszcze nietknięty? Ty, co tracisz, nieprawdaż, to nie tyle to, co było, ile
                 co mogło być; najgorsze pożegnanie to czuć, że się nie wypowiedziało wszystkiego? Czemuś
                 nie znalazł słów przed godziną? Kiedy wskazówka była na tej cyfrze, mogłeś jeszcze być
                 szczęśliwy. Jeśliś cierpiał, czemuś nie otworzył swej duszy? Jeśliś kochał, czemuś nie mówił?
                 Otoś jest jak sknera umierający na swym skarbie; zatrzasnąłeś drzwi, skąpcze; szamoczesz się
                 za ryglami. Możesz je szarpać, mocne są: twoja ręka je ukuła. O szaleńcze, któryś pragnął i
                 któryś posiadł swe pragnienie, nie myślałeś o Bogu! Igrałeś ze szczęściem jak dziecko z za-
                 bawką; nie zastanawiałeś się jak rzadkie i kruche jest to, coś trzymał w rękach; gardziłeś nim,
                 uśmiechałeś się zeń, odwlekałeś je; nie liczyłeś modłów, które twój dobry anioł zanosił przez
                 ten czas, aby ci zachować ten cień jednego dnia! Ha! Jeśli jest w niebiosach anioł stróż, który
                 czuwał nad tobą, co się z nim dzieje w tej chwili? Usiadł przy organach, skrzydła ma wpół-
                 roztwarte, ręce wyciągnął na klawiszach z kości słoniowej; intonuje wiekuisty hymn, hymn
                 miłości i nieśmiertelnego zapomnienia. Ale kolana uginają się pod nim, skrzydła opadają,
                 głowa pochyla się Jak złamana trzcina; anioł śmierci dotknął jego ramienia, znika w bezmia-
                 rze!
                    A ty, w dwudziestu dwu leciech, zostajesz sam na ziemi, gdy szlachetna i wzniosła miłość,
                 gdy siła młodości miały może zrobić coś z ciebie! Kiedy, po tak długich smutkach, po tak
                 piekących zgryzotach, po tylu błądzeniach, po tak rozrzutnej młodości, mogłeś oglądać
                 wschodzący nad sobą spokojny i czysty dzień; kiedy życie twoje, poświęcone ubóstwianej
                 istocie, mogło spęcznieć nowym sokiem, w tej właśnie chwili wszystko zapada się w przepaść
                 i rozwiewa się w twych oczach! Otoś został już nie z mglistymi pragnieniami, ale z rzeczywi-
                 stym żalem; z sercem już nie pustym, ale spustoszonym! I ty się wahasz? Na co czekasz?
                 Skoro ona już nie chce twego życia, niechże to życie nie liczy się za nic! Niechaj ci, którzy
                 kochali twą młodość, zapłaczą nad tobą! nie są liczni. Kto był niemy wobec Brygidy, winien
                 zostać niemy na zawsze! Niech ten, kto przeszedł po jej sercu, zachowa bodaj ślad jego nie-
                 tknięty! Przez Boga, jeśli chcesz żyć jeszcze, czyż nie trzeba by go zatrzeć? Cóż by ci innego
                 zostało dla zachowania twego nędznego tchu niż skazić go do reszty? Tak, obecnie życie
                 twoje trzeba zapłacić tą ceną. Aby je znieść, trzeba by ci nie tylko zapomnieć miłość, ale za-
                 pomnieć, że ona w ogóle istnieje; nie tylko zaprzeć się tego, co było w tobie dobre, ale zabić
                 to, co może być jeszcze dobre; cóż począłbyś, gdybyś pamiętał? Nie mógłbyś uczynić kroku
                 na ziemi, nie mógłbyś śmiać się ani płakać, ani dać jałmużny ubogiemu, nie mógłbyś być
                 dobrym przez kwadrans, aby krew napływając ci do serca nie krzyczała, iż Bóg cię uczynił
                 dobrym po to, aby Brygida była szczęśliwą. Najdrobniejsze twoje postępki, rozbrzmiewałyby
                 w tobie i niby dźwięczne echa budziłyby jęk twych nieszczęść; każde drgnienie duszy rodzi-
                 łoby w tobie żal. Sama nadzieja nawet, ta boska posłanniczka niebios, ta święta przyjaciółka
                 zapraszająca nas do życia, zmieniłaby się dla ciebie w nieubłagane widmo i stałaby się bliź-
                                                                       126






                 niaczą siostrą przeszłości; każde twoje wyciągnięcie rąk ku czemuś byłoby jedynie długim
                 żalem. Kiedy mężobójca kroczy w ciemności, trzyma ręce przy piersi z obawy, by nie do-
                 tknąć czego i aby mury go nie oskarżyły. Tak ty musiałbyś czynić; wybieraj między duszą a
                 ciałem; trzeba ci zabić jedno z nich. Wspomnienie dobrego pcha cię ku złemu, robi z ciebie
                 trupa, jeśli nie chcesz być własnym upiorem. O dziecko, dziecko! Umrzyj uczciwie, by można
                 było płakać nad twym grobem!
                    Padłem na ziemię przy łóżku pełen tak strasznej rozpaczy, że wręcz odchodziłem od zamy-
                 słów; nie wiedziałem, gdzie jestem ani co robię. Brygida westchnęła i odsuwając kołdrę, jak
                 gdyby broniąc się przed uciskiem natrętnego ciężaru, odkryła białą i nagą pierś.
                    Na ten widok wszystkie zmysły stanęły we mnie dęba. Z bólu czy z pragnienia? Nie wiem.
                 Okropna myśl wstrząsnęła mną nagle. Jak to!   rzekłem sobie   zostawić to innemu?
                 Umrzeć, zstąpić w ziemię, gdy ta biała pierś będzie oddychała powietrzem przestworzy? Boże
                 sprawiedliwy! Inna ręka miałaby spocząć na tej delikatnej i przezroczystej skórze! Inne usta
                 na tych wargach, inna miłość w tym sercu! inny mężczyzna tu, przy tym wezgłowiu! Brygida
                 miałaby żyć szczęśliwa, ubóstwiana, a ja gniłbym gdzieś w cmentarnym dole! Ile trzeba cza-
                 su, aby zapomniała o mnie, jeśli przestanę istnieć jutro? Ile łez? Ani jednej może? Nie byłoby
                 jednego przyjaciela, jednego człowieka, który by się zbliżył do niej, iżby jej nie mówił, że
                 śmierć moja jest dla niej szczęściem, który by się nie kwapił jej pocieszać, nie zaklinał, aby
                 nie myślała już o tym! Jeżeli będzie płakać, dostarczą jej rozrywek; jeśli nawiedzi ją wspo-
                 mnienie, uprzątną je; jeśli miłość przeżyje mnie w jej sercu, będą ją leczyć z niej niby z zatru-
                 cia. Ona sama powie może pierwszego dnia,iż chce iść za mną, a za miesiąc odwróci się, aby
                 nie widzieć wierzby płaczącej zasadzonej na mym grobie! Jak mogłoby być inaczej? Czy
                 można płakać po kimś, będąc tak piękną? Gdyby nawet chciała umrzeć ze zgryzoty, to toczo-
                 na pierś szepnęłaby jej, że chce żyć, a lustro poparłoby te słowa; w dniu, w którym w miejsce
                 wysychających łez wykwitłby na twarzy pierwszy uśmiech, któż by jej nie winszował po-
                 wrotu do zdrowia? Po tygodniu milczenia pozwoli, aby wymawiano w jej obecności moje
                 imię; później zacznie sama mówić o mnie z tęsknym spojrzeniem, jakby chcąc powiedzieć:
                 ,,Pocieszcie mnie! A kiedy stopniowo dojdzie do tego, iż zacznie nie unikać mego wspo-
                 mnienia, ale nie mówić już o nim; kiedy w piękny wiosenny poranek otworzy na oścież okno
                 śpiewom ptasząt; kiedy zapadnie w marzącą zadumę i powie: ŤKochałam!...ť Któż będzie
                 wówczas przy niej? Kto ośmieli się powiedzieć, iż trzeba kochać jeszcze? Ach! mnie już nie
                 będzie! Będziesz słuchała, niewierna; pochylisz głowę, rumieniąc się, jak róża, która ma roz-
                 kwitnąć; piękność i młodość uderzą ci do lic. Powtarzając, iż serce twe umarło, będziesz wy-
                 dzielać z siebie tę rozkoszną aureolę, której każdy promyk wzywa pocałunku. Jak one pragną,
                 aby je kochano, te nieszczęśliwe, które mówią, że już nie kochają! I co dziwnego? Jesteś ko-
                 bietą; wiesz, co warte jest to ciało, ta alabastrowa pierś; mówiono ci to; kiedy je kryjesz pod
                 suknią, znasz cenę swego wstydu. W jaki sposób kobieta, która skosztowała dymu po-
                 chlebstw, mogłaby się bez nich obejść? Czyż ona żyje, jeśli żyje w cieniu i jeśli zapadnie ci-
                 sza dokoła jej piękności? Jej piękność to zachwycone spojrzenie kochanka. Nie, nie, niepo-
                 dobna wątpić; kto raz kochał, nie zdoła żyć bez miłości; kto otarł się o śmierć, czepia się ży-
                 cia. Brygida kocha mnie, umarłaby może dla mnie; ale niech ja się zabiję, będzie miał ją inny.
                    Inny, inny!   powtarzałem schylając się nad łóżkiem, tak iż czoło moje dotykało jej ramie-
                 nia.   Czyż nie jest wdową?   myślałem   czyż nie widziała już śmierci? Czyż te drobne,
                 delikatne ręce nie pielęgnowały już i nie grzebały? Łzy jej wiedzą, ile im trwania; drugie zaś
                 trwają krócej. Ha! Niech mnie Bóg chroni! Cóż mnie wstrzymuje, abym jej oto nie zabił we
                 śnie? Gdybym ją zbudził teraz i rzekł, że godzina jej wybiła i że umrzemy w ostatnim poca-
                 łunku, zgodziłaby się. Co mnie wstrzymuje? Czy pewne jest, że wszystko nie kończy się na
                 tym?
                    Znalazłem na stole nóż i trzymałem go w ręce.
                                                                       127






                    Strach, tchórzostwo, zabobon! Cóż wiedzą ci, co bają o tym? Jeśli rozprawiamy o drugim
                 życiu, to dla ludu i dla prostaczków, ale w duszy, na dnie, kto w nie wierzy? Któryż dozorca
                 cmentarza widział, aby umarły wstał z grobu i zapukał do plebanii? Niegdyś widywało się
                 upiory; policja zabroniła im pobytu w naszych cywilizowanych miastach; jeśli dobywają się
                 krzyki z łona ziemi, to chyba krzyki żywych pochowanych w pośpiechu. Któż zdołałby onie-
                 mić śmierć, gdyby kiedykolwiek mówiła? Czy dlatego że procesjom nie wolno się tłoczyć po
                 ulicach, duch niebios pozwala zapomnieć o sobie? Umrzeć, oto kres, oto cel. Bóg go nazna-
                 czył, ludzie podają go w wątpliwość, ale każdy nosi napisane na czole: ŤRób, co chcesz,
                 umrzesz.ť Co by powiedziano, gdybym zabił Brygidę? Ani ona, ani ja nie dowiedzielibyśmy
                 się o tym. Dziennika wspomniałyby jutro, że Oktaw de T*** zabił swą kochankę, a pojutrze
                 nie byłoby już o tym mowy. Kto by poszedł za naszą trumną? Wróciwszy do domu, każdy
                 zjadłby spokojnie śniadanie; co do nas, skoroby nas ułożono obok siebie we wnętrzu tej zni-
                 komej kupki błota, świat mógłby stąpać po nas bez obawy zbudzenia nas odgłosem kroków.
                 Nieprawdaż, ukochana, nieprawdaż, byłoby nam dobrze? Ziemia to wygodne łóżko; nie do-
                 sięgłoby nas tam żadne cierpienie; nie paplano by w sąsiednich grobach o naszym związku w
                 obliczu Boga; kości nasze uścisnęłyby się w spokoju i pokorze; śmierć to wielka pocieszy-
                 cielka; co ona zwiąże, tego nie rozwiązać nikomu! Czemu nicość miałaby cię przerażać, ty
                 biedne ciało, któreś jej jest zaswatane? Każda godzina, która bije, ciągnie się ku niej; każdy
                 krok, który stawiasz, kruszy szczebel, na którym się opierasz; karmisz się jeno tym, co umar-
                 łe; powietrze uciska cię i miażdży, ziemia, którą depczesz, ciągnie cię w siebie za stopy. Zstąp
                 w nią! zstąp! Po co tyle strachu? Czy samo słowo przejmuje cię lękiem? Powiedz tylko:ŤNie
                 będziemy żyli.ť Czyż to nie jest wielki trud, po którym słodko jest odpocząć? Czym dzieje
                 się, że się wahamy, skoro chodzi jedynie o trochę wcześniej lub później? Materia jest nie-
                 zniszczalna; fizycy, jak powiadają, niezdolni są unicestwić najmniejszego pyłka, choćby go
                 obrabiali w nieskończoność. Jeśli materia jest własnością przypadku, cóż złego czyni zmie-
                 niając torturę, skoro nie może zmienić pana? Cóż znaczy Bogu kształt, jaki otrzymałem, i to
                 jaką liberię nosi moja boleść? Cierpienie żyje w mej czaszce; należy do mnie, zabijam je, ale
                 szkielet nie należy do mnie, oddaję go temu, kto mi go użyczył: niech poeta uczyni zeń pu-
                 char, w którym będzie pił swój moszcz! Na jakiż zarzut się narażam, kto by mi go mógł uczy-
                 nić? Jaki nieubłagany sędzia powie, żem źle postąpił? Skąd wie? Czy był we mnie? Jeśli każ-
                 da istota ma swoje zadanie do spełnienia i jeśli zbrodnią jest zrzucać je z ramion, jakimiż
                 zbrodniarzami są dzieci, które umierają na łonie karmicielki? Czemu im się przebacza? Ko-
                 muż zdałaby się nauka z tych rachunków składanych po śmierci? Musiałoby chyba niebo być
                 puste, aby człowiek ponosił karę za to, że żył; wystarczy, że ma żyć, i nie wiem, czy kto pro-
                 sił o to, chyba jeden Wolter na łożu śmierci; ostatni krzyk niemocy godny starego niedowiar-
                 ka w rozpaczy. Na co? Po co tyle walk? Któż tam jest w górze, kto się lubuje w tych ago-
                 niach? Kto bawi się i czyni sobie rozrywkę z widoku stworzenia wciąż rodzącego się i wciąż
                 bliskiego śmierci? Kto patrzy na nas, jak budujemy i trawa zarasta budowle; jak sądzimy i
                 spada piorun; idziemy naprzód, a śmierć woła: ŤStójť; płaczemy, a łzy osychają; kochamy i
                 twarz usycha w zmarszczki; modlimy się, padamy na twarz, błagamy i wyciągamy ręce, a
                 pola nie dają źdźbła zboża więcej! Któż uczynił tyle, dla przyjemności pomyślenia samemu,
                 że to, co uczynił, jest niczym? Ziemia obumiera; Herschell powiada, że to z zimna; któż więc
                 trzyma w dłoni tę kroplę zgęszczonych oparów i patrzy na nią, jak wysycha, niby rybak na
                 odrobinę wody morskiej, z której chce wydobyć grudkę soli? To potężne prawo przyciągania,
                 które utrzymuje świat na swoim miejscu, zużywa go i zżera w pragnieniu bez końca; każda
                 planeta toczy z sobą własne nędze jęcząc na swej osi; wołają się z jednego końca niebios w
                 drugi; niespokojne spokojem, śledzą, która zatrzyma się pierwsza. Bóg wstrzymuje je; speł-
                 niają wytrwale i wiernie swą daremną i bezużyteczną pracę; obracają się, cierpią, płoną, gasną
                 i zapalają się, zstępują i wstępują, biegną za sobą i unikają się, obejmują się jak pierścienie;
                 noszą na swej powierzchni tysiące istot odnawiających się bez przerwy; te istoty miotają się,
                                                                       128






                 spotykają się także, tulą się przez godzinę do siebie, potem padają, i inne zajmują ich miejsce;
                 gdzie braknie życia, ona nadbiega; gdzie w powietrzu zieje próżnia, rzuca się on; żadnego
                 nieładu, wszystko uregulowane, oznaczone, wypisane złotymi liniami, ognistymi parabolami,
                 wszystko posuwa się, przy dźwiękach niebiańskiej muzyki, po bezlitosnych i wiekuistych
                 ścieżkach; i to wszystko jest niczym! A my, biedne majaki bez nazwy, blade i bolesne widma,
                 niedostrzegalne cienie, my, których ożywiono na sekundę tchem, iżby śmierć nie mogła ist-
                 nieć, my zadajemy sobie nieskończony trud, aby w siebie wmówić, że gramy jakąś rolę i że
                 ktoś zwraca na nas uwagę! Nie mamy na tyle odwagi, aby wymierzyć sobie w piersi metalo-
                 wy instrumencik lub roztrzaskać sobie głowę z obojętnym wzruszeniem ramion; roi się nam,
                 że jeśli my się zabijemy, chaos zapanuje na ziemi. Spisaliśmy i ogłosiliśmy prawa boskie i
                 ludzkie i lękamy się własnych swoich katechizmów; cierpimy trzydzieści lat bez szemrania, i
                 zdaje się nam, że walczymy; wreszcie, cierpienie bierze górę, walimy sobie garść prochu w
                 świątynię inteligencji i kwiat wyrasta na naszym grobie.
                    Domawiając tych słów, zbliżyłem nóż, który trzymałem w ręku, do piersi Brygidy. Nie
                 byłem już panem siebie; nie wiem, na czym skończyłoby się to szaleństwo. Odrzuciłem koł-
                 drę, aby obnażyć serce: między dwojgiem białych piersi ujrzałem hebanowy krzyżyk.
                    Cofnąłem się, tknięty lękiem; ręka otworzyła się, broń wypadła. To ciotka Brygidy dała
                 jej, na łożu śmierci, ten krzyżyk. Nie przypominałem sobie, abym go widział kiedy; snadź w
                 chwili wyjazdu zawiesiła go sobie na szyi, niby relikwię od niebezpieczeństw podróży. Zło-
                 żyłem ręce i uczułem, że coś mnie zgina ku ziemi: Boże wszechmogący   rzekłem ze drże-
                 niem   Boże wszechmogący, byłeś tutaj!
                    Niechaj ci, którzy nie wierzą w Chrystusa, przeczytają tę stronicę: ja nie wierzyłem weń
                 również. Ani dzieckiem, ani w szkołach, ani jako mężczyzna nie zachodziłem często do ko-
                 ścioła; religia moja, jeśli miałem jaką, obywała się bez ceremonii i symbolu; wierzyłem jedy-
                 nie w Boga bez kształtu, bez obrządku i objawienia. Zatruty od młodu pismami ubiegłego
                 wieku, wcześnie wyssałem z nich mleko niedowiarstwa. Duma ludzka, owo bożyszcze ego-
                 izmu, ścinała na mych ustach modlitwę, gdy dusza, przerażona, chroniła się w nadzieję nico-
                 ści. Byłem niby pijany i oszalały, w chwili gdy ujrzałem Chrystusa na piersi Brygady; ale
                 mimo iż sam nie wierząc, cofnąłem się, wiedząc, że ona wierzy. Nie był to próżny lęk, to, co
                 w tej chwili wstrzymało mi rękę. Kto mnie widział? Byłem sam, była noc. Czy chodziło o
                 przesądy świata? Cóż mi broniło usunąć ten kawałek czarnego drzewa? Mogłem go rzucić w
                 popiół; rzuciłem weń natomiast broń. Ha! uczułem to w duszy i czuję teraz jeszcze: jakiż
                 nędzny jest kto kiedykolwiek szydził z tego, co może ocalić człowieka! Cóż znaczy nazwa,
                 kształt, wiara? Czyż nie jest świętym wszystko, co dobre? W jaki sposób ośmiela się ktoś
                 dotknąć Boga?
                    Jak pod spojrzeniem słońca śnieg osuwa się z gór i z lodowca, który groził niebu, czyni
                 potok w dolinie, tak w moje serce spływało źródło i rozlewało się po nim. Skrucha jest niby
                 czyste kadzidło; ona to wydzielała się niby opar z mego cierpienia. Mimo iż niemal popełni-
                 łem zbrodnię, z chwilą gdy odrzuciłem broń, uczułem, że serce moje jest niewinne. Jednia
                 chwila wróciła mi spokój, siłę i rozum. Podszedłem znowu do łóżka; pochyliłem się nad mym
                 bóstwem i ucałowałem krzyżyk.
                    Śpij w spokoju   rzekłem   Bóg czuwa nad tobą! Gdyś się uśmiechała do swego snu,
                 uniknęłaś największego niebezpieczeństwa, jakie ci groziło w życiu. Ale ręka, która podniosła
                 się na ciebie, nie uczyni krzywdy nikomu; przysięgam ma twego Chrystusa, nie zabiję ciebie
                 ani siebie. Jestem szaleńcem bez rozumu, dzieckiem, które sądziło, że jest mężczyzną. Bogu
                 niech będzie chwała! Jesteś młoda i żywa, jesteś piękna, zapomnisz o mnie. Wyleczysz się z
                 cierpień, jakie ci zadałem, możesz mi przebaczyć. Śpij w pokoju, Brygido, aż wstanie dzień,
                 wówczas rozstrzygnij o naszym losie; jakikolwiek wyrzekniesz wyrok, poddam mu się bez
                 szemrania. A ty, Jezusie, któryś ją ocalił, odpuść mi, nie mów jej tego. Urodziłem się w wieku
                 bezbożnym i wiele trzeba mi odpokutować. Biedny synu Boży, ty zapomniany, nie nauczono
                                                                       129






                 mnie kochać ciebie. Nigdy nie szukałem cię w świątyniach; ale dzięki niebu, gdzie bądź cię
                 znajdę, nie nauczyłem się jeszcze nie drżeć przed tobą. Raz przed śmiercią bodaj wargi moje
                 ucałowały cię na sercu, które jest pełne ciebie. Miej to serce w opiece, póki będzie biło; zo-
                 stań na nim, święta obrono; pamiętaj, że nieszczęśliwy nie śmiał umrzeć w swej boleści wi-
                 dząc cię przybitym na krzyżu; ocaliłeś bezbożnika od zbrodni; gdyby wierzył, byłbyś go po-
                 cieszył. Przebacz tym, którzy wszczepili weń niewiarę, skoroś ty go natchnął skruchą; prze-
                 bacz wszystkim, którzy bluźnią; nie ujrzeli cię bez wątpienia nigdy, gdy byli w rozpaczy!
                 Radości ludzkie są pełne szyderstwa, są wzgardliwe i bezlitosne; o Chryste! Szczęśliwi tego
                 świata myślą, iż nigdy nie będą potrzebowali ciebie! Przebacz; kiedy ich duma cię znieważa,
                 własne łzy obmyją ich wcześniej lub później chrztem świętym. Żałuj ich: sądzą, że są bez-
                 pieczni od burz; aby przyjść do ciebie, potrzebują surowych lekcji nieszczęścia. Nasza mą-
                 drość, sceptycyzm są w naszych rękach niby zabawka dziecka; przebacz nam, iż się nam ma-
                 rzy, że jesteśmy bezbożni, ty, któryś się uśmiechał na Golgocie. Ze wszystkich naszych go-
                 dzinnych nędz najgorszą jest ta, iż zapominamy w nich o tobie. Ale ty widzisz: to jeno cienie,
                 które pierzchają pod twym spojrzeniem. Ty sam, żaliś nie był człowiekiem? Cierpienie zro-
                 biło cię Bogiem; narzędzie męki posłużyło ci, byś wstąpił do nieba i zaniosło cię z otwartymi
                 ramionami na łono wspaniałego ojca. Nas także boleść przywiodła do ciebie, jak ciebie do
                 ojca; w cierniowej koronie spieszymy schylić się przed twym ołtarzem; dotykamy twych
                 krwawych stóp jeno zakrwawionymi rękami. Wycierpiałeś mękę po to, aby cię kochali zmę-
                 czeni.
                    Pierwsze promienie słońca zaczęły wnikać do pokoju; wszystko budziło się stopniowo,
                 powietrze napełniało się odległym i mętnym gwarem. Wyczerpany znużeniem, opuściłem
                 wezgłowie Brygidy, aby spocząć trochę. Kiedym wychodził, suknia porzucona na fotelu zsu-
                 nęła się pod me stopy: wypadła z niej złożona ćwiartka papieru. Podniosłem ją; był to list,
                 poznałem pismo Brygidy. Koperta nie była zapieczętowana; otwarłem i przeczytałem co na-
                 stępuje:
                                                                                                              23 grudnia 18...
                    Kiedy otrzymasz ten list, będę daleko; może nie otrzymasz go nigdy. Los mój związany
                 jest z człowiekiem, któremu poświęcałam wszystko; żyć beze mnie jest mu niepodobień-
                 stwem, spróbuję więc umrzeć dla niego. Kocham cię; żegnaj, żałuj nas.
                    Przeczytawszy obróciłem papier i ujrzałem adres:
                    Do pana Henryka Smith, w N ***, poste restante.
                 ROZDZIAŁ VII
                    Nazajutrz, w południe, w słoneczny dzień grudniowy młody człowiek i młoda kobieta szli
                 pod rękę przez ogród Palais-Royal. Weszli do złotnika, gdzie wybrali dwa jednakie pierścion-
                 ki, i zamieniwszy je z uśmiechem, włożyli je na palce. Po krótkiej przechadzce udali się, aby
                 spożyć śniadanie w wykwintnej jadłodajni, w pokoiku, skąd rozciąga się przed oczyma naj-
                 cudniejszy w świecie widok. Skoro służący odszedł i zostali sam na sam, oparli się o okno
                 ściskając się łagodnie za ręce. Młodzieniec był w podróżnym ubraniu; widząc radość na jego
                 twarzy, można by go wziąć za nowożeńca zapoznającego pierwszy raz młodą żonę z życiem i
                 uciechami Paryża. Wesołość jego miała łagodność i spokój, jak bywa u ludzi szczęśliwych.
                 Od czasu do czasu spoglądał na niebo, znów zwracał się do towarzyszki, wówczas łzy błysz-
                 czały w jego oczach; pozwalał im płynąć i uśmiechał się nie ocierając ich. Kobieta była blada
                 i zamyślona; patrzała wciąż na niego. W rysach jej malowało się jakby głębokie cierpienie;
                 nie czyniąc wysiłków, aby je kryć, nie śmiała wszakże opierać się wesołości, którą miała
                                                                       130






                 przed oczyma. Kiedy towarzysz uśmiechał się, uśmiechała się i ona, ale nie sama z siebie;
                 odpowiadała mu, gdy zwracał się do niej, jadła, co jej podsuwał, ale była w niej jakaś cisza,
                 która ożywiała się jedynie chwilami. W jej leniwej bierności łatwo można było rozpoznać
                 ową miękkość duszy, ową senność istoty słabszej z dwojga istot, które się kochają, a z któ-
                 rych jedna istnieje tylko w drugiej i ożywia się jedynie echowo. Młody człowiek odczuwał to
                 i zdawał się dumny i wdzięczny; ale z samej jego dumy można było wyczytać, że szczęście
                 jest dlań czymś nowym. Kiedy kobieta smutniała nagle i spuszczała oczy ku ziemi, on silił się
                 wlać w nią ducha, przybierał minę swobodną i pewną siebie; ale nie zawsze mu się udawało:
                 on sam mieszał się niekiedy. To skojarzenie siły i słabości, wesela i zgryzoty, niepokoju i
                 pogody byłoby niezrozumiałym dla obojętnego widza; mógłby, na przemian, mniemać, że to
                 ma przed sobą dwoje najszczęśliwszych, to znów najnieszczęśliwszych istot na ziemi; ale,
                 nawet nie znając ich sekretu, wyczułby, że oni cierpią wspólnie; jaką bądź była ich tajemna
                 udręka, widać było, iż położyli na swych zgryzotach pieczęć potężniejszą od samej miłości:
                 przyjaźń. Gdy się ściskali za ręce, spojrzenia ich zostawały czyste; mimo iż byli sami, mówili
                 półgłosem. Jak gdyby przygnieceni myślami, oparli wzajem czoła o siebie, ale ich wargi nie
                 stykały się. Patrzyli na siebie z tkliwym i uroczystym wyrazem, jak ludzie słabi, którzy chcą
                 być dobrzy. Skoro zegar wydzwonił pierwszą, kobieta wydała głębokie westchnienie i na
                 wpół odwracając się, rzekła:
                      Oktawie, a gdybyś się mylił!
                      Nie, droga   odparł młody człowiek   bądź pewna, nie mylę się. Będzie ci trzeba cier-
                 pieć wiele, długo może, a mnie zawsze; ale wyleczymy się oboje: ty z pomocą czasu, ja  
                 Boga.
                      Oktawie, Oktawie   powtórzyła   czyś pewien, że się nie mylisz?
                      Nie sądzę, droga Brygido, .byśmy mogli zapomnieć o sobie wzajem, ale sądzę, iż w tej
                 chwili nie możemy sobie jeszcze przebaczyć, a trzeba przebaczyć sobie koniecznie, nawet
                 gdybyśmy nie mieli nigdy się spotkać.
                      Dlaczego nigdy nie spotkać? Czemu kiedyś... Jesteś tak młody!   Dodała z uśmiechem:
                   Za najbliższą twą miłością spotkamy się bez niebezpieczeństwa.
                      Nie, droga, wiedz, że nigdy nie potrafię cię ujrzeć obojętnie. Oby ten, któremu cię zo-
                 stawiam, któremu cię oddaję, okazał się godny ciebie! Smith jest dzielny, dobry i uczciwy, ale
                 mimo całego uczucia dla niego widzisz sama, że jeszcze mnie kochasz; gdybym chciał zostać
                 albo cię zabrać z sobą, zgodziłabyś się.
                      To prawda   odparła kobieta..
                      Prawda? prawda?   powtórzył młody człowiek spoglądając na nią z nieopisanym wyra-
                 zem   naprawdę, gdybym zechciał, poszłabyś ze mną?
                    Po czym mówił łagodnie dalej.
                      Dlatego właśnie nie trzeba, abyśmy się spotkali. Bywają w życiu rodzaje miłości, które
                 mącą głowę, zmysły, umysł, serce, ale jest wśród wszystkich jedna, która nie mąci, która
                 przenika na wskroś, i ta umiera jedynie z istotą, w którą zapuściła korzenie.
                      Ale będziesz pisał do mnie?
                      Tak, z początku, jakiś czas; to, co trzeba mi przecierpieć, jest tak okrutne, iż zupełne
                 przecięcie naszej bliskiej i drogiej zażyłości zabiłoby mnie. Wszak to pomału, ostrożnie, nie
                 znany ci zrazu, zbliżyłem się, nie bez lęku, spoufaliłem się z tobą, aż wreszcie... Nie mówmy
                 o przeszłości. Stopniowo listy moje staną się rzadsze, aż wreszcie ustaną. W ten sposób zejdę
                 z pagórka, na który wstępowałem od roku. Będzie w tym wielki smutek i może pewien urok.
                 Kiedy się zatrzymujemy na cmentarzu przed świeżym i zieleniącym się grobem, na którym
                 wyryte są dwa drogie imiona, doświadczamy uczucia bólu zabarwionego tajemnicą, która
                 sprawia, iż łzy nasze płyną bez goryczy; w ten sposób pragnę niekiedy przypomnieć sobie, że
                 byłem niegdyś żywy.
                                                                       131






                    Na te słowa młoda kobieta rzuciła się na fotel i zaszlochała. On zalał się łzami. Skoro łzy
                 przestały mu płynąć, zbliżył się do przyjaciółki, ujął jej rękę i ucałował.
                    Wierzaj   rzekł   miłość twoja, bez względu na to, jakie miejsce zajmuje ktoś w twym
                 sercu, daje siłę i męstwo. Możesz być pewną, Brygido, nikt nie zrozumie cię lepiej ode mnie;
                 kto inny będzie cię kochał godniej, nikt głębiej. Kto inny uszanuje w tobie przymioty; które ja
                 obrażam, otoczy cię uczuciem: będziesz miała lepszego kochanka, nie będziesz miała lepsze-
                 go brata. Podaj mi rękę i pozwól śmiać się światu z wzniosłego słowa, którego nie rozumie:
                 ŤZostańmy przyjaciółmi, i żegnaj na zawszeť. Kiedyśmy sobie padli pierwszy raz w objęcia,
                 od dawna już coś w nas wiedziało, że przeznaczone jest nam się zespolić. Niechaj ta cząstka
                 nas, która zjednoczyła się w obliczu Boga, nie wie, że my się rozstajemy na ziemi; niechaj
                 nędzna jednodniowa zwada nie niweczy wiekuistego szczęścia!
                    Trzymał ją za rękę; wstała, jeszcze zalana łzami, i podchodząc z dziwnym uśmiechem do
                 lustra, dobyła nożyczki i ucięła sobie długie pasmo włosów; następnie przyjrzała się chwilę
                 swej głowie, tak zeszpeconej, pozbawionej cząstki swej najpiękniejszej ozdoby, i podała pu-
                 kiel kochankowi.
                    Zegar znów wydzwonił godzinę; czas był opuścić pokój; mijając sień zdawali się równie
                 weseli, co kiedy wchodzili tamtędy.
                      Ładne słońce   rzekł młody człowiek.
                      I ładny dzień  rzekła Brygida   i którego nic nie zatrze tutaj!
                    Uderzyła się energicznym ruchem w serce; przyspieszyli kroku i znikli w tłumie. W godzi-
                 nę później kolaska pocztowa mijała wzgórek za rogatką Fontainebleau. Młody człowiek sie-
                 dział w niej sam; spojrzał ostatni raz na rodzinne miasto niknące w oddali i podziękował nie-
                 biosom, iż pozwoliły, aby z trojga istot cierpiących z jego winy został tylko jeden nieszczę-
                 śliwy.
                                                                       132






                 Spis treści
                 Od tłumacza                        2
                 Część pierwsza                     13
                 Część druga                        39
                 Część trzecia                      58
                 Część czwarta                      77
                 Część piąta                        98
                                                                       133
