Aby rozpocząć lekturę, 
kliknij na taki przycisk 
który da ci pełny dostęp do spisu treści książki. 
, 
Jeśli chcesz połączyć się z Portem Wydawniczym 
LITERATURA.NET.PL 
kliknij na logo poniżej. 

James Matthew Barrie
PRZYGODY 
PIOTRUSIA PANA
Opracowała 
ZOFIA ROGOSZÓWNA 
Tytuł oryginału angielskiego 
Peter Pan 
2

Tower Press 2000
Copyright by Tower Press, Gdańsk 2000

Rozdział I 
Wielka wyprawa do Parku Leśnego 
Byłoby wam trudno zrozumieć przygody Piotrusia Pana, gdybyście nie wiedzieli, jak wy-
gląda Park Leśny. Park ten jest olbrzymi i leży w pobliżu bardzo wielkiego miasta, w którym 
mieszka król. Prawie codziennie chodzimy z Daniem do parku i Danio jest wprost oszoło-
miony mnóstwem wrażeń, jakich tam doznaje. Nigdy jeszcze żadne dziecko nie zwiedziło 
całego parku za jednym razem, bo malcy w wieku Dania muszą sypiać od dwunastej do 
pierwszej w południe i dlatego trzeba spieszyć z powrotem do domu. Gdyby jednak wasze 
mamy nie przestrzegały tak koniecznie tego spania od dwunastej do pierwszej w południe, to 
może moglibyście zwiedzić cały Park Leśny w jednym i tym samym dniu. 
Przed parkiem ciągnie się nieskończenie długi sznur dorożek, nad którymi wasze piastunki 
mają taką władzę, że skoro palec do góry podniosą, dorożka staje, a wtedy dzieci przechodzą 
swobodnie na drugą stronę ulicy i zatrzymują się przed wielką, żelazną bramą. Bram w parku 
jest kilka, ale zwykle wchodzi się tą pierwszą. U wejścia można zamienić parę słów z panią 
od baloników. Pani ta z takim natężeniem całą swą przysadzistą postacią przyciska stołek do 
bruku chodnika, a plecy do żelaznego ogrodzenia parku, że twarz jej jest czerwona jak burak. 
Ostrożność ta jest bardzo wskazana, bo gdyby choć na chwilkę puściła się sztachet i stołka, 
baloniki, które trzyma w ręku, uniosłyby ją w powietrze. I tak się nawet stało któregoś dnia, 
bo gdyśmy o zwykłej godzinie przyszli do parku, zastaliśmy pod bramą nową panią od baloników. 
Widocznie ta dawniejsza, gruba, oderwała się od sztachet i baloniki uniosły ją w gó-
rę. Danio bardzo żałował, że nie był przy tym, bo skoro już w ogóle miało się stać takie nie-
szczęście, byłby przynajmniej chciał je widzieć na własne oczy. 
Leśny Park jest prześlicznym ogrodem, w którym rosną miliony i setki najpiękniejszych 
drzew. Zaraz za bramą zaczyna się Gaj Figowy, ale każdy umyka stąd czym prędzej, bo tutaj 
bawią się tylko dzieci, które z nikim zadawać się nie chcą, bo są zanadto dobrze wychowane. 
Danio i inni bohaterowie w jego wieku nazywają je pogardliwie małpkami. Dzieci te 
chodzą postrojone jak laleczki z wystawy sklepowej, mówią po cichutku i używają wyszukanych 
wyrazów jak ludzie dorośli. Nudzą się przy tym ciągle, bo w nic się bawić nie umieją. 
Zdarza się jednak, że i najlepiej wytresowana małpa zbuntuje się w zwierzyńcu, przesadzi 
strzegące ją mury i ucieknie w świat daleki. Takim buntowniczym duchem była Marynka 
Grey, o której dowiecie się więcej, kiedy dojdziemy do bramy ochrzczonej jej imieniem. Ta 
mała Marynka jest jedyną małpką, której wspomnienie przechowało się w Leśnym Parku. 
Teraz przechodzimy na Dużą Drogę. Różnica między nią a innymi drogami jest prawie taka 
jak między wami a waszym ojcem. Danio nie może się nadziwić, że droga ta jest z począt-
ku wąska, a potem rozszerza się i rozszerza, dopóki się nie stanie zupełnie szeroką drogą. 
Danio twierdzi, że droga ta jest ojcem wszystkich ścieżek i ścieżynek parku, i wyrysował na-
wet obrazek, który mu się ogromnie podoba. Na tym obrazku Duża Droga wiezie w dziecinnym 
wózku Małą Dróżkę na spacer. I na tej drodze spotkać można tylko bardzo porządne 
towarzystwo. Dzieci bawią się tu zawsze pod okiem dorosłych, którzy pilnują, żeby nie za-
moczyły nóżek w wilgotnej trawie, i stawiają je do kąta za to, że są uparciuchami albo 
mazgajami. Wyraz mazgaj oznacza kogoś, kto płacze o byle co, na przykład o to, że go 
niania nie chce wziąć na ręce albo że mu palec z buzi wyjęto. Z dwojga złego lepiej już być 
4

uparciuchem, bo tyle najmilszych rzeczy jest zabronionych na świecie, że warto od czasu 
do czasu popróbować, czyby się jednak nie dało postawić na swoim. 
Gdybyśmy się zatrzymywali przy każdym placu, przez który przechodzi Duża Droga, stra-
cilibyśmy tyle czasu, że musielibyśmy wracać do domu nie obejrzawszy ani jednej części 
wszystkich rzeczy godnych widzenia w Parku Leśnym. Zwrócę wam więc tutaj tylko uwagę 
na drzewo Mundzia Helwetta, pod którym ów Mundzio, bawiąc się pewnego razu, zgubił 
jednego pensa, a po chwili szukania odnalazł dwa! Od tego pamiętnego zdarzenia cała ziemia 
dokoła drzewa jest rozgrzebana i zryta rydelkami młodocianych poszukiwaczy złota. Nieco 
dalej wznosi się drewniana budka, w której zabarykadował się mały książę Henryś. Mały 
książę mazgaił się przez całe trzy dni bez żadnego powodu i za karę przyprowadzono go do 
Parku Leśnego w sukience jego siostrzyczki. Henryś nie mógł znieść takiej hańby. Na Dużej 
Drodze wydarł się z rąk bony, zamknął się w drewnianej budce i nie dał się z niej wyprowa-
dzić, póki mu nie oddano jego bufiastych majteczek z dwiema kieszeniami. 
Nie będę was namawiał, żebyście się zbliżyli do Okrągłego Stawu, bo zanim doń dojdziecie, 
nianie wasze, które są okropnie tchórzliwe, odciągną was na pewno w inną stronę i poka-
żą wam ścieżkę wiodącą do Dziecinnego Pałacu. W pałacu tym mieszkała samiuteńka jedna, 
w otoczeniu bardzo wielu lalek, najsławniejsza dziewczynka z całego parku. Jeśli kto pocią-
gnął za sznurek dzwonka, wstawała zaraz z łóżka. O szóstej zapalała światło i odmykała 
drzwi w koszulce nocnej, a wszyscy wołali w uniesieniu: 
Cześć królowej! Niech żyje królowa! Dania jednak najbardziej dziwi, skąd taka mała 
dziewczynka wiedziała, gdzie są schowane zapałki. 
Teraz zastępuje nam drogę Wyścigowa Góra. Zdarza się, że dzieci wchodzą na nią bez 
zamiaru gonienia się lub ścigania. Ledwie jednak stopy ich dotkną jej szczytu, taka ochota 
wzbiera w nich nagle, że zbiegają z góry, jakby im skrzydła wyrosły u ramion. Zwykle za-
trzymują się dopiero wówczas, kiedy już tak daleko odbiegły od starszych, że nie wiedzą, jak 
trafić do nich. Ale na szczęście jest tu druga drewniana budka, w której siedzi dozorca. Budka 
ta nazywa się domkiem znajdków, bo jak się tylko dziecko zgubi, idzie do dozorcy i mówi 
mu, że się zgubiło, a dozorca je zaraz znajduje. Na Górze Wyścigowej zabawy i gonitwy nie 
ustają nigdy, bo nawet w dni zimne i wietrzne, kiedy dzieciom wychodzić z domu nie wolno, 
zamiast nich bawią się tu i ścigają zżółkłe, jesienne liście. Opanowane szałem gonitwy, bez 
końca wirują tu i gonią się, a nikt na świecie nie może im dorównać w lekkości i chyżości. 
Z Wyścigowej Góry widzimy, jak na dłoni, Bramę Marynki Grey, o której przyrzekłem 
wam więcej opowiedzieć. Była to ładna, mała dziewczynka, która co dzień o tej samej godzinie 
zjawiała się w parku w towarzystwie dwóch piastunek albo jednej mamy i jednej piastunki. 
Marynka była zawsze ślicznie ubrana, wszystkim małpkom mówiła pa i bawiła się 
tylko swoją własną piłeczką, którą raczyła rzucać na ziemię i kazała podnosić piastunce. I 
raptem ta grzeczna, ta ślicznie ubrana i wzorowo wychowana Marynka zmieniła się w najniegrzeczniejsze 
stworzenie. Chcąc dowieść, że jest naprawdę niegrzeczna, rozwiązała najpierw 
sznurowadła trzewiczków i wywiesiła język na cztery strony świata. Potem zdarła z siebie 
szarfę jedwabną, zmięła ją i podeptała nogami, pobiegła do kałuży i skakała po błocie, póki 
nim nie obryzgała swojej strojnej sukienki. Potem przelazła przez płot i narobiła jeszcze wiele 
innych głupstw, na których zakończenie zrzuciła z nóżek oba zabłocone trzewiczki i cisnęła je 
daleko poza siebie. Wreszcie, ochlapana błotem, rozczochrana i w pończoszkach tylko, po-
mknęła ku bramie, ochrzczonej teraz jej imieniem, wypadła na ulicę i byłaby z pewnością 
zginęła w tłumie, gdyby biegnąca za nią matka nie porwała jej na ręce i nie zaniosła do do-
rożki, która zbuntowaną małpkę odwiozła do domu. Stało się to dawno temu i Danio tylko 
z imienia zna Marynkę Grey. 
Na lewo od Dużej Drogi ciągnie się Aleja Dzidziusiów. Pełno tu dziecinnych wózków i 
maleństw zaledwie raczkujących  wprost trudno przejść nie natknąwszy się na jakieś nie5

mowlę, co wywołuje natychmiast okrzyki grozy i oburzenia nianiek. Tu jest także przejście 
ku mleczarni, gdzie w prawdziwych rondlach gotuje się mleko i gdzie kwiatki kasztanów 
spadają wprost do waszych szklanek. Tu piją mleko także zwyczajne dzieci i do ich szklanek 
sypią się kwiatki kasztanów, tak samo jak i do waszych. 
Teraz rzucimy okiem na studnię z basenem. Kiedy do tego basenu wpadł Jurek Śmiały, 
tyle było w nim wody, że się przelewała przez brzegi. Jurek był pieszczochem swojej matki i 
ze względu na to, że matka jego była wdową, pozwalał jej nawet przy ludziach brać się czasem 
pod ramię. Jurka ogarniała nieraz niepohamowana żądza przygód. Wtedy najchętniej 
bawił się z kominiarzem Smoluchem. Pewnego razu, kiedy jak zwykle bawili się koło studni, 
Jurek Śmiały wpadł do basenu i byłby się utopił, ale Smoluch dał nurka w wodę i wydobył go 
na wierzch. I co najważniejsze, że woda tak doskonale zmyła sadzę z twarzy Smolucha, że 
kiedy z niej wyszedł, wszyscy od razu poznali, że Smoluch jest ojcem Jurka, którego wszyscy 
uważali za zaginionego. Od tego czasu Jurek nigdy już nie pozwalał swojej matce, aby go 
brała pod ramię. 
Pomiędzy studnią a Okrągłym Stawem leży boisko przeznaczone dla zwolenników krokieta. 
Tylko że do prawdziwej gry nie dochodzi prawie nigdy, bo podzielenie dzieci na partie 
zabiera za wiele czasu. Każde z dzieci chce grę prowadzić, a kiedy po wielu wysiłkach uda 
się nareszcie wszystkich pogodzić i dwóch partnerów rozpoczyna grę, okazuje się, że reszta 
dzieci już postanowiła bawić się w coś innego. Na tym boisku grają w krokieta chłopcy i 
dziewczynki. Chłopcy używają w grze drewnianej pałki, a dziewczynkom pomagają rakiety i 
guwernantki. Nie dziw więc, że nigdy nie grają porządnie, a jeślibyś chciał podpatrzyć ich 
rozpaczliwe wysiłki, doleciałyby cię z boiska najdziwniejsze odgłosy. Z tego powodu zda-
rzyła się raz nawet bardzo niemiła historia. Kilka dziewczynek wyzwało do walki w piłkę 
Dania i pewne rozwichrzone stworzonko (na imię jej było Anielcia). Dziewczynki zrobiły tyle 
punktów, że... albo nie, wolę pominąć milczeniem tę niefortunną przygodę i zaprowadzić was 
do Okrągłego Stawu, który jest duszą całego parku. 
Staw jest okrągły i leży w samym środku Parku Leśnego, a kto raz stanął nad jego brzegiem, 
na pewno nie zechce kroku postąpić dalej. Tu widzi się chłopców puszczających na 
wodę tak ogromne żaglowce, że dla przewiezienia ich do parku muszą używać taczek albo 
wózków dziecinnych. Zauważyliście pewnie, że w parku bardzo dużo małych dzieci ma wykrzywione 
nóżki. Nie może być inaczej, skoro bracia i kuzynkowie zabierają ich wózki na 
swoje rzeczy, a bobasy muszą dreptać do domu piechotą. 
Każdy z was marzył zapewne o posiadaniu żaglowej łodzi na własność i oto wujaszek 
spełnił wreszcie wasze życzenie. Ach, wielka to przyjemność przywlec taki statek do parku i 
rozprawiać o nim głośno z innymi chłopcami, którzy nie mają tak zacnego wujaszka! Ale po 
paru występach wolicie zostawić wasz wspaniały statek w domu, bo wkrótce spostrzegacie, 
że żaden, choćby najkosztowniejszy, nie może się nawet równać ze statkiem z patyka. 
Szczególną cechą tego statku jest jego dziwne podobieństwo do kawałka patyka przywiąza-
nego na końcu sznurka. Podobieństwo to jednak trwa, dopóki statek nie zostanie puszczony 
na wodę. Bo skoro tylko zacznie się ślizgać po powierzchni stawu, właściciel idący wzdłuż 
brzegu i dzierżący w ręku sznurek widzi natychmiast tłumy majtków uwijających się na po-
kładzie, widzi żagle wzdęte majestatycznie i widzi, jak statek płynie, płynie dniem i nocą hen, 
ku cichej, bezpiecznej przystani, zupełnie niedostępnej kosztownym, sklepowym statkom. 
Noc zapada szybko, ale nieustraszony żaglowiec wypływa na pełne morze; żagle jego wzdy-
mają się i trzepią na wietrze i płynie wciąż przed siebie, ponad zatopionymi miastami, coraz 
to natrafiając na rozbójników morskich, z którymi mężna załoga musi staczać dzikie walki. 
Wreszcie po długiej, mozolnej podróży statek twój zarzuca kotwicę na koralowych rafach. 
Najpiękniejsze przygody zdarzają się zwykle, kiedy się bawisz sam, bo we dwóch nie 
można się tak bawić jak samemu. Gdy jesteś sam, prowadzisz półgłosem rozmowy, wydajesz 
6

rozkazy, wygrywasz bitwy i bawisz się tak znakomicie, że zapominasz zupełnie, gdzie się 
znajdujesz i że już czas najwyższy wracać do domu. A kiedy przestajesz się bawić, zapominasz 
zupełnie, kim byłeś i czym twój statek był wyładowany po brzegi. Bo już wieko twojego 
skarbca się zatrzasnęło i skarbiec zapadł w głąb twej pamięci. Może dopiero po latach inny 
jaki chłopczyk odkryje go i czerpać będzie z jego skarbów. 
Kosztowne sklepowe statki nie kryją we wnętrzu swoim żadnych tajemnic i dlatego widok 
sklepowego jachtu nie ożywi nigdy w pamięci dorosłego człowieka najmilszych wrażeń jego 
dzieciństwa. Bo tylko statki z patyka wyładowane są po brzegi najcenniejszymi wspomnieniami. 
Jacht jest tym samym wobec statku z patyka, czym jest zwyczajny flisak wobec marynarza. 
Statek sklepowy ośmiela się zaledwie krążyć po tafli jeziora, gdy tymczasem statek 
z patyka bez lęku wypływa na fale wzburzonego oceanu. Toteż niech dzieci posiadające 
piękne jachty nie wyobrażają sobie, że zabawki te wzbudzają u drugich podziw. O nie, jachty 
te są zupełnie zbyteczne na Okrągłym Stawie! Gdyby nawet wszystkie się potopiły albo gdyby 
kaczki wciągnęły je pod wodę i zagrzebały w mule, Okrągły Staw spełniałby nadal cele, 
jakie mu przeznaczono. 
Tak samo jak dzieci, ciągną ku wodzie mniejsze i większe ścieżki. Jedne z nich są opatrzone 
słupkami z kolczastym drutem. Są to porządne ścieżki, czyszczone i żwirowane przez 
ludzi, którzy przy tej robocie zdejmują z siebie surduty. Oprócz tych ścieżek jest mnóstwo 
innych, zwanych złodziejskimi. Dróżki te i ścieżynki są miejscami tak szerokie, że dwie 
osoby swobodnie wyminąć by się mogły, to znów zwężają się tak dalece, iż pomimo że stawiasz 
nogi tuż przy sobie i tak dotykasz krzaków rosnących po obu stronach. Naturalnie zło-
dziejskie ścieżki zrobiły się same i Danio bardzo żałuje, że nie może nigdy się przyjrzeć, jak 
one się robią. Naturalnie, że to robienie się ścieżek musi się odbywać już po dzwonku, 
kiedy bramy parku są pozamykane. Wszystko, co jest ciekawego w parku, robi się zawsze w 
nocy; ja sądzę, że ścieżki porobiły się dlatego, żeby nie stracić sposobności przyjrzenia się 
Okrągłemu Stawowi. 
Jedna z tych ,,złodziejskich ścieżyn zaczyna się od placu, gdzie strzygą barany i owce. 
Mówiono mi, że kiedy fryzjer ostrzygł po raz pierwszy loki Dania, Danio pożegnał je bez 
zmrużenia powiek (za to mamie jego łzy się kręciły w oczach). Nie dziw więc, że kiedy barany 
i owce zaczęły umykać przed postrzygaczem, Danio wołał ku nim wzgardliwie: Nie 
wstyd wam, stare tchórze?! Kiedy jednak postrzygacz ścisnął owieczkę kolanami i rozpoczął 
operację, Danio pogroził mu pięścią. Nie mógł darować postrzygaczowi, że używa do strzy-
żenia takich wielkich nożyc. Po ostrzyżeniu owcy postrzygacz otrząsa z niej wełnę i zwie-
rzątko stoi nieruchomo, zupełnie niepodobne do siebie. Owce są tak zdziwione i onieśmielone 
tą nową swoją postacią, że puszczone wolno nie od razu zaczynają skubać trawę. Zapewne im 
się zdaje, że teraz nie mają już do niej prawa. Danio nieraz myśli nad tym, czy owce po 
ostrzyżeniu poznają jedna drugą, czy też może biorą się za obce i dlatego sprzeczają się mię-
dzy sobą. Te owce z Parku Leśnego są w ogóle zupełnym przeciwieństwem owiec wiejskich. 
Dość powiedzieć, że na sam ich widok nasz dzielny Portos podwija ogon ze strachu. Portos 
jest bernardem i niech tylko na wsi posłyszy z daleka beczenie owiec, biegnie ku nim i gna 
przed sobą całe stado. Ale te miejskie owce idą wprost ku niemu z tak dziwnym wyrazem w 
oczach, że Portosowi od razu robi się niedobrze. Jego psi honor nie pozwala mu, naturalnie, 
zemknąć przed owcami, więc stoi bez ruchu, udając, że jest pogrążony w podziwianiu krajobrazu, 
a potem raptem zawraca w bok i daje mi zza krzaków do zrozumienia, że moglibyśmy 
pójść dalej. 
Niedaleko stąd zaczyna się Wężowe Jezioro. Jeśli się kto przechyli nad jego brzegiem, widzi 
na dnie zatopiony las, zwrócony wierzchołkami drzew ku dołowi. Ludzie mówią, że nocą 
błyszczą w głębi Wężowego Jeziora zatopione gwiazdy. Jeśli to prawda, to je widuje zapewne 
Piotruś Pan, kiedy w gniazdeczku swoim żegluje po powierzchni jeziora. Tylko nieznaczna 
7

część jeziora znajduje się w Parku Leśnym, bo zaraz woda przepływa pod kamiennym mo-
stem aż ku Ptasiej Wyspie. Wyspa ta jest ojczyzną wszystkich ptaszków, z których wyrastają 
później chłopcy i dziewczynki. Żadna istota ludzka, z wyjątkiem Piotrusia Pana (który jest 
tylko niby  człowiekiem), nie może przedostać się na Ptasią Wyspę. Każde z dzieci jednak, 
bez względu na to, czy jest dziewczynką, czy chłopcem, brunetem czy blondynką, może napi-
sać, co mu się żywnie podoba, na karteczce, przymocować liścik ten do papierowego stateczka 
i puścić go na wodę. Ręczę wam, że skoro tylko noc zapadnie, wasz liścik popłynie wprost 
do Piotrusiowego państwa. 
Dość na dzisiaj, czas wracać do domu, bo, jak mówiłem, niemożliwe jest zobaczyć 
wszystko jednego dnia. Musiałbym chyba nieść Dania na rękach i wypoczywać na każdej 
ławce jak pan Salford. Nazwaliśmy tego pana panem Salfordem, bo każdemu, kogo spotka w 
parku, opowiada o ślicznej miejscowości, w której się urodził, a która nazywa się Salford. 
Bardzo to miły staruszek. Przesiada się z ławki na ławkę i szuka osoby, z którą by mógł na-
wiązać rozmowę o Salford. Rok minął od czasu, gdyśmy go zobaczyli po raz pierwszy, i oto 
traf chciał, że poznaliśmy się z innym samotnym staruszkiem, który za młodych lat spędził 
raz w Salford całą jedną sobotę i pół niedzieli. Był to cichy, nieśmiały starowina; adres jego 
był zawsze wypisany wewnątrz jego kapelusza. Skorośmy się dowiedzieli o jego wycieczce 
do Salford, powiedliśmy go w triumfie do pana Salforda. Nie potrafię wam opisać radosnego 
wzruszenia, z jakim nasz przyjaciel rzucił się na potulnego staruszka, gdyśmy mu napomknęli 
o tej sobocie i niedzieli. Od tego czasu obaj staruszkowie nie rozłączają się ze sobą. Prym w 
rozmowie trzyma naturalnie pan Salford i na każdym przystanku chwyta swego towarzysza za 
guzik surduta, jakby się lękał, żeby mu się potulny staruszek nie wymknął. 
Nie opodal wyjścia napotykamy jeszcze dwie rzeczy godne uwagi. Pierwszą jest Cmentarz 
Psów, ale tu się nie zatrzymamy, bo przecież nasz Portos jeszcze żyje. Jeszcze bliżej bramy 
rośnie krzaczek z gniazdeczkiem sikorki. Smutne wspomnienie wiąże się z tym gniazdeczkiem. 
Szukaliśmy w krzakach piłki Dania i raptem zamiast piłki odkryliśmy cudne, maluchne 
gniazdeczko, a w nim cztery jajeczka, ozdobione kolorowymi kreseczkami, zupełnie podobnymi 
do gryzmołów wypisywanych przez Dania na jego zeszytach. Zapewne mama  sikorka 
pisała na tych jajeczkach liściki do pisklątek zamkniętych wewnątrz skorupek. Co dzień od-
wiedzaliśmy małe gniazdko, ale zaglądaliśmy doń tylko wówczas, kiedy żadnego z psotnych 
chłopaków nie było w pobliżu. 
Co dzień sypaliśmy dokoła krzaczka okruszki, a ptaszyna podnosiła główeczkę na nasz 
widok i tak się z nami oswoiła, że trzepotała skrzydełkami na powitanie. Ale kiedyśmy przybyli 
jednego razu, w gniazdku brakowało dwóch jajeczek. Nazajutrz nie było już ani jednego. 
A biedna ptaszyna biła skrzydełkami ponad krzaczkiem i patrzyła na nas tak żałosnym wzrokiem, 
jakby myślała, że to myśmy zdradzili jej zaufanie. To było wprost okropne i Danio tłu-
maczył jej, jak tylko mógł, że żaden z nas nie byłby w stanie wyrządzić jej takiej krzywdy. 
Ale boję się, czy ptaszyna go zrozumiała, bo kilka lat już minęło od czasu, jak Danio używał 
ptasiego języka. Gdyśmy dnia tego opuszczali Park Leśny, obaj mieliśmy łzy w oczach. 
8

Rozdział II 
Piotruś Pan 
Jeżeli zapytasz swojej matki, czy będąc małą dziewczynką wiedziała już o Piotrusiu Panu, 
matka odpowie ci z pewnością: 
Naturalnie, moje dziecko, jakżeż mogłabym nie wiedzieć o nim? A jeśli zapytasz jeszcze, 
czy Piotruś wtedy jeździł na kozie, matka wzruszy ramionami: Cóż za pytanie, mój 
mały! Naturalnie, że jeździł! Jeżeli potem pobiegniesz do babuni i jej zapytasz z kolei, czy 
kiedy była małym dzieckiem, słyszała coś o Piotrusiu Panu, babunia odpowie tak samo jak 
matka: Naturalnie, moje dziecko, że słyszałam o nim. Ale jeżeli jej zapytasz, czy za jej czasów 
Piotruś Pan jeździł na kozie, okaże się, że babunia nawet nie wie, że Piotruś Pan ma ko-
zę. Jedno z dwojga: albo babunia zapomniała o kozie, jak zapomina czasem, że jesteś chłop-
cem, i nazywa cię Inką, jak nazywała twoją matkę, kiedy była mała, albo też za czasów babuni 
Piotruś nie miał jeszcze kozy. Sądzę jednak, że koza Piotrusia Pana jest rzeczą zbyt ważną, 
żeby dało się o niej zapomnieć, i myślę, że chyba za młodych lat babuni Piotruś rzeczywiście 
nie miał kozy. 
Toteż jeśliby ktoś opowiadając przygody Piotrusia Pana zaczynał od kozy, to by zrobił to 
samo, co gdyby ubierając się włożył najpierw surdut, a później kamizelkę. 
Rozumie się, że Piotruś Pan jest bardzo stary, ale to zupełnie wszystko jedno, bo Piotruś 
nigdy nie ma więcej nad siedem dni życia. Urodził się wprawdzie bardzo dawno temu, ale 
nigdy jeszcze urodzin nie obchodził i nie ma nawet żadnej nadziei, żeby mógł je kiedy ob-
chodzić. A to dlatego, że kiedy Piotruś Pan miał siedem dni, porzucił ludzi  wymknął się 
przez otwarte okno i poleciał do Parku Leśnego. 
Jeżeli wam się zdaje, że Piotruś był jedynym dzieckiem, które zapragnęło uciec z domu, to 
znaczy, że już nie pamiętacie pierwszych dni waszego dzieciństwa. Kiedy Danio po raz 
pierwszy opowieść tę usłyszał, był przekonany, że nigdy nie miał zamiaru uciekać z domu. 
Wtedy mu poradziłem, żeby obu dłońmi przycisnął skronie i dobrze się namyślił. I co powiecie? 
Ledwie Danio przyłożył ręce do skroni i przycisnął je mocno i jeszcze mocniej, zaraz 
sobie przypomniał, że chciał raz usiąść na samym wierzchołku wysokiego drzewa, a innym 
razem ułożył sobie, że wdrapie się na komin, skoro tylko jego matka zaśnie, i zdaje mu się 
nawet, że siedział na gzymsie komina i matka go stamtąd zdjęła. Wszystkie dzieci mogą mieć 
takie wspomnienia, jeżeli skronie dłońmi przycisną, bo przecież wszystkie były ptaszkami, 
zanim stały się ludźmi, i dlatego są takie dzikie w pierwszych tygodniach po urodzeniu, i 
najwięcej łaskotek mają koło łopatek, tam gdzie pierwej rosły skrzydełka. Tak mi to wytłu-
maczył Danio. 
Bo trzeba wam wiedzieć, że z naszymi historyjkami jest zwykle tak: najpierw ja coś opowiadam 
Daniowi, potem on mi to opowiada po swojemu i okazuje się, że z tego zrobiła się 
zupełnie inna powiastka. Więc znowu ja mu ją opowiadam z różnymi dodatkami, potem on 
znowu mnie i w końcu żaden z nas nie wie, czy to moja, czy Dania bajka. 
Otóż Piotruś Pan wymknął się przez okno, bo okno nie było zakratowane. Z gzymsu, na 
którym stanął, ujrzał szczyty drzew rosnących w Parku Leśnym i w tej chwili zapomniał, że 
jest małym dzieciątkiem, w długiej nocnej koszulce, uniósł się w górę i poleciał hen, ponad 
kominy i dachy domów, prosto do Parku Leśnego. Troszkę to dziwne, że Piotruś latał bez 
skrzydeł, ale obie łopatki swędziały go zupełnie tak, jakby jeszcze miał skrzydełka, a zresztą 
9

może moglibyśmy wszyscy latać, gdybyśmy mieli taką niezachwianą wiarę w naszą możność 
latania, jaką miał tego wieczora odważny Piotruś Pan. 
Doleciawszy do Parku Leśnego, Piotruś wylądował szczęśliwie między Pałacem Dziecinnym 
a Wężowym Jeziorem. Czym prędzej rzucił się na trawnik i tarzał się po murawie, 
wierzgając nóżkami jak małe źrebiątko. Piotruś zapomniał zupełnie, że był człowiekiem, i 
myślał, że jest znowu ptakiem, tak jak wtedy, kiedy był na Ptasiej Wyspie. Otworzył usta 
chcąc złapać przelatującą muchę, ale mucha mu uciekła. Więc machnął za nią rączką, czego, 
rzecz prosta, ptaszki nie robią nigdy. 
Piotruś poznał zaraz, że musi być ,,po dzwonku, bo mnóstwo elfów uwijało się dokoła. 
Elfy były tak zajęte, że wcale nie spostrzegły Piotrusia. Jedne przyrządzały śniadanie, inne 
doiły maleńkie krowy, inne jeszcze nosiły wodę w konewkach. Piotrusiowi chciało się także 
pić, więc poleciał ku Okrągłemu Stawowi i zanurzył dziobek w wodzie. Naturalnie Piotrusiowi 
zdawało się tylko, że zanurzył swój dziób, bo naprawdę to zamaczał tylko nosek i tak 
mało nabrał nim wody, że wcale nie ugasił pragnienia. Więc spróbował spłukać z siebie kurz, 
podleciał nad staw, skoczył w dół i od razu znalazł się pod wodą. Jeżeli ptaszek spuszcza się 
na wodę, to roztacza skrzydełka, ochlapie się, wypluska i wychodzi z wody zupełnie suchy, 
ale Piotruś nie mógł sobie przypomnieć, jak to się robi, i bardzo zgnębiony wyszedł z wody. 
Wreszcie postanowił spędzić noc na gałęzi drzewa rosnącego tuż nad Aleją Dzidziusiów. 
Trudno mu było z początku utrzymać równowagę na gałęzi, ale w końcu usadowił się ja-
koś i zasnął. Dobrze przede dniem obudził się i drżąc od nocnego chłodu mruknął: 
 Jak żyję, nie spędziłem na dworze takiej zimnej nocy. 
Naprawdę, to będąc ptaszkiem sypiał na drzewach w noce o wiele chłodniejsze jeszcze, ale 
zimno dokucza znacznie mniej ptaszkowi okrytemu piórkami i pierzem niż małemu chłop-
czynie mającemu za całe odzienie cienką koszulkę nocną. Piotrusiowi było jakoś niedobrze. 
Tęsknił za czymś bardzo, ale główkę miał tak skołataną, że ani rusz przypomnieć sobie nie 
mógł, czego mu właściwie brakuje. Nagle rozległ się jakiś łoskot i coś tak mocno wstrząsnęło 
Piotrusiem, że omal go z drzewa nie zrzuciło. Piotruś obejrzał się niespokojnie i nie domyślił 
się nawet, że to on sam kichnął tak gwałtownie. I coraz mocniej chciał czegoś, ale nie wie-
dział czego. Z pewnością pragnął, żeby mu mama nosek obtarła, ale że nie mógł zdać sobie 
sprawy ze swego pragnienia, więc postanowił poradzić się elfów, bo słyszał nieraz, że elfy 
umieją na wszystko znaleźć dobrą radę. Wychyliwszy się spośród gałęzi dostrzegł Piotruś 
dwa elfy, które objąwszy się wpół, w wesołych pląsach krążyły po Alei Dzidziusiów. Elfy 
dąsają się czasem na ptaki, ale jeżeli się kto do nich zwróci uprzejmie, nigdy mu nie odma-
wiają pomocy. Toteż Piotruś zdziwił się i rozgniewał, bo kiedy zeskoczywszy na ziemię 
przemówił do elfów, oba elfy na jego widok rzuciły się do ucieczki. Także pewien stary elf, 
który rozparty na krześle ogrodowym spokojnie czytał pocztówkę zgubioną w parku przez 
jakiegoś pana, na głos Piotrusia porwał się z miejsca i z przeraźliwym krzykiem pobiegł się 
ukryć za wielki kielich tulipana. 
W którąkolwiek stronę skierował się Piotruś, wszystko umykało przed nim. Kilkunastu 
drwali, zajętych obalaniem trującego grzyba, rzuciło się do ucieczki w takim pośpiechu, że 
nie zdążyli nawet pozbierać narzędzi leżących na ziemi. Dziewczyna wracająca od doju wy-
puściła z ręki skopek z mlekiem i przewróciła się na nim. Cały park był w ruchu. Tłumy elfów 
gnały to w tę, to w ową stronę i pytały się nawzajem, czy bardzo się boją. Jedne gasiły 
światła, inne barykadowały drzwi, a z głębi pałacyku królowej rozlegało się głuche warczenie 
bębnów i dźwięk trąb, świadczące, że królewska gwardia gotuje się do obrony zamku. Wkrótce 
cały regiment ułanów, uzbrojonych w palmowe kolce, wymaszerował na Dużą Drogę. 
Piotruś słyszał zewsząd krzyki i nawoływania, że człowiek został w parku ,,po dzwonku. I 
nie przyszło mu nawet na myśl, że to on sam jest tym człowiekiem. Było mu coraz duszniej i 
dałby nie wiem co, żeby się dowiedzieć, co właściwie dzieje się z jego noskiem. Ale nie miał 
10

się kogo poradzić, bo wszystko w popłochu uciekało przed nim. Nawet armia ułanów, ujrzawszy 
go na szczycie Wyścigowej Góry, co tchu umknęła w jedną z bocznych ścieżek, pod 
pozorem, że z ukrycia lepiej obserwować ruchy nieprzyjaciela. 
Widząc, że z elfami nie dojdzie dziś do ładu, Piotruś postanowił zwrócić się o pomoc do 
ptaszków, ale zaraz przypomniał sobie, że kiedy wieczorem próbował usadowić się pośród 
gałęzi, wszystkie ptaszki w popłochu opuściły drzewo. Serduszko Piotrusia ścisnęło się bole-
śnie, zrozumiał nagle, że nie wiadomo czemu wszystko, co żyje, unika go jak wroga. Rozża-
lony Piotruś usiadł na ziemi i rozpłakał się rzewnie. W zmartwieniu swoim nie zastanowił się 
nawet nad tym, że siedzi zupełnie nieprawidłowo, bo przecież ptaszki nie używają do siadania 
tej części ciała, którą teraz posługiwał się Piotruś. I dobrze, że o tym nie pomyślał, bo byłby w 
końcu stracił wiarę w swoją możność latania, a kto utraci wiarę w siebie, nigdy już nie wzbije 
się ponad ziemię. Ptaki dlatego latają tak niestrudzenie, że nigdy wiary w swój lot nie tracą. 
Bo mieć wiarę to to samo, co mieć skrzydła do lotu. 
Nikt, z wyjątkiem ptaków, nie może przedostać się na wyspę położoną pośrodku Wężowe-
go Jeziora, bo cała wyspa otoczona jest ostrokołem, a na każdym jego palu siedzi ptak  
wartownik, który czuwa nad wyspą we dnie i w nocy. Kiedy Piotruś przelatywał nad ostro-
kołem, warty spały jeszcze; Piotruś niepostrzeżenie spuścił się na ziemię i serduszko zabiło 
mu żywiej, kiedy poznał, że jest znowu w swojej ojczyźnie. Udał się prosto do kruka Salomy, 
który wstawał najwcześniej ze wszystkich ptaków, i opowiedział mu wszystko, co zaszło od 
czasu, jak opuścił Ptasią Wyspę. Kruk wysłuchał w milczeniu jego przygód, a potem bez 
ogródek powiedział mu, co myśli o tym. 
 Jeżeli mi nie wierzysz, to przyjrzyj się swojej koszulce nocnej  zakończył. 
Piotruś popatrzył najpierw na swoją koszulkę, a potem na śpiące na drzewach ptaszki. Nie 
 żaden ptaszek koszulki nie miał na sobie. 
 Czy wszystkie twoje kończyny są opatrzone szponami?  pytał dalej nieubłagany Salomo 
i znowu ujrzał Piotruś, że rączki jego i nóżki zakończone są paluszkami. Aż mu się gorąco 
zrobiło, tak się przeraził tym odkryciem. 
 Nastrosz pióra!  rozkazał stary Salomo, ale na próżno zrozpaczony Piotruś próbował 
spełnić jego polecenie. Nie miał ani jednego piórka. Cały drżący popatrzył na Salomę i raptem 
przypomniał sobie otwarte okno sypialnego pokoju i pewną śliczną, młodą panią, która 
go bardzo mocno kochała. 
 To już chyba wrócę do mojej matki  bąknął nieśmiało. 
 ZBogiem!  mruknął Salomo i drwiąco popatrzył na niego. Piotruś się ociągał. 
 Czemuż nie lecisz?  zagadnął go po chwili kruk. 
 A czyja... czy ja mogę jeszcze latać?  zająknął się Piotruś. Oczywiste, że Piotruś stracił 
wiarę w siebie. 
 Biedny, mały niby  człowieczku  pokiwał głową Salomo (który w gruncie rzeczy miał 
bardzo dobre serce)  nigdy już, nawet w wietrzne dni, nie będziesz mógł się unieść w powietrze. 
Na zawsze już musisz pozostać na Ptasiej Wyspie. 
 I nigdy już nie wrócę do Parku Leśnego?  żałośnie pytał Piotruś. 
 A jakże dostaniesz się przez wodę? Widząc jednak smutek Piotrusia, Salomo przyrzekł 
wyuczyć go wszystkiego, co mogło mu się przydać w obecnych jego warunkach. 
 A czy ja już nigdy nie wyrosnę na prawdziwego człowieka?  pytał jeszcze Piotruś. 
 Nigdy. 
 I nigdy nie będę prawdziwym ptakiem? 
 Nie będziesz. 
 Więc cóż będzie ze mnie? 
 Będzie to, co i teraz. Ni to, ni owo  pokiwał głową Salomo i uderzony trafnością swej 
uwagi, z zadowoleniem podrapał się w łebek. 
11

Ptaki, zamieszkujące wyspę, nie oswoiły się nigdy ze zmianą, jaka zaszła w Piotrusiu. 
Wszystko, co robił, śmieszyło je i dziwiło, tak jakby Piotruś zmieniał się nieustannie. Tymczasem 
on był zawsze taki sam, tylko ptaszki zmieniały się ciągle. Ledwie wykluły się z jajek, 
a już śmiały się z Piotrusia na całe gardło. Ledwie im urosły skrzydełka, posyłano je do 
ludzi, a z jajek wykluwało się nowe pokolenie piskląt. Nieraz zdarzało się, że samiczki znudzone 
długim wysiadywaniem piskląt szeptały leniuszkom wygrzewającym się w skorupkach, 
że teraz mogą zobaczyć, jak Piotruś Pan się myje albo pije wodę, a wtedy ptaszki wyskaki-
wały z ciekawości do góry, tłukły skorupki i wykluwały się o cały jeden dzień wcześniej, niż-
by należało. Tysiące ptaszków zlatywało się co dzień dokoła niego i przyglądało mu się z 
takim samym zajęciem, z jakim wy patrzycie na pawia rozpościerającego swój ogon. I 
wszystkie darły się z podziwu, kiedy Piotruś brał w rączkę kromkę chleba, zamiast ją podjąć z 
ziemi ustami. Na rozkaz Salomy ptaszki znosiły mu codziennie kawałki chleba w dziobach, 
bo, ku wielkiemu ich zgorszeniu, Piotruś nie chciał jadać much i robaków. Toteż jeżeli ci kiedy 
ptak jaki porwie kromkę chleba, to nie krzycz na niego: Żarłok! Żarłok!, bo z pewnością 
ptak odniesie twoją kromkę Piotrusiowi Panu. 
Piotruś nie nosił już teraz koszulki nocnej, bo coraz to któryś z ptaków prosił go o strzępek 
płótna dla wzmocnienia swojego gniazdka, a Piotruś zaraz mu kawałeczek oddzierał i byłby 
całą rozdarował, gdyby się w sprawę nie wdał Salomo i nie kazał mu ukryć reszty koszulki w 
bezpiecznym schowku, przykrytym kamieniem. Piotruś biegał więc nago po dworze, ale nie 
myślcie, że mu z tym źle było. Przeciwnie, Piotruś był zawsze wesół, a to dlatego, że Salomo 
dotrzymał obietnicy i nauczył go wielu rzeczy, które doskonale umieją ptaki. Więc nauczył go 
radować się z byle czego, nauczył go pracować z ochotą i nauczył go wierzyć, że ta praca jest 
czymś potrzebnym i ważnym. Ledwie Piotruś oczy otworzył z rana, zaraz zaczynał pomagać 
ptakom przy budowaniu gniazd i wkrótce umiał sklecić gniazdko nie gorsze od gniazd gołę-
bich. Tylko ziębom dogodzić nigdy nie mógł, więc wykopywał w pobliżu ich gniazd zgrabne 
dołeczki na wodę i paluszkami wybierał spod kamieni robaczki dla ich piskląt. Wkrótce po-
siadł całą wiedzę ptaków: po smaku odróżniał wiatr wschodni od zachodniego, widział, jak 
trawa rośnie, i słyszał ruch najdrobniejszych nawet owadów, przechadzających się w głębi 
spróchniałych drzew. Salomo nauczył go także, co należy czynić, żeby mieć zawsze w sercu 
radość i wesele. Wszystkie ptaszki mają tę radość w sercach i dlatego śpiewają tak wesoło i 
radość ta nie opuszcza ich nigdy, chyba że im kto z gniazdka jajka wybierze. Salomo znał się 
doskonale na ptasich sercach, bo ciągle miał z ptakami do czynienia, więc nie dziw, że mógł i 
Piotrusiowi tej cennej nauki udzielić. 
Piotruś czuł w sercu taką radość, że musiał całymi dniami tańczyć i śpiewać z uciechy, tak 
jak to robią ptaszki. Ale że był i człowiekiem po troszku, więc nie wystarczyło mu samo 
śpiewanie i wkrótce wykręcił sobie fujarkę z trzciny i wygrywał na niej prześliczne melodie. 
Wieczorem siadywał na brzegu jeziora i naśladował na fujarce ciche westchnienie wiatru i 
śpiewne pluskanie fal. Czasem chwytał dłonią promienie księżyca i pakował je do fujarki, a 
wtedy fujarka grała tak pięknie, że ptaszki dopytywały się wzajemnie, czy to naprawdę złota 
rybka plusnęła w jezioro, czy też Piotruś wygrywa piosenkę o złotej rybce? 
Czasem znowu Piotruś opowiadał na fujarce, jak to pisklęta na świat przychodzą. Wtedy 
samiczki unosiły się w gniazdku i oglądały się poza siebie, dumne, że zniosły już białe jajeczko. 
Kto często bywa w Parku Leśnym, zauważył pewnie, że kasztan różowy, rosnący koło kamiennego 
mostu, kwitnie najwcześniej ze wszystkich drzew. Mało osób jednak wie, czemu 
się tak dzieje. Oto Piotruś, stęskniony za wiosną, wygrywa wieczorami piosenki o jej nadej-
ściu, a że poczciwy kasztan rośnie najbliżej i słyszy go najlepiej, więc myśli, że wiosna na-
prawdę już się zbliża, i zaraz zaczyna kwitnąć. 
12

Czasem znowu Piotruś zapadał w zadumę; skoczne i wesołe piosenki zmieniały się w żało-
sne i tęskne. Ach, bo Piotruś widział poprzez łuk kamiennego mostu cudny Park Leśny, do 
którego jednak dostać się nie mógł! Piotruś dobrze wiedział, że prawdziwym człowiekiem 
nigdy nie będzie, i niewiele mu nawet na tym zależało. Ale jakże gorąco pragnął bawić się 
tak, jak się bawią prawdziwe dzieci, a wiadomo, że Park Leśny jest wymarzonym miejscem 
dla wszystkich zabaw. Ptaszki nieraz opowiadały mu, jak świetnie bawią się w parku różne 
małe dzieci, a wtedy gorzkie łzy napływały do oczu Piotrusia. 
Pewnie dziwicie się, że Piotruś nie przepłynął Wężowego Jeziora, ale Piotruś nie umiał 
pływać, a na wyspie nikt, prócz kaczek, nie posiadał sztuki pływania. A kaczki były takie 
głupie! Wprawdzie z ochotą ofiarowały mu się za nauczycielki, ale uczyły go mniej więcej 
tak: Siądź na wodzie, jak ja, i wiosłuj nogami, jak ja moimi wiosłuję. Piotruś próbował po 
sto razy usiąść jak kaczki i po sto razy wpadał pod wodę, zanim zaczął wiosłować nogami. A 
kaczki twierdziły, że to jest takie łatwe, że nie warto czasu tracić na objaśnianie tak prostej 
rzeczy. Przez parę dni bawiła na wyspie para łabędzi, którą Piotruś karmił swoim chlebem, w 
nadziei, że ptaki nauczą go za to pływania, ale kiedy mu zabrakło chleba, niewdzięczne łabę-
dzie syknęły na niego gniewnie i pożeglowały w dal. 
Już zdawało się raz Piotrusiowi, że znalazł sposób przedostania się z wyspy do parku, bo 
pewnego dnia jakaś cudowna biała rzecz, podobna do gazety porwanej wiatrem, ukazała się w 
górze ponad wyspą jak ptak, któremu postrzał złamał skrzydło. Zatrzepotała się parę razy w 
powietrzu i runęła na ziemię. Piotruś przeląkł się trochę, ale ptaki objaśniły go, że to jest latawiec, 
który wyrwał się z ręki jakiegoś chłopczyka w Parku Leśnym i przywędrował aż tutaj. 
A potem wyśmiewały Piotrusia, że się tak rozkochał w tym latawcu. Piotruś nie rozstawał się 
z nim przez cały dzień, a nawet kiedy zasypiał, kładł go koło siebie i obejmował go jedną 
rączką. Nic dziwnego, że Piotruś go tak pokochał, bo przecież latawiec ten należał przedtem 
do prawdziwego chłopczyka. 
Tego to już ptaszki zrozumieć nie mogły, ale że starsze ptaki czuły szczerą wdzięczność 
dla Piotrusia za to, że mnóstwo piskląt wyleczył z odry, więc ofiarowały się pokazać mu, jak 
się latawca puszcza w powietrze. Sześć ptaków uczepiło się jego dzioba i ku szalonej radości 
Piotrusia latawiec uniósł się w górę, a nawet latał wyżej od ptaków. 
Piotruś wołał: Jeszcze!, a gdy ptaszki niezmordowanie powtarzały zabawę, Piotruś zamiast 
im podziękować klaskał w ręce z uciechy i wołał: Jeszcze! Jeszcze! Jeszcze! Widać, 
że niezupełnie zapomniał, że był kiedyś prawdziwym chłopczykiem. 
I raptem w mężnym sercu Piotrusia zrodził się plan następujący: poprosi ptaszki, żeby raz 
jeszcze uniosły w górę latawiec, a wtedy uczepi się jego ogona i uniesie się nad Park Leśny. 
W okamgnieniu cała setka ptaków zaprzęgła się do latawca i Piotruś oburącz chwycił się jego 
ogona... ale zanim doleciał do Parku Leśnego, latawiec na znacznej już wysokości rozleciał 
się na kilka kawałków i Piotruś byłby się pewnie utopił w Wężowym Jeziorze, gdyby nie pomoc 
niewdzięcznych łabędzi, które go wydobyły z wody i odwiozły na grzbietach do Ptasiej 
Wyspy. Po tej przygodzie ptaszki stanowczo odmówiły mu swej pomocy w tak karkołomnych 
wyprawach. 
I nigdy by się Piotruś nie był dostał do Parku Leśnego, gdyby mu nie przybył z pomocą 
stateczek Shelleya. 
13

Rozdział III 
Gniazdeczko drozdów 
Pewnego razu przechadzał się po Parku Leśnym młody człowiek, który nazywał się Shelley. 
Shelley był już od dawna dorosły, ale wcale na to nie wyglądał. Shelley był poetą, a poeci 
zawsze robią takie wrażenie, jakby coś z dziecka w nich pozostało. Poeci wcale nie dbają o 
pieniądze i radzi są, jeżeli mają tyle, ile im trzeba na przeżycie jednego dnia. A właśnie Shelley 
miał ponadto banknot dziesięciofuntowy. Więc zrobił zeń mały stateczek i puścił go na 
Wężowe Jezioro. 
Stateczek dopłynął szczęśliwie do Ptasiej Wyspy, a warta odniosła go do kruka Salomy. 
Salomo myślał, że to jest zlecenie jakiejś damy, domagającej się towaru w najlepszym gatunku. 
Salomo otrzymywał co dzień całe tuziny takich listów. Jeżeli list mu się podobał, wy-
syłał towar wyborowy, ale najczęściej bileciki te tak go gniewały, że bądź wcale nie odpo-
wiadał na nie, bądź też wysyłał całe gniazdko byle jakich piskląt. 
Salomo najlepiej lubi, żeby wszystko zostawić jego własnej głowie  bo jeśli kto mu tylko 
napomknie, że tym razem spodziewa się chłopczyka, to, jak dwa a dwa cztery, dostanie znowu 
dziewczynkę. Każdy, kto pisze do Salomy, czy by to była dorosła osoba, czy mały chłop-
czyk, który koniecznie pragnie mieć małą siostrzyczkę, powinien bardzo dokładnie podać 
swój adres. Nie macie pojęcia, ile niemowląt rozsyła co dzień Salomo pod fałszywym adresem. 
Strach, co sobie Salomo głowy nałamał, kiedy mu doręczono stateczek Shelleya. W żaden 
sposób nie mógł zrozumieć, co ten bilecik oznacza, więc wezwał całą Wielką Radę do pomo-
cy. Radcy spoglądali na banknot to jednym, to drugim okiem, każdy przejechał po nim szponem 
i wreszcie orzekli, że list ten musi pochodzić od jakiejś wysoko postawionej osobistości, 
która życzy sobie mieć dziesięcioro dzieci na raz. Twierdzenie to opierali na cyfrze dziesięć 
wypisanej wyraźnie na banknocie. 
 Istne wariactwo!  krzyknął w pasji Salomo i podarował banknot Piotrusiowi.
Wszystkie niepotrzebne rzeczy dawano Piotrusiowi do zabawy.
Ale pomimo że Piotruś tylko przez tydzień był prawdziwym chłopczykiem, niejedno za-
pamiętał z pobytu swego między ludźmi i dobrze wiedział, jaką wartość ma taki banknot. 
Toteż z radością przyjął podarunek, bo zaraz mu przyszło na myśl, że z pomocą tak znacznej 
ilości pieniędzy bez trudu dostanie się do Parku Leśnego. Tysiąc pomysłów snuło mu się 
po głowie, ale Piotruś, nauczony doświadczeniem z latawcem, postanowił bardzo dokładnie 
rozważyć wszystkie przeciwności, zanim rozpocznie nową wyprawę. Zaraz też objaśnił ptakom, 
jaką wartość ma ten stateczek Shelleya, bo wiedział, że ptaki są zbyt dobrze wychowane, 
by żądać od niego zwrotu rzeczy, która została mu ofiarowana. Rzeczywiście, ptaki nie 
odebrały mu banknotu, ale tak kręciły głowami i tak koso spoglądały na Salomę, że zawstydzony 
kruk zaczął sam powątpiewać o swoim rozumie, odleciał na drugi koniec wyspy i z 
wielkiego wstydu schował głowę pod skrzydło. Piotruś wiedział, że bez pomocy Salomy nie 
da sobie rady na wyspie, więc podążył za nim i w serdecznych słowach dodał mu otuchy. 
Piotruś użył jeszcze innego sposobu, by zupełnie pozyskać przyjaźń starego kruka. Wie-
dział, że Salomo pragnie po wysłużeniu emerytury przenieść się do Gaju Figowego i tu żyć na 
pieńku cisowym z pensji i kapitaliku, który od lat już całych składał w starej pończosze. Poń-
czochę tę, należącą zapewne do jakiejś zwyczajnej osoby, wiatr zaniósł na Ptasią Wyspę, a 
Salomo użył jej za kasę oszczędności. Pończocha zawierała już: sto osiemdziesiąt ośródek 
14

chleba, trzydzieści cztery orzechy, szesnaście skórek, jedną wycieraczkę do piór i jedno sznu-
rowadło od bucika  ale Salomo postanowił nie podawać się do dymisji, póki pończocha nie 
będzie wyładowana po brzegi. Salomo obliczył, że mniejszy kapitał nie wystarczyłby mu do 
spokojnego życia w Gaju Figowym. 
Otóż Piotruś pozyskał dozgonną przyjaźń Salomy w ten sposób, że ostro zakończonym 
patyczkiem odciął ze swego banknotu kawałek papieru wielkości sześciu pensów i ofiarował 
go krukowi. Kruk nie posiadał się z radości i od tej chwili przemyśliwał wraz z Piotrusiem 
nad jego podróżą do Parku Leśnego. Całymi dniami roztrząsali najróżniejsze projekty i 
wreszcie zwołali walne zgromadzenie wszystkich drozdów zamieszkujących Ptasią Wyspę. A 
czemu wybrali drozdy  o tym się zaraz dowiecie. 
Posiedzenie zagaił Salomo. Piotruś odstąpił głos krukowi, bo Salomo zawsze się gniewał 
w czasie przemówień innych mówców. Salomo zaczął od wyrażenia szanownemu zgromadzeniu 
drozdów głębokiego podziwu dla genialnych zdolności, jakie wykazują przy budowie 
swych gniazd. Szmer zadowolenia rozległ się między drozdami, bo ptaki nieustannie toczą 
spory o to, czyje gniazdko jest najtrwalsze i najpiękniejsze. 
 Nie wszystkie ptaki  mówił Salomo rad, że udało mu się wprawić drozdy w dobry humor 
 nie wszystkie ptaki wylepiają gniazda swoje gliną. Toteż nie dziw, że gniazda ich są 
przemakalne!...  Tu Salomo z dumą powiódł okiem po zgromadzeniu, zadowolony ze znalezienia 
tak świetnego argumentu. 
Na to jejmość zięba, która nieproszona wcisnęła się na zgromadzenie, pospieszyła wetknąć 
swoje trzy grosze. 
 Przecież gniazda buduje się dla piskląt, nie na wodę!  zaskrzeczała drwiąco. 
Drozdy spojrzały niespokojnie na Salomę; kruk, zaskoczony uwagą jejmość zięby, wypił 
raz po raz kilka łyków wody. Biedaczysko zapomniał języka w dziobie. 
 Ogólnie wiadomo  zaczął znów po chwili  jakie ciepłe są gniazdka wylepione gliną. 
 Ogólnie wiadomo  wrzasnęła w odpowiedzi zięba  że jeśli woda napłynie do gniazdka, 
z którego nie ma odpływu, to wszystkie pisklęta się potopią! 
Drozdy błagalnie spojrzały na Salomę, spodziewając się, że jednym słowem ukróci gada-
ninę jejmość zięby, ale zakłopotany Salomo znowu zamilkł. 
 Pociągnij no jeszcze łyczek, staruszku!  zachęcała drwiąco jejmość zięba. Na imię jej 
było Kaśka, a wiadomo, że wszystkie Kaśki są strasznie przekorne. 
Salomo wypił znowu łyk wody i jakoś mu się lżej zrobiło. 
 Jestem pewien, że gdyby gniazdo zięby wpadło do Wężowego Jeziora, rozleciałoby się 
w kawałki  rzekł  a gniazdo drozdów płynęłoby po wodzie jak najlepszy żaglowiec! 
Dopieroż to drozdy zaczęły bić brawo. Nareszcie dowiedziały się, do czego służy glina, 
którą wylepiały gniazda. A gdy jejmość zięba zaczęła drzeć się, że gniazd nie buduje się na 
Wężowym Jeziorze, tylko na drzewach, wyproszono ją z sali obrad. Potem szło już wszystko 
doskonale, aż do chwili kiedy Salomo powiedział: 
 Nasz młody przyjaciel Piotruś Pan pragnie gorąco przepłynąć Wężowe Jezioro i prosi 
szanowne zgromadzenie o udzielenie mu pomocy przy budowaniu statku. 
Na to między drozdami powstała taka wrzawa, że Piotruś był pewny, że sprawa jego prze-
padła zupełnie. 
Ale Salomo tłumaczył dalej jasno i dobitnie, że Piotrusiowi nie idzie o statek, jakiego 
zwykle używają ludzie. Chciałby po prostu mieć gniazdko, byle tak duże, by móc pomieścić 
się w jego wnętrzu. 
Widoczne było, że prośba ta nie trafia drozdom do gustu. 
 My tam nie mamy czasu do tracenia, mamy dość swej roboty  mruknął wreszcie jeden 
ze starszych drozdów. 
15

 Zapewne  odparł Salomo  toteż Piotruś Pan nie chce, żebyście mu pomagali za darmo. 
Ale, jak wiecie, warunki jego materialne poprawiły się bardzo w obecnej chwili. Właśnie 
Piotruś Pan polecił mi zawiadomić was, że każdy robotnik otrzyma sześć pensów dniówki! 
Drozdy zatrzepotały z radości i zaraz przystąpiły do budowy statku Piotrusia. Musiano 
przerwać wszystkie inne roboty. Była to właśnie pora zakładania gniazd, ale drozdy nie miały 
czasu myśleć o sobie, bo całymi dniami pracowały dla Piotrusia. Wkrótce też zapas małych 
drozdów zupełnie się wyczerpał i Salomo był w niemałym kłopocie, bo nie wiedział, czym by 
je zastąpić. A właśnie zamówień na pisklęta drozdów napływało mnóstwo, bo najtłuściejsze 
dzieci, te, co tak wspaniale prezentują się w wózkach, a postawione na ziemi przewracają się 
co krok, pochodzą od drozdów i wszystkie panie przepadają wprost za nimi. Toteż Salomo 
nie miał innego sposobu, jak zwołać wszystkie wróble gnieżdżące się pod strzechami domów 
i szop i dać im za mieszkanie opuszczone gniazdka drozdów. Wróble całą chmarą zleciały się 
na Ptasią Wyspę, a gdy się ich pisklęta wykluły, Salomo porozsyłał je paniom, zaręczając, że 
są to najprawdziwsze drozdy. 
Rok ten nazywano na Ptasiej Wyspie Wróblim Rokiem i jeśli zdarzy ci się spotkać w parku 
kogoś, co się puszy i nadyma, i wyobraża sobie, że jest wart o wiele więcej niż inni ludzie, 
to możesz być pewny, że urodził się we Wróblim Roku. Spytaj go zresztą o to. 
Piotruś sumiennie płacił robotnikom każdego wieczora. Drozdy z powagą zasiadały na 
gałęziach drzew i czekały cierpliwie, żeby Piotruś odciął sześć pensów ze swego banknotu. 
Potem każdy po kolei podlatywał ku Piotrusiowi, brał w dziobek należący mu się papierek i 
ustępował miejsca drugiemu. Ślicznie to wyglądało. 
Po kilku miesiącach uciążliwej pracy stateczek Piotrusia był gotów. Nie potrafię opisać 
wam radości i dumy, jaką wzbierało serduszko Piotrusia na widok rosnącego z dnia na dzień 
gniazdka. Ledwie drozdy rozpoczęły budowę siateczka, Piotruś pokochał go tak mocno, że 
nie opuszczał go ani na chwilę, a nawet w nocy nie chciał się z nim rozłączać. Kładł się spać 
tuż obok niego i często przez sen gładził go rączką i przemawiał doń najczulszymi wyrazami. 
Ledwie glina wylepiająca wnętrze gniazdka przeschła nieco, Piotruś zamieszkał w nim na 
dobre. Do dzisiaj jeszcze w nim sypia, a co najśmieszniejsze, że musi leżeć w nim zwinięty w 
kłębuszek, jak kociak, bo inaczej nie mógłby się w nim pomieścić. Wnętrze gniazdka jest 
brunatne  na zewnątrz przeważnie zielone, bo ptaszki przystroiły je mchem i trawą. Ma to tę 
praktyczną stronę, że jeśli się wierzch podrze albo rozeschnie, można go zawsze zastąpić nowym. 
Z gniazdka sterczą gdzieniegdzie pióreczka, które drozdy potraciły przy budowaniu i 
wmurowały w gniazdeczko. 
Ptaki bardzo zazdrościły drozdom ich pracy i zapowiadały, że gniazdko nie utrzyma się na 
wodzie. Ale gniazdko leżało na wodzie jak najlepsza łódeczka. Więc ćwierkały znowu, że 
tylko patrzeć, jak woda naleje się do środka. Ale woda się nie nalała i gniazdko było zupełnie 
suche. Więc zaczęły wołać, że Piotruś nie będzie mógł płynąć po Wężowym Jeziorze, bo nie 
ma wioseł. Drozdy z niepokojem spojrzały na Piotrusia, ale Piotruś zapewnił je, że wioseł 
wcale mu nie potrzeba, bo do statku przymocuje żagiel. To powiedziawszy, wydobył ze 
schowka resztki swojej nocnej koszulki i nie zważając, że każdy mógł poznać, że to jest koszulka, 
sporządził z niej wspaniały żagiel. W parę dni później, kiedy ptaszki zasnęły twardo, a 
księżyc oświetlał jasno wyspę, Piotruś po kryjomu wybrał się w podróż. Ale zanim odbił od 
brzegu, bezwiednie złożył obie rączki i wzniósł oczy ku niebu, a potem ujął ster i popłynął na 
zachód. 
Co prawda Piotruś przyrzekł drozdom, że zanim przedsięweźmie wyprawę do Parku Le-
śnego, wypróbuje stateczek pod ich okiem. Zaledwie jednak dojrzał pod łukiem kamiennego 
mostu drzewa parku, ciemniejące w księżycowym świetle  gorący rumieniec oblał jego twa-
rzyczkę. Zapomniał o niebezpieczeństwie, na jakie się naraża, i począł płynąć naprzód. Kto 
wie, czy Piotruś Pan nie był ostatnim z dzielnych żeglarzy, który popłynął na zachód, by od16

krywać nowe, nieznane kraje... Statek Piotrusia kręcił się najpierw w kółko i ciągle powracał 
do brzegu. Wtedy Piotruś rozpiął żagiel i puścił statek na los szczęścia. Wicher wzdął żagiel i 
począł gwałtownie pchać statek ku przeciwległemu brzegowi, gdzie majaczyły groźne zarysy 
skał, o które statek mógł się rozbić jak łupina. Piotruś szybko pociągnął żagiel ku sobie i 
dzięki temu przestrzeń między statkiem a skalistym brzegiem poczęła się zwiększać; teraz 
zaczął dąć wiatr od wschodu i z taką siłą rzucił stateczkiem o podstawę kamiennego mostu, że 
omal go nie rozbił na kawałki. Na szczęście udało się Piotrusiowi przebrnąć jakoś fatalny 
przesmyk pod łukiem mostu i wypłynąć na pełne jezioro. Możecie sobie wyobrazić, jak się 
ucieszył, kiedy zobaczył, że jest w Parku Leśnym. Próżno jednak usiłował wylądować, cały 
brzeg był szczelnie obmurowany i nigdzie nie można było zarzucić kotwicy. Kotwicą statku 
był duży kamień przywiązany do sznurka urwanego z popsutego latawca. Nagle pęd fali rzu-
cił gniazdko na skałę podwodną, a uderzenie było tak silne, że Piotruś wypadł z gniazdka i 
omal się nie utopił. Ostatkiem sił wydźwignął się w górę i wskoczył do statku z powrotem. 
Szum i łoskot wody ogłuszał zupełnie małego żeglarza. Paluszki jego tak zgrabiały od zimna, 
że każdej chwili mogły wypuścić ster. Szczęściem udało mu się nareszcie wpłynąć do cichej i 
bezpiecznej zatoki. 
Nie myślcie jednak, że nic już teraz nie groziło Piotrusiowi Panu, bo ledwie dopłynął do 
brzegu, tłumy elfów zebrały się na nim i poczęły krzyczeć, żeby nie ważył się wylądować w 
parku, bo już od dawna jest po dzwonku. Jedne machały rękami, inne potrząsały wojowniczo 
kolcami kaktusów, jeszcze inne przywlokły zgubioną w parku strzałę do łuku i ustawiły ją 
na wprost Piotrusia, jakby zamierzały wystrzelić z niej jak z armaty. 
Próżno Piotruś zapewniał je, że nie jest prawdziwym człowiekiem i że nie ma zamiaru wy-
rządzić im nic złego, elfy nie przestawały mu grozić śmiercią, w razie gdyby ośmielił się 
wyjść na brzeg. Piotruś zniecierpliwił się w końcu i zawołał, że jeśli go nie zostawią w spokoju, 
to przepędzi je, gdzie pieprz rośnie. Elfy ustawiły się do ataku i kto wie, co by się było 
stało, ale raptem pomiędzy kobietami wszczął się jakiś ruch, rozległy się krzyki i piski, bo oto 
elficzki spostrzegły, że żagiel w łodzi Piotrusia zrobiony jest z dziecinnej koszulki nocnej. 
Wszystkie natychmiast zapłonęły gorącą macierzyńską miłością ku Piotrusiowi i do łez się 
martwiły, że są zbyt maleńkie, żeby go wziąć na kolana, upieścić i utulić. Gniew elfów stop-
niał także wobec roztkliwienia ukochanych małżonek; setki rąk wyciągnęły się z pomocą ku 
Piotrusiowi, a gdy wylądował i umocował swe gniazdko na brzegu, elfy w triumfie powiodły 
go przed oblicze królowej. Królowa długo naradzała się z ministrami, po czym orzekła, że 
wobec tego, że Piotruś nie jest prawdziwym człowiekiem, tylko ,,ni tym, ni owym, będzie 
mógł pozostawać w Parku Leśnym i po dzwonku. Od tej pory żyje Piotruś z elfami w najlepszej 
zgodzie. 
Tak się odbyła pierwsza wyprawa Piotrusia Pana do Parku Leśnego. Dawno to już, bardzo 
dawno temu, ale, jak wiecie, Piotruś nie rośnie i nie zmienia się wcale i dziś, tak samo jak i 
przed laty, jeździ po Wężowym Jeziorze w gniazdeczku drozdów, z żagielkiem zrobionym z 
koszulki nocnej. I gdybyście go mogli widzieć (choć niestety jest to zupełnie niemożliwe), 
zobaczylibyście, że kiedy Piotruś żegluje, to siedzi w stateczku, bo żagiel popycha gniazdko 
na wodę, a kiedy stoi, to wiosłem pruje fale wodne. Bo teraz Piotruś ma i wiosło; później dowiecie 
się, skąd się wzięło. 
Noc w noc, zanim świt nastanie, na długo przed otwarciem parku, wraca Piotruś na Ptasią 
Wyspę. Piotruś nie jest prawdziwym człowiekiem, więc musi pozostać niewidzialnym dla 
oczu ludzkich. Ale każdej nocy spędza w parku po kilka godzin i bawi się jak prawdziwe 
dziecko. To znaczy, Piotruś wyobraża sobie tylko, że tak jak on bawią się prawdziwe dzieci, i 
nie ma nic zabawniejszego nad to jego przekonanie, bo prawdę mówiąc, Piotruś bawi się 
zawsze na opak. 
17

Nikt nie może pouczyć Piotrusia, jak się bawią prawdziwe dzieci, bo elfy przebywają w 
swoich domkach aż do zmroku, więc nie bardzo wiedzą, co się za dnia w parku dzieje, a jeśli 
już zmuszone są wyjść na dwór, to przede wszystkim myślą o tym, jak by się ukryć przed 
ludźmi  ptaki znowu pewne są, że widzą wszystko, ale z opowiadań ich i objaśnień nic wy-
rozumieć nie można. Jeszcze zabawę w chowanego wytłumaczyły Piotrusiowi jako tako, 
ale czemu na przykład wszyscy chłopcy czują taki pociąg do Okrągłego Stawu, że bony ich 
od brzegu odciągnąć nie mogą, tego mu nawet kaczki powiedzieć nie umiały. A przecież 
kaczki całymi dniami krążą po Okrągłym Stawie. Co prawda jedyną rzeczą, która je zajmuje, 
jest liczba kawałków piernika i bułek wyławianych z wody. Są to po większej części istoty 
zgorzkniałe, utyskujące nieustannie, że pierniki obecnie są mniej pożywne i smaczne, niż były 
za czasów ich młodości. 
Musiał więc Piotruś sam sobie radzić. Puszczał statki na wodę, ale okrętem jego było 
drewniane koło, znalezione na trawniku. Piotruś nie widział nigdy, co dzieci robią z kołem, 
więc myślał, że to jest ich statek, i rzucił koło na wodę. Koło od razu upadło na dno; Piotruś 
wydobył je z niemałym trudem, a potem z uciechą wlókł je po trawniku, pewny, że odkrył, 
jak się bawią prawdziwe dzieci. 
Innego razu Piotruś znalazł na piasku małe blaszane wiaderko. Pewny, że to stołeczek do 
siadania, usiadł na wiaderku i jak się weń zapadł, tak ani rusz wydobyć się z niego nie mógł. 
Raz znowu dojrzał z daleka wzdęty powietrzem balonik. Balonik zlatywał właśnie z Wyści-
gowej Góry wlokąc za sobą sznurek. Piotruś słyszał od pewnego mysikrólika, że chłopcy ba-
wią się nieraz w parku w piłkę nożną. Pewny, że to piłka nożna, rzucił się w pościg za balonikiem, 
a gdy go nareszcie pochwycił, tak energicznie kopnął go nogą, że balonik znikł jak 
kamfora. 
Ale największy podziw wzbudził w nim pewien dziecinny wózek. Wózek stał najspokojniej 
w pobliżu zimowego pałacu królowej elfów (to znaczy pośrodku klombu otoczonego 
siedmioma hiszpańskimi kasztanami). Piotruś na palcach zbliżył się do wózka, bo o takim 
zwierzęciu nigdy mu ptaszki nie wspominały. Piotruś był pewny, że wózek jest żywy, i prze-
mówił do niego. Wózek nic mu nie odpowiedział, więc Piotruś podszedł jeszcze bliżej i do-
tknął go końcem palców. Pchnięcie to wystarczyło, by wózek zaczął się toczyć w tył. Piotruś 
był pewny, że wózek umyka przed nim, i to natchnęło go wielką odwagą. Pobiegł za wózkiem 
i chwyciwszy go, pociągnął ku sobie. Wtedy wózek zaczął się toczyć wprost na niego, co tak 
przeraziło Piotrusia, że bez tchu pognał najbliższymi ścieżkami do swego gniazdka i zwinął 
się w nim w kłębuszek. Nie myślcie jednak, że Piotruś Pan był bojaźliwy. Zaraz nazajutrz 
wybrał się w odwiedziny do wózka z kijem w jednej, a okruchem chleba w drugiej ręce. Ale 
wózka już nie było i Piotruś więcej go już nie zobaczył. 
Jeszcze mam wam powiedzieć, skąd się wzięło wiosło Piotrusia Pana. Otóż była to drewniana 
łopatka porzucona niedaleko studni. Piotruś był pewny, że to wiosło; ile razy wiatru nie 
było, używał jej do wiosłowania. 
Może litujecie się nad Piotrusiem, że nie umiał się bawić jak należy? Wierzcie mi jednak, 
że choć wszystko robił na opak, źle mu z tym nie było. I dlatego litowanie się nad nim nie 
miałoby żadnego sensu. Przecież Piotruś był przekonany, że noc jest najwłaściwszą porą do 
zabawy, i choć bawił się inaczej niż prawdziwi chłopcy, niemniej bawił się doskonale, bo był 
pewny, że tak właśnie bawić się należy. A jeśli się wierzy, że się coś posiada, to tak, jakby się 
to naprawdę posiadało. Piotruś bawił się bez przerwy, bo nigdy nie tracił ani minuty na dąsy i 
grymasy, które wam tyle czasu zabierają. Tego Piotruś wcale nie umiał, ale czy dlatego nale-
ży ubolewać nad nim? 
Wierzcie mi, Piotruś był naprawdę szczęśliwy. Był o tyle szczęśliwszy od was, o ile wy 
szczęśliwsi jesteście od waszego ojca. Czasem z wielkiej uciechy wywracał kozły na mura18

wie. Może widzieliście kiedy młodego wyżła przesadzającego rowy i płoty? Piotruś potrafi to 
jeszcze lepiej. 
A w dodatku Piotruś umiał grać na fujarce! Nieraz panowie, wracający późną nocą do do-
mu, drukują w gazetach, że słyszeli słowika śpiewającego w Parku Leśnym. Poczciwcy nie 
domyślają się nawet, że to, co biorą za śpiew słowika, jest muzyką Piotrusia Pana. Tylko... 
tylko Piotruś Pan nie miał matki. Prawda, ale sami powiedzcie, czy mu ta matka była bardzo 
potrzebna? A zresztą skoro się tak bardzo tym martwicie, to powiem wam, że Piotruś Pan 
wrócił do niej. A pomogły mu w tym elfy. 
19

Rozdział IV 
,,Po dzwonku 
Niezmiernie trudno dowiedzieć się czegoś o elfach, jedno jest tylko pewne, że elfy prze-
bywają zawsze w miejscach, gdzie się bawią dzieci. Dawnymi czasy, kiedy dzieci nie miały 
wstępu do Parku Leśnego, nie było w nim ani jednego elfa. Ale zaledwie zakaz ten cofnięto i 
dzieci po raz pierwszy przybiegły bawić się w parku, tłumy elfów nadciągnęły wieczorem za 
nimi. Po prostu elfy nie mogą żyć bez dzieci. Tylko że w dzień trudno je zobaczyć, bo prze-
bywają bądź pod ziemią, bądź na trawnikach i klombach ogrodzonych słupkami z drutem 
albo siatką drucianą. A także i dlatego, że w dzień są bardzo chytre i przebiegłe, a co najzabawniejsze, 
że po dzwonku nie są już ani trochę chytre, ani przebiegłe. 
Kiedy byliście ptaszkami, znaliście się z elfami doskonale, a nawet później, już jako nie-
mowlęta, niejedno jeszcze pamiętaliście z czasów, kiedyście przebywali wśród nich. Nie mo-
gę odżałować, że takie maleństwa w powijakach nie umieją pisać, bo w miarę jak podrastają, 
zapominają wszystko, tak że ja sam znałem dzieci, które zapewniały, że nigdy nie widziały 
elfa. A ręczę, że w chwili kiedy to mówiły, tuż przed nimi uwijało się mnóstwo elfów. Ale 
cóż z tego, kiedy tak trudno je poznać, bo ci mali figlarze zawsze udają, że są czymś innym 
niż elfami. Najczęściej przebierają się za kwiaty, bo dwór królewski mieści się w Kotlinie 
Elfów i wzdłuż Alei Dzidziusiów, gdzie rośnie ich najwięcej. Suknie elfów robione są na 
wzór kwiatów  mody ich zmieniają się odpowiednio do pory ich kwitnienia. W czasie kwitnienia 
lilii przeważa w ich strojach barwa biała, w porze dzwonków  różowa i błękitna. Niektóre 
barwy cieszą się ich szczególnymi względami  wszystkie elfy na przykład przepadają 
za krokusami i hiacyntami. Na ogół wolą barwy delikatne od jaskrawych, dlatego też rzadko 
bardzo odziewają się w sukienki tulipanowe, bo żywe ich kolory nazbyt wpadają w oko. Ale 
bardzo chętnie używają kielichów białych tulipanów za kolebki dla swych niemowląt. 
Skoro im się zdaje, że nikt na nie nie patrzy, pląsają wesoło po trawnikach i klombach, a 
kiedy dojrzą człowieka i nie mają czasu ukryć się przed nim, stają nieruchome, jakby wrosły 
w ziemię, i udają, że są kwiatami. Nieraz przechodzisz tuż koło nich i nie domyślasz się na-
wet, że to są elfy, a ledwie je miniesz, gnają co tchu do domu i opowiadają swojej mamie, 
jakiego ci wypłatały figla. Jak wiecie, cała Kotlina Elfów pokryta jest bluszczem wijącym się 
po ziemi (z niego robią elfy swój olej rycynowy), gdzieniegdzie tylko wystrzelają pęki kwiatów. 
Otóż niektóre są kwiatami, a inne przebranymi za kwiaty elfami. Trudno bardzo rozpo-
znać elfa; najlepiej przechodząc koło kwiatu, który się podejrzewa, że jest przebranym elfem, 
udawać, że się nie zwraca na niego uwagi, a potem szybko obejrzeć się poza siebie. Danio 
wymyślił jeszcze inny sposób. Jeżeli ma podejrzenie, że kwiat jakiś jest elfem, staje w miejscu 
i patrzy na niego dopóty, póki elf, zmęczony nieruchomością, nie poruszy się. Wtedy ma 
już pewność, że kwiat ten jest elfem. Wzdłuż Alei Dzidziusiów kręci się ich zawsze całe 
mrowie, bo tu im się łatwo ukryć w rabatach kwiatowych. Ale czasem i elfom zdarzają się 
różne przygody. Posłuchaj tylko, co spotkało pewną pensję dziewczynek. 
Było ich dwadzieścia cztery; wyszły właśnie ze szkoły w towarzystwie nauczycielki i za-
mierzały odbyć codzienną przechadzkę wzdłuż nie obsadzonej jeszcze rabaty, gdy raptem 
nauczycielka stanęła i znacząco położyła palec na ustach. Wszystkie dziewczynki odziane 
były w hiacyntowe mundurki, więc na znak nauczycielki stanęły jak wryte na rabacie i udały, 
że są prawdziwymi hiacyntami. Nauczycielka usłyszała jakiś podejrzany szelest i rzeczywi-
ście ledwie pensjonarki przemieniły się w kwiaty, nadeszło dwóch ogrodników z wielką paką 
20

świeżych kwiatów. Ujrzawszy rabatę obsadzoną już szafirowymi hiacyntami, obaj ogrodnicy 
popatrzyli na siebie ze zdziwieniem. 
 Czyż nie szkoda wysadzać takich pięknych hiacyntów?  zapytał pierwszy. 
 Wiesz, że taki jest rozkaz księcia  odparł drugi i, nie namyślając się dłużej, poczęli wy-
dzierać hiacynty z rabaty. 
Potem wszystkie pensjonarki razem z nauczycielką wrzucili na taczki, wywieźli poza 
ogród i wysypali na kupę nawozu. Naturalnie biedaczki nie śmiały nawet okiem mrugnąć, 
żeby nie zdradzić się, że są elfami, i leżały na nawozie aż do zmroku. Po dzwonku dopiero 
odważyły się wrócić do domów, ale w pośpiechu pogubiły trzewiczki i rodzice tak się rozgniewali, 
że wszystkie dziewczynki odebrali z pensji i biedna przełożona musiała pensję zwi-
nąć. 
Co do mieszkań elfów, to szkoda ich szukać, bo ich mieszkania są widzialne tylko w nocy. 
Domy ich malowane są na kolor nocy, a że nocy za dnia nikt widzieć nie może, więc miesz-
kań elfów dojrzeć niepodobna. Ale nie sądźcie, że wszystkie ich barwy są czarne  broń Boże 
 noc ma te same barwy co dzień, tylko bledsze o kilka tonów. Czerwień, zieleń i błękit nocy 
są podobne do dziennych, tylko daleko bardziej przejrzyste. 
Pałac królowej elfów jest jedną z najpiękniejszych rezydencji królewskich. Zrobiony jest z 
kolorowych szkiełek i królowa się uskarża, że pospólstwo od samego rana oblega pałac, żeby 
widzieć, co królowa robi. I tak cisną nosy do ścian, że przynajmniej połowa elfów ma nosy 
spłaszczone albo zadarte do góry. Ulice i chodniki są na przestrzeni kilku mil wysłane mięk-
ką, białą materią wełnianą, ale że ptaki często wyrywały po kawałku chodnika na podściółkę 
do swoich gniazd, więc elfy na każdym rogu ulicy ustawiły teraz policjanta. 
Jedna wielka różnica zachodzi między ludźmi a elfami: oto elfy nie robią nigdy nic poży-
tecznego. Kiedy pierwsze dzieciątko ludzkie zaśmiało się po raz pierwszy, śmiech jego roz-
sypał się w miliony okruszków, które poczęły wirować po ziemi i wirowały dopóty, póki się z 
nich nie zrobiły elfy. Drobny ten ludek pracuje niezmordowanie od świtu do nocy, ale gdybyś 
się którego elfa zapytał, co właściwie zrobił, okazałoby się, że zupełnie nic. Co chwila porzu-
cają jedną robotę, żeby zacząć inną, i to trwa cały dzień. Nieuki z nich straszne  jedno tylko 
potrafią doskonale: płatać figle i wyprowadzać w pole ludzi. We wszystkim usiłują nas naśla-
dować; mają więc na przykład swojego listonosza, ale listonosz obchodzi domy ze swoją tor-
bą tylko na Boże Narodzenie. Budują prześliczne szkoły, ale nauka nie odbywa się w nich 
nigdy; najmłodsze dziecko uznane jest zawsze za najmędrsze ze wszystkich i ono bywa nauczycielem. 
Ale zaledwie wywoła imiona uczniów i uczennic, zaraz cała klasa idzie na spacer 
i już nie wraca więcej do szkoły. W domu także najmłodsze z dzieci rządzi wszystkimi  najmniejsze 
dzieci bywają również obierane na królów i królowe. Niemowlęta pamiętają o tym 
dobrze i choć później są pomiędzy ludźmi, myślą, że im jeszcze, jak dawniej, wszystko wolno. 
Dziwicie się pewnie nieraz, czemu wasza malutka siostrzyczka zawsze robi co innego, 
niżby sobie życzyła mama albo piastunka. Siada, kiedy powinna stać, wstaje  kiedy chcą, 
żeby siedziała, dokazuje, kiedy ją ułożono do snu, i w najdłuższej sukience raczkuje po pod-
łodze. I myślicie, że malutka robi to z przekory i uporu? Tymczasem siostrzyczka wasza żyje 
jeszcze życiem elfów i przez pierwsze dwa lata swego życia będzie robiła to wszystko, czego 
się nauczyła u nich. Potem dopiero, w miarę jak się oswoi z ludźmi, zacznie ich naśladować. 
Wszystkie gwałtowne wybuchy płaczu i gniewu u niej przypisuje mama wykluwaniu się ząb-
ków. Mnie się zdaje, że przyczyna leży w czym innym. Oto w każdym malutkim dziecku budzi 
się rozżalenie, że nikt z otoczenia nie rozumie języka, jakim się ono posługuje. A przecież 
ono mówi językiem elfów. Jeszcze czasem matki i piastunki rozumieją, że na przykład dia 
znaczy podaj no mi to bliżej, wa?  czemu włożyłaś dziś na głowę taki śmieszny kapelusz?, 
bo obcując ciągle z dziećmi połapały coś niecoś i z języka elfów. 
21

Danio nieraz próbował przypomnieć sobie trochę z ich mowy za pomocą przyciskania 
skroni obu dłońmi. I rzeczywiście przypomniał sobie kilka zdań, które wam powtórzę kiedy 
indziej, jeżeli ich jeszcze nie zapomniałem. Językiem tym mówił Danio, kiedy był jeszcze 
drozdem, sądziłem więc, że jest to może język ptaków, a nie elfów  ale Danio mnie zapew-
nił, że jest to język elfów, bo w zdaniach tych jest mowa o różnych figlach, a ptaki mówią 
zawsze tylko o swoich gniazdach. Danio pamięta dobrze, że ptaki przelatują z drzewa na 
drzewo, zaglądają do gniazd sąsiadów i rozmawiają tak: Ten kolor nie bardzo mi się podoba, 
pani dobrodziejko albo: Czy szanowny pan sądzi, że pościółka będzie dość ciepła?, albo 
jeszcze: Ależ to obramowanie jest okropne!. 
Elfy tańczą znakomicie, dlatego i maleńkie dzieci strasznie lubią się kręcić w kółko i aż 
piszczą z uciechy, kiedy się z nimi tańczy. Bale elfów odbywają się zawsze na świeżym powietrzu; 
ich plac zabawy nazywa się ,,czarodziejskim kręgiem. Nieraz w kilka tygodni po 
balu można jeszcze odnaleźć na trawniku ślady ich gwałtownego wirowania. Czasem w kręgu 
takim znajdują się i grzyby. Są to stołki elfów, których służba nie zdążyła uprzątnąć i pozo-
stawiła na placu zabawy. Wygnieciona trawa i porozrzucane grzyby są jedynymi dowodami 
nocnej zabawy elfów; na pewno sprytne elfy nie omieszkałyby zatrzeć i tych śladów, ale z 
takim roznamiętnieniem tańczą do ostatniej prawie sekundy, że już nie mają na to czasu. Raz, 
kiedyśmy weszli z Daniem zaraz po otwarciu bramy parku, odkryliśmy czarodziejski krąg 
jeszcze zupełnie ciepły. 
Kto uważnie patrzy na tablicę znajdującą się przy wejściu, może łatwo odgadnąć, kiedy elfy 
urządzają bal u siebie. Zapewne pamiętacie, że na tablicy tej jest naznaczona godzina za-
mknięcia parku. Otóż elfy, pragnąc wcześniej rozpocząć zabawę, zdejmują tablicę i na jej 
miejsce wieszają inną z liczbą 6 i 1/2 zamiast 7. Ludzie nie domyślając się podstępu wycho-
dzą z parku o pół godziny wcześniej niż zwykle, a elfy od razu zaczynają hulać w najlepsze. 
Gdybyśmy jak mała Tonia Mamering mogli bodaj jedną noc spędzić w Parku Leśnym, uj-
rzelibyśmy najcudowniejsze widowisko, jakie sobie wyobrazić tylko można. Tłumy najślicz-
niejszych elfów i elficzek ciągną na bal ze wszystkich stron. Mężowie obejmują czule swoje 
żony, a kawalerowie ustrojeni w mundury niosą treny dam. Przed orszakiem biegną pachołcy 
z pochodniami zrobionymi z gałązek żurawinek. To są latarki elfów. Najpierw damy udają się 
do garderoby, gdzie zrzucają zasłony i zarzutki, a wdziewają śliczne trzewiczki srebrne. 
Wszystkie kwiaty rosnące wzdłuż Alei Dzidziusiów wychylają główki, stają na palcach i 
przyglądają się z zachwytem orszakowi zaproszonych; nie posiadają się też z radości, jeżeli 
mogą której z dam pożyczyć szpilki do spięcia oberwanej falbanki. Na najwyższym wzniesieniu 
siedzi królowa elfów, a za jej tronem stoi wielki kanclerz ze stałością męską w ręku, z 
której zdmuchuje godzinę, ile razy Jej Wysokość zapytać o nią raczy. 
Obrusy zmieniają się zależnie od pory roku. W maju utkane są z kwiatów kasztana. Tkani-
nę tę robi się w następujący sposób: dwadzieścia elfów strząsa najpierw kwiaty z drzewa, a 
gdy ziemia pokryje się nimi jak śniegiem, zbiegają się pokojówki i dopóty kręcą się w kółko z 
rozpostartymi sukienkami, póki płatki kwietne nie rozłożą się na ziemi w kształcie obrusa. 
Elfy mają trzy rodzaje wina, które piją w trzech rodzajach kieliszków. Wino berberysowe, 
wino pierwiosnkowe i borówkowe. Królowa częstuje wszystkich winem, ale że flaszki są tak 
ciężkie, że nikt ich udźwignąć nie może, więc całe to częstowanie jest tylko na niby. Uczta 
zaczyna się zawsze od chleba z masłem. Dla wszystkich gości wystarcza porcja wielkości 
sześciu pensów. Na deser służba podaje ciastka nie większe od okruszków. Z początku 
wszystkie elfy siedzące dokoła grzyba zachowują się bardzo grzecznie, ale jak się tylko roz-
bawią, zaraz pakują palce w masło (które się wyrabia z korzonków starych drzew), a najniegrzeczniejsze 
włażą nawet na stół i językiem zlizują z półmisków cukier i inne słodycze. Skoro 
królowa to spostrzeże, daje znak służbie, żeby wszystko uprzątnęła, i zaraz rozpoczynają 
się tańce. Królowa postępuje przodem, a za nią idzie wielki kanclerz niosąc w ręku dwie 
22

czarki napełnione sokiem goździkowym i lewkoniowym. Sok goździkowy służy do cucenia 
omdlałych gości, a sokiem lewkoniowym smaruje się sińce i guzy, które sobie elfy często 
nabijają w czasie tańca. Orkiestrą elfów jest Piotruś Pan. Piotruś zasiada na grzybie pośrodku 
czarodziejskiego kręgu i przygrywa elfom do tańca coraz szybciej, coraz skoczniej, coraz 
weselej, a elfy wirują jak szalone, póki nie pomdleją ze zmęczenia. Najpiękniejsze bale od-
bywają się zawsze ze współudziałem Piotrusia. Na kartach zaproszeń, wysyłanych do najwyż-
szych dygnitarzy, wydrukowany jest nawet jego monogram P.P. Na ogół elfy mają bardzo 
wdzięczne serca, więc też i królowa elfów, chcąc wynagrodzić Piotrusia za prześliczną muzy-
kę, którą uświetnił bal wydany w drugą rocznicę jej urodzin (elfy obchodzą urodziny każdego 
miesiąca), wypełniła najgorętsze życzenie Piotrusia. 
Było to tak: królowa elfów kazała Piotrusiowi uklęknąć i powiedziała mu, że w nagrodę za 
jego muzykę spełni jego najserdeczniejsze życzenie. Wszystkie elfy zbiegły się dokoła, żeby 
usłyszeć życzenie Piotrusia. Ale Piotruś namyślał się długo, bo nie bardzo wiedział, czego ma 
sobie życzyć. 
Nareszcie rzekł: 
 Czy mogłabyś tak zrobić, żebym wrócił do mojej mamy? Królowej nie podobało się to 
pytanie, bo gdyby Piotruś wrócił do matki, nie miałby kto elfom przygrywać do tańca. Więc 
pokręciła lekceważąco noskiem i rzekła: 
 A coż to za życzenie! Możesz prosić przecież o coś daleko większego. 
 Więc to jest takie małe życzenie?  pytał Piotruś. 
 O, takie malutkie  odparła królowa przysuwając wskazujące palce bliziutko do siebie. 
 A jakie będzie duże życzenie?  pytał dalej Piotruś. 
 Przynajmniej takie  odparła królowa i odmierzyła dość duży kawałek na swojej sukni. 
Piotruś dumał przez chwilę. 
 Ha, w takim razie poproszę cię o wypełnienie dwóch małych życzeń zamiast jednego du-
żego. 
Naturalnie królowa musiała się na to zgodzić, ale elfy bardzo się przestraszyły, bo Piotruś 
zażądał ni mniej, ni więcej, tylko żeby mógł odwiedzić swoją matkę, ale z prawem powrotu 
do Leśnego Parku, w razie gdyby go w domu spotkała jakaś przykrość. A drugie życzenie 
zachował sobie na inny raz. 
 Mogę ci udzielić mocy latania  odpowiedziała królowa po namyśle  ale drzwi twego 
domu otworzyć nie jestem w stanie. 
 O, drzwi otwierać nie trzeba, bo okno, przez które wyleciałem, jest zawsze otwarte. Mat-
ka moja nie zamyka go nigdy, bo nie traci nadziei, że kiedyś do niej powrócę  odpowiedział 
Piotruś. 
 A ty skąd wiesz o tym?  pytały zdumione elfy, ale Piotruś nie umiał im na to odpowie-
dzieć. 
 Wiem, i już  odparł krótko. 
Nie było więc rady, elfy musiały się zgodzić na życzenie Piotrusia. Udzieliły mu mocy latania 
za pomocą łechtania go w łopatki. Im silniej go łaskotały, tym mocniej swędziało miejsce, 
w którym dawniej rosły skrzydełka, i po krótkiej chwili Piotruś uniósł się w powietrze i 
szybował coraz wyżej i wyżej, het, ponad wierzchołkami drzew i ponad szczytami dachów i 
kominów. 
Podróż była tak cudna, że Piotruś zboczył nawet trochę z drogi wiodącej ku domowi i latał 
długo ponad wieżami kościelnymi, nad pałacami i olbrzymią rzeką przerzynającą korytem 
swoim miasto. Wreszcie jednak skierował się ku domowi i odszukał otwarte okno sypialnego 
pokoju matki. Ale już w czasie tej podróży napowietrznej postanowił poprosić królowę elfów, 
żeby go zamieniła w ptaka. 
23

Kiedy Piotruś wleciał przez otwarte okno sypialni, matka jego spała. Piotruś usiadł cichutko 
w nogach jej łóżka i uważnie jej się przypatrywał. Ramię matki podłożone pod głowę two-
rzyło w poduszce wgłębienie, które, wysłane puchem bujnych, jedwabistych włosów, podobne 
było do najcudniejszego gniazdka. Piotruś nie mógł oczu oderwać od jej ślicznej twarzy i 
delikatnych koronek, zdobiących jej bieliznę i pościel. Niezmiernie był dumny, że ma taką 
śliczną mamę. 
 O matko! Gdybyś wiedziała, kto siedzi na twoim łóżku  szepnął po cichutku. 
Delikatnie pogładził rączką maleńkie wzniesienie zarysowane na kołdrze przez jej stopy; z 
wyrazu matki poznał, że sprawiło jej to przyjemność. Wiedział, że wystarczyłoby szepnąć 
jedno najcichsze słówko, a przebudziłaby się natychmiast, bo matki budzą się zawsze na naj-
lżejsze poruszenie swych dzieci. Z ust jej wydarłby się okrzyk radości, ramiona objęłyby go 
mocnym, gorącym uściskiem. 
Nie powiem, żebym się nie mógł obyć bez tego, ale dla niej, o, dla niej byłaby to wielka 
radość  dumał Piotruś. Kiedy wracał do matki, nie wątpił ani przez chwilę, że robi jej tym 
największą łaskę, jaką matce dziecko zrobić może. Z pewnością nie ma większej przyjemno-
ści, jak mieć na wyłączną własność małego chłopczyka. Wiadomo, jak matki się tym cieszą i 
jakie są dumne z tego  rozmyślał. 
Czemuż jednak Piotruś siedzi tak długo w milczeniu na brzegu łóżka? Czemu nie powie 
swojej matce, że powrócił do domu? 
Wstyd mi trochę za Piotrusia, ale muszę wam powiedzieć, że Piotrusia ciągnęło w dwie 
zupełnie przeciwne strony. Patrzył z miłością na matkę, ale zaraz potem zwracał oczy z tęsk-
notą ku otwartemu oknu. Hm, byłoby to bardzo miło być znowu synkiem swojej mamy, ale ... 
I tu oblegały go wspomnienia wesołych chwil spędzonych w Leśnym Parku. Brr. Jakby było 
niemiło wdziewać znowu majteczki i sukienki! Zeskoczył z łóżka i zaczął wyjmować z komody 
różne części ubranek, które nosił dawniej. Leżały ułożone najporządniej w szufladzie, 
ale Piotruś ani rusz przypomnieć sobie nie mógł, jak się je nadziewa, czy rękawki kaftaniczka 
wciągają się na rączki, czy nóżki. Właśnie z trudem usiłował przecisnąć nóżkę przez rękawek 
koszulki, kiedy nagle wskutek skrzypnięcia szuflady matka przebudziła się i szepnęła Piotrusiu! 
głosem tak słodkim i rzewnym, jakby to było najmilsze słowo na świecie. Piotruś sie-
dział bez ruchu i patrzył na matkę z zapartym oddechem. Nie mógł wyjść ze zdumienia, że 
matka już wie, że synek jej powrócił do domu. Ale gdyby była raz jeszcze powtórzyła Piotrusiu!, 
byłby zerwał się z podłogi i rzucił się jej w ramiona z okrzykiem mamusiu! Ale 
matka westchnęła tylko cichutko, a kiedy Piotruś popatrzył na nią, spała jak przedtem, tylko 
po twarzy jej spływały dwie srebrzyste łzy. 
Piotrusiowi zrobiło się bardzo przykro i oto, co zrobił: usiadł na brzegu łóżka i zagrał na 
fujarce najpiękniejszą kołysankę. Kołysankę tę ułożył sam dla swojej matki na melodię tego 
słodkiego szeptu Piotrusiu, jaki przed chwilą z ust matki posłyszał. I grał dopóty, póki na 
twarzy matki nie dojrzał cichej, głębokiej szczęśliwości. 
Melodia, którą wygrywał, podobała mu się tak bardzo, że już-już chciał przebudzić matkę, 
żeby usłyszeć jej okrzyk pełen zachwytu: Och, Piotrusiu! Jakżeż ty grasz cudownie!  ale, 
że matka wyglądała w tej chwili na zupełnie zadowoloną, Piotruś znowu zwrócił oczy ku 
otwartemu oknu. Nie, żeby miał zamiar odlecieć i nie powrócić więcej do domu. Przeciwnie, 
postanowił sobie solennie, że będzie nadal synkiem swojej mamy, tylko nie ma się z czym tak 
spieszyć... Miał przecież prawo do drugiego życzenia. Wprawdzie nie miał już ochoty zostać 
ptakiem, ale wyrzec się zupełnie drugiego życzenia byłoby prawdziwym marnotrawstwem. A 
na to, by zostało wypełnione, trzeba było wrócić do elfów. Gdyby zaś je odkładał w nieskoń-
czoność, mogłyby się elfy zniecierpliwić i odmówić spełnienia jego życzenia. Wydawało mu 
się także, że byłoby to bardzo nieładnie, gdyby pozostał w domu, nie pożegnawszy się 
wpierw ze swoim przyjacielem Salomą. 
24

 Tak bym chciał bodaj raz jeszcze pożeglować na Wężowym Jeziorze w mojej kochanej 
łódeczce  szepnął śpiącej matce do ucha.  I tak bym jeszcze chciał opowiedzieć moje przygody 
ptaszkom z Ptasiej Wyspy  dodał pieszczotliwie.  Ale przyrzekam ci, mamo, że wrócę 
do ciebie na pewno  zakończył uroczyście i wyleciał przez okno. 
Dwa razy jeszcze wracał z gzymsu okiennego, chcąc ucałować matkę na pożegnanie. Ale 
zaraz przyszło mu na myśl, że radość może przebudzić jego mamę, więc wygrał jej tylko kilka 
pocałunków na fujarce i poleciał do Parku Leśnego. 
Wiele nocy i wiele miesięcy upłynęło, zanim Piotruś się zdecydował poprosić elfy o speł-
nienie drugiego życzenia. Sam nie wiem, dlaczego tak długo z tym zwlekał. Może dlatego, że 
musiał oddać mnóstwo pożegnalnych wizyt, i nie tylko wszystkim przyjaciołom, ale i wszystkim 
ulubionym trawnikom i placom. Potem odbył dużo przedostatnich, ostatnich i najostatniej 
szych podróży w swoim stateczku. A wreszcie nie spieszyło mu się tak bardzo znowu, bo 
matki gotowe są zawsze czekać na swoje dzieci. Kiedy się raz z tym wyrwał wobec Salomy, 
kruk rozgniewał się bardzo, bo takie zdanie mogło zachęcić samiczki do zaniedbywania 
gniazda w czasie wylęgu piskląt. Salomo miał mnóstwo świetnych przysłów, którymi zachę-
cał ptaki do sumiennego wypełniania obowiązków: Masz znieść jajo, znieś je dzisiaj, masz 
zjeść ziarno, zjedz je jutro albo: Chwytaj chwilę za czub, bo ci umknie. Gdyby ptaki usły-
szały teorie Piotrusia o matkach, z pewnością rozmiłowałyby się w niedbalstwie. 
Wierzcie mi jednak, że pomimo odwlekania chwili odlotu Piotruś trwał w zamiarze powrotu 
do matki i do domu. Że zaś jego zamiar był szczery, świadczy zachowanie się jego 
względem elfów. Elfy bardzo pragnęły, żeby Piotruś pozostał w Parku Leśnym i przygrywał 
na ich ucztach i balach, toteż wszelkimi sposobami starały się go zmusić do zrobienia jakiejś 
uwagi, która by go pozbawiła drugiego życzenia. Niechby powiedział tylko: Ach, jakbym 
chciał, żeby trawa nie była mokra, a już by było po życzeniu. Czasem nawet rozmyślnie my-
liły takt tańcząc, w nadziei, że zniecierpliwiony Piotruś zawoła: Chciałbym, żebyście się już 
raz nauczyły tańczyć do taktu!, a wtedy elfy powiedziałyby mu, że już stracił drugie swoje 
życzenie. Ale Piotruś od razu poznał się na ich sztuczkach i choć nieraz słowo chciałbym ... 
cisnęło mu się na usta, zawsze zamilkł w porę, tak że elfy nic wydobyć zeń nie mogły, i kiedy 
nareszcie oświadczył: Chciałbym na zawsze wrócić do mojej matki!, elfy musiały połechtać 
go w plecki i z żalem ujrzały, że uniósł się w powietrze. 
Piotruś leciał spiesznie, bo śniło mu się ubiegłej nocy, że matka jego płakała. Piotruś dobrze 
wiedział, co było przyczyną tych łez, i wiedział, że jeden pocałunek wspaniałego syna 
wywoła natychmiast uśmiechy na jej drogich ustach. Och, Piotruś był tego zupełnie pewny i 
spieszno mu było wtulić się w ramiona dobrej matki, więc też leciał najkrótszą drogą wprost 
ku oknu, które zawsze stało dla niego otworem. 
Ale dziś okno było zamknięte; zimna, żelazna krata broniła wstępu do domu. A gdy Pio-
truś przycisnął nosek do szyby, ujrzał matkę śpiącą jak dawniej na łóżku z innym dzieciąt-
kiem w ramionach. 
Na próżno wołał za oknem: Matko! Mamusiu! Na próżno ranił maleńkie piąstki o zimną, 
żelazną kratę. Matka go nie słyszała. Boleśnie łkając powrócił Piotruś do Leśnego Parku i 
nigdy więcej nie ujrzał drogiej twarzy matki. Jakże złudna była wiara Piotrusia, że nic go nigdy 
zastąpić nie zdoła... Ach, Piotrusiu, gdyby ci wszyscy, którzy wielkie błędy popełnili w 
życiu, mogli rozpocząć je na nowo! Ale Salomo miał słuszność: Trzeba chwilę chwycić za 
czub, bo umknie. Chwila taka zdarza się tylko raz jeden w życiu. Kto jej za czub nie chwyci, 
na próżno powracać będzie do okna. Przybędzie po dzwonku i żelazne kraty bronić mu bę-
dą przystępu do szczęścia przez całe długie życie. 
25

Rozdział V 
Mały domek 
Znacie zapewne wszyscy Mały Domek w parku. Jest to jedyny domek na świecie, który elfy 
zbudowały dla ludzi. Mało dzieci jednak widziało go naprawdę, może dwoje albo najwyżej 
troje, i to musiały w nim przenocować, bo inaczej nie mogłyby go zobaczyć. Bo kiedy dziecko 
się do snu układa, domku nie ma jeszcze wcale, a kiedy się obudzi z rana, widzi go jak na 
dłoni. 
Tylko coś niecoś można zeń zobaczyć, a mianowicie światło w jego oknach, ale i to dopiero 
po dzwonku. Anielcia Clare (ta, co tak chętnie daje sobie plombować zęby, bo za to bio-
rą ją do cukierni) widuje czasem po kilkaset świateł na raz. Zapewne w tej chwili elfy budują 
swój domek, bo teraz budują go każdego wieczora, ale co dzień w innej części parku. Anielci 
się wydawało, że jedno światełko było większe od innych, ale na pewno tego powiedzieć nie 
mogła, bo tyle innych świateł migotało i przesłaniało go, że trudno było rozpoznać, czy to jest 
to samo. Jeżeli jednak między światełkami migocącymi w Parku Leśnym jest jedno najwięk-
sze, będzie to z pewnością latarka Piotrusia Pana. Bardzo dużo dzieci widziało te światełka w 
parku, ale pierwszym dzieckiem, dla którego elfy zbudowały swój domek, była Tonia Mamering. 
Tonia była zawsze niezwykłą dziewczynką, a już wieczorem stawała się wprost nadzwy-
czajną. Miała już cztery lata i w dzień zachowywała się jak inne dziewczynki w jej wieku. 
Cieszyła się bardzo, jeżeli jej sześcioletni braciszek Jaś pozwolił się jej bawić z sobą, naśla-
dowała go we wszystkim i nie gniewała się wcale, jeżeli w zabawie poturbował ją nawet 
troszkę. W ogóle z Jasia była bardzo dumna, uważała go bowiem za ideał rozumu i dzielno-
ści. Potrafiła także pokazać, że ma nowe buciczki na nóżkach, w chwili gdy powinna była 
złapać rzuconą jej piłkę. Jednym słowem, w dzień Tonia podobna była do wszystkich małych 
dziewczynek. 
Ale pod wieczór, kiedy zmrok zaczynał zapadać, dzieci zmieniały się najzupełniej. Tęgi, 
bajeczny Jaś, który w dzień tak przewodził nad młodszą siostrzyczką, raz po raz oglądał się 
na nią niespokojnie, bo im ciemniej robiło się w pokoju, tym mocniej błyszczały oczy małej 
Toni. Wzrok jej jaśniał spokojnym, tajemniczym blaskiem, a oczy Jasia pełne były lęku i grozy. 
W takiej chwili Jaś oddawał Toni najulubieńsze swoje zabawki (nazajutrz odbierał je z 
powrotem), a Tonia przyjmowała je z niedbałym uśmieszkiem. Dzieci wiedziały, że za chwilę 
każą im iść do łóżka, i to takim przerażeniem napełniało Jasia, a tak tajemniczą i pewną siebie 
czyniło Tonię. Bo ledwie niańka ułożyła dzieci do snu, Tonia robiła się wprost straszliwa. 
Zarówno prośby Jasia, jak i groźby matki i piastunki Aji przyjmowała tym samym niepokoją-
cym uśmieszkiem. A ledwie starsi wyszli i zostawili dzieci w pokoju, którego mrok rozpra-
szała jedynie lampka nocna, Tonia siadała na łóżeczku i zaczynała szeptać: 
 Pst... co to się rusza?
Jaś ją uspokajał:
 Toniu, Tonieczko, cicho, naprawdę nic się nie rusza...  i spiesznie wsuwał głowę pod 
kołdrę. 
 Idzie! Idzie! Idzie na ciebie!  krzyczała Tonia.  Już jest koło twego łóżka, już kopytkami 
tupie w podłogę! Teraz cię weźmie na rogi! Jasiu, uciekaj, bo cię weźmie na rogi!  i 
głos jej był tak przejmujący, że Jaś przejęty śmiertelnym strachem, wyskakiwał z łóżka i bo-
so, w koszulce nocnej pędził przez pokój i korytarz po schodach na dół. Ale kiedy po chwili 
26

mama albo piastunka wracały z Jasiem na górę, żeby ukarać Tonię, Tonia już spała w najlepsze. 
I wcale nie udawała, że śpi, ale spała naprawdę i we śnie wyglądała jak mały aniołeczek, 
a to było najgorsze ze wszystkiego. 
Do parku przychodziły dzieci codziennie. Prym we wszystkim trzymał naturalnie Jaś. Są-
dząc z tego, co mówił o sobie, był chłopcem niepospolicie odważnym, co niezmierną dumą 
napełniało małą Tonię. Byłaby bardzo pragnęła pokazać każdemu na piśmie, że jest rodzo-
ną siostrą bohaterskiego Jasia. A już najwięcej imponowało jej, kiedy Jaś się przechwalał, że 
pozostanie w parku na noc, już po zamknięciu wszystkich bram przez stróża nocnego. 
 Ależ, Jasiu  tłumaczyła Tonia, przejęta czcią głęboką dla jego odwagi  elfy strasznie 
by za to były złe na ciebie. 
 Och, zapewne!  odparł niedbale Jaś. 
 Może... może Piotruś Pan weźmie cię na swój stateczek i przepłynięcie razem Wężowe 
Jezioro?  mówiła dalej Tonia, drżąc ze wzruszenia. 
 O, z całą pewnością!  odpowiedział Jaś tym samym tonem.
Coż dziwnego, że Tonia dumna była z takiego brata?
Dzieci nie powinny były mówić o tym tak głośno, bo pewien elf, zbierający szkieleciki ze-
schłych liści, z których elfy tkają swoje sukienki letnie, podsłuchał ich rozmowę i od tej 
chwili Jaś miał we wszystkim pecha. Jeżeli usiadł na którym ze słupków ogrodowych, słupek 
wywracał się razem z nim, bo elfy umyślnie ochwiewały go pod ziemią, żeby Jaś rozbił sobie 
głowę, albo chwytały go za sznurowadła trzewików i Jaś padał na ziemię i nabijał sobie po-
tężnego guza. Nawet kaczki wciągnęły do spisku i namówiły je, żeby stateczki puszczane 
przez Jasia na Okrągłym Stawie wpychały pod wodę. Najwięcej przykrych wypadków w parku 
powodują rozgniewane elfy, toteż trzeba bardzo uważać, co się o nich mówi. 
Tonia miała taką naturę, że mogła dzień i noc nie ruszać się z miejsca, jeżeli wiedziała, że 
ktoś ma spełnić jakiś czyn bohaterski; ale Jasiowi nie spieszyło się tak bardzo i kiedy go za-
pytała, którego dnia po dzwonku pozostanie w parku, Jaś odparł krótko: 
 Ach, któregokolwiek! 
Prawdę mówiąc, Jaś żadnego dnia nie wybrał i dlatego, ile razy pytała go Tonia: Czy to 
dzisiaj może?, mógł z całą pewnością odpowiedzieć, że: Nie dzisiaj. Tonia zaś przypusz-
czała, że Jaś czeka na jakiś dzień najlepszy ze wszystkich. 
Sporo dni upłynęło od tej rozmowy; cały park pokrył się śniegiem, a powierzchnia Okrą-
głego Stawu zmieniła się w taflę lodu. Lód nie był jeszcze dość mocny, żeby się ślizgać na 
nim, ale codziennie można go już było łamać przez rzucanie nań wielkich kamieni. Mnóstwo 
jasnowłosych chłopczyków i dziewczynek oddawało się tej zabawie z upodobaniem. 
Kiedy Jaś z Tonią weszli do parku, chcieli natychmiast skręcić na ścieżkę wiodącą do 
Okrągłego Stawu. Ale ich czarna piastunka Aja kazała im najpierw odbyć porządny spacer 
dla rozgrzania się i popatrzyła na tablicę u wejścia, na której była naznaczona godzina za-
mknięcia parku. Park miał być zamknięty o pół do szóstej. Poczciwa czarna Aja zawsze 
śmiała się serdecznie, że tyle białych dzieci jest na świecie, ale tego wieczoru odechciało jej 
się śmiać na długo. 
Dzieci przechadzały się więc z Ają wzdłuż Alei Dzidziusiów, gdy nagle wybiła godzina 
piąta, a zaraz potem rozległ się sygnał zamknięcia parku. Aja była zdumiona, bo ani jej przez 
myśl nie przeszło, że elfy przemieniły tablicę, żeby wcześniej rozpocząć bal. Za to Jaś i Tonia 
poznali się na podstępie elfów od razu. Aja pozwoliła dzieciom pobiec tam i z powrotem do 
Wyścigowej Góry, bo nie przeczuwała nawet, jakim wzruszeniem biją serduszka jej wychowanków. 
Jaś czuł dobrze, że nigdy nie zdarzy mu się druga taka sposobność wzięcia udziału 
w balu elfów. Tonia rozumiała to również i oczy jej pytały natarczywie: Czy dziś zostaniesz, 
Jasiu, w parku? A Jaś chwytał ustami powietrze i kiwał głową potakująco. Wtedy Tonia 
27

ujęła go za rękę. Ręka Jasia była zimna, ale rączka Toni gorąca. Tonia pieszczotliwie przytu-
liła się do brata i owinęła szyję jego własnym szalikiem. 
 Boję się, żeby ci nie było zimno  szepnęła z twarzyczką promieniującą radością i wzruszeniem. 
Ale Jaś zasępiony milczał. Kiedy już dobiegli do Wyścigowej Góry, Jaś rzekł po 
cichu: 
 Boję się, że Aja mnie stąd widzi, i nie będę mógł zostać tu na noc. 
Tonia spojrzała na brata z podziwem. Dzielny Jaś bał się tylko Aji, a nie myślał nawet o 
tych strasznych niebezpieczeństwach, które go czekały za chwilę. Zawołała więc głośno: 
 Jasiu, biegnijmy, kto będzie prędzej przy bramie!  a cichutko dodała:  Schowaj się za 
studnię. 
I dzieci puściły się pędem przez Dużą Drogę. 
Jaś zawsze wyprzedzał Tonię. Ale nigdy jeszcze nie biegł tak szybko jak dzisiaj, pewnie 
dlatego, żeby mieć więcej czasu na schowanie się w parku. Brawo! brawo!  przyklaski-
wały jego dzielności błyszczące oczy Toni. Ale nagle przeszył Tonię ostry, dojmujący lęk. 
Bohater jej, zamiast się ukryć w parku, wyleciał jak strzała za bramę  na ulicę. Na ten widok 
Tonia stanęła jak przygwożdżona do ziemi; w sercu uczuła chłód i taką pustkę, jakby nagle 
straciła wszystko, co miała najdroższego na świecie. I taka pogarda dla Jasia wezbrała w niej, 
że nawet zapłakać nie była w stanie. A potem zakipiało w niej tak straszne oburzenie, że bez 
tchu pomknęła ku studni i ukryła się tam zamiast Jasia. 
Aja widziała najpierw Jasia, a później Tonię, biegnących ku wyjściu, i pewna była, że 
oboje są już na drodze do domu. Wyszła więc spokojnie za bramę, ani przeczuwając, że Tonia 
pozostała w parku. Wczesny zimowy zmrok zaczął osnuwać park cały i tłumy ludzi cisnęły 
się ku wyjściu. Wkrótce wyszli wszyscy, nawet i te dzieci, które zawsze zostają w tyle, a potem 
muszą biec, ile sił starczy, żeby dogonić rodziców czy piastunkę. Ale Tonia nie widziała 
nikogo. Spod mocno zaciśniętych powiek płynęły jedna za drugą gorzkie łzy rozczarowania i 
zawodu. Kiedy nareszcie otworzyła oczy, uczuła, że jakiś chłód dojmujący spoczął na jej 
rączkach i nóżkach i ciężarem bezmiernym przytłoczył serce. Była to śmiertelna cisza, która 
zapanowała teraz w Parku Leśnym. A potem rozległo się w oddali donośne bum! i z drugiego 
końca parku bum, i jeszcze jedno, odleglejsze bum!... Stróż zamknął ostatnią bra-
mę. 
Zaledwie przebrzmiał ten łoskot, Tonia usłyszała, że ktoś mówi:No, wreszcie można roz-
prostować kości! Głos szedł z góry i brzmiał jak skrzypienie źle nasmarowanych drzwi. Tonia 
spojrzała do góry i zobaczyła, że stary wiąz przeciąga się i postękuje. Chciała już do niego 
zagadać, bo nigdy jej nie przychodziło na myśl, żeby wiąz umiał mówić, gdy tuż niedaleko 
zadźwięczał metaliczny głosik małej łopatki, wbitej w śnieg nie opodal studni. Łopatka mó-
wiła do wiązu: Niezły mamy mrozik, co?  na co wiąz zaskrzypiał: Tak, ujdzie! Ale wa-
ćpanna musiałaś tęgo zmarznąć, bo ciągle stoisz na jednej nodze. I rzekłszy to, począł dla 
rozgrzania bić się po bokach gałęziami, jak to nieraz czynią dorożkarze. Tonia dziwiła się 
coraz więcej, bo wszystkie drzewa dokoła biły się także gałęziami po bokach  więc wysu-
nąwszy się ze swej kryjówki, pobiegła ku rozłożystej palmie, żeby się schronić pod jej liśćmi. 
Palma wzruszyła ramionami na jej widok, ale nie broniła wstępu pod swój baldachim. 
Toni nie było zimno. Szare jej futerko i futrzana czapeczka okrywały ją tak szczelnie, że 
widać było zaledwie śliczną jej różową buźkę i złociste loki. Oprócz futerka takie mnóstwo 
ciepłych rzeczy zabezpieczało ją od zimna, że Tonia wyglądała jak kłębuszek szarej bawełny. 
Mnóstwo drzew zaczęło przechadzać się wzdłuż Alei Dzidziusiów, a gdy zaciekawiona 
Tonia pobiegła ku nim, ujrzała krzewy magnolii i bzu przeskakujące ogrodzenie i spieszące 
ku ścieżce, gdzie reszta towarzystwa używała ruchu i przechadzki. Przeważnie drzewka i 
krzewy podpierały się kołkami, do których je przywiązał ogrodnik. Bez podskakiwał wesoło 
na ścieżce i opowiadał coś z wielkim ferworem dwom młodziutkim pigwom. I one wspierały 
28

się na drewnianych kołkach. Tonia zrozumiała dopiero dzisiaj, że kołki służą krzewom i 
drzewkom za laski. Potem poszła dalej i nagle zobaczyła pierwszego elfa. Był to mały ulicznik, 
który zabawiał się zginaniem ku ziemi krzewin i drzewek i puszczaniem ich w górę, 
skutkiem czego cały śnieg z nich opadał i przytłaczał rosnące pod nimi roślinki. 
 Dasz ty im pokój, szkaradny dzieciaku!  zawołała rozgniewana Tonia. Tonia dobrze 
wiedziała, jak to niemiło, kiedy kto przez figle nasypie za kołnierz śniegu z parasola. 
Malec był już tak daleko, że upomnienia jej nie dosłyszał, ale na głos Toni z rabaty zeszła 
stara chryzantema, mrucząc: Jędze, zmory czy upiory  na mój rozkaz wyjdźcie z nory. 
Tonia wysunęła się więc z kryjówki, a na jej widok wszystkie rośliny przystanęły zmieszane, 
bo żadna nie wiedziała, co począć z takim gościem. 
 Wprawdzie to nas nie obchodzi  rzekło wreszcie jakieś drzewko na cienkiej nóżce, poszeptawszy 
z kolegami  ale sama wiesz najlepiej, że nie powinnaś znajdować się tu o tej porze. 
Zdaje mi się, że byłoby naszym obowiązkiem wydać cię w ręce elfów. Jak ci się ta myśl 
podoba? 
 Zupełnie mi się nie podoba!  odpowiedziała Tonia tak stanowczym głosem, że rośliny 
zmieszały się jeszcze bardziej. Ktoś napomknął przezornie, że lepiej by było z Tonią nie za-
dzierać. 
 Ręczę wam, że nie prosiłabym was o to, gdybym nie miała słuszności  dodała jeszcze 
Tonia, a to oszołomiło do reszty rośliny. Jedne więc mruknęły tylko: Piękna pogoda, co?, 
inne pokiwały głowami szepcząc: Tak to bywa w życiu, bo i rośliny potrafią wyrażać się z 
ironią. Tonia tymczasem przyglądała im się uważnie, a widząc, że niektóre z nich nie mogą 
używać przechadzki, bo nie mają lasek do podpierania się, rzekła uprzejmie:  Słuchajcie, 
zanim wybiorę się na bal elfów, odbędę z każdym z was porządną przechadzkę. Wesprzyjcie 
się tylko na mnie mocno. 
Rośliny zaklaskały w ręce z uciechy i Tonia rozpoczęła pierwszy spacer. Obejmowała z 
wielką ostrożnością wiotkie talie roślin i kwiatów, ustawiała jak należy ich nóżki, bo niektóre 
wykrzywiały je niemożliwie, i każdą po kolei prowadziła po Alei Dzidziusiów. Była równie 
uprzejma dla krajowych, jak i cudzoziemskich roślin, choć nie rozumiała ani słowa z tego, co 
te ostatnie mówiły między sobą. 
Kwiaty i rośliny zachowywały się na ogół wcale grzecznie, parę tylko dąsało się narzeka-
jąc, że Tonia z malwą czy pelargonią przechadzała się dłużej niż z nimi. Inne znowu szczy-
pały ją, ale nie ze złości, tylko ze strachu, że się przewrócą, a Tonia była zbyt dobrze wychowana, 
żeby się obrażać z tak błahego powodu. W końcu jednak zmęczona już porządnie po-
żegnała kwiaty, bo spieszno jej było podążyć na bal elfów. Teraz nie bała się już ani trochę, 
pewnie dlatego, że zmrok ustąpił miejsca zupełnej ciemności, a wiemy już, że w nocy Tonia 
była zawsze bardzo dziwna. 
Ale rośliny nie chciały jej puścić. 
 Nie wiesz, Toniu, co cię czeka, jeżeli cię elfy pochwycą. Zachłostają cię na śmierć albo 
zmuszą do niańczenia swoich niemowląt. Obarczą cię tysiącem najcięższych robót albo za-
mienią cię w coś tak nudnego jak ten stary, brodaty, zawsze jednakowo zielony dąb.  To 
rzekłszy, spojrzały z udanym współczuciem na stary, omszały dąb, któremu nigdy darować 
nie mogły, że on jeden z nich wszystkich zachowuje zielone liście w zimie. 
Dąb roześmiał się drwiąco na tę uwagę. 
 He, he, zazdrościcie mi, kochasie, zielonej szaty, która mnie otula od stóp do głowy, gdy 
tymczasem wy, biedaki, świecicie nagimi członkami na wietrze i mrozie. 
Ale rośliny nie przestawały straszyć Toni, malując w najczarniejszych barwach los, który 
sobie zgotuje, jeżeli odważy się pójść na bal elfów. 
Orzech turecki ostrzegał ją, żeby unikała spotkania z dworzanami królowej elfów. Elfy 
były w ostatnich czasach szczególnie źle usposobione skutkiem nieuleczalnej choroby Zło-
29

cienia. Królewicz Złocień przybył ze wschodu i cierpi na ciężką chorobę sercową, której objawem 
jest niezdolność do zakochania się. Biedny królewicz wędrował z kraju do kraju, po-
znawał wszędzie tysiące najpiękniejszych dziewic, ale żadna nie zdołała rozgrzać jego serca. 
Kiedy przybył na dwór królowej w Leśnym Parku, królowa była pewna, że jedna z jej córek 
uleczy królewicza  ale jego lekarz nadworny, obowiązany badać serce jego królewiczowskiej 
mości, po przedstawieniu mu każdej damy nieustannie potrząsał głową, mrucząc: Zimne, 
zupełnie zimne. Królowa elfów czuła się tym tak dotknięta, że najpierw skazała cały 
dwór na płacz dziewięciominutowy, a następnie poleciła nałożyć ośle czapki wszystkim boż-
kom miłości i zagroziła, że ich póty nie zdejmie, póki zamarznięte serce księcia nie odtaje 
najzupełniej. 
 Ach, muszę zobaczyć te bożki w tych ślicznych oślich czapeczkach!  zawołała Tonia i 
pędem pobiegła ku pałacowi królowej elfów, licząc, że uda jej się wypatrzyć z któregoś kątka 
nieszczęsnych pokutników. 
Bez trudu odnalazła drogę wiodącą do placu zabaw, bo elfy zaznaczają plac ten szerokim 
kołem ze wstążki. Ścieżki wiodące do pałacu wyścielają również wstążkami, bo dbają bardzo 
o to, żeby goście nie przemoczyli obuwia. Dziś wszystkie ścieżki wysłane były wstążkami 
czerwonymi  a kolor ten odbijał ślicznie na niepokalanej bieli śniegu. 
Tonia biegła czas dłuższy, nie mogąc nigdzie wypatrzyć żadnego efla, gdy raptem na jednej 
ze ścieżek ukazał się cały orszak. Elfy szły ku niej, tak jakby już opuściły pałac królewski. 
Tonia spiesznie przykucnęła na śniegu, a ramionka podniosła w górę, udając, że jest krzesłem 
ogrodowym. Orszak przesunął się tuż koło niej. Przodem jechało sześciu rycerzy na koniach, 
za nimi postępowała piękna dama, której długi tren niosło dwóch zgrabnych pazików. Na 
trenie tym spoczywało niby w kolebce cudnej urody dziewczątko  w ten bowiem sposób 
podróżują u elfów księżniczki krwi. Szatki księżniczki tkane były ze złota, ale najpiękniej ze 
wszystkiego wyglądała jej szyja błękitna, od której stokroć piękniej niż od białej szyi odbijał 
wspaniały naszyjnik brylantowy. Tylko damy z najwyższej arystokracji osiągają tę niezwykłą 
ozdobę, szczypiąc się do krwi i malując nią szyję. Nie możecie sobie wyobrazić, jakie to 
piękne, chyba żeście widzieli kiedy popiersia dam wystawione w oknach jubilerów. 
Tonia zmiarkowała zaraz, że jakaś wielka przykrość spotkała elfy, bo cały orszak przy-
trzymywał palcami dziurki nosów, co zwykle robią elfy, kiedy im się na płacz zbiera. Zapewne 
lekarz stwierdził raz jeszcze, że serce królewicza Złocienia jest zimne, bardzo zimne! 
Kiedy orszak elfów ją minął, Tonia pobiegła aż do miejsca, gdzie wstążka czerwona była 
przerzucona na podobieństwo mostu ponad wyschniętą kałużę. W dołek ten wpadło jakieś 
młode dziewczątko i w żaden sposób wydrapać się na górę nie mogło. Kiedy Tonia nadbiegła 
jej z pomocą, głupiątko zlękło się jej bardzo, ale uspokojone serdecznymi słowami Toni 
wskoczyło na jej rączkę i w okamgnieniu siedziało już na jej kolanach, szczebiocąc, że się 
nazywa Czarnobrewka, że jest śpiewaczką uliczną i że przybyła z daleka, pragnąc przedsta-
wić się królewiczowi Złocieniowi na dzisiejszym balu i popróbować, czy nie udałoby się jej 
uleczyć jego serca. 
 Wiem dobrze, że nie jestem wcale pięknością  mówiła dalej, a Toni zrobiło się bardzo 
przykro, bo rzeczywiście mała śpiewaczka, jakkolwiek bardzo milutka, ale odziana w nędzne 
sukienki, wyglądała bardzo niepozornie, milczała więc nie wiedząc, co jej odpowiedzieć. 
 Myślisz pewnie, że królewicz nie zechce nawet spojrzeć na mnie  szepnęła żałośnie 
Czarnobrewka. 
 Ależ nie... myślałam właśnie, że twoja buzia jest domowego wyrobu...  żywo zaprze-
czyła Tonia i zaczerwieniła się mocno, bojąc się, czy Czarnobrewka nie obrazi się za to okre-
ślenie. 
Na szczęście przypomniała sobie pewną historię o swoim ojcu i wystawie gwiazdkowej. 
Ojciec Toni wybrał się pewnego razu na wystawę gwiazdkową urządzoną na cel dobroczyn30

ny. Na wystawie tej można było za opłatą szylinga oglądać najpiękniejsze damy z całego 
Londynu. Kiedy powrócił do domu, uściskał mamę Toni i rzekł: 
 Powiadam ci, kochanko, że człowiek dopiero wtedy coś wie o piękności, kiedy nareszcie 
ujrzy taką miłą buzię domowego wyrobu. 
Tonia powtórzyła zdanie ojca Czarnobrewce, która nie posiadała się z radości, bo pewna 
była teraz, że królewicz się w niej zakocha. Szybko zeskoczyła z ręki Toni na ścieżkę wysłaną 
czerwoną wstążką i pobiegła ku pałacowi, wołając jeszcze ku Toni, żeby nie ważyła się iść 
dalej, bo królowa elfów mogłaby jej zrobić coś złego. 
Ale Tonia pragnęła tak bardzo zobaczyć zabawę elfów, że nie zważając na ostrzeżenie pu-
ściła się za Czarnobrewką. Wkrótce dojrzała oślepiającą łunę świetlną, bijącą pod kopułą 
siedmiu kasztanów hiszpańskich. Tonia podsunęła się, jak mogła najbliżej, i przykucnąwszy 
za pieńkiem drzewa, patrzyła. Na wysokości dorosłego człowieka unosił się nad czarodziejskim 
kręgiem elfów żywy baldachim świetlny, utworzony z ogromnej ilości robaczków 
świętojańskich. Tysiące elfów przyglądało się zabawie z zajęciem. Ale że stały w cieniu, 
drobne ich postacie wyglądały bardzo szaro i niepozornie w porównaniu z cudnymi istotkami, 
uwijającymi się po czarodziejskim kręgu. 
Tonia nie mogła wprost pojąć, że serce królewicza może pozostać nieczułym wobec tylu 
cudnych twarzyczek. A jednak tak było niezawodnie. Łatwo to było poznać po kwaśnych 
minach królowej i dam dworu (choć udawały biedaczki, że sobie z tego nic nie robią). Twarz 
młodego królewicza tchnęła śmiertelnym znudzeniem. Gdy mu przedstawiano najcudniejsze 
damy, królewicz niedbałym gestem dawał znak, że mogą się oddalić, a nieszczęsne odcho-
dziły zalewając się gorzkimi łzami. 
Tonia widziała również napuszonego doktora, ciągle badał serce królewicza i jak papuga 
wywrzaskiwał ciągle to samo słowo. Strasznie jej było żal maleńkich bożków miłości, bo ile 
razy doktor zawrzeszczał: Zimne! Ciągle zimne!, biedactwa, postawione za karę w ciemnym 
kącie i w oślich czapkach na głowie, przykucały z przestrachu, jakby każdy z tych wyrazów 
był uderzeniem bata. 
Trochę była zdziwiona i rozczarowana, że Piotruś nie brał udziału w uroczystości. Muszę 
wam nawet powiedzieć, z jakiego powodu przybył tego wieczora tak późno. Otóż stateczek 
jego uwiązł w krach lodowych na Wężowym Jeziorze i Piotruś musiał przez wiele godzin 
przebijać sobie drogę poczciwym swoim rydelkiem. 
Elfy nie wyglądały go dziś z takim upragnieniem jak zazwyczaj, bo czuły się zbyt nie-
szczęśliwe, żeby móc tańczyć. Elfy mają taką naturę, że jak im bardzo co dolega, zaraz zapo-
minają wszystkich tańców, dopiero kiedy zmartwienie ich minie, przypominają je sobie na 
nowo. Danio nawet twierdzi, że elfy nie mówią nigdy o sobie, że są szczęśliwe, tylko 
tańcliwe. 
O nie, tego wieczoru nie wyglądały wcale na tańcliwe, gdy wtem zabrzmiał serdeczny, 
głośny śmiech Czarnobrewki, która nadbiegła właśnie i koniecznie się upierała, żeby ją 
przedstawiono królewiczowi. 
Tonia żywo podsunęła się bliżej, chcąc koniecznie zobaczyć, jak się powiedzie jej małej 
przyjaciółeczce, choć prawdę mówiąc, żadnej nie miała nadziei, żeby królewicz zwrócił na 
nią uwagę. Elfy również nie spodziewały się niczego po małej śpiewaczce, ale Czarnobrewka 
tym więcej miała wiary w siebie. Powiedziono ją przed oblicze jego królewiczowskiej mości i 
doktor, niedbale dotknąwszy palcem serca królewicza (z największą skromnością osłoniętego 
klapą diamentowego kaftana), miał już zawołać:Zimne! Ciąg..., gdy nagle urwał w pół sło-
wa. 
 Co to jest?!  krzyknął i wstrząsnął sercem królewicza jak zegarkiem, a potem przyłożył 
do niego ucho. 
31

 Na miły Bóg!  wrzasnął znowu, a niepokój całego dworu doszedł do tego stopnia, że 
kilkanaście osób zemdlało. 
Wszyscy z zapartym oddechem patrzyli na królewicza, który znowu spoglądał na doktora z 
taką miną, jakby chciał zemknąć za dziesiątą górę. 
 Bogu najwyższemu dzięki!  wrzasnął znowu doktor i syknąwszy, włożył palec do ust, 
bo serce królewicza rozgrzane do czerwoności sparzyło go porządnie. 
Napięcie tłumu wzrosło do ostatecznych granic, kiedy doktor złożył głęboki ukłon królewiczowi 
i rzekł podniesionym głosem: 
 Najjaśniejszy panie, mam zaszczyt zawiadomić jego królewiczowską mość, że serce jego 
królewiczowskiej mości płonie ogniem miłości! 
Nie, niepodobna opisać wrażenia, jakie zrobiła na wszystkich ta wiadomość. Czarnobrewka 
wyciągnęła rączki, a królewicz bez namysłu rzucił się w jej ramiona. Królowa padła w 
objęcia wielkiego kanclerza, a każda z dam czym prędzej uwiesiła się na szyi jednego z senatorów 
lub ministrów, bo dobry ton wymaga, by dwór naśladował we wszystkim panują-
cych. W ten sposób odbyło się od razu więcej niż pięćdziesiąt ślubów, bo jeśli panna rzuci się 
w ramiona mężczyzny, to u elfów znaczy tyle, co gdyby z nim ślub wzięła. 
Ach, jakże się wszyscy czuli szczęśliwi, jakże się kochali i całowali! Trąby weselne za-
grzmiały, księżyc wysunął się z chmur, a tysiące par elfów chwyciło się jego promieni i w 
szalonej radości walcowało dokoła czarodziejskiego kręgu. Ale najśmieszniejszym ze 
wszystkiego był widok maleńkich bożków miłości, którzy pozdejmowali szkaradne ośle 
czapki i wyrzucali je jak piłki w powietrze. Tonia nie była w stanie pozostać w ukryciu. 
Wzruszona radością swojej przyjaciółki, podbiegła ku niej wołając: 
 O Czarnobrewko! Jakże się cieszę, że królewicz się w tobie zakochał! 
I nagle stało się coś dziwnego. Muzyka ucięła w pół taktu, wszystkie światła pogasły i zro-
biła się taka cisza, że można było usłyszeć brzęczenie muchy. Tonia zrozumiała poniewczasie, 
na jakie naraziła się niebezpieczeństwo. Przypomniała sobie wszystko, co jej opowiadano 
o okrucieństwach elfów i o torturach, jakie zadają dzieciom, jeśli które z nich odważy się po-
zostać w parku już po dzwonku. Z ciemności dochodził ją teraz groźny pomruk rozwście-
czonego tłumu i szczęk mieczów przygotowanych do ataku. Tonia krzyknęła przeraźliwie i 
zaczęła uciekać w głąb parku. 
Biegła bez tchu, raz po raz oglądając się poza siebie. Parę razy potknęła się, upadła, ale 
zrywała się czym prędzej i biegła znowu dalej i coraz dalej... 
Była taka przerażona, że zupełnie nie wiedziała, co się z nią dzieje. Czuła tylko, że musi 
uciekać i uciekać, i wydawało jej się, że biegnie jeszcze, pomimo że już od dobrej chwili bez 
sił osunęła się na ziemię i zapadła w głęboki sen. Zimne płatki śnieżne opadały na jej buzię i 
rączki, a Toni się zdawało, że to mamusia słodkimi pocałunkami usypia swoją córeczkę. A 
gdy śnieg grubą warstwą przykrył ją po szyję, Tonia myślała, że to jej kołderka, i gdyby nie 
to, że jej się ruszyć nie chciało, byłaby pewnie spróbowała naciągnąć ją na główkę, jak to 
zwykle czynił Jaś. A potem  gdy przez sen usłyszała szmer przyciszonych głosów, marzyło 
jej się, że mama przyprowadziła ojca do dziecinnego pokoju, żeby mu pokazać uśpioną w 
łóżeczku pieszczoszkę. Ale naprawdę to elfy, a nie ojciec i mama, szeptały i chodziły dokoła 
Toni. 
Na szczęście elfom odeszła już ochota mścić się na biednym dziecku za przerwaną zaba-
wę. W pierwszej chwili chciały biec za nią i darły się na całe gardło: Śmierć jej! Śmierć!, 
ale zaledwie Tonia znikła im z oczu, zaczęły się sprzeczać, kto ma maszerować na przedzie. 
W czasie ich kłótni królewiczowa Czarnobrewka rzuciła się do nóg królowej, błagając o darowanie 
życia Toni. 
32

Każda panna młoda ma prawo do wypowiedzenia jednego życzenia, ale królowa odmówiła 
stanowczo prośbie Czarnobrewki:Wszystko spełnię, czego pragniesz, ale tego nie żądaj, bo 
to jest niemożliwe, a wszystkie elfy zawtórowały jednogłośnie: To jest niemożliwe!. 
Wtedy Czarnobrewka opowiedziała im, jak dobra była dla niej Tonia. Gdyby nie jej pomoc, 
nigdy Czarnobrewka nie zdążyłaby przybyć na bal i nie uleczyłaby serca królewicza. 
Ledwie to elfy usłyszały, poczęły wznosić na cześć Toni radosne wiwaty, po czym utworzyły 
pochód i poszły podziękować jej za radość, jaką im sprawiła. Paziowie z pochodniami przy-
świecali orszakowi po obu stronach drogi. Łatwo było odszukać Tonię po głębokich śladach, 
wyciśniętych na śniegu przez jej nóżki. 
Kiedy przybyły pod figowe drzewo. Tonia spała tak mocno, że elfy w żaden sposób dobu-
dzić się jej nie mogły. Elfy jednak nie dały za wygraną. Królewicz wdrapał się na Tonię i wy-
recytował bardzo długą, dziękczynną przemowę, z której Tonia nie usłyszała naturalnie ani 
jednego słowa. Potem zaczęły odgrzebywać śnieg, który okrywał ją grubą warstwą, ale w 
parę minut później taka sama warstwa przykryła ją znowu. Na to elfy zafrasowały się bardzo, 
bo przyszło im na myśl, że Tonia może zamarznąć. 
 Należałoby ją okryć czymś, co się nie boi zimna  orzekli lekarze. 
Tym czymś miała być tafla z lodu. Ale myśl ta nie podobała się królowej, bo, jak mówiła, 
lód może się stopić, więc pomysł uznano za niedorzeczny. 
Poczciwe elfy wytężyły wszystkie siły, żeby przenieść Tonię na inne miejsce. Ale pomimo 
że było ich takie mrowie, Tonia okazała się i tak za ciężka dla nich. Już elficzki poczęły po-
płakiwać i obcierać noski maleńkimi chusteczkami, gdy nagle w główkach bożków miłości 
zaświtała bajeczna myśl. 
 Wybudujmy nad nią domek!  wykrzyknęły i wszyscy natychmiast zabrali się do roboty. 
Najlepsi budowniczowie biegali dokoła Toni, żeby wziąć dokładną miarę, po czym sie-
demdziesięciu pięciu murarzy przywlokło kamień węgielny, który poświęciła królowa. Do-
koła placu ustawiono straże i kazano im pilnować, by nikt nie śmiał przerwać zaczętej pracy. 
W mig wzniesiono rusztowanie i cały plac rozbrzmiał łoskotem młotków i siekier. Nie minął 
kwadrans, a już jedni robotnicy kryli domek czerwoną dachówką, inni wprawiali szyby w 
ramy okien. 
Domek był prześliczny; w sam raz dość duży, by pomieścić uśpioną w nim Tonię. Trochę 
kłopotu sprawiło elfom jedno ramię Toni, odrzucone na bok. Ale po namyśle wybudowano 
nad nim oszkloną werandę i wszystko było w porządku. Okna domku były nie większe od 
obrazków w waszej książce, a drzwi tak wąskie, że lalka zaledwie przejść by przez nie mogła. 
Ale Tonia mogła dach podnieść do góry, a wtedy z wyjściem nie było już kłopotu. Elfy po-
dług zwyczaju tańczyły i klaskały w ręce z radości, podziwiając swój własny dowcip i zręcz-
ność. Po prostu szalały z uciechy na myśl, że własnymi rękami zbudowały taki prześliczny 
domek, który wcale z miejsca ruszyć się nie dawał, i coraz to zdobiły go jakimś dodatkiem. 
I tak dwoje elfów przyciągnęło drabinę i przyczepiło do dachu komin. 
 Niestety, już skończony!  westchnął ktoś na dole. 
Ale gdzie tam! Znów ktoś poskoczył po drabinie w górę i ponad kominem umocował kłąb 
dymu. 
 Teraz już nic dodać się nie da!  zawołał dumnie z góry. 
 Poczekaj! Poczekaj!  krzyknął na to robaczek świętojański.  W domku nie ma światła i 
gdy dzieciątko ludzkie się zbudzi, może się zlęknąć ciemności. Wlecę do domku i zrobię się 
jej lampką nocną. 
Myślicie, że teraz domek był naprawdę skończony?
Otóż nie.
 Gwałtu! Tociem zapomniał o klamkach!  zawołał ślusarz i czym prędzej opatrzył 
wszystkie drzwi mosiężnymi gałkami. 
33

Potem handlarz żelaza przybił koło progu żelazną wycieraczkę do bucików, a pewna starsza 
dama przywlekła porządną rogóżkę. Dwóch stolarzy przytoczyło beczkę i umieściło ją 
pod rynną, a malarze pomalowali ją na zielono. 
Wszystko gotowe!... Ale jeszcze nadbiega ogrodnik z całym tłumem ogrodniczków, 
uzbrojonych w rydelki i kopaczki, i raz  dwa od prawej strony werandy zakładają śliczny 
ogród kwiatowy, a od lewej ogród warzywny. Tuż pod ścianą posadzili kilka krzewów róż 
wysokopiennych i klematisu i w mniej niż pięć minut cudne, pachnące gałęzie, całe pokryte 
kwiatami, poczęły piąć się po ścianach małego domku. 
Cudnie bo cudnie wyglądało teraz mieszkanko Toni. Ale nawet elfy nic już więcej wymy-
ślić nie mogły i poczęły się rozchodzić, spiesząc na przerwany bal. Raz po raz oglądały się 
poza siebie i z wielkiego zachwytu nad domkiem całowały się wzajemnie po rękach. Czarnobrewka 
odeszła ostatnia, bo dłuższą chwilę zabawiła przy kominie, przez który wsunęła dla 
Toni najcudniejszy sen. 
I tak stał domek przez noc całą i chronił małą Tonię od zimna i wiatru. Tonia nie wiedziała 
o niczym, póki nie prześniła całego snu podarowanego jej przez Czarnobrewkę. Kiedy nareszcie 
otworzyła oczy, świtało już na dworze. Tonia czuła się zupełnie wypoczęta, przetarła 
oczy i zawołała Jasia, bo pewna była, że leży na swoim łóżeczku w dziecinnym pokoju. 
Nie otrzymawszy odpowiedzi, zerwała się i w tej chwili uniosła głową dach domku niby 
pokrywę pudełka. Dokoła domku roztaczał się Park Leśny tonący w puchach śnieżnych. Ale 
Toni zdawało się jeszcze ciągle, że jest w pokoju dziecinnym, i dopiero kiedy się uszczypnęła 
w policzek, przypomniała sobie wszystko, co się jej zdarzyło wczoraj. Nie mogła pojąć tylko, 
skąd się wziął nad nią ten śliczny mały domek. Odchyliła dach, wyszła do ogródka i stąd 
przyglądała się domkowi, w którym całą noc przepędziła. Była nim tak zachwycona, że aż 
rączki składała z podziwu, powtarzając bez końca: 
 Och, ty mój cudny, maleńki, pachnący domeczku! 
Czy jednak domek przeląkł się jej głosu, czy też rozumiał, że zrobił już, co do niego nale-
żało, dość że ledwie Tonia wypowiedziała te słowa, zaczął się pomalutku zmniejszać. Tak się 
to jakoś robiło, że Tonia nie zaraz się na tym poznała, ale raptem spostrzegła, że w domku by 
się już zmieścić nie mogła. Nic mu nie brakowało, wyglądał jak pierwej, tylko kurczył się, 
kurczył coraz bardziej, a z nim kurczył się i ogródek. Pierścień śniegu, otaczający go, zacie-
śniał się coraz bardziej. Przed chwilą był taki jak psia buda, teraz już nie większy od gipsowej 
arki Noego. Ale wszystko było jak pierwej. Nie brakowało ani klamek, ani pachnących krzewów 
na ścianach, ani dymu przyczepionego do komina. Tylko robaczek świętojański świecił 
coraz słabiej. 
 Och, domeczku najdroższy! Nie znikaj!  błagała Tonia i rzuciła się przed nim na kola-
na, bo domek był już nie większy od naparstka. Próżno jednak wyciągała ku niemu rączki  
domek znikł w końcu zupełnie. Na miejscu gdzie wznosił się jeszcze przed chwilą, nie było 
teraz nic prócz gładkiej powierzchni śnieżnej. 
Tonia przesłoniła piąstkami oczy i płakała głośno, gdy tuż koło niej odezwał się dziecięcy 
głosik: 
 Nie płacz, nie płacz, mały człowieczku. 
Tonia odwróciła się szybko i ujrzała ślicznego, nagiego chłopczyka, który przyglądał jej 
się uważnie. Tonia domyśliła się od razu, że to jest Piotruś Pan. 
34

Rozdział VI 
Koza Piotrusia 
Tonia była bardzo nieśmiała, ale Piotruś nie znał tego uczucia. 
 Mam nadzieję, że dobrze spałaś  rzekł poważnie. 
 Dziękuję  odpowiedziała grzecznie Tonia  było mi bardzo ciepło i dobrze. Ale...  tu 
spojrzała zgorszona na niego  czy tobie nie zimno? 
Piotruś dawno zapomniał, co znaczy wyraz zimno, więc rzekł tylko: 
 Zdaje mi się, że nie, ale może się mylę. Bo widzisz, ja nie wiem bardzo wielu rzeczy 
dlatego, że nie jestem prawdziwym chłopcem. Salomo mówi, że jestem ni to, ni owo. 
 Więc ty się tak nazywasz?  rzekła Tonia zdziwiona. 
 Nie, ja się tak nie nazywam. Nazywam się Piotruś Pan. 
 To wiem  zawołała Tonia  to przecież wszyscy wiedzą! 
Ogromnie było miło Piotrusiowi, że wszyscy wiedzą o nim, i prosił Toni, żeby mu po-
wiedziała, co ludzie o nim mówią. Zanim jednak usiedli na obalonym pniu drzewa, Piotruś 
zmiótł rączką śnieg z miejsca, które wskazał Toni. Ale sam usiadł wprost na śniegu. 
 Przysuń się do mnie  rzekła uprzejmie Tonia. 
 Co to jest przysuń?  spytał Piotruś. 
Tonia wytłumaczyła mu, co znaczy ten wyraz, i Piotruś usiadł bliziutko niej. Potem opo-
wiedziała mu wszystko, co słyszała o nim. Tak, ludzie wiedzieli niejedno o Piotrusiu, ale nikt 
na przykład nie wiedział o tym, że Piotruś po dwakroć wracał do swojej matki, ale żelazne 
kraty zagrodziły mu drogę do domu. Piotruś i teraz nie wspomniał o tym Toni, bo wspomnienie 
tego zakratowanego okna nazbyt mu było bolesne. 
 A czy ludzie wiedzą, że ja się umiem bawić jak prawdziwi chłopcy?  zapytał z dumą.  
Proszę cię, Toniu, rozpowiedz wszystkim o tym. 
Ale gdy potem objaśnił Toni, jak się bawi zabawkami, znalezionymi w parku, gdy jej się 
pochwalił, że obręcz rzuca na wodę, a balonika użył zamiast piłki nożnej, Tonia była po pro-
stu oburzona. 
 Ależ twoje zabawy to nie są żadne zabawy! Ty nawet pojęcia nie masz, jak się bawią 
prawdziwi chłopcy!  wykrzyknęła patrząc mu prosto w twarz wielkimi oczami. 
Na to Piotruś westchnął najpierw, a potem rozpłakał się tak boleśnie, jak nie płakał ani razu 
od czasu, gdy po raz ostatni powrócił do domu. Toni także zrobiło się bardzo przykro, więc 
spiesznie podała mu swoją chusteczkę do nosa. Piotruś nie wiedział, co ma z tym zrobić, więc 
Tonia sama wytarła mu nosek i buzię, mówiąc: 
 Widzisz, to się tak robi, spróbuj teraz sam. 
Piotruś poważnie skinął główką na znak, że zrozumiał, i obtarł nosek i oczy Toni. Tonia 
musiała dać za wygraną i udała, że Piotruś dobrze wypełnił jej polecenie. 
Nie wiedząc, w jaki sposób okazać Piotrusiowi, jak serdecznie go lubi i żałuje, rzekła po 
chwili: 
 Gdybyś chciał, Piotrusiu, to dałabym ci buzi. 
Piotruś od tylu lat już nie słyszał tego słowa, że zupełnie zapomniał, co oznacza, więc wy-
ciągnął rączkę sądząc, że Tonia chce mu coś darować. Tonia bardzo się zmieszała, ale bała się 
zawstydzić go znowu, więc wyjęła z kieszonki swój naparstek i ruchem pełnym wdzięku po-
dała go Piotrusiowi. 
 Dziękuję  rzekł Piotruś, pewny, że dostał buzi.
35

Lata już całe upłynęły od czasu, gdy ujrzał swoją matkę po raz ostatni; braciszek jego, ten, 
którego matka otrzymała na jego miejsce, był już teraz dorosłym mężczyzną z wąsami i bro-
dą, cóż dziwnego więc, że Piotruś zapomniał, że go kiedyś pieszczono i całowano. 
Sami jednak przyznacie pewnie, że Piotrusia należało raczej podziwiać niż żałować. W 
miarę jak się bliżej zaznajamiali, Tonia nabierała coraz większego dla niego szacunku. Z zapartym 
oddechem słuchała opowiadań jego o podróżach odbywanych w gniazdeczku drozdów 
i przygodach, jakie go spotkały na Ptasiej Wyspie i w Parku Leśnym. 
 Ach, jakżeż to romantyczne!  wzdychała Tonia składając rączki z zachwytu. 
Piotruś nie zrozumiał tego wyrazu i zasmucony spuścił główkę, pewny, że Tonia go wy-
śmiewa. 
 Jaś by pewnie tego nie zrobił...  rzekł pokornie. 
 O, możesz być tego pewien!  wykrzyknęła Tonia.  Jaś by się na pewno bał! 
 Co to znaczy bać się?  spytał Piotruś. Skoro doznawał tego prawdziwy chłopiec, mu-
siało to być czymś nadzwyczajnym. 
 Ach, żebyś ty, Toniu, nauczyła mnie tego ,,bania szepnął prosząco.
Tonia spojrzała na niego poważnie i rzekła z głęboką czcią w głosie:
 Nie, Piotrusiu, ciebie nikt tego nauczyć nie może. Piotruś zasmucił się bardziej jeszcze, 
bo myślał, że Tonia uważa go za wielkiego głuptaska. Tonia opowiedziała mu o tym, jak straszy 
wieczorami Jasia i jak Jaś boi się okropnie ciemności. (Tonia dobrze wiedziała, że to bardzo 
nieładnie straszyć tak braciszka). Ale Piotruś znowu zrozumiał ją na opak. 
 Ach, czegóż nie jestem taki dzielny jak Jaś  szepnął żałośnie.
Tonia aż skoczyła na te słowa.
 Ależ, Piotrusiu, ty jesteś dwadzieścia tysięcy razy dzielniejszy od Jasia! Ty jesteś najdzielniejszym 
chłopcem ze wszystkich, jakich znam! 
Piotruś nie mógł uwierzyć swemu szczęściu i aż pokrzykiwał z uciechy. 
 Tak jest  z przekonaniem powtórzyła Tonia  dlatego możesz mi dać buzi... jeżeli... je-
żeli... masz ochotę. 
Piotruś spiesznie włożył naparstek na jej paluszek, sądząc, że Tonia chce go mieć z powrotem. 
Ale Tonia powiedziała żywo: 
 Ależja nie chcę naparstka, ja chcę buzi. 
 Co to jest?  spytał Piotruś. 
 Ot, to!  odparła Tonia i pocałowała Piotrusia w buzię. 
 To i ja ci dam naparstek od siebie  powiedział poważnie Piotruś i dał Toni najpierw jeden 
naparstek, a potem jeszcze dużo innych. A potem błysnęła mu świetna myśl. 
 Powiedz mi, Toniu, czy nie chciałabyś być moją żoną?  zapytał. 
Co najzabawniejsze, że w tej chwili i Toni to samo przyszło na myśl, więc odpowiedziała 
spiesznie: 
 Owszem, chętnie wyjdę za ciebie. Tylko czy będzie dość miejsca na nas dwoje w twojej 
łódeczce? 
 O, jeśli siądziesz bliziutko mnie, to się pomieścimy  żywo zapewnił Piotruś. 
 Ale czy ptaki nie będą się gniewały na mnie, jak z tobą przyjadę? 
Piotruś zapewnił ją, że ptaki strasznie się będą cieszyć z jej przybycia (zdaje mi się jednak, 
że się mylił), a zresztą zimą niewiele ptaków przebywa na wyspie. 
 Pewnie tylko zażądają twojego ubranka  dodał trochę mniej pewnie. 
 O, futerka mego im nie dam!  rzekła stanowczo Tonia. 
 Nie dasz, nie dasz, Toniu, naturalnie, że nie dasz  potakiwał Piotruś gładząc ją po buzi i 
futerku. 
36

 Czy ty wiesz, dlaczego ja cię tak strasznie kocham?  wykrzyknął niespodziewanie.  
Dlatego że jesteś zupełnie podobna do ślicznego, ptasiego gniazdka! 
Komplement ten zaniepokoił trochę Tonię. 
 Ależ ty mówisz zupełnie jak ptak, a nie jak chłopiec  rzekła odsuwając się z lekka. Wy-
dało jej się raptem, że Piotruś naprawdę jest do ptaka podobny. 
 Tak, z pewnością jesteś ni to, ni owo  mówiła po namyśle, ale widząc jego przeraże-
nie, dodała szybko:  Ale to nic nie szkodzi, bo to właśnie mi się podoba! 
 No, to chodź ze mną, Toniu, i bądź taka jak ja  prosił Piotruś i pociągnął ją w stronę 
przystani, bo niewiele już czasu pozostawało do otwarcia parku.  Nie, nie, ty wcale nie jesteś 
podobna do ptasiego gniazdka  zaręczał po drodze, pragnąc jej się przypodobać. 
Ale że Tonia była troszkę przekorna, jak wszystkie dziewczynki, więc zaśmiała się na to, 
mówiąc: 
 Ależ, Piotrusiu, ja bym się bardzo cieszyła, gdybym była podobna do gniazdka. I wiesz, 
co ci powiem? Wprawdzie im nie oddam mego futerka, ale za to pozwolę na sobie budować 
gniazdka. Pomyśl, jakby to było ślicznie, gdyby mi tu na karczku ulepiły gniazdko pełne ma-
leńkich, pstrokatych jajek. Nie, to by było bajecznie! 
Ale kiedy Piotruś przywiódł ją na brzeg Wężowego Jeziora, Tonia spojrzała na niego lę-
kliwie. 
 Ale ja będę często, bardzo często widywać moją mamusię, prawda, Piotrusiu? Przecież ja 
nie na zawsze się z nią żegnam, bo na to nie zgodziłabym się nigdy. 
 Nie, nie  odpowiedział Piotruś, ale w głębi serca czuł, że Tonia odejdzie na zawsze. 
Wiedział, że uczciwość nakazuje powiedzieć Toni prawdę, ale obawa, że Tonia porzuci go i 
powróci do domu, zamykała mu usta. Piotruś czuł, że kocha ją tak mocno, że żyć by bez niej 
nie był w stanie. 
Zapomni o matce i będzie szczęśliwa ze mną!  mówił sobie w duchu i raz po raz dawał 
jej naparstki i naglił do pośpiechu. 
Już Tonia z okrzykiem zachwytu, który jej wydarł widok cudnego gniazdka spoczywają-
cego na falach jeziora, miała wejść doń z Piotrusiem, gdy nagle zaczęła drżeć i cofnąwszy 
nóżkę, powiedziała: 
 Pamiętaj, Piotrusiu, że popłynę z tobą tylko pod tym warunkiem, jeżeli mi przyrzekniesz, 
że kiedy zechcę, rozumiesz, kiedy tylko zechcę, będę mogła wrócić do mojej mamy. Przyrzeknij 
mi to, Piotrusiu! 
Piotruś przyrzekł. Ale nie mógł spojrzeć w oczy Toni. 
 Och, jeśli ci się zdaje, że matka zawsze czekać na ciebie będzie i przyjmie cię zawsze  
powiedział z goryczą. 
 Jak możesz wątpić, że mama zawsze oczekiwać mnie będzie!  krzyknęła Tonia, a twarzyczka 
jej zapłoniła się z oburzenia. 
 Tak, póki ci drzwi domu nie zamknie przed nosem  rzekł Piotruś głosem zmienionym 
ze wzruszenia. 
Na to odpowiedziała Tonia: 
 Drzwi mego domu stać będą zawsze otworem i matka moja czekać mnie będzie zawsze z 
utęsknieniem. 
 Skoro jesteś tak pewna swego, możesz spokojnie odpłynąć ze mną  rzekł na to Piotruś z 
lekką ironią i pomógł Toni usadowić się w stateczku. 
 Ale czemu ty nie patrzysz na mnie, Piotrusiu?  zapytała Tonia chwytając go za ramię. 
Piotruś wytężał całą wolę, by nie spojrzeć w oczy Toni, zanim nie odbije od brzegu. Ale 
raptem łkanie bolesne wydarło się z jego piersi. Wyskoczył na brzeg i płacząc usiadł na śniegu. 
Tonia pospieszyła za nim. 
 Co tobie? Co ci się stało, Piotrusiu?  pytała zaniepokojona. 
37 

 Toniu!  szlochał biedny Piotruś.  Nie powinienem cię brać ze sobą, bo to nieprawda, 
że zawsze będziesz mogła wrócić do domu. Twoja matka... ach, Toniu, ty nie wiesz, jakie są 
matki!  i Piotruś zaszlochał jeszcze mocniej. 
A potem opowiedział Toni, jak zastał okno swego domu zawarte. Ach, to było bardzo 
smutne i Tonia, słuchając jego słów, płakała prawie tak gorzko jak on! 
 Ale moja mama by tak nie zrobiła, moja by tak nie zrobiła  szeptała z przekonaniem. 
 Nie, Toniu, i twoja ciebie nie wpuści. Wszystkie matki są jednakowe! Mogę się z tobą 
założyć, że twoja matka ogląda się już za jakimś nowym nabytkiem!  zapewniał Piotruś. 
Tonia spojrzała na niego ze zgrozą. 
 Jak ty możesz mówić coś podobnego, Piotrusiu?! Twoja matka nie miała przecież nikogo 
prócz ciebie, ale moja ma jeszcze w domu Jasia. Zdaje mi się, że jeśli matka ma bodaj jedno 
dziecko, to już i tak jest z tego zadowolona. 
Na to Piotruś odrzekł z goryczą: 
 Widać, żeś nigdy nie miała w ręku bilecików, które piszą do Salomy damy, które już 
mają po sześcioro dzieci! 
Rozmowę ich przerwał przeraźliwy zgrzyt. To stróż nocny otwierał bramę parku. Piotruś 
bez namysłu wskoczył do swego stateczka. Pewny był teraz, że Tonia z nim nie odpłynie, i 
mężnie przełykał łzy cisnące mu się do oczu. Tonia za to szlochała w głos. 
 Och, Piotrusiu! Jeżeli przybędę za późno! Och, Piotrusiu, co będzie, jeśli mama wzięła 
już inne dziecko na moje miejsce?!  wołała w śmiertelnej trwodze. 
Piotruś wyskoczył znowu na brzeg i przypadł do Toni. Objął ją za szyję i tuląc się do niej, 
mówił bez tchu: 
 Toniu, dziś wieczór przyjadę zobaczyć, czy nie ma ciebie w parku. Ale zdaje mi się, że 
jeśli teraz prędziutko pobiegniesz do domu, to jeszcze wszystko zastaniesz po dawnemu. 
I po raz ostatni okrył jej słodką twarzyczkę gorącymi naparstkami, a potem zasłonił rę-
kami oczy, by nie widzieć, jak się będzie oddalała. 
 Żegnaj, Piotrusiu drogi!  wołała Tonia przez łzy. 
 Żegnaj, najmilsza, najdroższa Toniu!  szlochał Piotruś.
Raz jeszcze rzuciła się Tonia w jego ramiona (tak, jak widziała, że robią elfy na swoich
weselach), a potem pobiegła ku bramie. 
Ach, jakże się spieszyła! 
Tego samego wieczoru, ledwie przebrzmiały ostatnie tony dzwonka, był już i Piotruś w 
parku. Ale Toni nie dojrzał nigdzie. Znaczyło to, że jeszcze na czas wróciła do domu. Długo, 
długo nie tracił nadziei, że Tonia odwiedzi go której nocy, i nieraz zdawało mu się, gdy dobi-
jał do brzegu, że widzi drobną jej postać stojącą na brzegu Wężowego Jeziora. Ale Tonia nie 
powróciła więcej. Tęskniła wprawdzie za swoim drogim ,,ni tym, ni owym, ale bała się, że 
gdyby go zobaczyła, zabawiłaby za długo w parku i nie mogłaby już wrócić do domu. Aja zresztą 
na krok jeden nie puszczała jej teraz od siebie. Często jednak mówiła o nim z mamą i Jasiem, a 
kiedy nadeszły święta wielkanocne, zachodziła w głowę, co by też mu posłać w upominku. 
Wtedy powiedziała matka: 
 Pewna jestem, że nic by mu się tak nie przydało jak koza. 
 Ach, tak  wykrzyknęła radośnie Tonia  mógłby jeździć na niej i przygrywać sobie na fujarce! 
 Więc może podarujesz mu swoją kózkę, którą zawsze wieczorami straszysz Jasia?  
spytała matka. 
Ale Tonia potrząsnęła główką. Kózka przecież nie była prawdziwa. 
 Jasiowi się jednak wydaje zupełnie prawdziwa  powiedziała znowu matka. 
 To prawda. Czasem i mnie się wydaje zupełnie prawdziwa. Tylko jak ja ją ofiaruję Piotrusiowi? 
38

Mama znalazła na to sposób. Poszła z Tonią do Leśnego Parku (Jaś towarzyszył im także, 
w gruncie rzeczy był to dobry chłopczyk, nie trzeba go tylko z Tonią porównywać) i tu sta-
nęła Tonia w czarodziejskim kręgu elfów, a matka jej, która znała się na wielu rzeczach, 
rzekła: 
Powiedz mi proszę, córko kochana, 
czym chcesz obdarzyć Piotrusia Pana? 
Na to Tonia odpowiedziała: 
Kózkę mu, matko, przywiodłam w dani, 
by dniem i nocą mógł jeździć na niej! 
I po trzykroć wykręciła się na pięcie. 
Potem powiedział jeszcze Jaś od siebie: 
Piotrusiu, usłysz błaganie moje, 
weź kozę, bo się jej strasznie boję! 
Tonia pozostawiła przy kozie liścik, w którym zawiadomiła Piotrusia, że kozę swoją po-
syła mu na pamiątkę, i poleciła, żeby poprosił elfy o przygotowanie mu jej do prawdziwego 
jeżdżenia. Wszystko, czego tylko pragnęła, spełniło się. Piotruś znalazł liścik, a naturalnie 
elfy bez wielkiego trudu zamieniły mu kozę na żywą. Od tego czasu Piotruś jeździ całymi 
nocami na swojej kózce po parku i wygrywa na fujarce najcudniejsze melodie. 
Co do Toni, nigdy już od tego czasu nie straszyła Jasia kozą, bo, jak mi mówiono, użyła do 
straszenia innego zwierzątka. I dopóki nie została zupełnie dorosłą panną, przynosiła często 
Piotrusiowi drobne upominki i zawsze w liściku dawała objaśnienie, jak taką zabawką bawią 
się prawdziwe dzieci. Ale Tonia nie była jedynym dzieckiem, które pamiętało o Piotrusiu. Danio 
na przykład często obdarza czymś Piotrusia. Wyszukaliśmy nawet kilka świetnych kryjówek, 
gdzie składamy przyniesione drobiazgi. Tylko nie proście, żebym wam wskazał te schowki, kiedy 
Portos jest z nami, bo Portos przepada za zabawkami i zaraz by je z kątków powywlekał. 
Piotruś nigdy nie zapomniał o Toni, myśli o niej często z wielką serdecznością, ale mimo 
to jest równie wesoły, jak dawniej, i nieraz zeskakuje z kózki, żeby z wielkiej uciechy wyta-
rzać się na trawniku. O tak, Piotruś jest bardzo szczęśliwy, ale coś niecoś przypomina sobie z 
czasów, kiedy był maleńkim człowieczkiem, i dlatego tak bardzo kocha jaskółki. Bo jaskółki 
są duszyczkami małych zmarłych dzieci. Rok w rok powracają lepić gniazdka nad oknami 
domów, w których żyły ongiś, i nieraz zaglądają nawet do pokoju dziecinnego. Piotruś kocha 
je najwięcej ze wszystkich ptaszków i cieszy się bardzo, jeżeli kiedy jaskółeczka na Ptasią 
Wyspę zawita. 
A domeczek Toni? 
Noc w noc (jeżeli tylko balu nie ma) budują elfy taki sam domeczek jak ten, który wznio-
sły dla Toni, w obawie, że w parku pozostało może jakie dziecko, które by mogło zmarznąć, 
gdyby nie miało się gdzie schronić. Piotruś jeździ po parku na swojej kózce i zagląda pod 
krzaki i drzewa, a jeśli odnajdzie jakie zgubione dziecko, bierze je przed siebie na kózkę i 
zawozi do małego domku. Skoro się dziecko obudzi, widzi, że noc spędziło wewnątrz domku, 
ale skoro zeń wyjdzie, domek znika mu z wolna z oczu. Elfy budują domek głównie dlatego, 
że samo budowanie sprawia im wielką uciechę. Ale Piotruś szuka zgubionych dzieci przez 
miłość dla Toni, a także trochę dlatego, że mu się wydaje, że tak by pewnie zrobił prawdziwy 
chłopiec. 
39

40

